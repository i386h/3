<!-- { "loadSidebar": true } -->
吉阳军桧令月申存亡鼎遂不食卒又窜吕颐浩子摭于藤州进士施锷上中兴颂行都赋及绍兴雅十篇自此导谀愈多十八年熺除知枢密 
院事李显忠上恢复策落军职与祠迪功郎王廷珪以作诗送胡铨编管辰州胡铨又以作颂讪谤自新州移贬吉阳二十日桧一日趋朝殿司 
小校施全刺桧不中磔于市 【谨按通鉴辑览　　御批秦桧有可杀之罪施全非当杀桧之人其事固不必深论独是桧奸邪误国海内切 
齿所欲剚刃甘心者非止一全而高宗始终信之而不忍去之后且畏之而不敢去之岂非天夺之魄乎】 自是每出列五十兵持长梃自卫曹 
泳告李光子孟坚私作国史狱成孟坚编置峡州朝士连坐者八人胡寅窜新州泳由是骤用秘书少监汤思退奏以桧存赵氏本末付史馆进 
熺少保郑璋告其乡人福建安抚司机宜吴元美家有潜光亭商隐堂以亭号潜光有心于党李堂名商隐无意于事秦桧尤恶之又编管右迪 
功郎安诚布衣汪大圭斩有荫人惠俊进义副尉刘允中黥径山僧清言皆以讪谤也时桧疾愈朝参许肩舆二孙扶掖乃免拜二十一年朝散 
郎王扬英上书荐熺为相桧奏扬英知泰州二十二年又兴王庶二子之奇之荀叶三省杨炜索敏求四大狱皆坐谤讪炜又以常登李光萧表 
之门言时事于是光永不检举振贬池州二十三年桧请下台州于谢伋家取綦崈礼所受御笔缴进是岁进士黄友龙坐谤讪黥配岭南内侍 
裴永坐指斥编管琼州二十四年何兑讼其师马伸发端上金人书乞存赵氏以为分桧功编管英州桧孙敷文阁待制埙试进士举省殿试皆 
第一桧从子炜焴姻党周夤沈兴杰皆登上第士论不平帝阅埙策皆桧熺语于是擢张孝祥为第一降埙第三未几埙修撰实录院宰相子孙 
同领史职前所无也王循友以前知建康尝罪桧族党安置藤州王趯为李光求内徙编管辰州郑玘贾子展以会中有嘲谑讲和语玘窜容州 
子展窜德庆府方畴以与胡铨通书编置永州魏安行洪兴祖以广传程瑀论语解编置安行钦州兴祖昭州帝尝谕桧曰近轮对者多谒告避 
免百官轮对正欲闻所未闻可令检举约朿桧擅政以来屏塞人言蔽帝耳目凡一时献言者非桶桧功德则必中伤其欲有言者恐触忌讳仅 
论销金铺翠之类以塞责而己故帝及之葢亦防桧之壅蔽也 【谨按通鉴辑览　　御批轮对固欲闻所未闻然闻之而不行虽闻何益史 
谓高宗避免之禁为防桧之壅蔽不知桧之敢为壅蔽实高宗有以致之果自知之则去桧亦在高宗耳若其不能去则是大阿倒授纲纽懈弛 
既不能除巨憝以清政纪而徒为是令正所谓不揣本而齐末庸河益乎】 衢州有盗起桧遣殿前司将官幸立将千中捕之不以闻晋安郡王 
因入侍言之帝大惊召问桧桧曰不足上烦圣虑故不敢闻盗平即奏矣退而知言由晋安遂奏晋安居秀王丧不当给俸月损二百缗帝为出 
内帑给之二十五年以沈长卿旧与李光启讥和议又与芮煜其赋牡丹诗有宁令汉社稷变作莽乾坤之句为邻人所告长卿编置化州煜武 
冈军静江有驿名秦城知府吕愿中率宾僚共赋秦城王气诗以媚桧愿中由此得召又张扶请桧乘金根车又有乞置益国官属及议九锡者 
桧闻之安然赵令衿观桧家庙记口诵君子之泽五世而斩为汪召锡所告徐史徐嚞又论赵鼎子汾与令衿饮别厚赆必有奸谋诏送大理拘 
令衿南外宗正司桧书赵鼎李光胡铨姓名必欲杀之鼎已死欲孥戮汾尤忌张浚令衿之狱张宗元之罢皆波及之浚在永州桧又使其党张 
柄知潭州与郡丞汪召锡共伺察之至是使汾自诬与浚及李光胡寅谋大逆凡一时贤士五十三人皆与焉狱成而桧病不能书帝幸桧第问 
疾桧无一语惟流涕而已熺奏请代居相位者帝曰此事卿不当与帝遂命直学士院沈虚中草桧父子致仕制熺犹遣其子埙等夜见台谏徐 
嚞张抶谋奏请已为相诏加封桧建康郡王熺少师皆致仕埙堪并提举江州太平兴国宫是夜桧卒后赠申王谥忠献桧两据相位凡十九年 
劫制君父包藏祸心倡和误国忘雠斁伦一时忠臣良将诛锄略尽其顽钝无耻者率为桧用争以诬陷善类为功其矫诬也无罪可状不过曰 
谤讪曰指斥曰怨望曰立党沽名甚则曰有无君心凡论人章疏皆桧自操以授言者识之者曰此老秦笔也察事之卒布满京城小涉讥议即 
捕治中以深文又阴结内侍及医师王继先伺帝动静郡国事惟申省无一至帝前者桧立久任之说士淹滞失职有十年不解者附己者立与 
擢用自其独相至死易执政三十八人皆无时誉柔佞易制者如孙近韩肖冑楼照王次翁范同万俟卨程克俊李文会杨愿李若谷何若段拂 
汪勃詹大方余尧弼巫伋章夏宋朴史才魏师逊施巨郑仲熊之徒率拔之冘散遽跻政地其自言官听桧弹击辄升政府者凡十有二人开门 
受赂富敌于国外国珍宝死犹及门阴险如崖穽深阻叵渊同列论事帝前未常力辨但以一二语倾挤之李光尝与桧争论颇侵桧桧不答及 
光言毕桧徐曰李光无人臣礼帝始怒之凡陷忠良率用此术晚年残忍尤甚数兴大狱桧死熺废其赏祖述余说力持和议以窃据相位者尚 
数人至孝宗始荡涤无余开禧二年追夺王爵改谥缪丑

　　钦定续通志卷六百十六

　　●钦定续通志卷六百十七　奸臣传六

　　奸臣传

　　宋 【四】 

　　○宋四 

　　万俟卨　　　韩侂冑　　　丁大全　　贾似道

　　万俟卨 
　　韩侂冑 
　　丁大全 
　　贾似道 

　　△万俟卨 

　　万俟卨字符忠开封阳武县人登政和二年上舍第调颍昌府教授厯尚书比部员外郎绍兴初盗曹成掠荆湖闲卨时避乱沅湘帅臣程 
昌寓以便宜檄卨权沅州事成奄至城下卨召土豪集丁壮以守成食尽乃退除湖北转运判官改提点刑狱岳飞宣抚荆湖遇卨不以礼卨憾 
之卨入觐希秦桧意谮飞于朝为留监察御史擢右正言时桧谋收诸将兵权卨力助之张俊归自楚州与桧合谋挤飞命中丞何铸治飞狱铸 
明其无宰桧怒以卨代治遂诬飞与其子云致书张宪令虚申惊报以动朝廷及令宪措置使还飞军狱不成又诬以淮西逗遛事飞父子与宪 
俱死大理卿嶭仁辅寺丞李若朴何彦猷言飞无罪卨劾之知宗正寺士■〈亻褭〉请以百口保飞卨又劾之士■〈亻褭〉窜死建州刘洪 
道与飞有旧卨劾其媚飞闻飞罢宣抚抵掌流涕于是洪道抵罪终身不复参政范同为桧所引或自奏事桧忌之卨劾罢再论同罪谪居筠州 
又为桧劾李光鼓倡孙近朋比二人皆被窜谪和议成卨请诏户部会计用兵之时与通和之后所费各几何若减于前日乞以羡财别贮御前 
激赏库不许他用梓宫还以卨为攒宫按行使内侍省副都知宋唐卿副之卨请与唐卿同班上殿奏事其无耻如此张浚寓居长沙卨妄劾浚 
卜宅踰制吴秉信自长沙还为浚辨浚乃得免除参知政事充金国报谢使使还桧假金人誉己数千言嘱卨以闻卨难之他日奏事退桧坐殿 
庐中批旨除所厚者官吏钤纸尾进卨曰不闻圣语却不视桧大怒自是不交一语李文会詹大方交章劾卨卨遂求去帝命与郡桧愈怒遂罢 
卨寻谪居归州遇赦量移沅州二十五年召还徐参知政事寻拜尚书右仆射同中书门下平章事纂次太后回銮事实上之张浚以卨与沈该 
居相位不厌天下望上书言其专欲受命于金卨见书大怒以为金人未有衅而浚所奏乃若祸在年岁闲浚坐窜谪卨后致仕卒谥忠靖卨始 
附桧为言官所言多出桧意及登政府不能受钳制遂忤桧去桧死帝亲政将反桧所为首召卨还卨主和固位无异于桧士论益薄之

　　△韩侂冑 

　　韩侂冑字节夫琦曾孙父诚娶宪圣皇后女弟仕至宝宁军承宣使侂冑以父任厯合门只候宣赞舍人带御器械淳熙末以汝州防御使 
知合门事孝宗崩光宗以疾不能执丧赵汝愚议定策立皇子嘉王侂冑有微劳宁宗既立侂冑欲推定策恩汝愚曰吾宗臣也汝外戚也何可 
以言功但迁侂冑宜州观察使兼枢密都承旨始大觖望然以传道诏旨浸见亲幸时时乘闲窃弄威福朱熹白汝愚当月厚赏酬其赏而疏远 
之汝愚不听右正言黄度欲劾侂冑谋泄斥去朱熹奏其奸侂冑怒使优人峩冠阔袖象大儒戏于帝前熹遂去彭龟年请留熹而逐侂冑未几 
龟年与郡侂冑进保宁军承宣使提举佑神观自是益用事而以抑赏故恕汝愚日深刘■〈弜攵〉者曩与侂冑同知合门事方汝愚议内禅 
寺■〈弜攵〉弗与闻内怀不平至是谓侂冑曰赵相欲专大功君岂惟不得节度将恐不免岭海之行矣侂冑愕然问计■〈弜攵〉因教之 
以御笔用台谏斥逐正人侂冑悟即以内批除所知刘德秀为监察御史杨大法为殿中侍御史罢吴猎监察御史而用刘三杰代之于是言路 
皆侂冑之党汝愚始危侂冑欲逐汝愚而难其名谋于京镗镗曰彼宗姓诬以谋危社稷可也庆元元年侂冑引李沐为右正言沐尝有求于汝 
愚不获即奏汝愚以同姓居相位将不利于社稷汝愚罢相始侂冑见汝愚徐谊实荐之汝愚既斥并逐谊朱熹彭龟年黄度李祥杨简吕祖俭 
等以攻侂冑得罪太学生杨宏中张衟徐范蒋傅林仲麟周端朝等又以上书论侂冑编置巳而侂冑拜保宁军节度使又设伪学之目以网括 
汝愚朱熹门下知名之士用何澹胡纮为言官澹言伪学宜加风厉纮条奏汝愚有十不逊且及徐谊汝愚谪永州谊谪南安军虑他日汝万复 
用密谕衡守钱鍪图之汝愚抵衡暴卒留正旧在都堂众辱侂冑至是刘德秀论正引用伪党坐罢斥时台谏迎合侂冑意以攻伪学然惮清议 
不欲显斥熹侂冑意未怏以陈贾尝攻熹召除兵部侍郎未至亟保沈继祖台察继祖诬熹十罪落职罢祠三年刘三杰入对言前日伪党今变 
为逆党侂冑大喜即除为右正言而坐伪学逆党得罪者五十有九人王沇献言今省部籍记伪学姓名姚愈请降诏严伪学之禁二人皆得迁 
官施康年陈谠邓友龙林采皆以攻伪学久居言路而张釜张岩程松率由此秉政四年侂冑拜少保封豫国公五年加少师 【原传讹作太 
保今据太纪改】 封平原郡王六年进太傅婺州布衣吕祖泰上书言道学不可禁请诛侂冑以周必大为相侂冑大怒决杖流钦州言者希侂 
冑意劾必大首植伪党降为少保一时善类悉罹党祸虽本侂冑意而谋实始京镗镗死张孝伯以为不弛党禁后恐不免报复之祸侂冑以为 
然追复汝愚朱熹职名留正周必大亦复秩还政徐谊等皆先后复官伪党之禁解嘉泰二年 【原传讹作三年今据本纪改】 拜太师监惠 
民局侂冑以势利蛊士大夫心嶭叔似辛弃疾陈谦皆以废退起用当时因有损晚节以规进者矣而陈自强则以侂冑童子师自选人不数年 
致位宰相苏师旦周筠又侂冑厮役亦皆超取显仕羣小阿附势焰熏灼侂冑凡所欲为辛执惕息不敢为异自强至印空名敕札授之惟所欲 
用三省不预知也或劝侂冑立功以自固者于是恢复之议兴以殿前都指挥使吴曦兴婴州都统论者多言曦必叛侂冑不省安丰守厉仲方 
言淮北流民愿归附会弃疾入见言敌国必乱愿属元老大臣预为应变计郑挺邓友龙等又附和其言开禧改元进士毛自知廷对言当乘机 
