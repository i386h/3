<!-- { "loadSidebar": true } -->
精吏事谈笑剖决破奸发隐吏不能欺以枢密直学士再知福州郡士周希孟陈烈陈襄郑穆以行义着襄备礼招延诲诸生以经学俗重凶仪 
亲亡或秘不举至破产饭僧下令禁止之徙知泉州距州二十里万安渡绝海而济往来畏其险襄立石为梁其长三百六十丈至今赖焉又植 
松七百里以庇道路召为翰林学士三司使较天下盈虚出入量力以制用刬剔蠹弊簿书纪纲纤悉皆可法英宗不豫皇太后听政为辅臣言 
先帝既立皇子宦妾更加荧惑而近臣知名者亦然几败大事近己焚其章矣己而外人遂云襄有论议帝闻而疑之会襄数谒告因命择人代 
襄襄乞为杭州拜端明殿学士以往治平三年丁母忧明年卒年五十六赠吏部侍郎襄工于书为当时第一仁宗尤爱之制元舅陇西王碑文 
命书之及令书温成后父碑则曰此待诏职耳不奉诏干道中赐谥曰忠惠

　　△吕溱

　　吕溱字济叔扬州人进士第一通判亳州直集贤院同修起取注由知蕲楚舒三州 【按东都事略作出知苏州厯楚舒二州】 复修起 
居注侬智高寇岭南诏奏邸毋得辄报溱言一方有警使诸道闻之共得为备今欲人不知此何意也进知制诰又出知杭州入为翰林学士疏 
论宰相陈执中奸邪仁宗还其疏溱曰以口舌论人是阴中大臣也愿出以示执中使得自辨未几执中去溱亦以侍读学士知徐州徙成德军 
时方开六塔河宰相主其议溱请罢之以答天戒溱与都转运使李参不相能还判流内铨参劾其借官曲作酒以私货往河东贸易及违式受 
馈赆事下大理议溱乃未尝受帝知其过轻但贬秩知加州御史以为未抵罪分司南京 【按东都事略作西京】 起知池州江寍府复集贤 
院学士加龙图阁直学士知开封府时为京尹者比不称职溱精识过人辨讼立断豪恶敛迹改枢密直学士提举醴泉观卒年五十五赠礼部 
侍郎溱开敏善议论一时名辈皆推许然自贵重在杭州接宾客不过数语时目为七字舍人云

　　△王素

　　王素字仲仪太尉旦季子也赐进士出身至屯田员外郎御史中丞孔道辅荐为侍御史道辅贬出知鄂州仁宗思其贤擢知谏院素方壮 
年遇事感发尝言今中外无名之费倍蓰于前请省其非急者适皇子生将进百僚以官惠诸军以赏素曰宜留爵秩以赏战功储金缯以佐边 
费议遂己京师旱素请帝祷于郊帝曰太史言月二日当雨今将以旦日出祷素曰知其且雨而祷之应天不以诚明日诣醴泉观素曰醴泉之 
近犹外朝耳岂惮暑不远出耶帝悚然更诏诣西太一宫驾还而雨王德用进二女子素论之帝立命遣出擢天章阁待制淮南郡转运按察使 
新置按察类多以苛为明素独不擿细故即有贪刻必绳治穷竟以故下吏爱而畏之改知渭州坐市木河东有扰民状降华州又夺职徙汝俄 
悉还其故迁龙图阁直学士初原州蒋偕建议筑大虫巉堡役未具敌伺闲要击不得成偕惧来归死素曰若罪偕乃是堕敌计责偕使毕力自 
效总管狄青曰偕往益败不可遣素曰偕败总管行总管败素即行矣青不敢复言偕卒城而还以枢密直学士知开封府出知定州成都府凡 
为政务合人情蜀人纪其目号曰王公异断复知开封素以三公子少知名出入侍从将帅久颇鞅鞅厌倦剧烦御史纠其过出知许州治平初 
夏人寇静边砦召拜端明殿学士复知渭州于是三镇泾原蕃夷故老皆欢贺比至敌解去拓渭西南城浚隍三周积粟支十年属羌奉土地来 
献悉增募弓箭手行陈出入之法身自督训其居旧穿土为室寇至老幼多焚死为筑八堡使居之听散耕田里有警则聚尝宴堂上边民传寇 
至惊入城诸将曰使敌人亦从而入将必为内应合拒勿内素曰若拒之东去关中必摇吾在此敌必不敢犯我此当有奸言乃下令敢称寇至 
者斩有顺候骑从西来人传果妄诸将皆服其明换澶州观察使知成德军改青州观察使熙寍初还以学士知太原府汾河大溢素曰若坏平 
晋遂灌州城矣亟命具舟楫筑堤以捍之一夕水骤至人赖以安入知通进银台司转工部尚书仍故职致仕以学士就第卒年六十七谥曰懿 
敏子巩有隽才长于诗从苏轼游轼守滁州巩往访之与客游泗水登魋山吹笛饮酒乘月而归轼待之于黄楼上谓巩曰李太白死世无此乐 
三百年矣轼得罪巩亦窜宾州数岁得还豪气不少挫后厯宗正丞以跌荡傲世每除官辄为言者所议故终不显

　　王靖
　　王震

　　 王靖

　　靖字詹叔蚤孤自力于学好讲切天下利害以祖荫厯通判阆州知滁州主管北京御史台契丹数遣横使来靖疏言彼利中国赐遗挟虚 
声以济其欲宜有以折之又请复明经科加试贡士以策观其所学稍变声律之习擢利州路转运判官提点陕西刑狱乡户役于州县者优则 
愿久留劳则欲亟去吏得权其迟速靖以一岁月遣代遂为令徙河东长子县贼杀人捕治十数辈不得实皆释去靖阅其牍曰此真盗也教吏 
曲折讯囚果服罪为开封府推官曹濮盗害官吏久不获靖受诏督捕成擒者因言盗之不戢由大姓囊橐请并坐之着为令徙广南转运使熙 
寍初广人讹言交趾且至老幼人保事闻中外以为忧神宗曰王靖在彼可无念即拜太常少卿直昭文馆知广州居二年入为度支副使卒子 
古字敏仲第进士熙寍中为司农主簿使行淮浙赈旱菑究张若济狱劾转运使王廷老张靓失职皆罢之连提举四路常平王安礼欲用为太 
常丞神宗谓古好异论止以为博士加上仁宗英宗谥因升祔四后初议不发册古言发册之礼虽为祔庙节文而升祔之重乃由册而后显今 
既行升祔则礼不可废诏用竹册又定诸神祠封额爵号之序出为湖南转运判官提点淮东刑狱厯工部吏部右司员外郎太府少卿奉使契 
丹异时北使所过凡供张悉贷于民古请出公钱为之民得不扰绍圣初迁户部侍郎详定役法与尚书蔡京多不合京言臣欲用元丰人额雇 
直而古乃用司马光法诏徙古兵部寻以集贤殿修撰为江淮发运使进宝文阁待制知广州言者论其常指平岁为凶年亡散邦财夺职知袁 
州徽宗立复拜户部侍郎迁尚书与御史中丞赵挺之偕领放欠挺之言古蠲除太多欲尽倾天下之财不可用遂改刑部攻不己以宝文阁直 
学士知成都堕崇寍党籍责衡州别驾安置温州复朝散郎寻卒

　　 王震

　　震字子发以父任试铨优等赐及第上诸路学制神宗称其才以习学中书刑房公事遂为检正预修条例加馆阁校勘检正孔目吏房元 
丰官制行震与吴雍从辅臣执笔入记上语面授尚书右司员外郎使自书除目举朝荣之兼修市易敕帝谕之曰朝廷造法皆本先王之制推 
行非人故不能善后且以钱贷民有不能偿辄籍其家岂善政也宜计其负几何悉捐之震顿首奉诏进起居舍人使行西边还为中书舍人元 
佑初迁给事中御史王岩叟劾之以龙图阁待制知蔡州厯五郡绍圣初复为给事中权吏部尚书拜龙图阁直学士知开封府震与章惇皆吕 
惠卿所荐而素不相能府奏狱空哲宗疑不实震谓惇抑己于是颍昌盖渐有讼许赂惇子弟震捕渐掠治颇得踪迹惇惧以狱付大理而徙震 
为枢密都承旨遂坐折狱滋蔓倾摇大臣夺职知岳州卒

　　△余靖

　　余靖字安道韶州曲江人举进士起家为赣县尉试书判拔萃改将作监丞知新建县迁秘书丞数上书论事建言班固汉书舛谬命与王 
洙并校司马迁范晔二史书奏擢集贤校理范仲淹贬饶州靖言仲淹以刺讥大臣重加谴谪倘其言未合圣虑在陛下听与不听耳安可以为 
罪乎陛下自亲政以来屡逐言事者恐钳天下口疏入落职监筠州酒税尹洙欧阳修亦以仲淹故相继贬逐靖由是益知名徙监泰州税知英 
州迁太常博士复为校理同知礼院庆历中仁宗锐意欲更天下弊事增谏官员以靖为右正言时四方盗贼窃发州郡不能制靖言朝廷威制 
天下在赏罚今官吏弛事羣盗蜂起大臣龌龊守常不立法禁可为国家忧也请严捕贼赏罚及定为贼劫质亡失器甲除名追官之法司天言 
太白犯岁星又犯执法靖上疏请责躬修德以谢天变使契丹辞曰以所奏事书笏各举一字为目凡数十事帝命悉条奏进修起居注开宝寺 
灵感塔灾复上疏言闻尝诏取旧瘗舍利入禁中阅视道路传言舍利在内廷有光恠窃恐巧佞之人推为灵异惑乱视听再图营造今自西陲 
用兵国帑虚竭民亡储蓄陛下若勤劳罪己忧人之忧则四民安居海内蒙福如不恤民病广事浮费奉佛求福非天下所望舍利神灵一塔不 
能自卫为火所毁况藉其福以庇民哉尝论夏竦奸邪不可为枢密使王举正不才不宜在政府狄青武人使之独守渭州恐败边事张尧佐以 
修媛故除提点府界公事非政事之美且郭后之祸起于杨尚不可不监太常博士王翼西京治狱还赐五品服靖曰治狱而锡服外人不知必 
以为翼深文重法能希陛下意以取此宠所损非细事也尝有工部郎中吕觉以治狱赐对祈易章绶陛下谕之曰朕不欲因鞫囚与人恩泽觉 
退以告臣臣尝书之起居注陛下前日论觉是则今日赐翼非矣是非与夺之闲贵乎一体其说多见纳用会西鄙厌兵元昊请和议增岁赐靖 
言景德中契丹举国兴师直抵澶渊先帝北征渡河止捐金缯三十万与之今元昊战虽累胜皆出将帅轻敌易动之故数年选将练兵始知守 
战之备而锐意解仇所予至二十六万夫以景德之患近在封域之内而岁赐如彼今日之警远在边鄙之外而岁赐如此若元昊使还益有所 
许契丹闻之寍不生心无厌之求自此始矣傥移西而备北为祸更深但思和与不和若有后患则不必曲意俯徇以贻国羞擢知制诰元昊既 
归款朝廷欲加封册而契丹以兵临西境遣使言为中国讨贼请止毋和朝议难之会靖数言契丹挟诈不可轻许即遣靖往报而留夏国封策 
不发靖至契丹卒屈其议而还朝廷遂发夏册臣元昊西师既解严北边亦无事靖尝为契丹国语诗御史王平等劾靖失使者体出知吉州求 
侍养去改将作少监分司南京居曲江己而授左神武军大将军雅州刺史寿州兵马钤辖辞不就再迁卫尉卿知虔州丁父忧去侬智高反邕 
州乘胜掠九郡以兵围广州就丧次起靖为秘书监知潭州改桂州诏以广南西路委靖经制智高西走邕州靖策其必结援交趾而胁诸峒以 
自固乃约李德政会兵击贼于邕州又募侬黄诸姓酋长皆縻以职使不与智高合既而朝廷遣狄青孙沔将兵共讨贼青却交趾援兵不用贼 
平就迁靖给事中又迁尚书工部侍郎初青兵未至前戒部将勿战靖迫钤辖陈曙出鬬败走青至按军法斩曙及指使袁用等于坐靖瞿然起 
拜及诸将班师独留靖广西遣人入特磨道擒智高母子弟三人生致之阙下加集贤院学士徙知潭州又徙青州交趾蛮申绍泰寇邕州杀五 
巡检以靖安抚广西至则召交趾用事臣费嘉佑诘问之嘉佑至绐以近边种落相侵报误犯官军愿悉推治还所掠及械罪人以自赎靖信之 
遣去嘉佑遂归不复出知广州官至工部尚书代归卒特赠刑部尚书谥曰襄

　　△彭思永

　　彭思永字季长庐陵人第进士知南海分寍县通判睦州台州大水败城人多溺往摄治焉尽葬死者民贫不能葺居为伐木以助之数月 
