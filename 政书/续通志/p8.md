<!-- { "loadSidebar": true } -->
　　三年春正月戊子长孙无忌等修新礼成诏颁行之戊申杨冑及龟兹羯猎颠战于泥师城大破之以其地为龟兹都督府二月甲戌至自 
东都戊寅虑囚夏六月壬子程名振及高丽战于赤烽镇败之冬十一月乙酉贬杜正伦为横州刺史李义府普州刺史戊子许敬宗权检校中 
书令甲午苏定方俘贺鲁献于昭陵戊戌许敬宗为中书令大理卿辛茂将兼侍中甲辰鄂国公尉迟敬德薨
　　四年春三月壬午昆陵都护阿史那弥射及西突厥真珠叶护战于双河败之夏四月丙辰于志寍为太子太师同中书门下三品乙丑黄 
门侍郎许圉师同中书门下三品 【旧书许圉师传二年同中书门下三品新书宰相表亦在四年与纪同】 戊辰流长孙无忌于黔州于志 
寍罢 【旧书罢于志寍在丙戌流长孙无忌在戊戌考上四月有丙辰下五月有己卯则四月中不得有丙戊戌也此从新书】 五月己卯许 
圉师为中书侍郎同中书门下三品丙申兵部尚书任雅相度支尚书卢承庆参知政事戊戌杀凉州都督长史赵持满秋七月己丑以旱避正 
殿壬辰虑囚八月壬子李义府为吏部尚书同中书门下三品冬十月丙午皇太子加元服大赦赐五品以上子孙为父祖后者勋一转大酺三 
日闰月戊寅如东都皇太子监国辛巳诏所过供顿免今岁租赋之半赐民八十以上毡衾粟帛十一月丙午许圉师为左散骑常侍检校侍中 
戊午辛茂将薨癸亥贺鲁部悉结阙俟斤都曼寇边左骁卫大将军苏定方为安抚大使以伐之卢承庆同中书门下三品苏定方与都曼战于 
马头川败之都曼降
　　五年春正月癸卯苏定方俘都曼以献甲子如并州己巳次长平赐父老布帛二月丙戌赦并州及所过州县令所司致祭义旗初尝任五 
品以上葬并州者佐命功臣子孙及大将军府僚佐以下今见存者赐阶级有差民年八十以上版授刺史县令赐酺三日甲午祠旧宅三月丙 
午皇后宴亲族邻里于朝堂会命妇于内殿赐从官五品以上并州长史司马勋一转妇人八十以上版授郡君赐毡衾粟帛己酉讲武于城西 
辛亥左武卫大将军苏定方为神邱道行军大总管 【新书作神兵道下同】 新罗王金春秋为嵎夷道行军总管率三将军及新罗兵以伐 
百济夏四月癸巳至东都五月辛丑作八关宫戊辰定襄都督阿史德枢宾为沙砖道行军总管以伐契丹六月庚午朔日有食之秋七月乙巳 
废梁王忠为庶人丁卯卢承庆罢八月庚辰苏定方及百济战败之百济王请降以其地置熊津都督府壬午左武卫大将军郑仁泰及悉结拔 
也固仆骨同罗战败之癸未赦神邱道大总管以下军士及其家赐民酺三日冬十月初令皇后决百司奏事 【谨按通鉴辑览　　御批壶 
内稍与外事尚不免司晨之索况尽委以政柄乎自来女宠为患虽褎妲不至若此之甚发明谓唐室之祸高宗自祸之立论诚当葢自隔日视 
事以后积怠生疲遂至不振履霜坚冰其所由来渐矣】 十一月戊戌苏定方俘百济王以献甲寅如许州十二月辛未猎于安乐川己卯还东 
都壬午左骁卫大将军契苾何力为浿江道行军大总管苏定方为辽东道行军大总管左骁卫将军刘伯英为平壤道行军大总管以伐高丽 
阿史德枢宾及奚契丹战败之
　　龙朔元年春正月乙卯募河南北淮南六十七州兵四万四千余人诣平壤镂方行营戊午鸿胪卿萧嗣业为扶余道行军总管以伐高丽 
益绵等州皆言龙见二月乙未改元赦洛州夏四月庚辰任雅相为浿江道行军总管契苾何力为辽东道行军总管苏定方为平壤道行军总 
管萧嗣业为扶余道行军总管右骁卫将军程名振为镂方道行军总管左骁卫将军庞孝泰为沃沮道行军总管率三十五军以伐高丽甲午 
晦日有食之秋八月甲戌苏定方及高丽战于浿江败之 【通鉴作七月甲戌然鉴于九月书癸巳朔则甲戌当在八月】 九月癸卯及皇后 
幸李绩许圉师第壬子徙封贤为沛王冬十月丁卯猎于陆浑戊辰猎于非山癸酉如东都郑仁泰为铁勒道行军大总管萧嗣业为仙■〈山 
上咢下〉道行军大总管左骁卫大将军阿史那忠为长岑道行军大总管以伐铁勒
　　二年春二月甲子大易官名甲戌任雅相薨戊寅庞孝泰及高丽战于蛇水死之三月庚寅郑仁泰及铁勒战于天山败之甲午车驾发东 
都夏四月庚申至自东都辛巳作蓬莱宫六月癸亥禁宗戚献纂组雕镂秋七月戊子以子旭轮生满月大赦赐酺三日右威卫将军孙仁师为 
熊津道行军总管以伐百济戊戌李义府罢八月壬寅许敬宗为太子少师同东西台三品九月丁丑李义府起复冬十月丁酉幸温汤皇太子 
监国丁未至自温汤庚戌西台侍郎上官仪同东西台三品十一月辛未许圉师罢 【考异曰旧纪十一月辛未圉师下狱新纪十一月辛未 
圉师贬虔州据实录辛未免官久之贬虔州旧纪贬虔州在三年二月新纪误】 癸酉封子旭轮为殷王是岁右卫将军苏海政为■〈风日〉 
海道行军总管以伐龟兹海政杀昆陵都督阿史那弥射
　　三年春正月乙丑李义府为右相二月减百官一月俸赋雍同等十五州民钱以作蓬莱宫乙亥杀驸马都尉韦正矩庚戌虑囚夏四月戊 
子流李义府于巂州丙午蓬莱宫含元殿成五月壬午柳州蛮叛冀州都督长史刘伯英以岭南兵伐之六月吐蕃攻吐谷浑凉州都督郑仁泰 
为青海道行军大总管以救之秋八月戊申诏百寮言事九月戊午孙仁师及百济战于白江败之冬十月辛巳诏皇太子五日一至光顺门监 
诸司奏事小事决之十一月绛州麟见含元殿前麟趾见十二月庚子诏改明年元降京师雍州诸县死罪以下壬寅安西都护高贤为行军总 
管以伐弓月
　　麟德元年春二月戊子如福昌宫癸卯如万年宫夏四月丙午邭公孝协以赃赐死五月丙寅以旱避正殿秋七月丁未诏以三年正月有 
事于泰山八月己卯幸旧第降万年县死罪以下壬午至自万年宫丁亥司列太常伯刘祥道兼右相大司宪窦德玄为司元太常伯检校左相 
冬十二月丙戌杀上官仪戊子杀庶人忠刘祥道罢太子右中护乐彦玮西台侍郎孙处约同知军国政事
　　二年春二月壬午如东都三月甲寅司戎太常伯姜恪同东西台三品戊午遣使虑京师诸司及雍洛二州囚东都干元殿成闰月癸酉日 
有食之疏勒弓月吐蕃攻于阗西州都督崔智辩 【考异曰实录作西川都督此时未有西川必西州也】 左武卫将军曹继叔救之夏四月 
丙午赦桂广黔三都督府丙寅讲武于邙山之阳戊辰左侍极陆敦信检校右相孙处约乐彦玮罢五月辛卯颁李淳风所造麟德厯冬十月壬 
戌带方州刺史刘仁轨为大司宪兼知政事丁卯如泰山大有年
　　干封元年春正月戊辰朔车驾至泰山是日视祀昊天上帝己巳升山行封禅之礼庚午禅于社首以皇后为亚献 【顾炎武曰旧唐书 
以朔日祭天于山明日登封又明日禅社首次序甚明新书改云戊辰封于泰山庚午禅于社首是祭天封山二事并为一事而系于戊辰之曰 
文虽简而事不核矣】 壬申大赦改元赐文武官阶勋爵民年八十以上版授下州刺史司马县令妇人郡县君七十以上至八十赐古爵一级 
民酺七日女子百户牛酒免所过今年租赋给复齐州一年半兖州二年辛卯幸曲阜祀孔子赠太师二月己未如亳州祀老子追号太上玄元 
皇帝县人宗姓给复一年夏四月甲辰至自亳州庚戌陆敦信罢五月庚寅铸干封泉宝钱 【旧书此庚寅日上属四月然四月己有甲辰不 
得又有庚寅明是漏书五月也此从通鉴】 六月壬寅高丽泉男生请内附右骁卫大将军契苾何力为辽东安抚大使率兵援之左金吾卫将 
军庞同善营州都督高偘为辽东道行军总管左武卫将军薛仁贵左监门卫将军李谨行为后援秋七月乙丑徙封旭轮为豫王庚午刘仁轨 
兼右相八月辛丑窦德玄薨丁未杀始州刺史武惟良淄州刺史武怀运九月庞同善及高丽战败之冬十二月己酉李绩为辽东道行台大总 
管率六总管兵以伐高丽
　　一年春正月丁丑以旱避正殿减膳虑囚癸未罢干封泉宝钱夏六月乙卯西台侍郎杨武戴至德东台侍郎李安期司烈少常伯赵仁本 
同东西台三品东台舍人张文瓘参知政事秋七月己卯以旱避正殿减膳遣使虑囚八月己丑朔日有食之辛亥李安期罢九月庚申以饵药 
皇太子监国辛未李绩及高丽战于新城败之是岁岭南洞獠陷琼州
　　总章元年春正月刘仁轨为辽东道副大总管兼安抚大使浿江道行军总管二月丁巳皇太子释奠于国学 【旧书在二月癸未新书 
礼志又在三月】 戊寅如九成宫壬午李绩败高丽克扶余南苏木底苍岩城三月庚寅大赦改元夏四月丙辰以星变避正殿减膳撤乐诏内 
外官言事庚申以太原元从西府功臣为二等其子孙授阶爵有差辛巳杨武薨秋八月癸酉至自九成宫九月癸巳李绩败高丽王高藏执之 
高丽悉平以其地为安东都护府冬十二月丁巳李绩俘高藏以献丁卯有事于南郊甲戌姜恪检校左相司平太常伯阎立本守右相
　　二年春二月辛酉右肃机李敬玄为西台侍郎张文瓘为东台侍郎同东西台三品三月丙戌东台侍郎郝处俊同东西台三品癸巳皇后 
亲蚕夏四月己酉如九成宫六月戊申朔日有食之括州大风雨海水溢冀州大水并遣使振给秋七月癸巳左卫大将军契苾何力为乌海道  
【旧书作驾海道】 行军大总管以援吐谷浑剑南益泸等一十九州岛旱遣使存问振贷之九月壬寅如岐州乙巳赦岐州赐高年粟帛冬十 
月丁巳至自岐州十一月丁亥徙封旭轮为冀王改名轮十二月戊申李绩薨
　　咸亨元年春正月丁丑刘仁轨罢二月戊申虑囚三月甲戌朔大赦改元壬辰许敬宗罢夏四月癸卯吐蕃陷西域十八州及龟兹拨换城 
罢安西四镇己酉李敬玄罢辛亥右威卫大将军薛仁贵为逻娑道行军大总管以伐吐蕃庚午如九成宫高丽酋长钳牟岑叛寇边左监门卫 
大将军高偘为东州道行军总管右领军卫大将军李谨行为燕山道行军总管以伐之六月壬寅朔日有食之秋七月甲戌以雍华蒲同四州 
旱遣使虑囚灭中御诸厩马戊子李敬玄起复薛仁贵及吐蕃战于大非川败绩八月庚戌以谷贵禁酒丁巳至自九成宫丙寅以旱避正殿减 
膳九月丁丑给复雍华同岐邠陇六州一年闰月癸卯皇后以旱请避位甲寅姜恪为凉州道行军大总管以伐吐蕃冬十月癸酉大雪庚辰诏 
文武官言事乙未赵仁本罢十二月庚寅诏官名皆复旧
　　二年春正月乙巳如东都皇太子监国二月辛未遣使存问诸州夏六月癸巳以旱虑囚冬十月丙子求明礼乐之士十一月甲午朔日有 
食之庚戌如许州遣使存问所过疾老鳏寡虑囚十二月癸酉猎于昆阳丙戌如东都是岁姜恪为侍中 【按新书云阎立本为中书令考立 
本于总章元年守右相即中书令也咸亨二年又云为中书令事属重出宰相表亦然又按阎立本传咸亨元年官复旧名改中书令卒安得二 
年方为中书令乎今删】 
　　三年春正月辛丑姚州蛮寇边太子右卫副率梁积寿为姚州道行军总管以伐之二月己卯姜恪薨夏四月壬申校旗于洛水之阴秋九 
