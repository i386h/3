<!-- { "loadSidebar": true } -->
　　穇 【衫惨二音】 子名龙爪粟一名鸭爪稗 【李时珍曰穇乃不黏之称亦不实之貌也龙爪鸭爪象其穗歧之形】 生水田中及 
下湿地叶似稻差短稍头结穗
　　东廧 【音墙】 生河西苗似蓬粒似葵青黑色河西语曰贷我东廧偿尔田粱言厚报也相如赋东廧雕胡即此
　　蒒草一名自然谷一名禹余粮生东海洲上有实食之如大麦七月熟民敛获至冬乃讫见博物志

　　钦定续通志卷一百七十五

　　●钦定续通志卷一百七十六　昆虫草木略三

　　昆虫草木略 【三】

　　木类

　　○木类

　　松一名道梓其叶有两鬣三鬣五鬣之分两鬣者常松也三鬣者为栝子松俗名孔雀松又名剔牙松五鬣者为松子松又谓之华山松产 
高丽又有金松叶似麦门冬叶中一缕如金綖故名出台州有鱼甲松出洛中有小松长不过三四尺出黄山至赤松白松麈尾松秉性尤异松 
叶一名松毛松皮一名赤龙皮松花一名松黄松脂一名松膏一名松香一名松胶一名松肪一名沥青烧取者名松■〈氵诣〉 【音诣】
　　（臣）等谨案苏颂云松叶有两鬣五鬣七鬣而不详松之名李时珍云松叶三针者为栝子松五针者为松子松而不言鬣考癸辛杂识 
云栝松每穗三鬣华山松每穗五鬣则三针五针犹三鬣五鬣耳鬣言其形针言其锐也又酉阳杂俎曰松今言两粒五粒粒当言鬣述异记曰 
鬣者言如马鬣形言粒者非据此应从周说为正
　　落叶松塞外兴安岭多有之五台亦有其皮蒙古无茶时可以当茶木性最坚其刺有毒入肉即烂入木即沉所以木商不取其干直挺参 
天枝叶蔚然恍若九檐羽盖以塞北高寒经秋叶脱至春复生松上寄生白脂厚五六寸光洁似玉微软而坚有用之为靴底者
　　杆松一名白松生塞外汗特穆尔岭五台亦有其干直上枝叶如盘下枝长以上渐短远望无异浮图其体最轻商人取之运至通州
　　条一名槄见毛传陆玑诗疏云槄今山楸也亦如下田楸耳宜阳共北山多有之尔雅曰槄山榎
　　栈木一名于木见尔雅郭璞注云橿木也江东呼木觡杻一名檍见尔雅郭璞注曰似棣细叶新生可饲牛材中车辋关西呼杻子一名土 
橿陆玑诗疏云叶似杏而尖白色皮正赤为木多曲少直枝叶茂好二月中叶疏华如练而细蘂正白盖树今官园种之正名曰万岁既取名于 
亿万其叶又好故种之共汲山下人或谓之牛筋或谓之檍材可为弓弩干也
　　柟 【一作楠】 一名梅见尔雅陆玑诗疏云梅树皮叶似豫樟叶大可三四叶一丛木理细致于豫樟子赤者材坚子白者材脆博物要 
览曰楠有三种一曰香楠一曰金丝楠一曰水楠水楠色青而质脆如水杨又任昉述异记云黄金山有柟木一年东荣西枯一年西柟东枯张 
华谓之交让木亦见蜀都赋此盖柟中之殊异者欤
　　（臣）等谨案诗有二梅召南之梅杏类也子可调羹秦风之梅大木也材可作栋故毛苌摽有梅传云盛极则堕者梅也终南传云梅者 
柟也据此则判然二物郭璞于尔雅梅柟下注似杏实酢则误矣郑志合二梅为一入果类尚仍郭氏之讹今正之
　　椴 【音段】 一名柂见尔雅郭璞注曰白椴也树似白杨邢昺疏曰其材能湿 【能古通耐】
　　檀一名欃檀皇览云孔子墓有毚檀即此材可为车辐及斧柯树状与梓榆荚蒾相似故俚语云斫檀不谛得檕迷檕迷尚可得驳马驳马 
梓榆也又江南有一种木春不生叶夏月方萌黄梅过方舒叶叶既开则水定农人凭之以占水候号望水檀又有一种叶如檀高五六尺生高 
原四月开花正紫亦名檀树其根如葛
　　魄一名榽橀见尔雅 【诗疏作挈橀】 郭璞注曰魄大木细叶似檀今河东多有之齐人谚曰上山斫檀榽橀先殚郑樵注曰俗呼朴树 
一名檕迷一名荚蒾一名羿先
　　梓榆一名驳马其树皮青白驳荦遥视如驳马故名诗隰有六驳即此
　　桼树高二三丈 【桼俗作漆乃水名非木也今改】 以刚斧斫其皮开以竹管承之汁滴管中则桼矣以金州者为佳故世称金桼今广 
浙中出一种桼树似小榎而大六月取汁髹物黄泽如金即唐书所谓黄桼者也考工记曰桼欲测言贵清也
　　桋一名赤梀其白者名梀见尔雅郭璞注曰赤梀树叶细而歧锐皮理错戾好丛生山中中为车辋白梀叶圆而歧为大木
　　棫一名白桵见尔雅郭璞注曰校小木丛生有刺实如耳珰紫赤可啖本草曰其核名蕤核
　　（臣）等谨按郑志依王苍说以柞为棫考诗柞棫并称明非一木故别出之
　　樕朴一名心见尔雅邢昺疏引某氏曰樕朴槲樕也有心能湿江河闲以作柱又曰诗林有朴樕此作樕朴文虽别其实一也或者传写误
　　桑有数种农书曰荆桑多椹鲁桑少椹李时珍曰白桑叶大如掌而厚鸡桑叶细而薄子桑先椹而后叶尔雅曰桑■〈辛片辛〉有葚栀 
舍人曰桑树一半有葚一半无葚为栀尔雅又曰女桑桋桑郭璞注曰今俗呼桑树小而条长者为女桑树尔雅又曰檿桑山桑郭璞注曰似桑 
材中作弓及车辕叶可饲蚕其丝中琴瑟故禹贡曰厥篚檿丝
　　柘一名杆见广雅树高大如桑枝条婀娜叶大如掌蚕书曰柘叶饲蚕其丝作琴瑟弦清响胜凡丝周礼曰弓人辨六材柘为上古今注曰 
柘实曰隹 【音锥】 本草曰又有一种奴柘生江南山野似柘节有刺冬不凋亦可饲蚕
　　（臣）等谨按李时珍云柘叶饲蚕作茧即尔雅所谓棘茧也考尔雅棘茧注云食棘叶则李说非也附订于此
　　杶 【一作■〈木熏〉一作橁一作椿】 见禹贡今俗名春椿长而有寿南北皆有之木身大而实其干端直纹理细腻肌色赤皮有纵 
纹易起叶自发芽及嫩时皆香甘生熟盐腌皆可茹
　　枫一名欇欇见尔雅郭璞注曰枫树似白杨叶圆而歧有脂而香今之枫香是孙炎曰欇欇生江上有寄生枝高三四尺生毛一名枫子天 
旱以泥泥之即两 【孙注见广韵及物类相感志于本草纲目所引不同今从广韵】
　　（臣）等谨按任昉述异记云南中有枫子鬼木之老者为人形亦呼为灵枫盖瘤瘿也荀伯子临川记云岭南枫木岁久生瘤如人形遇 
暴雷大雨则暗长三五尺谓之枫人二说皆以枫人为瘤瘿与孙炎寄生之说异附记于此
　　■〈木巳〉即诗所谓南山有■〈木巳〉是也陆机草木疏云■〈木巳〉树如樗一名狗骨木理白滑可为函板
　　（臣）等谨按郑志误合卫矛狗骨为一今据本草别出之又毛诗南山有■〈木巳〉陆德明释文引草木疏云其树如樗一名狗骨又 
诗南山有枸正义引陆机疏云枸树高太似白杨有子着枝端大如指长数寸噉之甘美如饴八月熟今官园种之谓之木蜜据此则木蜜之非 
狗骨审矣坊刻草木疏误合两条为一而没■〈木巳〉之名改樗为栌改狗骨为枸骨以就其说本草纲目亦仍其误今据诗释文乃正义　 
改正
　　樿白理木也可为栉及■〈禾勺〉故礼记云栉用樿栉牺尊樿杓山海经曰风雨之山其木多棷樿即此
　　（臣）等谨按陈藏器云凿子木今之作梳者是也李时珍曰凿子木心理皆白色其木坚韧可为凿柄故名凿子木据此二说则樿盖即 
凿子木也方书以凿子木为柞木乃音近而讹非柞棫之柞也附正于此
　　桧柏叶松身见尔雅皮光叶尖硬如芒剌一名栝今人名圆柏罗愿尔雅翼曰又有一种别名桧柏不甚长其枝叶乍桧乍柏一枝之闲屡 
变人家庭宇植之以为玩枞松叶柏身见尔雅郭璞注曰今太庙梁材用此木尸子所谓松柏之鼠不知堂密之有美枞羣芳谱云千仞无枝叶 
与身皆直枞桧树皆高丈余花叶皆同但实稍大而色黄绿肉虚为异耳初甚酸涩经霜乃可食
　　楛见书及诗禹贡注曰中矢干陆机诗疏云楛形似荆而赤茎似着上党人织以为牛筥箱器又屈以为钗
　　椋一名即来见尔雅郭璞注曰今掠材中军辋邢昺疏引本草唐本注云叶似柿两叶相当子细圆如牛李子生青熟黑其木坚重煮汁赤 
色李时珍以为即松杨也
　　棪一名■〈木速〉其见尔雅郭璞注曰棪实似柰赤可食山海经曰堂庭之山多棪木即此
　　棆一名无疵见尔雅郭璞注曰棆楩属似豫章说文谓之母杶
　　豫一名钓樟章即樟木二木初生无异故淮南子云豫章二木七年乃辨郡名豫章因木得名樟脂名樟脑一名韶脑樟上寄生名占斯一 
名炭皮
　　（臣）等谨按郑志合棆与钓樟为一又合豫与章为一与淮南子及本草相背今正之
　　杬大木子似栗生南方皮厚汁赤中藏卵果见郭璞尔雅注
　　（臣）等谨按尔雅杬鱼毒陆德明释文云杌又作芫郭璞以大木之杬解之颜师古分芫杬为二以芫为鱼毒以杬为即吴都赋绵杬杶 
栌之杬而以郭注为误考本草经草部有芫花 【唐慎微移入木部李时珍仍移入草部】 别录诸家但云可以毒鱼故一名毒鱼并不言可 
以藏卵果沈莹临海异物志诸书但言杬可以藏卵果而不云可以毒鱼则颜说为不易之论矣但毒鱼之芫止一二尺亦不得云大木郭璞以 
大木释鱼毒者以文在释木中耳然释草内亦有木槿则尔雅之分篇不可尽泥也郑志用本草文以芫为鱼毒是也而末又引郭璞皮汁藏果 
之说以缀之非也今别出之
　　枸 【音钩】 桹树直而高其用与栟榈同出广州见南越志
　　文木材密致无理色黑如水牛角日南有之见南越志桄榔一名姑榔一名面木一名董椶一名铁木见本草蜀志云兴古南汉县有桄榔 
树有面大者至百斛
　　（臣）等谨按陈藏器云虎散桄榔冬叶蒲葵椰子槟榔多罗等与椶榈同类郑志袭用其语而未详其形与别名补辑之分见各类下
　　■〈艹纱〉木树高十余丈阔四五树颠生叶两边行围列如飞鸟翼皮中有白面石许磨屑可作饭呼为■〈艹纱〉面轻滑胜桄榔面 
见蜀志
　　欀木出交趾皮中有如白米屑者干捣之以水淋之似面可作饼见吴录
　　（臣）等谨按欀木杨慎以为即桄榔李时珍以为即■〈艹纱〉木考蜀都赋云面有桄榔吴都赋云文欀桢橿则杨慎之误审矣李时 
珍合■〈艹纱〉欀为一亦无所据今仍依太平御览别出之
　　虎散一名古散木可作杖见本草
　　蒲葵如栟榈而柔薄可为葵笠出龙川 【葵笠或作扇笠】 见南方草木状
　　木棉有草木二种吴录云交趾安定县有木棉树高丈余实如酒杯皮薄中有如丝棉者色正白破一实得数斤可作布此木本也一名斑 
枝花一名琼枝作布名吉贝史照释文云木棉江南多有之以春二三月下种既生须一月三薅至秋生黄花结实及熟时其皮四裂其中绽出 
如绵土人以铁铤碾去其核取如棉者以竹为小弓长尺四五寸许牵弦以弹棉令其匀细卷为筒就车纺之自然抽绪如缲丝状织以为布此 
草本也作布名古终
　　橦树出永昌其华柔毳可绩为布见蜀都赋注
　　比闾木其华如羽伐其木以为车终行不败见逸周书注
　　■〈门外焦内〉木生水中黑色而光其坚若铁见孔晁逸周书注
　　水松叶如桧而细长出南海不大香故彼人无佩服者踰岭而北则其香殊胜在南方时见南方草木状
　　竹柏生峩眉山中叶繁长而箨似竹其干类柏而亭直见益部方物略
　　合掌柏出汝西练溪暮秋叶敛故名见酉阳杂俎
