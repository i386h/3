<!-- { "loadSidebar": true } -->
坐抚慰甚至是冬契丹南侵德丰缮兵固守饷馈不绝三年改沧州在西边时母留京师妻孥寓长安贫甚真宗悯之特诏给团练使奉踰年进 
颍州团练使知贝瀛二州五年卒年五十家无余财谈者善之子惟素至殿内承制

　　 慕容德琛

　　德琛以延钊荫补供奉官累迁内殿崇班知夔州李顺之乱贼酋张余领众十万余舟千艘来寇与顺战龙山又与白继赟击贼斩获甚众 
悉焚其舟贼剽开州围云安德琛往援又败之厯转崇仪副使荆湖北路钤辖蛮扰澧鼎境上德琛战于北汊夺耕牛铠甲斩馘以归徙峡路钤 
辖未至复知夔州天禧初改右监门卫大将军卒

　　△符彦卿

　　符彦卿字冠侯陈州宛邱人父存审后唐宣武军节度兼中书令彦卿年十三能骑射事庄宗于太原以谨愿称及长以为亲从指挥使入 
汴迁散员指挥使郭从谦之乱庄宗左右皆引去惟彦卿力战射杀十数人俄矢集乘舆遂恸哭而去天成三年讨王都于定州大破契丹于嘉 
山明年克其城授耀州团练使改庆州刺史晋天福初授同州节度改左羽林统军俄兼领右羽林改镇鄜延出帝即位召还出镇河阳三城契 
丹南侵诏彦卿率所部拒战澶渊契丹骑兵数万围高行周于铁邱诸将莫敢当其锋彦卿独自变量百骑击之契丹遁去行周得免移镇许州封 
祁国公开运二年与杜重威李守贞经略北鄙契丹军围之于阳城军中乏水人马多渴死时晋师居下风将战弓弩莫施彦卿谓张彦泽皇甫 
遇曰与其束手就擒曷若死战然未必死彦泽等然之遂潜兵尾其后顺风击之契丹大败改武寍军节度同平章事为左右所闲会再出师河 
朔彦卿不预易其行伍配以羸师数千戍荆州口及杜重威以大军降于滹水急诏彦卿与高行周领禁兵屯澶渊会彦泽引契丹兵入汴彦卿 
与行周遂归契丹时徐宋寇盗蠭起契丹主遣彦卿归镇汉祖入汴彦卿自徐州来朝改镇兖州加兼侍中干佑中加兼中书令封魏国公拜守 
太保移镇青州周祖即位封淮阳王移镇郓州魏府王殷得罪即以彦卿为大名尹天雄军节度进封魏王世宗初并人扰潞州潞兵败命彦卿 
领兵从磁州固镇路压其背及帝亲征命为行营一行都部署兼知太原行府事领步骑二万进讨初彦卿之行也世宗以并人虽败朝廷馈运 
不继未议攻击且令观兵城下徐图进取及周师入境汾晋吏民望风欵接皆以久罹虐政愿输军须以资兵力世宗从之而连下数州彦卿等 
皆以刍粮未备欲旋军世宗不之省乃调山东近郡挽军食济之及世宗至城下命与郭从义向训白重赞史彦超率万骑屯忻口以拒北援又 
下盂县契丹驻忻北游骑及近郊史彦超以二千骑当其锋左右驰击彦超死之败契丹众二千余契丹适走先锋为其所掩重伤数百人诸将 
论议矛盾师故不振世宗乃班师彦卿遣归本镇还京拜彦卿太傅改封魏王恭帝立加封太尉太祖即位加封太师建隆四年春来朝赐袭衣 
玉带宴射于金凤园太祖七发皆中的彦卿贡名马称贺开宝二年移凤翔节度被病肩舆赴镇至西京上言疾亟请就医洛阳从之假满百日 
犹请其奉为御史所劾下留司御史台太祖以姻旧特免推鞫止罢其节制八年卒年七十八丧事官给彦卿将家子勇略有谋善用兵存审之 
第四子军中谓之符第四前后赏赐巨万悉分给帐下故士卒乐为效死契丹自阳城之败尤畏彦卿或马病不饮龁必唾而咒曰此中岂有符 
王邪晋少主既陷契丹德光之母问左右曰彦卿安在或对曰闻己遣归徐州矣德光母曰留此人中原何失策之甚其威名如此镇大名余十 
年政委牙校刘思遇思遇贪黠怙势敛货财公府之利多入其家彦卿不之觉时藩镇率遣亲吏受民租槩量增溢公取其余羡而魏郡尤甚太 
祖闻之遣常参官主其事由是斛量始平诏以羡余粟赐彦卿以愧其心性不饮酒颇谦恭下士对宾客终日谈笑不及世务不伐战功居洛阳 
七八年每春月乘小驷从家僮一二游僧寺名园优游自适周世宗二后 【按五代史周家人传宣懿皇后崩于世宗时宋初迁西宫号周太 
后淳化四年卒者后妹也世宗二后皆彦卿女宋史本传止载宣懿今改补】 太宗懿德皇后皆彦卿女也自恭帝及太祖两朝赐诏书不名子 
昭信昭愿昭寿昭信周显德初卒赠检校太保闻州防御使昭愿积官为天雄军邢州二钤辖拜本州岛防御使卒昭寿累迁凤州团练使益州钤 
辖为神卫卒赵延顺等所杀昭寿子承谅娶齐王女嘉兴县主 【按宋史此下有昭愿昭寿附传昭愿传无事迹足录昭寿事见后雷有终传 
今并从删】

　　钦定续通志卷二百九十七

　　●钦定续通志卷二百九十八　列传九十八

　　列传

　　宋 【二】

　　○宋二

　　王景　　　　王晏　　　　郭从义　　武行德　　　杨承信　　　折德扆【御勋　御卿　克行】　　王承美　　　李继周 
　　　孙全照　　侯延广　　　扈彦珂

　　王景
　　王晏
　　郭从义
　　武行德
　　杨承信
　　折德扆
　　王承美
　　李继周
　　孙全照
　　侯延广
　　扈彦珂

　　△王景

　　王景莱州掖人家世力田少倜傥善骑射结里中恶少为盗梁大将王檀镇滑台以景隶麾下后唐庄宗入汴景来降累迁奉圣 【按东 
都事略作奉国】 都虞候清泰末从张敬达围晋阳会契丹来援景以所部归晋祖天福初授相州刺史范延光据邺叛属郡多为所胁从景独 
分兵拒守晋祖幸邺留为京城巡检使开运二年契丹南侵出帝幸澶渊景与高行周等大破契丹众于戚城累拜横海军节度契丹至汴以其 
党代景景归次常山闻契丹主殂即闲道归镇汉干佑初加同平章事会契丹饥幽州民多度关求食至沧州境者五千余人景善怀抚诏给田 
处之周祖微时与景善及即位加兼侍中景起身行伍素无智略然临政不尚刻削民有讼必面诘之不至大过即谕释去不为胥吏所摇部民 
便之广顺初入朝民遮道留之不获有截景马镫者俄以景为护国军节度迁镇凤翔显德初封褒国公加开府阶世宗加兼中书令先是秦凤 
陷蜀州旁蕃汉户诣阙请收复景与向拱率兵出大散关进讨遂命景为西面行营都部署 【按通鉴作西面行营都招讨使】 大破蜀军于 
邽斩首数万级 【按通鉴王景败蜀兵获将卒三百与宋史本传不同】 秦州降徙景镇泰州兼西面缘边都部署恭帝立进封凉国公太祖 
即位加守太保封太原郡王建隆二年来朝复以为凤翔节度西面缘边都部署四年卒年七十五赠太傅追封岐王谥元靖景性谦退每朝廷 
使至虽卑位必降阶送迎周旋尽礼或曰王位尊崇无自谦抑景曰人臣重君命固当如是我惟恐不谨耳初封郡王朝廷以吏部尚书张昭将 
命景尤加礼重以万余缗遗昭左右言其过厚景曰我在行伍闲即闻张尚书名今使于我是朝廷厚我也子廷义廷睿廷训廷义起家供奉官 
周世宗擢为虎捷都虞候迁龙捷右第二军都校领珍州刺史太祖即位改内外马步军副都军头开宝二年加领横州团练使从征太原廷义 
性勇敢亲鼓士乘城独免冑矢中其脑而颠经宿卒年四十七太祖甚惜之优诏赠建雄军节度延训至骁卫大将军致仕

　　△王晏

　　王晏徐州滕人家世力田晏少壮勇无赖尝率羣寇行攻劫梁末徐方大乱属邑皆为他盗所剽惟晏乡里恃晏获全后唐同光中应募隶 
禁军累迁奉国小校晋开运末与本军都校赵晖忠卫都校侯章等戍陕州会契丹至汴遣其将刘愿据陕恣行暴虐晏与晖等谋曰今契丹南 
侵天下汹汹太原刘公威德远被若杀愿送欵河东取富贵如反掌耳晖等然之晏乃率敢死士夜踰城入府署斩愿首县府门外遣其子汉伦 
奉表晋阳时汉祖虽建号威声未振得晏等来归甚喜即日以晖为保平军节度章为镇国军节度晏为绛州防御使既而晖等表晏始谋功为 
第一迁建雄军节度汉祖入汴加同平章事周祖即位加兼侍中广顺元年刘崇侵晋州晏闭关不出设伏城上并人以为怯竞攀堞而登晏麾 
伏兵击之颠死者甚众遣汉伦追北数十里擢汉伦滨州刺史周祖以晏家彭城授武寍军节度俾荣其乡里三年封滕国公加开府阶世宗加 
兼中书令初晏至镇悉召故时同为盗者遗以金帛从容置酒语之曰吾乡素多盗吾与诸君昔尝为之后来者固当出诸君下为我告谕令不 
复为若不能改吾必尽灭其族由是境内安静吏民诣阙举留请为晏立衣锦碑世宗初复请立德政碑世宗命比部郎中知制诰张正撰文赐 
之诏改其乡里为使相乡勋德里私门立戟未几改河南尹西京留守显德三年移凤翔节度六年从世宗北征为益津关一路马军都部署韩 
令坤副焉遂平三关太祖即位封赵国公从征李筠师还改安远军节度干德元年进封韩国公上章请老拜太子太师致仕每朝会令缀中书 
门下班俄归洛阳别墅四年冬卒年七十七赠中书令

　　△郭从义

　　郭从义字德基 【据东都事略补】 其先沙陀部人父绍古事后唐武皇忠谨特见信任赐姓李氏绍古卒从义纔丱角庄宗畜于宫中 
与诸子齿明宗与绍古同事武皇情好欵狎即位以从义补内职累迁内园使晋天福初始复姓郭氏坐事出为宿州团练副使丁内艰北归遂 
家太原汉祖在镇表为马步军都虞候屡率师破契丹于代北及建大号从义首赞其谋擢郑州防御使充东南道行营都虞候领首军自太原 
路渡河汉祖入汴以为河北都巡检使赵思绾之叛为行营都部署师至永兴围其城即以从义为永兴军节度思绾粮尽城中人相食从义系 
书矢上射城中说思绾令降仍表于朝廷许以华州节制隐帝遣使谕思绾思绾开门纳欵从义具军容入城憩候馆中思绾入谒即令武士执 
之并其党悉斩于市加同平章事周广顺初加兼侍中移镇许州世宗将征刘崇从义适来朝因请扈从改天平军节度令从符彦卿破契丹于 
忻口以功加兼中书令从征淮南移镇徐州宋初加守中书令太祖征扬州从义迎谒于路愿扈从不允干德二年又为河中尹护国军节度 【 
按东都事略作干德元年事】 六年以疾归京师开宝二年改左金吾卫上将军逾年上章请老拜太子太师致仕四年卒年六十三赠中书令 
从义善击球尝侍太祖于便殿命击之从义易衣跨驴驰骤殿庭周旋击拂曲尽其妙既罢上赐坐谓之曰卿技固精矣然非将相所为从义大 
惭子守忠守信守信颇知书与士大夫游子世隆世隆子昭佑承佑昭佑为合门祗候 【按宋史此下有从义曾孙承佑附传无事迹足录今 
从删又承佑传后有李洪信洪义二传己改入贰臣】

　　△武行德

　　武行德并州榆次人身长九尺余材貌奇伟家甚贫常采樵鬻之自给晋祖镇并门暇日从禽郊外值行德负薪见其魁岸又所负薪异常 
令力士更举之俱不能举奇之因留帐下晋天福初授奉国都头迁指挥使累迁寍国军都虞候开运中契丹至汴行德被获乃伪请于契丹以 
自效契丹信之方具舟数十艘载铠甲令行德率将校军卒送归其国泝汴至河阴行德谓诸将曰我辈与其离乡井投边塞为异域之鬼曷若 
