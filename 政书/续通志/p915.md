<!-- { "loadSidebar": true } -->
　　何异字同叔抚州崇仁人绍兴二十四年进士调石城主簿知萍乡县丞相周必大参政留正以院辖拟异孝宗问有无列荐正等以萍乡 
政绩对乃迁国子监主簿迁丞转对所言帝喜之曰君臣一体初不在事形迹有所见闻于银台司缴奏擢监察御史异奏与丞相留正旧同官 
不敢供职御札不许引嫌遂拜命迁右正言时光宗愆于定省异入疏谏不报约台官联名言奸人离闲父子当明正典刑又不报匄外授湖南 
转运判官偶摄帅事长蛮侵扰邵阳异募山丁捕首乱者蒲来矢以众来降寻为浙西提点刑狱累迁权礼部侍郎太常寺太庙芝草生韩侂冑 
率百官观焉异谓其色白虑生兵妖侂冑不悦又以刘光祖于异交密言者遂以异在言路不弹丞相留正及受赵汝愚荐劾罢之久乃予祠起 
知夔州兼本路安抚异以夔民土狭食少同转运司籴米椿积立循环通济仓七月丙戌西北有星白芒坠地其声如雷异曰戌日酉时火土交 
会而妖星自东南冲西北化为天狗蜀其将有兵乎匄祠以宝谟阁待制提举太平兴国宫后四年吴曦果叛起知潭州乞闲予祠者再嘉定元 
年召为刑部侍郎五月不雨异上封事言近日号令或从中出而执政不得与闻其事台谏不得尽行其言陛下闵念饥民药病殡死遐荒僻峤 
安得实惠多方称提不如缩造楮币阜通商米不如稍宽关市之征明年权工部尚书告老抗章言近臣求去类成虚文无以为风俗廉耻之劝 
以宝章阁直学士知泉州从所乞予祠进宝章阁学士转一官致仕卒年八十有一异高自标致有诗名

　　△刘宰

　　刘宰字平国金坛人既冠入乡校卓然不苟于去就取舍绍兴元年举进士调江寍尉江寍巫风为盛宰下令保伍互相纠察往往改业为 
农岁旱帅守命振荒邑境多所全活有持妖术号真武法穿云子宝华主者皆禁绝之书其坐右曰毋轻出文引毋轻事棰楚缘事出郊与吏卒 
同疏食水饮去官惟箧藏主簿赵师秀酬倡诗而已调真州司法诏仕者非伪学不读周惇颐程颐等书才得考试宰喟叹曰平生所学者何卒 
弗与状授泰兴令有杀人狱具谓祷于丛祠以杀一人刃忽三跃乃杀三人是神实杀我也为请之州毁其庙斩首以徇邻邑有租牛县境者租 
户于主有连姻因丧会窃券而逃他日主之子征其租则曰牛鬻久矣子累年讼于官无券可质官又以异县置不问至是愬于宰宰曰牛失十 
载安得一旦复之乃召二匄者劳而语之故托以它事系狱鞫之匄者自诡盗牛以卖遣诣其所验视租户曰吾牛因某氏所租匄者辞益力因 
出券示之柑持以来盗券者怃然为归牛与租富室亡金钗惟二仆妇在置之有司咸以为冤命各持一芦曰非盗钗者诘朝芦当自若果盗则 
长于今二寸明旦视之一自若一去其芦二寸矣讯之伏罪有姑愬妇不养者二召二妇并姑置一室或饷其妇而不及姑徐伺之一妇每以已 
馔馈姑姑犹呵之其一反之如是累日遂得其情韩侂冑方谋用兵宰适在京启邓友龙薛叔似极言轻挑兵端为国深害迄如其言为浙东仓 
司干官执事修举亟引去默观时变顿不乐仕寻告归监南岳庙屡辞辟召以直秘阁主管仙都观拜改秩予祠之命辞秘阁不允端平元年升 
直宝谟阁祠如故且尽还磨勘岁月未几迁太常丞郡守以朝命趣行不得巳勉就道至吴门拜疏径归一时誉望收召略尽所不能致者宰与 
崔与之耳帝侧席以问侍御史王遂且俾宣抚迁将作少监又以直敷文阁知寍国府皆不拜进直显谟阁主管玉局观帝犹冀宰一来也召奏 
事讫不为起寻卒乡人罢市走送袂相属者五十里宰刚大正直明敏仁恕施惠乡邦置义仓创义役三为粥以与饥者自冬徂夏日食凡万余 
人薪粟衣纩药饵棺衾之类靡谒不获某无田可耕某无庐可居某之子女长矣而未婚嫁皆汲汲经理桥有病涉路有险阻虽巨役必捐赀先 
倡而程其事宰生理素薄见义必为既竭其力藉质贷以继之若定折麦钱额更县斗斛如制毁淫祠八十四所凡可以白于有司利于乡人者 
无不为也隐居三十年无嗜好惟书靡所不读虽博考训注多所自得云

　　△刘爚

　　刘爚字晦伯建阳人与弟韬仲受学于朱熹吕祖谦干道八年举进士调山阳主簿爚正版籍吏不容奸调饶州录事通判黄奕将以事污 
爚而己自以赃抵罪去都大坑冶耿某闵遗骸暴露议用浮屠法葬之水火爚贻书曰使死者有知祸亦惨矣请择高阜为丛冢以葬调连城令 
罢添给钱及纲运例钱免上供银钱及纲本二税甲叶钞盐军期米等钱大修学校乞行经界改知闽县治以清简庭无滞讼兴利去害知无不 
为差通判潭州未上丁父忧伪学禁兴爚从熹武夷山讲道读书怡然自适调赣州坑冶司主管文字差知德庆府大修学校奏便民五事又奏 
罢两县无名租钱纠集武勇民兵入奏言前者北伐之役执事者不度事势贻陛下忧今虽从和议愿益恐惧修省必开言路以广忠益必张公 
道以进人才必饬边备以防敌患提举广东常平令守臣岁以一半易新舂末支及冬复偿存其半以备缓急逋欠亭户钱十万转运司五万爚 
以公使公用二库赢钱补之奏义仓客丁钱小官奉给举留守令吏商各弊召入首论公道明则人心自一朝廷自尊虽危可安也公道废则人 
心自二朝廷自轻虽安易危也帝嘉奖迁尚书左郎官请节内外冗费以收楮币转对言愿于经筵讲读大臣奏对反复问难以求义理之当否 
与政事之得失则圣学进而治道隆矣乞收拾人才及修明军政迁浙西提点刑狱巡按不避寒暑多所平反有杀人而匿权家者吏弗敢捕爚 
竟获之迁国子司业言于丞相史弥远请以熹所著论语中庸大学孟子之说以备劝讲正君定国慰天下学士大夫之心奏言乞罢伪学之诏 
息邪说正人心宗社之福又请以熹白鹿洞规颁示太学取熹四书集注刊行之又言浙西根本之地宜诏长吏监司禁戢强暴抚柔善良务储 
积以备凶荒禁科敛以纾民力兼国史院编修官实录院检讨官接伴金使于盱眙军还言两淮之地藩蔽江南干戈盗贼之后宜加经理必于 
招集流散之中就为足食足兵之计臣观淮东其地平博膏腴有陂泽水泉之利而荒芜实多其民劲悍勇敢习边鄙战鬬之事而安集者少诚 
能经画郊野招集散亡约顷亩以授田使毋广占抛荒之患列沟洫以储水且备戎马驰突之虞为之具田器贷种粮相其险易聚为室庐使相 
保护联以什伍教以击刺使相纠率或乡为一团里为一队建其长立其副平居则耕有警则守有余力则战帝嘉纳之进国子祭酒兼侍立修 
注官论贡举五弊兼权兵部侍郎改兼权刑部侍郎封建阳县开国男赐食邑权刑部侍郎兼国子祭酒兼太子左谕德升同修国史实录院同 
修撰时廷臣争务容默有论事稍切者众辄指以为异爚奏愿明诏大臣崇奖忠谠以作士气深诫谀佞以肃具僚乞择州县狱官冬雷帝恐惧 
爚奏遴选监司以考察贪吏为先访求民瘼有泽未下流令未便民者悉以实上变而通之则民心悦而天意解矣又请择沿途边诸将兼工部 
侍郎奏乞使沿边之民各自什伍教阅于乡有急则相救援无事则耕稼自若军政隐然寓于田里之闲此非止一时之利也请城沿边州郡罢 
遣贺正使试刑部侍郎兼职依旧赐对衣金带辞不允两请致仕不允奏绝金人岁币建制置司于厯阳以援两淮夏旱应诏上封事曰言语方 
壅而导之使言人心方郁而疏之使通上既开不讳之门下必有尽言之士指陈政事之阙失明言朝廷之是非或者以为好名要誉而陛下听 
之则苦言之药至言之实陛下弃之而不恤甘言之疾华言之腴陛下受之而不觉矣乞罢瑞庆圣节谢绝金使进封子爵权工部尚书赐衣带 
鞍马兼太子右庶子仍兼左谕德每讲读至经史所陈声色嗜欲之戒辄恳切再三敷陈之卒赠光禄大夫官其后赐谥文简

　　△柴中行

　　柴中行字与之余于人绍熙元年进士授抚州军事推官权臣韩侂冑禁道学校文转运司移檄令自言非伪学中行奋笔曰自幼读程颐 
书以收科第如以为伪不愿考校调江州学教授母丧免广西转运司辟为干官帅将荐之使其客尝中行中行正色曰身为大帅而称人为恩 
主恩相心窃耻之毋污我摄昭州郡事蠲丁钱减苗斛振饥羸转运司委中行代行部由桂林属邑厯柳象宾入邕管问民疾苦先行而后闻捐 
盐息以惠远民嘉定初差主管尚书吏部架阁文字迁太学正升博士转对首论主威夺而国势轻次论士大夫寡廉隅之骨鲠宜养天下刚毅 
果敢之气末论权臣用事苞苴成风今旧习犹在宜举行先朝痛绳赃吏之法谓太学风化首童子科覆试冑子舍迁有挟势者中行力言于长 
守法无秋毫私迁太常主簿转军器监丞出知光州严保伍精阅习增辟屯田城濠营砦器械糗粮百尔具备治行为淮右最又条画极边次边 
缓急事宜上之朝廷大槩谓边兵宜如蛇势首尾相应敌或合兵大入则邻道援之分兵轻袭则邻郡援之援兵既多虽危不败又言淮襄土豪 
丁壮往者用兵倾赀效力者朝廷吝赏失信宜亟加收拾亦可激昂得其死力迁西京转运使兼提点刑狱中行谓襄阳乃自古必争之地修御 
尤宜周密时任边寄者政令烦苛日夜与民争利中行讽之不听天方旱尽捐酒税斥征官黥务吏甘澍随至官取盐钞赢过重课日增入中日 
寡钞日壅中行揭示通衢一钱不增商贾大集改直秘阁知襄阳兼京西帅仍领漕事江陵戎司移屯襄州兵政久弛中行白于朝考核军实旧 
额二万二千人存者纔半亟指补虚籍自是朝廷以节制之权归帅司重劾李珙不法以惩贪守明扈再兴有功以厉宿将迁江东转运司判官 
旋改湖南提点刑狱豪家习杀人或收养亡命横行江湖一绳以法华亭令贪虐法从交疏荐之中行笑曰此欲断吾按章也卒发其辜入为吏 
部郎官言好进好同好欺士大夫风俗三弊选曹法大坏吏缘为奸中行遇事持正不为势屈由是铨综平允擢宗正少卿上疏谓陛下初政则 
以刚德立治本更化则以刚德除权奸顾乃垂拱仰成安于无为夫刚德实人主之大权不可以久出而不收覆辙在前良可鉴也又曰朝廷用 
人外示涵洪而阴掩其迹内用牢笼而微见其机观听虽美实无以大服天下之心臣下纳说非观望则希合非回缓则畏避而面折廷诤之风 
未之多见此任事大臣之责也兼国史编修实录检讨孟春大雨震雷雷雹交作边烽告急至失地丧师淮甸震汹中行亟奏内外二失朝廷十 
忧大要言今日之事人主尽委天下以任一相一相尽以天下谋之三数腹心而举朝之士相视以目噤不敢言甚至边庭申请久不即报脱有 
阙误咎当谁执调秘书监崇政殿说书极论往年以道学为伪学者欲加远窜杜绝言语使忠义士箝口结舌天下之气岂堪再沮坏如此耶又 
谓欲结人心莫若去贪吏欲去贪吏莫若清朝廷大臣法则小臣廉在高位者以身率下则州县小吏何恃而敢为又论内治外患辨君子小人 
大略谓执政侍从台谏给舍之选与三衙京尹之除皆朝廷大纲所在故其人必出人主之亲擢则权不下移今或私谒或请见或数月之前先 
定或举朝之人不识附会者进大臣为其说所误边境之臣实遁者按以为诬真怯者誉以为勇金帛满前是非交乱以欺庙堂以欺陛下愿明 
