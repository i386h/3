<!-- { "loadSidebar": true } -->
然也今儒生如魏璠王鹗李献卿兰光庭赵复郝经王博文辈皆有用之才又皆贤王所尝聘问者举而用之何所不可但恐用之不尽耳又问 
天下当何以治之对曰为治之道立法度正纪纲而巳纪纲者上下相维持法度者赏罚示惩劝今则大官小吏下至编氓皆自纵恣以私害公 
是无法度也有功未必赏有罪未必罚甚则有功者或被辱有罪者反获宠是无法度也法度废纪纲坏天下不变乱巳为幸矣又问昨地震何 
如对曰天裂为阳不足地震为阴有余夫地道阴也阴太盛则变常合之地震或奸邪在侧或女谒盛行或谗慝交至或刑罚失中或征伐骤举 
五者必有一于此矣夫天之爱君如爱子故示此以惊之苟能上当天心下协人意则可转咎为休矣世祖嘉纳之冶晚家元氏买田封龙山下 
及世祖即位复聘至欲处以清要冶以老病恳还山至元二年再以学士召就职寻辞去卒于家所著有敬斋文集四十卷壁书藂削十二卷泛 
说四十卷古今难四十卷测圆镜海十二卷益古衍疑三十卷

　　△李昶

　　李昶字士都东平须城人父世弼从外家受孙明复春秋得其宗旨昶年十六巳能为程文兴定二年廷试父子同以春秋中进士第褎贬 
各异时人比之向歆昶释褐授孟州温县丞国兵下河南奉亲还乡里行台严实辟为都事实卒子忠济嗣迁昶为经厯时朝廷裁抑诸侯法制 
寖密忠济纵侈自若昶以亲老求解不许俄以父忧去官杜门教授一时名士李谦马绍吴衍辈皆出其门世祖伐宋次濮州闻昶名召见问治 
国用兵之要昶上疏论治国则以用贤立法务本清源为对论用兵则以伐罪救民不嗜杀为对世祖嘉纳之及即位召至开平访以国事昶知 
无不言时征需烦重行省科税赋虽逋户不贷昶移书时相曰百姓困于弊政久矣圣上龙飞首颁明诏天下之人如获更生拭目倾耳以徯太 
平半年之间人渐失望良以渴仰之心太切兴除之政未孚故也侧闻欲据工巳户籍科征租税比之见户或加多十六七比验见户应输犹恐 
不逮复令包补逃故必致艰难苟不以抚字安集为心惟事供亿则诸人皆能之岂圣上擢贤更化之意哉于是省府为蠲逋户之赋中统二年 
内难平昶上表贺因进讽谏曰患难所以存儆戒祸乱将以开圣明伏愿日新其德虽休勿休安不忘危治不忘乱恒以北征宵旰之勤永为南 
面逸豫之戒帝称善久之会严忠济罢以其弟忠范代忠范表请昶师事之特授翰林侍讲学士行东平路总管军民同议官昶条十二事刬除 
宿弊 【按苏天爵名臣事略云朝议令老疾输赋昶上书曰圣主即位之初凡鳏寡疾废之人命所在优恤去岁省府常有牓谕俾给粮收养 
旬月之间一子一夺非所以示信也元史称昶条十二事此或其一欤】 至元元年迁转之制行减并路府州县官员于是谢事家居五年起为 
吏礼部尚书品格条式选举礼文之事多所裁定凡议大政宰相延置上座倾听其说六年奸臣阿哈玛特议升制国用使司为尚书省昶请老 
以归八年授山东东西道提刑按察使务持大体不事苛细未几致仕二十六年卒昶尝集春秋诸家之说折衷之曰春秋左氏遗意二十卷取 
孟子新旧说矛盾者参考归一附以巳见为孟子权衡遗说五卷

　　△刘肃

　　刘肃字才卿威州洺水人金兴定二年词赋进士尝为尚书省令史调新蔡令先时县赋民以牛多寡为差民匿不耕肃至命树畜繁者不 
加赋民遂殷富濒淮民有窜入宋境籍为兵而优其粮间有归者颇艰于衣食时出怨言曰不如渡淮告者以谋叛论肃曰淮限宋境一水耳界 
欲不难往也口虽言而心无实准律当杖八十奏可继擢户部主事金亡依东平严实辟行尚书省左司员外郎东平岁赋丝银复输绵十万两 
色绢万匹民不能堪肃赞实奏罢之世祖居潜邸以肃为邢州安抚使肃兴铁冶及行楮币公私赖焉中统元年擢真定宣抚使时中统新钞行 
罢钞银不用公私嚣然莫知所措肃建三策一曰仍用旧钞二曰新旧兼用三曰官以新钞如数易旧钞中书从其第三策遂降钞五十万贯二 
年授左三部尚书官曹典宪多所议定未几见商议中书省事以年老致仕四年卒肃性舒缓有执守尝集诸家易说曰读易备忘追赠邢国公 
谥文献子宪礼部侍郎愻 【按虞集撰刘赓神道碑云赓官一品年七十而父悫无恙史传作肃子宪愻无悫名疑有缺误】 大名路总管孙 
赓自有传

　　△王思廉

　　王思廉字仲常真定获鹿人幼师太原元好问既冠张德辉 【原作张德耀误谨据张德辉传改正】 宣抚河东辟掌书记复谢归至元 
十年董文忠荐之世祖问曰汝何由知王思廉贤对曰乡人之善者称之也召见授符宝局掌书十四年迁翰林待制尝进读通鉴至唐太宗有 
杀魏征语及长孙皇后进谏事命内官引至皇后合讲衍其说每侍读必命诸大臣咸听授焉帝尝御延春合大赉羣臣俾十人为列以进思廉 
偶在卫士之列帝责董文忠曰思廉儒臣岂宜列卫士十九年帝幸白海时千户王着矫杀奸臣阿哈玛特于大都辞连枢密副使张易帝召思 
廉至行殿屏左右问曰张易反若知之乎对曰未也帝曰反巳反巳何未也思廉徐奏曰僭号改元谓之反亡入他国谓之叛羣聚山林贼害民 
物谓之乱张易之事臣实未之详也帝曰朕往者有问于窦默其应如响葢心口不相违故不思而得朕今有问汝能然乎且张易所为张仲谦 
知之否思廉即对曰仲谦不知帝曰何以明之对曰二人不相安臣故知其不知也思廉以儒素进帝眷注优渥裕宗居东宫思廉进曰殿下府 
中宜建学官俾左右近侍尝亲正学必能裨辅明德裕宗然之二十三年改同知大都留守藩王纳颜叛帝亲征思廉谓留守段贞曰藩王反侧 
地大故也汉鼌错削地之策实为良图贞见帝以闻帝曰汝何能出是言贞以思廉对帝嘉之大德元年迁翰林学士以病归三年起为工部尚 
书拜征东行省参政十一年授太子宾客旋以翰林学士承旨致仕延佑七年卒封恒山郡公谥文恭

　　△李谦

　　李谦字受益郓之东阿人始就学日记数千言为赋有声与徐世隆孟祺阎复齐名教授东平时教授无俸郡敛儒户银百两备束修谦辞 
曰家幸非甚贫岂可聚货以自殖乎翰林学士王盘以谦名闻召为应奉翰林文字至元十八年升太子左谕德侍裕宗于东宫陈十事曰正心 
睦亲崇佥几谏戢兵亲贤尚文定律正名革弊裕宗薨又命傅成宗于潜邸所至以谦自随转侍读学士二十六年以足疾辞归大德六年召为 
翰林承旨寻引年致仕仁宗即位召十六人谦居其首 【按续纲目载至大四年召先朝旧臣知政务者老臣程鹏飞董士选李谦张律陈天 
祥尚文刘正郝天挺董士珍萧□刘敏中王思廉韩从益赵君信程文海十五人诣阙同议庶政与史传较异】 至行在疏言九事曰正心术以 
正百官崇孝治以先天下选贤能以居辅相之位广视听以通上下之情恤贫乏以重邦家之本课农桑以丰衣食之源兴学校以广人材之路 
颁律令使民不犯练士卒居安虑危至于振肃纪纲纠察内外台宪之官尤当选素着清望深明治体不事苛细者为之帝嘉纳焉迁集贤大学 
士归卒于家谦文章醇厚有古风不尚浮巧学者宗之号野斋先生子偘官至大名路总管

　　△徐世隆

　　徐世隆字威卿陈州西华人金正大四年进士辟为令其父戒之曰汝年少举未至母急仕进俟三十入官未晚也世隆遂辞官益笃于学 
明习前代典故尤精律令父殁奉母北渡河严实招致东平幕府俾掌书记世隆劝实收养寒素一时名士多归之世祖在潜邸召见于日月山 
时方图征云南以问世隆对曰君人者不嗜杀人天下可定况蕞尔之西南夷乎世祖曰诚如卿言吾事济矣实时得金太常登歌乐世祖遣使 
取观世隆典领以行 【按礼乐志载宪宗二年命东平万户严忠济立局肄习五月召太常礼乐人赴日月山学士徐世隆郎中姚枢等以乐 
工李明昌等五十人见于行宫本传作世祖取观与志异】 既见世祖勉留之辞以母老中统元年擢燕京等路宣抚使中书省檄诸路养禁卫 
羸马以万计吏白军需责重宜先戒备也隆曰国马牧于北方往年无饲于南者上新临天下京畿根本地烦扰之事必不为之马将不来遂弗 
为备马果不至三年宣抚司罢世隆还东平请增宫县大乐文武二舞令旧工教习以备大祀制可徐世隆太常卿以掌之 【礼乐志作敕太 
常少卿王鏮领东平乐工常加肄习以备朝廷之用】 兼提举本路学校事帝尝问为君之道世隆取书所载尧舜禹汤事以对帝喜曰汝为朕 
直解进读朕将敬听之书成帝命翰林译写以进至元元年迁翰林侍讲学士兼太常卿朝廷大政谘访而后行世隆奏事之大者首惟祭祀祭 
必有庙因以图上乞敕有司以时兴建从之踰年而庙成遂迎祖宗神御奉安太室行大飨礼帝悦俄兼户部侍郎承诏议立三省遂定内外官 
制又奏定百官朝会仪七年迁吏部尚书撰选曹八议九年乞补外授东昌路总管至郡专务以德率下不事鞭棰吏不忍欺民亦化服十四年 
为山东提刑按察使时有妖言狱逮捕数百人世隆剖析诖误者十八九悉纵遣之寻移淮东有告宋将许琼匿官库财物有司追击其妻孥世 
隆曰琼所匿者教宋之物岂得与今盗官财者同论抗章辩白行台是之释不问十七年召为翰林学士以疾辞二十二年安图再入相言世隆 
虽老尚可用遣使征之不至附奏便宜九事寻卒有瀛洲集百卷文卷若千卷

　　△孟祺

　　孟祺字德卿宿州符离人幼敏悟早知问学侍父徙居东平时严实修学校招生徒立考试法祺就试登上选辟掌书记廉希宪宋子贞皆 
器遇之以闻于朝擢国史院编修官迁应奉翰林文字至元七年持节使高丽还称旨十二年丞相巴延伐宋诏选宿望博学可赞画大计者与 
俱行遂授祺行省咨议时军书填塞祺酬应剖决略无凝滞及战焦山宋军下流祺曰不若乘势速进以夺彼气如其言遂大破之巴延喜曰不 
意书生乃知兵若是诸将利刼掠争趋临安巴延问计祺对曰若以兵相迫彼必窜闽一旦盗起临安三百年之积焚荡无遗矣莫若以计安之 
令彼不惧正如取果稍待时日耳巴延然其言乃草书遣人至临安以安辑之宋乃不复议迁闽 【按宋史陈宜中传云元兵薄独松关宜中 
入宫请凭都太后不许宜中痛哭请之太后命具装以俟及暮宜中不入乃不果迁本传所言特史氏假以表祺之功耳】 祺复自请为使征降 
表至则会宋相于三省夜三鼓议未决祺正色曰国势至此夫复何待遂定议书成宋谢太后内批用宝携之以出复启太后于内殿取国玺十 
二枚出巴延将亲封之祺止之曰管钥自有主者非所宜亲一有不谨恐异时奸人妄相染污终不可白遂止江南平巴延奏祺前后功多且言 
祺可任重升授嘉兴路总管祺至首以兴学为务创立规制在官未久以疾归东平十八年卒赠鲁郡公谥文襄子二人遵遹

　　△阎复

　　阎复字子靖其先平阳和州人致仕且衍仕金殁王事父忠辟兵山东之高唐遂家焉复弱冠入东平学师事名儒康煜时严实领东平行 
台招诸生肄进士业迎元好问校风其文预选者四人复为首辟掌书记至元八年王盘荐为翰林应奉以才选充会同馆副使扈驾上京赋应 
