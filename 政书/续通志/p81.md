<!-- { "loadSidebar": true } -->
诸路提刑决滞狱戊寅命临安府及三衙决系囚释杖以下壬午以赵汝愚知枢密院事吏部尚书余端礼同知枢密院事乙酉叙州夷没该落 
无等寇边遣兵讨平之八月丙申蠲绍兴丁盐茶租钱丁酉罢郡县卖没官田癸丑诏三省议振州县水旱戊午振江东浙西淮西旱伤贫民九 
月己巳金遣董师中等来贺重明节庚午重明节百官上寿侍从两省请帝朝重华宫不听壬午遣倪思等使金贺正旦戊子著作郎沈有开秘 
书郎彭龟年礼部侍郎倪思等咸上疏请朝重华宫冬十月壬子秘书省官请朝重华宫疏三上不报戊午太学生汪安仁等二百一十八人上 
书请朝重华宫皆不报己未丞相以下奏事重华宫庚申帝将朝重华宫复以疾不果丞相以下上疏自劾请罢政皆不报十一月戊寅帝朝重 
华宫遣右司郎官徐谊召留正于城外庚辰正复赴都堂视事癸未帝率羣臣奉上皇太后尊号册宝于慈福宫十二月戊戌帝朝重华宫壬寅 
右司谏章颖以地震请罢葛邲疏十余上不报庚戌赵雄薨以朱熹为湖南安抚使知潭州 【据本传增】 丁巳振江浙流民己未金遣完颜 
弼等来贺明年正旦
　　五年春正月癸亥朔帝御大庆殿受羣臣朝遂朝重华宫次诣慈福宫行庆寿礼推恩如淳熙十年故事癸酉寿皇圣帝不豫癸未葛邲罢 
丙戌宽绍兴府民租二月乙未赵汝愚余端礼以奏除西帅居家待罪戊戌以荆鄂诸军都统制张诏为成州团练使兴州诸军都统制庚戌禁 
湖南江西遏籴夏四月甲午帝如玉津园皇后及后宫皆从乙未寿皇圣帝如东园丙申史浩薨己亥朝献于景灵宫壬寅以不雨命大理三衙 
临安府及两浙决系囚释杖以下甲辰侍从入对请朝重华宫己酉太学生程肖说等以帝未朝移书大臣帝期以癸丑日朝至期丞相以下入 
宫门俟日昃帝复以疾不果出侍从馆学官上疏乞罢黜居家待罪职事官请去待罪者百余人诏不许丙辰侍讲黄裳秘书少监孙逢吉等再 
上疏以请丁巳起居郎兼权中书舍人陈傅良请以亲王执政或近上宗戚一人充重华宫使台谏交章劾内侍陈源杨舜卿林亿年离闲两宫 
请罢逐之五月辛酉振州猺寇边甲子侍从入对未得见宰执诣重华宫问疾不及引陈傅良缴上告敕出城待罪丁卯以寿皇圣帝疾棘命丞 
相以下分祷天地宗庙社稷戊辰丞相留正等请帝侍疾正随帝至福寍殿不得命辛未丞相以下求退帝命皆退于是丞相以下出城待罪乙 
亥帝将朝重华宫复不果戊寅以寿皇圣帝疾赦权刑部尚书京镗入对请朝重华宫庚辰丞相以下诣重华宫问疾癸未起居舍人彭龟年请 
朝重华宫甲申从官列奏以请嘉王府翊善黄裳讲读官沈有开彭龟年奏乞令嘉王诣重华宫问疾王至重华宫寿皇为之感动丙戌权户部 
侍郎袁说友入对请朝重华宫六月遣梁总等贺金主生辰戊戌夜寿皇圣帝崩遗诏改重华宫为慈福宫建寿成皇后殿于宫后以便定省先 
是丞相留正知枢密院事赵汝愚参知政事陈骙同知枢密院事余端礼闻寿皇圣帝大渐见帝于后殿力请帝朝重华宫嘉王亦泣以请不听 
至是丞相正等闻寿皇圣帝崩乃率百官听遣诏于重华宫己亥丞相以下请诣重华宫成礼庚子遣辥叔似等使金告哀辛丑丞相率百官拜 
表称就丧次成服壬寅寿皇大敛嘉王复入奏事诏候疾愈过宫行礼丞相以下请皇太后垂帘听政不许请代行祭奠礼许之仍有旨皇帝有 
疾听就内中成服乙巳募寿圣隆慈备福皇太后为太皇太后寿成皇后为皇太后乙卯遣林湜等使金致遗留物秋七月辛酉丞相留正称疾 
乞罢遂逃归甲子太皇太后以皇帝疾未能执丧命皇子嘉王即皇帝位尊皇帝为太上皇帝皇后为寿仁太上皇后移御泰安宫庆元元年十 
一月戊戌上尊号曰圣安寿仁太上皇帝六年八月庚寅太上皇帝不豫辛卯崩于寿康宫年五十有四谥曰宪仁圣哲慈孝皇帝加谥循道宪 
仁明功茂德温文顺武圣哲慈孝皇帝庙号光宗攒于永崇陵
　　光宗绍熙五年

　　○寍宗

　　寍宗皇帝讳扩光宗第二子也母曰慈懿皇后李氏初授右千牛卫大将军封英国公进封平阳郡王光宗受禅以帝为武寍军节度使封 
嘉王绍熙五年六月孝宗崩光宗以疾不能执丧丁未宰相留正请立帝为皇太子越六日奏三上光宗许之正拟旨以进而光宗手批付丞相 
云厯事岁久念欲退闲正得之大惧遂称疾辞去知枢密院事赵汝愚乃遣韩侂冑因内侍固请于太皇太后太皇太后令如御批奉行秋七月 
甲子汝愚出以旨谕帝帝固辞曰恐负不孝名汝愚曰天子当以安社稷定国家为孝今中外忧乱万一变生置太上皇何地众扶入素幄汝愚 
率同列再拜帝诣几筵殿哭尽哀须臾班定帝衰服出就重华殿东庑素幄即皇帝位百官起居讫乃入行禫祭礼诏建泰安宫以奉太上皇帝 
太上皇后汝愚即丧次请召还留正乙丑太皇太后令立崇国夫人韩氏为皇后丙寅大赦百官进秩一级优赏诸军诏五日一朝泰安宫百官 
月两朝丁卯侍御史张叔椿劾留正擅去相位以叔椿为吏部侍郎戊辰诏求直言遣郑湜使金告禅位己巳以赵汝愚兼参知政事庚午召秘 
阁修撰知潭州朱熹诣行在乙亥以赵汝愚为右丞相参知政事陈骙知枢密院事余端礼参知政事仍兼同知枢密院事汝愚辞不拜庚辰率 
羣臣拜表于泰安宫辛巳以赵汝愚为枢密使保大军节度使郭师禹为攒宫总护使壬午内侍林亿年陈源杨舜卿并与宫观韩侂冑落阶官 
为汝州防御使癸未余端礼辞兼同知枢密院事甲申以兵部尚书罗点签书枢密院事八月己丑朔安定郡王子涛薨癸巳以朱熹为焕章阁 
待制兼侍读辛丑诏诸道举廉吏纠污吏壬寅诏经筵官开陈经旨救正阙失进封弟许国公柄为徐国公癸卯加嗣濮王士歆少师郭师禹少 
傅夏执中少保丁未命三省议振诸路州县水旱乙卯诏岁减广西盐额丙辰留正罢以观文殿大学士判建康府以赵汝愚为右丞相九月己 
巳命赵汝愚朝献景灵宫庚子命嗣秀王伯圭朝飨太庙是日罗点薨辛未合祭天地于明堂大赦壬申以刑部尚书京镗签书枢密院事冬十 
月己丑留正落观文殿大学士乙未诏以阴阳谬盩令台谏侍从各疏朝政阙失以闻庚子以久雨命大理三衙临安府两浙州县决系囚释杖 
以下辛丑减两浙江东西路和市折帛钱蠲两浙路丁盐身丁钱一年甲辰趣后省看详应诏封事丙午却瑞庆节贺表壬子遣曾三复使金贺 
正旦乙丑遣林季友使金报谢戊辰金遣使求吊祭戊寅侍讲朱熹罢壬午诏改明年为庆元元年十一月丙午帝自重华宫还大内庚戌以宜 
州观察使韩侂冑兼枢密都承旨辛亥诏行孝宗三年丧制命礼官条具典礼以闻乙卯权攒孝宗皇帝于永阜陵十二月丁巳蔡民间妄言宫 
禁事乙丑御史中丞谢深甫劾陈傅良罢之己巳陈骙罢庚午以余端礼知枢密院事京镗参知政事郑侨同知枢密院事癸酉金遣使来贺即 
位丁丑减临安绍兴二府死罪以下囚民缘攒宫役者蠲其赋戊寅加郭师禹少师进封永寍郡王癸未金遣使来贺明年正旦是岁两浙淮南 
江东西路水旱振之仍蠲其赋
　　庆元元年春正月丁巳朔蠲两淮租税壬寅黎州蛮寇边官军击却之乙巳蠲台严湖三州贫民身丁折帛钱一年二月丁巳诏两淮诸州 
劝民垦荒田壬戌诏嗣秀王伯圭赞拜不名癸亥以久雨释大理三衙临安府两浙路杖以下囚戊寅赵汝愚罢为观文殿大学士知福州己卯 
以余端礼兼参知政事庚辰兵部侍郎章颖罢甲申赵汝愚与观宫三月丙戌朔日有食之甲寅国子祭酒李祥博士杨简罢夏四月丁巳太府 
寺丞吕祖俭送韶州安置己未以余端礼为右丞相京镗知枢密院事郑侨参知政事谢深甫签书枢密院事庚申太学生杨宏中等六人各送 
五百里外编管五月戊子吕祖俭改送吉州安置戊戌诏戒百官朋比辛亥减大理三衙临安府杂犯死罪以下六月丁巳复留正观文殿大学 
士充醴泉观使己未遣汪义瑞贺金主生辰癸酉以韩侂冑为保寍军节度使提举万寿观秋七月壬辰加周必大少傅丁酉落赵汝愚观文殿 
大学士罢宫观八月己巳诏内外诸军主帅条奏武备边防之策以闻九月壬午朔蠲临安府水灾贫民租乙酉以久雨决系囚甲辰遣黄艾使 
金贺正旦己酉蠲台严湖三州被灾民丁绢冬十月戊辰金遣吴鼎枢来贺瑞庆节壬申封子恭为安定郡王十一月庚寅以徐国公柄为昭庆 
军节度使丙午责授赵汝愚寍远军节度副使永州安置丁未命宰执大阅十二月丙子以朱熹为焕章阁待制辞丁丑金遣赫舍哩正来贺明 
年正旦
　　二年春正月庚寅以余端礼为左丞相京镗为右丞相郑侨知枢密院事谢深甫参知政事御史中丞何澹同知枢密院事庚子赵汝愚卒 
于永州甲辰留正落观文殿大学士罢宫观二月辛未再蠲临安府民身丁钱三年四月己亥进封弟柄为吴兴郡王夏四月甲子余端礼罢壬 
申以何澹参知政事吏部尚书叶翥签书枢密院事五月辛巳以旱祷于天地宗庙社稷诏大理三衙临安府两浙州县决系囚乙酉申严狱囚 
瘐死之罚甲午减诸路和市折帛钱三年六月庚戌遣吴宗旦贺金主生辰诏谏臣无及伪学旧事 【据宏简录增辑】 秋七月癸未飨于太 
庙丙戌减诸路死罪囚释流以下戊子量徙流人吕祖俭等于内郡戊戌以韩侂冑为开府仪同三司万寿观使八月丙辰权住进拟伪学之党 
九月癸巳嗣濮王士歆薨丁酉遣张贵谟使金贺正旦冬十月戊申率羣臣奉上寿圣太皇太后寿成皇太后寿仁太上皇帝寿仁太上皇后尊 
号册宝于慈福寿康宫壬戌金遣张嗣来贺瑞庆节甲戌大阅十二月辛未完颜崇道来贺明年正旦是月落朱熹秘阁修撰罢宫观窜处士蔡 
元定于道州
　　三年春正月壬寅郑侨罢癸卯以谢深甫兼知枢密院事二月丁巳诏自今权臣伪学之党勿除在内差遣三月庚子禁浙西州军围田壬 
寅诏有司奏谳死罪不当者论如律夏四月丙午以不■〈禾去〉为嗣濮王壬子以旱祷于天地宗庙社稷闰六月乙亥遣卫泾贺金主生辰 
甲午诏留正分司西京邵州居住是夏广东大奚山岛民作乱秋八月辛卯知广州钱之望遣兵入大奚山擒岛民尽杀之甲午均诸路战田九 
月壬寅以四川旱诏蠲其租辛酉遣曾炎使金贺正旦是月诏监司帅守荐举改官勿用伪学之人冬十月丙戌金遣完颜愈来贺瑞庆节丙申 
以太皇太后不豫赦十一月辛丑太皇太后吴氏崩壬寅朝献景灵宫癸卯朝飨太庙甲辰祀天地于圜丘大赦乙己诏为大行太皇太后服期 
丁未遣赵介使金告哀十二月丁巳以大行太皇太后攒官蠲绍兴府贫民明年身丁折帛绵绢乙未金遣鄂屯忠孝来贺明年正旦丁酉诏籍 
伪学姓名
　　四年春正月丙寅以叶翥同知枢密院事丁卯诏有司恤两浙江淮荆湖四川流民三月乙丑金遣乌凌阿天益来吊祭夏四月己丑蠲临 
安绍兴二府租有差是月遣汤硕使金报谢五月己亥加韩侂冑少傅己酉诏禁伪学六月己巳遣杨王休贺金主生辰秋七月辛酉叶翥罢八 
月丁卯朔以久雨决系囚丙子以谢深甫知枢密院事兼参知政事吏部尚书许及之同知枢密院事九月庚申遣马觉使金贺正旦冬十月甲 
子金遣孙铎来贺瑞庆节十二月丙戌再蠲临安府民身丁钱三年己丑金遣杨庭筠来贺明年正旦
