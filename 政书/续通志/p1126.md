<!-- { "loadSidebar": true } -->
将迁汴以兴屯伊阳惮之遣蒋颐持书诱兴以王爵兴斩颐焚其书豫计不行乃阴遣人啖裨将杨伟以利伟杀兴携其首奔豫事闻赠保信军 
节度使子■〈山宗〉继兴为镇抚使琳合门袛候弟进字先之以捕盗劳补下班殿侍累功充京西第一将时与金人约收燕山故地改河北 
第四将往至遂城会契丹兵奄至都统制刘延庆以进为先锋战幽州石料冈卢沟河皆捷金人逼京师西道总管王襄欲引兵而南进谏止之 
因遣进分军而西时经略使范致虚己合五路军马次潼关以进统河南民兵收复西京进至福昌遣兵袭金营擒其游骑金人逼灵山砦进父 
子兄弟与之战溃围至高都集卿兵七百人夜行画伏五日至洛城夜半破关入擒高世由再捷于伊阳白草坞都总管孙昭远至洛阳以进戍 
渑池界授武义大夫合门宣赞舍人未几洛阳再陷进在伊阳裒散亡纔千人战于驴道堰生擒金将翟海追至海花谷羣盗冀德韩清啸聚南 
阳进闲道击之德降继斩清于艾蒿平勒兵抵龙门屡与金人在夹河战乘胜入洛阳金人聚怀卫蒲孟数州之众薄城下斧诸门入进率士卒 
巷战次子亮死之 【按高宗纪建炎二年四月进以兵袭乌珠于河南兵败其子亮死之与此互异】 迁武功大夫合门宣赞舍人充京西北 
路兵马都钤辖寻授马步军副总管升本路制置使兼知河南府会巨寇杨进拥兵数万残害汝洛闲进谓其兄兴欲力除之杨进置数百骑绝 
水犯进营进乘半渡击之破贼四砦马惊坠堑为贼所害赠左武大夫中州刺史官其后五人

　　△牛皓 【高万　任安　秦元　薛琪　张亨】

　　牛皓福津人为武功大夫川陕宣抚后军中部将绍兴五年金右都监萨里罕与其熙河经略使慕洧欲下秦川宣抚副使吴玠遣诸校分 
道伺之皓至瓦吾谷与金将华善遇力战死有承信郎高万且骂且战与熙河路部将任安宣抚司队官秦元薛琪张亨皆死于阵后皓安皆赠 
翊卫大夫官其家五人万等赠三官录其子

　　△王忠植

　　王忠植太行义士也绍兴九年取石州等十一郡授武功大夫知代州累官河东经略安抚使金人围庆阳急忠植以所部赴陕西行次延 
安叛将赵惟清执忠植械送右副元帅萨里罕不屈使甲士引诣庆阳城下诱降忠植呼曰我河东步佛山忠义人也为金所执使来招降愿将 
士勿负朝廷坚守城壁萨里罕怒诘之忠植披襟大呼曰当速杀我遂遇害事闻赠奉国军节度使开府仪同三司官其家十人

　　△刘长孺

　　刘长孺耀州人签书博州判官厅公事与刘豫书备陈祖宗德泽劝以转祸为福豫怒囚之百日终不屈复官之不从绍兴九年宣谕使周 
聿上之朝诏赴行在以老病转两官奉祠其后金复渝盟长孺知华阴县不屈而死

　　△李嚞

　　李嚞开封人宣和六年进士建炎中知彭阳县金兵至与民移治境上或执之以献金人欲官之凡三辞其后金人以为归附命为儒林郎 
嘉言于所司曰昔为俘获不敢受归附之赏还其牒刘麟闻其贤命张中孚以礼招致嚞力拒之绍兴九年死原州事闻赠奉议郎官其家一人  
【按刘长孺李嚞二传附刘化源传后今化源移入独行析出另传】

　　△李靓

　　李靓字彦和吉州龙泉人进淮南以策干都督张浚浚奇之使隶淮西总督孙晖麾下累功授承信郎绍兴十年金遣其将翟将军犯境靓 
与部曲当其锋转战俘翟将军乘胜逐北会兵大至遂死之

　　△姚兴

　　姚兴相州人靖康人以州校劫杀金人有功借补承信郎建炎初张琪聚兵归东京留守宗泽兴往从之又从琪依刘洪道于池州绍兴元 
年琪叛执总管巨师古将杀之兴密谕所部挟而驰夜归吕颐浩颐浩义之请于朝授武义郎隶张俊军中复从刘锜守顺昌迁武略大夫战淮 
壖有功授右武大夫累迁建康府驻札御前破敌军统制充荆湖南路兵马副都监绍兴三十一年兴隶都统王权麾下初金主亮在寿春江淮 
制置副使刘锜命权将兵迎敌督战甚急权怯懦不进不得已守庐州及金兵渡淮权遣兴拒之遇于尉子桥金人以铁骑进兴麾兵力战手杀 
数百人权奔仙宗山严兵卫兴告急数不应有李二者尝有私恩于权因得出入军中往来两界贸易闲窃权旗帜遗金人至是金人立权旗帜 
以误兴兴往奔之父子俱死事闻诏赠容州观察使开禧元年赐谥忠毅

　　△韦永寿 【韦世坚】

　　韦永寿者绍兴三十二年以统制官与金人战和州子承节郎世坚救之同死赠中卫大夫融州观察使世坚赠三官

　　△张玘 【张世雄】

　　张玘字伯玉世居河南渑池建炎中以家财募兵千人翟兴制置京西玘以众属焉积功补武翼大夫成州刺史董先为制置司前军统制 
玘佐之绍兴元年金将高琼率众取商州董先御之玘乘锐奔击九战九捷明年春偕先繇蓝田渡渭规取长安玘陈兵华严川时刘豫据京师 
先军乏食伪降密书报玘述必还意王倚摄虢州从伪意坚与别将董震谋害玘震阴以告玘翼日倚诣玘议事玘责以大义斩之先是豫遣人 
招玘为商虢顺州路兵马都监同统制军马玘囚其使至升并戮之于是伪齐河南安抚孟邦雄总管樊彦直据洛阳兵抵长水玘遣将设伏与 
战而胜率精骑三千一日夜驰三百里黎明至河南邦雄就擒彦直遁去便宜升霸州防御使三年春先自伪齐归玘还兵柄退就位时人义之 
翟琮言于朝真授玘武翼大夫果州团练使河南府孟汝唐州马步军副总管未几诏先一行并听神武后军统制玘从岳飞复京西六州累功 
进拱卫大夫入侍卫三十二年领御营宿卫前军都统屯泗州时金人攻海州急玘赴救战于州北三里杀获万计海州围解玘中流矢卒赠正 
任观察使官其后九人孝宗即位加赠清远军承宣使子世雄殁于符离之战赠武节大夫

　　△陈亨祖

　　陈亨祖者淮宁大豪也绍兴末官军复蔡州亨祖领民兵据淮宁执金知州完颜页噜以其城来归命为武翼大夫忠州刺史知淮宁府金 
兵攻城亨祖力战死之举家五十余人皆殁赠容州观察使

　　△王拱 【朱赟】

　　王拱建康府前军统制从都统邵宏渊收复虹县进取宿州屡有功隆兴元年五月与金人接战深入营中自辰至申力战死诏赠正任观 
察使官其家八人是役也中亮大夫朱赟亦死之赠承宣使

　　△强霓 【强震　康杰　李伸】

　　强霓自金归宋为武功大人合门宣赞舍人知环州环庆路统制军马兼沿边安抚使隆兴闲金兵围环州与其弟武经大夫环庆路统领 
沿边忠义军马名震者坚守孤城招诱使降不屈城陷死焉并赠观察使康杰者权知扶风县与金将冯宣战宣欲招之杰奋曰吾当死于阵不 
能降敌宣杀之李伸者知天兴县坚守不下城陷自杀

　　△李诚之 【李士允　秦巨　秦浚　秦瀈　阮希甫　赵汝标　宁时凤　杜谔　严刚中　孙中　江士旺　陈兴　曹全　邱卞 
　李斌】

　　李诚之字茂钦婺州东阳人庆元初释褐为饶州教授擢国子学录以言罢起为江西转运使干办改通判常州知郢州移知蕲州益城壁 
备楼橹筑军马墙教阅厢禁民兵激之以赏积粟四万嘉定十四年二月金人攻淮南试之喟然谓其僚曰吾以书生再任边垒行年七十独欠 
一死尔乃募死士迎击遇于横槎桥大破之居数日金人临沙河欲渡又破之明日金兵大至决湟水焚战楼又拒退之明日金移兵为必渡计 
蕲兵直前奋击杀其帅未几金兵傅城遂燔木栅诚之出御之又杀其将卒数十人夺所佩印三月朔金人攻西门射却之俄造望楼以窥城诚 
之为疑兵以示之又使持书来胁降诚之戮之而还其书越二日金人以攻具进诚之设械御之夜出捣其营会黄州失守金并兵为一凡十余 
万援兵不至诚之激厉将士勉以忠义城陷子士允力战死诚之引剑将自刭呼其孥曰城已破汝等无辱妻许氏及妇若孙皆赴水死事闻赠 
朝散大夫秘阁候撰封正节侯士允通直郎从诚之死者通判州事秦巨字子野丞相桧曾孙城破巨与诚之各以自随之兵巷战死伤略尽巨 
还署今火诸仓库乃赴一室自焚死次子浚与弟瀈从父俱死特赠巨五官秘阁修撰封义烈侯赠浚瀈通直郎州学教授阮希甫赠通直郎防 
御判官赵汝标蕲春主簿宁时凤录事参军兼司户杜谔俱赠承务郎兼蕲州都大监辖蕲口镇仓库严刚中赠承事郎时统制官孙中小将江 
士旺陈兴曹全邱卞军士李斌等皆鬬死司理参军赵与裕先率民兵百余人奋关出外求援仅以身死而全家十六人皆殁淳佑十二年特封 
巨义烈显节侯黄州之陷守臣何大节亦投江死焉

　　△王迸 【吴从龙】

　　王迸字纯父饶州乐平人乡举思免为固始簿摄邑绍定中金兵逼淮守令望风遁迸怀印自投于井死吴从龙字子云官至武功郎建康 
府统制绍定兵难为先锋被擒使至泰州城下诱降不屈死之官其弟从虎至武经大夫

　　△刘宣

　　刘宣为秦凤路兵马都监金人入关陕宣遗蜡书密与吴玠相结且率金将任拱等归朝约日已定有告之者金人取宣缕擘之

　　△李亘 【孙安道】

　　李亘字可大兖州干封人大观二年进士建炎末金人克淮南亘不及避刘豫使守大名与凌唐佐谋密陈豫可取状事泄亘坐死又有孙 
安道者为应天府兵马钤辖城陷不得归谋挺身还朝为人所害而死

　　△凌唐佐

　　凌唐佐字公弼徽州休宁人元符三年进士建炎闲知南京城陷刘豫因使为守与宋汝为密疏其虚实遣人告于朝事泄豫捕唐佐斩之 
境上 【按刘宣以下四人并因反正被害今次其行事附于忠义之末】

　　△僧真宝

　　僧真宝代州人为五台山僧靖康之扰与其徒习武事于山中钦宗召对便殿眷赉甚厚真宝还山益聚兵战守敌众大至昼夜拒之力不 
支寺舍尽焚被执不屈郡守刘騊诱劝百方真宝曰吾法中有口回之罪吾许宋皇帝以死岂当妄言也怡然受戮闻见者叹异焉

　　钦定续通志卷五百十三

　　●钦定续通志卷五百十四　忠义传七

　　忠义传

　　宋 【四】

　　○宋四

　　陈寅【贾子坤　贾纯孝】　　　　高稼　　　　曹友闻【万】　　蹇彝【维之　永叔】　　　　刘锐【赵汝向】　　　　 
丁黼　　　　王翊【蒲东卯　刘当可　邵复　罗由　崇启　罗君文　冯仲煜　李大全赵晨　赵朋　胡天启　杨礼　周德荣　王 
佐　赵广　施择善　段元鉴】　　陈隆之【史季俭】　　　　何充　　　　陈元桂　　　许彪【孙张桂　金文德　曹赣　胡世 
全　庞彦海　李丁孙　唐奎瑞　江彦清】　　张顺【张贵】　　　　牛富【王福】范天顺　　　吕文信【张兴宗】　　　赵文 
义【武义　杨寿孙　何庚　安惟臣　田广泽】　　边居谊　　　赵卯发　　　唐震【椿　冯骥　何新之】　　司马梦求　　耿 
世安　　　李成大【潘大同　潘大本】　　赵孟锦【苗再成】　　　陶居仁　　　尹玉　　陈照【姚訔】　　　　王安节　　 
　黄介【陈力】　　　密佑　　　　米立　　　　李芾【于兴　沈忠顾应猋　陈亿孙】　　　　尹谷　　　　杨霆　　赵良淳 
　　　徐道隆【戴孙】

