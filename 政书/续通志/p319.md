<!-- { "loadSidebar": true } -->
田选人并亲民使臣每员月支茶汤钱十贯其虽有职田每月不及十贯者皆补足之所以厚其养廉之利又惧其病民则委通判县令核寔除 
其不可力耕之田损其巳定过多之额皆所以示优恩厉清操也至其顷亩多寡则南渡后又有定式凡知藩府二十顷发运转运使副总管知 
节镇一十五顷知余州及广济淮阳无为临江广德兴国南康南安建昌邵武兴化汉阳永康军并路分钤辖一十顷发运转运判官提举淮南 
两浙江南荆湖东西河北路盐事官通判藩府八顷知余军及监并通判节镇州钤辖安抚副使都监路分都监将官发运司干办公事七顷通 
判余州及军满万户县令六顷藩府判官录事参军州学教授都监发运转运司主管文字满五千户县令副将官节镇判官录事参军州学教 
授转运司主管帐司不满五千户县令满万户县丞余州都监走马承受公事主管机宜文字都巡检都大巡河提点马监四顷节度掌书记观 
察支使藩府及节镇推官巡检县镇砦都监砦主巡捉私茶盐驻泊捉贼在城监当余州判官学教授并诸承务郎以上之军监都监三顷五十 
亩军监判官余州推官余州及军监录事参军巡检县镇砦都监砦主巡捉私茶盐驻泊捉贼在城监当藩府及节镇曹官州学教授满五千户 
县丞满万户县簿尉巡辖马递铺县镇砦监当及监堰三顷余州及军监曹官州学教授不满五千户县丞满五千户县簿尉巡辖马递铺县镇 
砦监当及监堰二顷五十亩不满五千户县簿尉巡辖马递铺县镇砦监当及监堰二顷

　　△金

　　金制正从一二品无职田正三品外官公田三十顷统军使招讨司副使公田二十五顷海陵天德二年省臣奏公田课租有数前此百姓 
各随公宇就输而吏或贪冒多取以伤民宜送之官仓均定其数与月俸随给从三品外官公田二十一顷正四品外官副统军职田十七顷余 
官公田十五顷从四品外官公田十四顷正五品外官剌史知军盐使公田十三顷余官职田十顷从五品外官公田七顷正六品从六品外官 
公田六顷正七品从七品诸同知州军都转运判诸府推官诸节度判诸观察判诸京县令诸剧县令提举南京京城规措渠河官诸都巡检诸 
酒曲盐税副诸正将统军司知事诸镇军都指挥使诸招讨司勘事官诸县令诸警巡副京兆府司竹监管勾盐使司判诸部图哩司提举上京 
皇城司同提举南京京城所黄河都巡河官诸河税榷场使职田五顷会安关使诸知镇城堡寨职田四顷正八品外官市令诸录事诸防御判 
赤县丞诸剧县丞崇福埽都巡河官诸酒税使醋使榷场副诸都巡检职田四顷按察司知事大兴府知事招讨司知事诸副都巡检使诸节镇 
以上司狱诸副将职田二顷从八品外官南京交钞库使诸统军按察司知法诸州判官诸京县丞诸次剧县丞诸三品盐司判官漕运司管勾 
永丰广备库副使左右别贮院木场使职田二顷诸默济格诸额尔锦职田三顷正九品外官南京交钞库副诸警巡判官诸县丞诸酒税副使 
职田三顷市丞诸司候诸主簿诸录判诸县尉散巡河官黄河埽物料场官职田二顷诸盐场管勾左右别贮院木场副永丰库广备库判诸都 
队将店宅务管勾诸州军司岳俱同从九品外官诸教授职田三顷三品以上官司知法司候判官职田二顷

　　△元

　　元至元三年定随路府州县官职田之制上路达噜噶齐十六顷总管同同知八顷治中六顷府判五顷下路达噜噶齐十四顷总管同同 
知七顷府判五顷散府达噜噶齐十顷知府同同知六顷府判四顷上州达噜噶齐十顷州尹同同知五顷州判四顷中州达噜噶齐八顷知州 
同同知四顷州判三顷下州达噜噶齐六顷知州同同知四顷州判三顷警巡院达噜噶齐五顷警使同警副四顷警判三顷录事司达噜噶齐 
三顷录事同录判二顷县达噜噶齐四顷县尹同县丞三顷主簿二顷县尉主簿兼尉并同经厯四顷十四年定按察司职田各道按察使十六 
顷副使八顷签事六顷二十一年又更定其制江南行省及诸司职田比腹里减半上路达噜噶齐八顷总管同同知四顷治中三顷府判二顷 
五十亩下路达噜噶齐五顷总管同同知三顷五十亩府判二顷五十亩经厯二顷知事一顷提控案牍同散府达噜噶齐六顷知府同同知三 
顷府判二顷提控案牍一顷上州达噜噶齐五顷知州同同知二顷五十亩州判同提控案牍一顷中州达噜噶齐四顷知州同同知二顷州判 
一顷五十亩都目五十亩下州达噜噶齐三顷知州同同知二顷州判一顷五十亩上县达噜噶齐二顷县尹同县丞一顷五十亩主簿一顷县 
尉同中县与上县同下县达噜噶齐一顷五十亩县尹同主簿兼尉一顷录事司达噜噶齐一顷五十亩录事同录判一顷司狱巡检同按察使 
八顷副使四顷佥事三顷经厯二顷知事一顷运司官运使八顷同知四顷运副三顷运判同经厯二顷知事提控案牍同盐司官盐使二顷盐 
副同盐判一顷各场正同管勾各一顷

　　△明

　　明初边臣有养廉田勋臣及公以下庄田百顷至千顷不等又赐功臣暨武臣公田又赐百官公田以其租税充禄指挥没于阵者皆赐公 
田其后令还田给禄米公五千石至二千五百石侯千五百石至千石伯千石至七百石正从一二三四品官自千石至三百石每阶递减百石 
至五品二百二十石从减五十石正六品百二十石从减十石正七品视从六品递减十石正八品七十五石从减五石正从九品视从八品递 
减五石 【详载禄秩门】

　　钦定续通志卷一百三十八

　　●钦定续通志卷一百三十九

　　职官略 【十】

　　官品

　　○官品

　　宋
　　金
　　元
　　明

　　△宋

　　宋承唐制分为九品品有正从诸太师太傅太保左右丞相少师少傅少保王为正一品诸枢密使太子太师太傅太保开府仪同三司特 
进嗣王郡王国公为从一品诸知枢密院事参知政事同知枢密院事太尉金紫光禄大夫开国郡公上柱国为正二品诸签书枢密院事观文 
殿大学士太子少师少傅少保御史大夫吏部户部礼部兵部刑部工部尚书左右金吾卫左右卫上将军冀兖青徐扬荆豫梁雍州牧殿前都 
指挥使节度使银青光禄大夫开国县公柱国为从二品诸观文殿学士资政保和殿大学士翰林学士承旨翰林学士资政保和端明殿学士 
龙图天章宝文显谟徽猷敷文阁学士枢密直学士左右散骑常侍权六曹尚书宣奉正奉大夫冠军怀化大将军上护军为正三品诸龙图天 
章宝文显谟徽猷敷文阁直学士御史中丞开封尹尚书列曹侍郎诸卫上将军太子宾客詹事正议通奉大夫云麾归德将军开国侯护军为 
从三品诸给事中中书舍人太常卿宗正卿秘书监诸卫大将军殿前副都指挥使承宣使通议大夫忠武壮武将军开国伯上轻车都尉为正 
四品诸保和殿龙图天章宝文显谟徽猷敷文阁待制左右谏议大夫权六曹侍郎七寺卿国子监祭酒少府将作监诸卫将军太中大夫宣威 
明威将军轻车都尉为从四品诸马步军都指挥使副都指挥使观察使中大夫通侍正侍宣政履正协忠中侍大夫定远寍远将军开国子上 
骑都尉为正五品诸太常宗正少卿秘书少监太子左右庶子枢密都承旨殿前马步军都虞候防御使捧日天武龙神卫四厢都指挥使团练 
使诸州刺史驸马都尉中奉中散大夫中亮中卫翊卫亲卫大夫游骑游击将军开国男骑都尉为从五品集英殿修撰七寺少卿中书门下省 
检正诸房公事尚书左右司郎中国子司业军器监都水使者太子少詹事左右谕德枢密承旨副承旨朝议奉直大夫拱卫左武右武大夫昭 
武校尉副尉骁骑尉为正六品诸起居郎起居舍人侍御史尚书省左右司员外郎枢密院检详诸房文字右文殿秘阁修撰开封少尹尚书诸 
司郎中开封府判官推官少府将作军器少监灵台令朝请朝散朝奉大夫和安成和成安大夫振威校尉副尉飞骑尉为从六品诸殿中侍御 
史左右司谏尚书诸司员外郎侍讲直龙图天章宝文阁开封府司录参军事翰林良医太子侍读侍讲两赤县令朝请朝散朝奉郎武功至武 
翼大夫成全平和保安大夫致果校尉副尉云骑尉为正七品诸左右正言符宝郎监察御史直显谟徽猷敷文阁太常宗正秘书丞大理正着 
作郎崇政殿说书翰林医官合门宣赞舍人太子中舍人舍人诸率府率亲王府翊善赞读直讲判太医局令翰林医效医痊承议郎正侍至右 
武郎武功至武翼郎和安至保安郎翊麾校尉副尉武骑尉为从七品诸七寺丞秘书郎太常博士枢密院计议官编修官敕令所删定官直秘 
阁著作佐郎国子监丞诸王宫大小学教授国子博士大理司直评事开封府诸曹参军事军巡使判官京府判官京畿县令两赤县丞三京赤 
县畿县令太史局五官正中书门下省录事尚书省都事奉议逋直郎训武修武郎宣节校尉副尉为从八品诸御史台检法官主簿少府将作 
军器都水监丞寺监主簿秘书省校书郎正字太常寺奉礼郎太祝太学武学律学博士主管太医局合门祗候枢密逐房副承旨太子诸率府 
副率亲王府记室节度观察防御团练军事监判官节度掌书记观察支使京府节度观察防御团练军事推官诸州签判节镇上中下州录事 
参军京府诸曹参军事军巡判官京畿县丞三京赤县畿县丞诸州上中下县令丞两赤县主簿尉诸府诸曹节镇上州诸司参军事节度副使 
行军司马防御团练副使太史局丞直长灵台郎保章正翰林医愈医证医诊医候三省枢密院主事令史书令史宣教宣义承直儒林文林从 
事从政修职从义秉义郎御武校尉副尉为从八品诸郊社耤田太官令国子太学正录武学谕律学正太医局丞挈壶正京畿县主簿尉三京 
赤县主簿尉诸州别驾长史司马枢密院守阙书令史丞事承奉郎忠训忠翊成忠保义郎仁勇校尉副尉为正九品诸中下州诸司参军诸州 
上中下县主簿尉城砦马监主簿诸州司士文学助教翰林医学承务郎承节承信迪功郎陪戎校尉副尉为从九品
　　（臣）等谨案宋制官品定于神宗元丰时至高宗绍兴以后屡有更定宋史所载仍从元丰初制故官勋至绍兴后巳有罢省而令仍不 
废则悉依旧制详载考其所叙悉与马端临职官考相同葢元时修史多本通考故也
　　（臣）等又按辽史百官志不载官品叶隆礼契丹国志叙设官制度一门于官品之正从亦不及载葢辽代所设南面官皆随时而置本 
无定员又修辽史时巳无可考故从其略也

　　△金

　　金制太师太傅太保太尉司徒司空尚书令郡王国公为正一品左右丞相平章政事都元帅枢密使大宗正府判大宗正事 【章宗泰 
和六年避睿宗讳改为大陆亲府判大睦亲事】 宣抚司使开府仪同三司仪同三司特进崇进 【按崇进之阶前代所无始于金制】 郡 
王国公为从一品左右丞大司农左右副元帅太子太师太傅太保金紫光禄大夫银青荣禄大夫郡公上柱国为正二品参知政事枢密副使 
同判大宗正事御史大夫三司使输林学士承旨光禄大夫荣禄大夫郡公柱国为从二品吏部户部礼部兵部刑部工部尚书元帅左右监军 
