<!-- { "loadSidebar": true } -->
　　李宝信妻王氏宝信为义丰县令张觉以平州叛王氏陷贼贼欲逼室之王氏骂贼贼怒遂支解之大定十二年赠贞烈县君

　　△雷妇师氏

　　雷妇师氏夫亡孝养舅姑姑病刲臂肉饲之即愈舅姑既没兄师达与夫侄规其财产伪立媒证致之官欲必嫁之县官不能辨曲直师畏 
逼投县署并中死诏有司祭其墓赐谥曰节

　　△康住住

　　康住住鄜州人夫早亡服阕父取之归家许严沂为妻誓死弗听欲还夫家不可得乃投崖死诏有司致祭其墓

　　△李文妻史氏

　　李文妻史氏同州白水人夫亡服阕誓死弗嫁父强取之归许姚乙为妻史不听乙诉之官被逮遂自缢死诏有司致祭其墓

　　△李英妻张氏

　　李英妻张氏英初为监察御史在中都张居潍州贞佑元年元兵取潍州入其家张尽以财物与之冀不辱己既而逼令上马张曰我死则 
为李氏鬼顿坐不起遂见杀追封陇西郡夫人谥庄洁

　　△相琪妻栾氏

　　相琪妻栾氏琪为莱州掖县司吏贞佑三年红袄贼陷掖县琪与栾氏及子俱为所得贼杀琪及其子而诱栾栾奋起以头触贼而仆骂曰 
我岂为犬彘所污者哉贼怒杀之追封西河县君谥庄洁

　　△瓜尔佳华善妻额勒锦

　　额勒锦宗室承充女明安瓜尔佳华善妻夫亡寡居有众千余兴定元年承充为上京元帅行省太平执承充应布什万努额勒锦治废垒 
修器械积刍粮以自守万努使人招之不从乃射承充书入城额勒锦碎之曰此诈也兵急攻额勒锦与子富德督众力战杀数百人生擒十余 
人乃解去复遣将击万努兵获其将十人诏封郡公夫人富德视功迁赏承充巳被执乘闲谓其二子农古博斯约曰吾起身宿卫致身一品死 
无恨若辈皆通显未尝一日报国家当思自处以为后图二子乃冒险自拔南走是年四月至南京

　　△萨哈连妻通吉氏

　　通吉氏平章迁嘉努女护卫尼楚赫妹适内族萨哈连闺门肃如萨哈连为中京留守元兵围之疽发背不能军通吉氏度城必破谓曰公 
本无功能为外路第一等官受国家恩最厚不幸病不能战设若城破当率精锐尽死报国幸无以我为虚萨哈连出巡城通吉氏取赀货悉散 
家人艳妆盛服过于平日戒女使曰我死则扶置榻上以衾覆面举火焚之无使兵见吾面言讫自经萨哈连从外至因命焚之城破萨哈连投 
壕水死

　　△许古妻刘氏 【二女】

　　许古妻刘氏定海军节度使仲洙女贞佑初古挈家桥居蒲城后仕于朝刘氏母子留焉既而兵围蒲刘谓二女曰汝父在朝而兵势如此 
若城破被驱一为所污奈何不若俱死以自全攻益急刘氏与二女相继自尽事闻追封刘氏为郡君谥贞洁其长女谥定姜次肃姜以其事付 
史馆

　　△张慥妻冯妙真

　　冯妙真刑部尚书延登女适进士张慥兴定五年慥为洛川主簿元兵入鄜延守臣以西路输刍粟不至檄慥诣平凉督之时延登为平凉 
行省员外郎慥欲偕妙真往妙真辞曰舅姑老矣虽有叔姒妾能安乎子行妾留奉养洛川破妙真从舅姑匿窟室兵索得之妙真泣与舅姑诀 
曰妇生不辰不得终执箕帚义不辱即携三子赴井死县人从死者数十人

　　△完颜长乐妻富察明秀

　　完颜长乐妻富察氏字明秀京宗迁归德以长乐为总领将兵扈从将行富察氏曰君第致身事上无以妾为念妾必不辱长乐一子尚幼 
出妻柴氏生明秀抚育如己出崔立之变富察以幼子付婢仆与家人诀曰崔立不道强人妻女兵在城下吾何所逃惟一死不负吾夫耳汝等 
惟善养幼子遂自缢死

　　△图们呼图克们乌库哩氏

　　乌库哩氏伯祥妹临洮总管图们呼图克们妻伯祥朝贵中声誉籍甚呼图克们死王事崔立之变乌库哩氏谓家人曰吾夫不辱朝廷我 
敢辱吾兄及吾夫乎即自缢一婢从死

　　△完颜苏哷妻

　　完颜苏哷妻亡其姓氏当崔立之变谓所亲曰吾夫有天下重名吾岂肯随众陷身以辱吾夫今日一死固当但不可离吾家而死即自缢 
于室

　　△完颜莽格妻温特赫氏

　　完颜莽格妻温特赫氏莽格五朵山宣差提控和勒博子系出萧王叔父伊都节度秦州为元兵所攻适病不能军莽格为提控独当一面 
兵退而伊都死莽格以城守功世袭穆昆收充奉御及崔立之变莽格义不受辱与其妻诀妻曰君能为国家死我不能为君死乎一婢曰主死 
婢将安归夫妇以一绳同缢婢从之

　　△完颜珠尔妻尹氏

　　尹氏完颜珠尔妻珠尔系出萧王天兴二年从哀宗为南面元帅战死黄陵冈妻金源郡夫人闻夫死聚家赀焚之遂自缢珠尔赠官弟长 
住即诏补护卫

　　△苏嗣之母白氏

　　白氏苏嗣之之母许州人宋尚书右丞辙五世孙妇初轼辙过俱葬郏城之小峩嵋山故五世皆居许昌白氏年二十余即寡居服除外家 
迎归兄嫂窃议改醮白氏牵车径归曰我为苏学士家妇乃欲使我失身乎自是外家非大故不往于宅东北为室画两先生像秋火严洁躬自 
洒扫士大夫往往过奠之天兴元年许州被兵嗣之为汴京厢官白拜辞两先生前曰儿子往京师老妇死无恨敢以告即自缢室侧家人并屋 
焚之嗣之本名宗之避讳改

　　△聂孝女舜英

　　聂孝女字舜英尚书左右司员外郎天骥长女适进士张伯豪伯豪卒归父母家崔立之变天骥被创甚舜英谒医救疗至刲股肉以进而 
天骥竟死时京城围久食尽有嫁妻易一饱者重以剽夺暴凌无复人理舜英葬父之明日绝脰而死

　　△完颜仲德妻

　　完颜仲德妻不知其族氏崔立之变自毁其容服携妾及二子自汴走蔡蔡被围丁男皆乘城拒守谓仲德曰事势若此丈夫能为国出力 
妇人独不能耶率诸命妇自作一军亲运矢石于城下城下妇女争出继之城破自尽

　　△宝符李氏 【张凤奴】

　　哀宗宝符李氏国亡从后妃北迁至宣德州居摩诃院日夕寝处佛殿中作旛旆会当赴龙庭将发即于佛像前自缢死天兴元年元兵攻 
城矢石之际忽见一女子呼于城下曰我倡女张凤奴也许州破被俘至此彼军不日去矣诸君努力坚守无为所欺言竟投濠死朝廷遣使驰 
祭于西门

　　钦定续通志卷五百九十二

　　●钦定续通志卷五百九十三　列女传五

　　列女传 【五】

　　元

　　○元

　　周珠赫妻崔氏　　　李伯通妻周氏　　郭三妻杨氏　　　　刘平妻胡氏【建德王氏女】　　阚文兴妻王氏　　朱进士妻郎 
氏【东平郑氏　太宁杜氏　安西杨氏】　　秦氏二女【河闲孙氏女　安丰许氏女　庐州张氏女】　　袁天佑妻焦氏【张兴祖妻 
周氏】　　　赵孝妇　　霍氏二妇尹氏杨氏【任氏三妇　田氏三妇】　　王德政妻郭氏　　呼图克妻济噜克沁【宋仲荣妻梁氏 
　怀孟何氏　大名赵氏】　　霍荣妻段氏【兴和吴氏　谢思明妻赵氏　田济川妻武氏　曹子英妻尤氏】　　朱虎妻茅氏　　　 
　俞新之妻闻氏李五妻刘氏　　马英【赵玉儿】　　李如忠妻冯淑安　　李君进妻王氏　　　呼图克布哈妻伊喇氏萧氏妻赵哇 
儿【朱克彬妻周氏　费岩妻王氏　迈格妻耶律氏　郑腊儿妻康氏陈某妻别娥娥　　　　宋坚童妻班氏　李安童妻胡氏　刘恕妻 
赵氏　王思忠妻张氏刘楫妻赵氏　徐顺妻彭氏　赵■〈月隺〉儿妻安氏　陈恭妻张氏　武寿妻刘氏　宋敬先妻谢氏萨里妻萧氏 
　魏贵妻周氏　郭灰儿妻赵氏　朱某妻丁氏　王保子妻赵氏　某氏妻魏氏裴某妻董贵哥　张保童妻郝氏　高托卜嘉妻白氏　杨 
某妻卢氏　蒙古泰珠妻额卜齐桑乌逊妻托克托沁】　朱淑信　　葛妙真　　　　　　张迈努妻王氏【王义妻卢氏刘泽妻解氏　 
杨三妻张氏】　李伍妻张氏　　郑伯文妻丁氏【白氏】　赵美妻王氏【丁从信妻李冬儿】　　哈喇布哈妻多托哩昂吉尔氏【李 
安妻王氏　赵彬妻朱锦哥王安哥】　　罗五十三妻贵格蒙古氏　　台叔龄妻刘氏　　　　李智贞　　陈端才妻蔡三玉　　　武 
用妻苏氏　　任仲文妻林氏　　　　江文铸妻范妙元【赵野妻柳氏】　　　　　　　　姚氏【方宁妻宫胜娘】　　孟志刚妻衣 
氏【曹德妻侯氏　周经妻吴氏　郭惟辛妻郝氏　陈辉妻白氏张顽住妻杜氏　程二妻成氏　李贞妻武氏　温都尔妻张氏】　　汤 
辉妻张氏【汤婍　婍妹】　　　　　俞士渊妻童氏　　张氏女【高氏妇】　　　　　　　惠士玄妻王氏　　李景文妻徐彩鸾　 
　　周氏妇毛氏　　丁尚贤妻李氏　　　　　李让女顺儿　　吴守正妻禹淑靖　　黄仲起妻朱氏【妾冯氏　女临安奴　弟妇蔡 
氏　乳母汤氏】　　焦士廉妻王氏【妾杜氏　平阳赵氏】　　陈淑真【李宗颐妻夏婉常】　　秦闰夫妻柴氏　　特穆尔布哈妻 
额森呼图克【妾玉莲】　　吕彦能姊【彦能妻刘氏　二女子妇王氏　二孙女】　　刘公翼妻萧氏　　　　袁氏孤女　　徐允让 
妻潘妙圆【王琪妻蔡氏】　　　赵洙妻许氏　　张正蒙妻韩氏【女池奴　季锐妻何氏　女回娘】　　刘氏二女【婢郑奴】　　 
　　　　于同祖妻曹氏【妾李氏】　　李仲义妻刘翠哥　　　李宏益妻申氏安氏　　郑琪妻罗妙安　　　　周如砥女　　狄恒 
妻徐氏　　　　　柯节妇陈氏　　李马儿妻袁氏　　　　王上明妻李赛儿　　杜思絅妻陶宗缓【妹宗婉弟妇王淑】　　博啰特 
穆尔妻高丽氏　　张讷妻刘氏【子妇孙氏姚氏　张思孝妻华氏　子妇刘氏】　　观音努妻布延德济张栋母　栋妻王氏　　安志 
道妻刘氏　　宋谦妻赵氏【子妇温氏高氏　孙妇高氏徐氏】　　齐关妻刘氏　　　　王宗仁妻宋氏　　王履谦妻齐氏【子妇萧 
氏吕氏二女　二孙女】　　王时妻安正同【妾李氏】　　　　徐猱头母王氏【妻岳氏二女】　　程徐妻金氏【一女】　　汪琰 
妻潘氏【燕山妻李氏　惟德妻俞氏　吴子恭妻蒋氏】

　　周珠赫妻崔氏
　　李伯通妻周氏
　　郭三妻杨氏
　　刘平妻胡氏 【建德王氏女】
　　阚文兴妻王氏
　　朱进士妻郎氏 【东平郑氏　太宁杜氏　安西杨氏】
　　秦氏二女 【河闲孙氏女　安丰许氏女　庐州张氏女】
　　袁天佑妻焦氏 【张兴祖妻周氏】
　　赵孝妇
　　霍氏二妇尹氏杨氏 【任氏三妇　田氏三妇】
　　王德政妻郭氏
　　呼图克妻济噜克沁 【宋仲荣妻梁氏　怀孟何氏　大名赵氏】
　　霍荣妻段氏 【兴和吴氏　谢思明妻赵氏　田济川妻武氏　曹子英妻尤氏】
　　朱虎妻茅氏
　　俞新之妻闻氏 【李五妻刘氏】
　　马英 【赵玉儿】
　　李如忠妻冯淑安
　　李君进妻王氏
　　呼图克布哈妻伊喇氏
　　萧氏妻赵哇儿 【朱克彬妻周氏　费岩妻王氏　迈格妻耶律氏　郑腊儿妻康氏　陈某妻别娥娥　宋坚童妻班氏　李安童妻 
胡氏　刘恕妻赵氏　王思忠妻张氏　刘楫妻赵氏　徐顺妻彭氏　赵■〈月隺〉儿妻安氏　陈恭妻张氏　武寿妻刘氏　宋敬先妻 
