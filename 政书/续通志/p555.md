<!-- { "loadSidebar": true } -->
义众十万阵北邙山旗铠照日诸将犹豫未敢击璘率部士五百薄贼屯出入三反众披靡乘之贼遂溃光弼曰吾用兵三十年未见以少击众 
雄捷如马将军者 【吴缜纠缪云按李光弼及史思明传邙山之战思明主其军非朝义也此其误一也又按帝纪上元二年二月戊寅光弼 
与思明战败绩而光弼传亦云官军大溃则此安得有贼遂溃之说哉此其误二也新书抵牾吴氏砭之良是今附着其说】 迁试太常卿明年 
吐蕃寇边诏璘移军援河西怀恩之叛璘引还闲关转鬬至凤翔贼围己合节度使孙志直婴城守璘令士持满外向突入县门不解甲出战背 
城阵贼溃率轻骑追之斩数千级漂血丹渠帝引见慰劳擢兼御史大夫永泰初拜四镇行营节度南道和蕃使俄检校工部尚书北庭行营邠 
寍节度使元日有卒犯盗或曰宜赦璘曰赦之则人将伺其曰为盗遂戮之天大旱里巷为土龙聚巫以祷璘曰旱由政不修即命撤之明日雨 
是岁大穰未几徙泾原权知凤翔陇右节度副使四镇北庭如旧复以郑颍二州隶之大厯八年吐蕃内寇浑瑊战宜禄不利璘设伏潘原与瑊 
合击破之俘级数万 【通鉴璘出精兵袭贼辎重于潘原杀贼数千人与本传小异】 进检尚书右仆射明年入朝求宰相以检校左仆射知 
省事进扶风郡王 【通鉴十年九月吐蕃寇泾州璘破之于百里城事出实录而本传未载】 十一年卒于军年五十六赠司徒赠司徒谥曰 
武璘少学术而武干绝伦遭时屯棘以忠力奋在泾八年缮屯壁为战守具令肃不残人乐为用贼不敢犯为中兴锐将初泾军乏财帝讽李抱 
玉让郑颖璘因得裒积且前后赐赉无算家富不赀治第京师侈甚其寝堂无虑费钱二十万缗德宗在东宫闻之不喜及即位乃禁第舍不得 
踰制诏毁璘中寝及宦人刘忠翼第璘家惧悉籍亭馆入之官其后赐羣臣宴多在璘山池而子无行财亦寻尽

　　△李抱玉

　　李抱玉本安兴贵曾孙世居河西善养马始名重璋闲骑射少从军为人沈毅有谋尤忠谨李光弼引为裨校天宝末玄宗以其战河西有 
功为改今名禄山乱守南阳斩贼使至德二载上言世占凉州耻与逆臣共宗有诏赐之姓因徙籍京兆举族以李为氏进至右羽林大将军知 
军事擢陈郑颍毫节度使史思明已破东都光弼壁河阳拒之使抱玉守南城贼急攻抱玉纵奇兵出表里俘杀甚众贼乃舍去从光弼战大败 
因不能西差功第一封栾城县公代宗立兼泽潞节度使统相卫仪邢十一州兵以功授司空兼兵部尚书武威郡王恳辞王爵徙凉国公进司 
徒广德中吐蕃入寇帝次陕羣盗徧南山五谷闲东距虢西抵岐椎剽不胜计诏太子宾客薛景仙为南山五溪谷防御使引兵招捕久不克更 
诏抱玉讨贼抱玉尽得贼株柢蹊隧分兵守诸谷使牙将李崇客率精骑四百自桃林虢川袭之贼帅高玉脱身走城固山南西道张献诚禽以 
献悉索支党斩之不阅旬五谷平即诏抱玉权凤翔陇右节度抱玉恳让司徒故以尚书左仆射同中书门下平章事河西陇右副元帅又让仆 
射故还为兵部尚书大历二年来朝久之加山南西道副元帅兼节度使屯盩厔抱玉兼三节度三副元帅位望隆赫乃上言陇坻达扶文绵地 
二千里虏孔道不一梁岷重则关辅轻愿择能臣帅西道当一面臣得专事关陇帝多其让许之抱玉在镇十余年禁暴安人为将臣之良卒年 
七十四赠太保谥曰昭武从父弟抱真

　　李抱真

　　 李抱真

　　抱真字大玄沈虑而断抱玉属以军事授汾州别驾仆固怀恩反陷焉挺身归京师代宗以怀恩倚回纥所将朔方兵精忧之召抱真问状 
答曰郭子仪尝领朔方军人多德之怀恩欺其下曰子仪为朝恩所杀今起而用之是伐其谋兵可不战解也既而怀恩败如抱真策迁殿中少 
监陈郑泽潞节度留后既谢因言百姓劳逸在牧守愿得一州以自试更授泽州刺史兼泽潞节度副使徙怀州仍为怀泽潞观察留后凡八年 
抱真策山东有变泽潞兵所走集乘战伐后赋重人困军伍雕刓乃籍户三丁择一蠲其徭租给弓矢令闲月得曹偶习射岁终大校亲按籍第 
能否赏责比三年皆为精兵举所部得成卒二万遂雄山东天下称昭义步兵为诸军冠久之为泽潞节度行军司马会昭义节度李承昭病诏 
抱真权磁邢兵马留后德宗嗣位检校工部尚书领昭义节度使建中中田悦反围邢及临洺诏抱真与河东马燧合神策兵救之败悦于双冈 
斩其将杨朝光又破之临洺围遂解以功检校兵部尚书复与悦战洹水走之进围魏悦战城下大败进检校尚书右仆射会朱滔王武俊反救 
悦抱真退保魏帝仓卒狩奉天闻问诸将皆哭各引麾下还屯于时李希烈陷汴李纳反郓李怀光相次反河中抱真独以数州横绝溃叛中离 
沮其奸为羣盗所惮兴元初检校左仆射同中书门下平章事繇倪国公进义阳郡王朱滔悉幽蓟兵与回纥围贝州以应朱泚而希烈既窃名 
号则欲臣制诸叛众稍离天子下罪己诏并赦羣盗抱真乃遣客贾林以大义说武俊使合从击滔武俊许诺而内犹豫抱真将自造其壁诿军 
事于司马卢玄卿曰吾此行系时安危使遂不还部勒以听天子命惟子励兵东向雪吾之耻亦惟子即以数骑驰入见武俊曰泚希烈争窃帝 
号滔攻贝州此其志皆欲自肆于天下足下既不能与竞长雄舍九叶天子而臣反贼乎且诏书罪己禹汤之心也方上暴露播越公能自安乎 
因持武俊涕下交颐武俊亦感泣左右皆泣退卧帐中甘寝久之武俊感其不疑乃益恭指心誓天曰此身己许公死矣食讫约为昆弟而别旦 
日合战大破滔经城进检校司空实封六百户贞元初朝京师诏还所镇抱真喜士虽小善皆卑礼厚币数千里邀致之好方士谓不死可致有 
孙季长者为治丹且曰服此当僊去抱真惑之因疾请降官七让司空还为左仆射饵丹二万丸不能食且死医以彘肪谷漆下之疾少闲季长 
曰危得僊何自弃也益服三千九卒年六十二其子殿中侍御史缄匿丧与其属卢会昌元仲经谋会诸将仲经诡抱真令曰吾疾不任事令缄 
典军勉佐之副使李说及诸校俯首皆呒曰诺缄盛服出众拜之悉发府库劳军会昌即为抱真表翌日令诸将署章请以节付缄天子己闻抱 
真丧遣使者驰入军诏以事属大将王延贵缄伪若抱真疾者三日乃出见陈兵甚严使者曰朝廷己知公薨诏以兵属延贵君速归发丧缄愕 
然乃遽以印钥上监军始发丧使者趣延贵视事护缄赴东都诏赠抱真太保

　　△路嗣恭

　　路嗣恭字懿范京兆三原人始名剑客以世荫为邺尉席豫黜陟河朔表为萧关令连徙神乌姑臧二县考绩为天下最玄宗以为可嗣汉 
鲁恭因赐名转渭南令主杜化东阳二驿时关畿用兵使人系道嗣恭储具有素而民不扰后为郭子仪朔方节度留后大将孙守亮拥重兵骄 
蹇不受制嗣恭因称疾守亮至即杀之一军皆震大历三年 【新书作永泰三年按永泰二年十一月即改元大历不得有永泰三年也今从 
旧书】 检校刑部尚书知省事出为江西观察使以善治财赋称有贾明观者素事鱼朝恩朝恩诛当坐死宰相元载纳其赂遣效力江西将行 
居民数万怀瓦石候击载谕市吏禁止乃得去魏少游畏载常回容之及嗣恭代少游即日杖死大历八年岭南将哥舒晃杀节度使吕崇贲五 
岭大扰诏嗣恭兼岭南节度使封冀国公嗣恭募勇敢士八千人以流人孟瑶敬冕为才擢任之使瑶督大军当其冲冕率轻兵由闲道出不意 
遂斩晃及支党万余筑尸为京观俚洞魁宿为恶者皆族夷之还为检校兵部尚书复知省事嗣恭起州县吏以课治进至显官及晃事株戮舶 
商没其财数百万私有之代宗恶焉故赏不酬功 【建中实录云自兵兴以来诸军杀将帅而要君者多矣皆因授其任以苟安之其王师征 
讨不失有罪始斯役也既而有谤其收南海府库阅上不实者不得用久之此与新旧书本传小异又邺侯家传云嗣恭附元载遗载琉璃盘代 
宗恶之故不用】 德宗立阴赂宰相杨炎炎录前功更拜兵部尚书东都留守俄加怀郑汝陕河阳三城节度东都畿观察使卒年七十一赠左 
仆射子应恕

　　路应
　　路恕

　　 路应

　　应字从众以荫为著作郎贞元初出为虔州刺史诏嗣父封凿赣石梗崄以通舟道德宗时李泌为相号得君帝尝曰谁于卿有恩者朕能 
报之泌乃言曩为元载所疾谪江西路嗣恭与载厚臣尝畏之会与其子应并驱马啮其胫臣惶恐不自安应閟不言勉起见父臣常愧其长者 
思有以报帝曰善即日加应检校屯田郎中服金紫累迁宣歙池观察使封襄阳郡王李锜反应发乡兵救湖常二州以故锜不能拔元和六年 
以疾授左散骑常侍卒谥曰靖

　　 路恕

　　恕字体仁从嗣恭讨哥舒晃授检校工部员外郎得从便宜擢降将伊慎用之贼平恕功多嗣恭节度河阳也恕为怀州刺史年纔三十杨 
炎用扞魏博为时嗤诋累迁鄜坊宣歙观察使坐事贬吉州刺史以右散骑常侍致仕卒赠洪州都督

　　钦定续通志卷二百三十九

　　●钦定续通志卷二百四十　列传四十

　　列传

　　唐 【四十】

　　○唐四十

　　房管　　　　崔圆　　　　苗晋卿　　裴冕　　　　裴遵庆【向枢】　　吕諲

　　房管
　　崔圆
　　苗晋卿
　　裴冕
　　裴遵庆
　　吕諲

　　△房管

　　房管字次律河南河南人父融武后时以正谏大夫同凤阁鸾台平章事神龙元年贬死高州管少好学风度沈整以荫补弘文生与吕向 
偕隐陆浑山十年开元中作封禅书说宰相张说说奇之奏为校书郎举任县令科授卢氏令拜监察御史坐讯狱非是贬睦州司户参军复为 
县所至上德化兴长利以治最显天宝五载试给事中封漳南县男坐善李适之韦坚斥为宜春太守厯琅邪邺扶风三郡频迁宪部侍郎十五 
载帝狩蜀管驰至普安上谒帝喜甚即拜文部尚书同中书门下平章事从至成都赐一子官俄与韦见素崔涣奉册灵武见肃宗具言上皇所 
以传付意因道当时利病箝索敌情辞吐华畅帝为改容管既有重名帝倾意待之机务一一与管参决诸将相莫敢望于是第五琦以言财利 
幸管谏曰往杨国忠聚敛产怨天下陛下即位人未见德今又宠琦是一国忠死一国忠生无以示远方帝曰六军之命方急无财则散卿恶琦 
可也何所取财管不得对北海太守贺兰进明自河南至诏摄御史大夫岭南节度使入谢帝曰朕语管除正大夫何为摄邪进明衔之因曰晋 
任王衍为宰相祖尚浮华不事天下事故至于败方唐中兴当用实才而管性疏阔大言无当非宰相器且管讵肯为陛下用者帝曰何哉对曰 
陛下顷为皇太子太子出曰抚军入曰监国而管为圣皇议遣诸王为都统节度乃谓陛下为元子而付以朔方河东河北空虚之地永王丰王 
乃统四节度此于圣皇似忠于陛下非忠也管意诸子一得天下身不失恩又多树私党以副戎权推此而言岂肯尽诚于陛下乎帝入其语始 
恶管以进明为御史大夫河南节度使会管请自将平贼帝犹倚以成功乃诏管持节招讨西京防御蒲潼两关兵马节度等使得自择参佐乃 
