<!-- { "loadSidebar": true } -->
胁问诬伏为辞数日僧格又奏中书参政郭佑多所逋负尸位不言每以疾为托臣见中书庶务隳惰如此故殴辱之今已款服帝命穷诘之佑 
与居宽皆弃市人咸冤焉台吏王良弼及江宁县达噜噶齐吴德尝与人非议时政僧格闻之曰若辈谤毁不诛无以惩后并杀之僧格尝奏以 
沙市鼎摇授江淮行省左丞乌玛喇为参政领泉府市舶两司又以贝降为福建行省平章既得旨乃言于世祖曰臣前言凡授省臣及行省官 
并与丞相安图议适丞相还大都不及通议臣恐有以前奏为言者帝曰朕若主也朕已允行有言者其令朕前言之十月乙酉帝闻翰林集贤 
诸臣曰以丞相领尚书省汉唐有此制否咸对曰有之翊日左丞叶李言前省官不能行者平章僧格能之宜为右丞相制曰可遂以为尚书右 
丞相兼统制院使领功德使司事于是僧格奏以平章特穆尔代其位明年正月以甘肃参政特默格不任事奏济雅岱往代又以江西平章呼 
图克特穆尔不职奏罢之兵部尚书呼图克化尔不勤于政殴罢之而后奏帝曰若辈不罢汝事何由得行也 【按辍耕录载华亭彭玮云僧 
格与江南释教总统嘉木扬喇勒智相表里请发宋诸帝陵僧格矫制可其奏史传未载谨附识】 自立尚书省摘委六部钩考百司尚以为不 
专更置征理司以治财谷之当追者僧格以理算为事亳分缕析入仓库者无不破产及当更代皆弃家而避十月僧格奏湖广行省钱谷已责 
平章约苏穆尔自首偿矣他省欺盗必多乞以参政实都户部尚书王巨济等十二人理算江淮江西福建四川甘肃安西六省耗失之数每省 
各二人特给印章与之并给兵为卫帝皆从之当是时天下骚然江淮尤甚而谀者方且讽都民为之立石颂德帝闻之曰民愿立者听于是翰 
林制文题曰王公辅政碑既成树于省前楼覆其上而丹艧之又以总制院所统西蕃诸宣慰司军民财谷事体甚重宜有以崇异之奏改为宣 
政院秩从一品用三台银印帝问宜用何人对曰臣与托音于是命僧格以开府仪同三司尚书右丞相兼宣政院使领功德使司事托音同为 
使二十六年帝将幸上都僧格言去岁陛下北幸臣日视内帑诸库无虚日今岁欲乘小舆以行人必窃议帝曰汝但乘之毋畏人言又奏近委 
省臣检责左右司文簿凡经监察御史稽照者遗逸尚多自今当令御史就省部稽照书姓名于卷末苟有遗逸易于归罪仍命侍御史坚通监 
视失则连坐世祖从之乃笞监察御史四人自后御史赴省部者掾令史与之抗礼但遣小吏持文簿置案而去听御史自行检阅而台纲废矣 
僧格言国家经费既广岁入恒不偿所出今盐课每引直中统钞三十贯宜增为一锭茶税每引直五贯宜增为十贯酒醋税课江南宜增额十 
万锭内地五万锭协济户十八万自入籍至今止输半赋闻其力已完宜增为全赋如此则国用可支诏皆从之僧格既专政凡铨调内外官皆 
任已出而宣敕尚由中书乃请今后宣敕并付尚书省由是以官为市货赂珍宝日夜辇输其门纲纪大坏人心骇愕二十八年帝畋于漷北伊 
埒萨巴及额森特穆尔彻尔等劾奏僧格专权黩货时博果密出使遣人超召之至觐于行殿帝问之对曰僧格壅蔽圣聪紊乱朝政有言者即 
诬以他罪今百姓失业盗贼蠭起召乱在旦夕非亟诛之恐为陛下忧留守贺巴延亦陈其奸欺久而言者益众帝始决意诛之三月谕大夫阿 
尔屡曰屡闻僧格沮抑台纲杜言者之口又尝捶挞御史其所罪者何事当与辨之僧格持御史李渠等已刷文卷至令御史杜思敬等勘验论 
复数四僧格辞屈明日帝驻驆土口复召御史台暨中书尚书两省官辨论尚书省裂卷为两缝执奏曰前浙西按察使济璸监烧钞受赃至千 
锭尝檄台征之三年不报思敬曰文之次第尽在卷中今尚书省拆卷持对其弊可见舒库尔齐舍哩抱卷至前奏曰用朱印以封纸缝者防欺 
也若辈为宰相乃拆卷破印与人辩是教吏为奸帝怒下僧格狱仆辅政碑至七月伏诛平章约苏穆尔者僧格妻党也在湖广时正月朔日百 
官会行省朝服以俟约苏穆尔召至其家受贺毕方诣省望阙贺如常仪文阴召卜者有不轨言至是中书列其罪以闻世祖命械湖广即其省 
戮之

　　△特们德尔 

　　特们德尔者穆尔齐之子也尝逮事世祖大德闲同知宣徽院事兼通政院使至大元年拜云南行省左丞相居二载以擅离职赴阙为尚 
书省所劾诏诘问寻以太后旨得贷罪还职仁宗将即位以丞相三宝努等变乱旧章诛之用谔勒哲李孟为平章政事锐欲更张庶务而太后 
在兴圣宫已有旨召特们德尔为右丞相帝不得已相之及幸上都命留守十都未几以病去延佑改元丞相哈克伞自言非世勋族姓不可居 
右相因举特们德尔自代帝令曰太后与之印大事必使预闻遂拜开府仪同三司监修国史录军国重事居数月复拜中书右丞相哈克伞为 
左丞相奏言内侍隔越奏旨者众自今中书政务毋辄干预以富民往诸蕃商贩率获厚利商者益众中国物轻蕃货及重请以江浙右丞曹立 
领其事发舟十纲绐牒以往归则征税如制私往者没其贷又以经用不给预买山田河闲运使来岁盐引及各冶铁货并核江南田粮令田主 
手实顷亩状入官诸王驸马学校寺观亦如之禁贵戚势家毋得私匿寻遣使者分行各省括田增税苛急烦扰江右为甚致赣民蔡五九作乱 
南方骚动事乃罢明年又奏天下庶务虽统于中书而旧制省臣亦分领之请以钱帛钞法刑名委平章李孟左丞鄂博哈雅参政赵世延其粮 
储选法造作驿传委平章章律右丞萧拜珠参政曹从革各分治帝从之七月命总宣政院事寻进位太师凡议重刑必听裁决特们德尔既再 
入中书居首相怙势贪虐凶秽滋甚惟萧拜珠稍牵制之而杨多尔济既拜中丞慨然以纠正其罪为己任有上都富人张弼杀人系狱特们德 
尔受其赂使家奴胁留守贺巴延出之巴延持不可多尔济廉得其状乃与拜珠及巴延入奏内外监察御史凡四十余人共劾特们德尔桀黠 
奸贪阴贼险很蒙上罔下蠹政害民市置爪牙威詟朝野凡可以诬人要功利己者靡所不至取晋王田千余亩与教寺后壖园地三十亩卫兵 
地二十余亩窃食郊庙供祀马受诸王哈喇班第馈钞十四万贯宝珠玉带■〈毛瞿〉■〈毛俞〉币帛又计钞十万贯受杭州永兴寺僧章 
自福赂金一百五十两取杀人囚张弼钞五万贯且既已位极人臣又领宣政院事以其子巴尔济苏为之使诸子无功尽居贵显纵家奴凌虐 
官府为害百端以致阴阳不和山移地震灾异数见百姓流亡己乃恬然略无省悔私家之富又在阿哈玛特僧格之上四海疾怨已久乞早加 
显戮以示天下奏上帝震怒有诏逮问特们德尔匿兴圣近侍家有司不得捕帝恐重伤太后意仅罢其相位家居未逾年复起为太子太师中 
外骇愕时赵世延为御史中丞论其不法数十事及内外台论其不可辅导东宫者又四十余人帝终以太后故弗问明年正月仁宗崩越四日 
即传皇太后旨仍为右丞相又逾月特们德尔宣太后旨召萧拜珠杨多尔济至徽政院与院使实勒们御史大夫图图尔哈杂问责以前违太 
后旨令伏罪即起入奏遽称旨执二人杀之英宗将即位特们德尔方病足中书省启祖制皇帝登极中书率百官称贺班首惟帝所命仍命特 
们德尔居首既即位奏委平章王役右丞高昉等征理在京仓库所贮粮亏耗七十八万石及诸路所贡币帛稍纰缪者俱责偿所司程督严急 
违者杖之帝幸上都特们德尔嫉留守贺巴延素不附己奏其便服迎诏为不敬下五府杂治竟杀之赵世延时为四川平章特们德尔怒其昔 
尝论己方入相即密启遣人逮至坐以违诏不敬令法司穷治请寘极刑帝以事在赦前释之特们德尔又奏世延昔与省台诸人谋害老臣请 
究其姓名帝不问久之帝觉其所谮毁者皆先朝旧人滋不悦其所为乃任拜珠为左丞相委以心腹特们德尔渐见疏外称疾不出悒怏死御 
史盖继元宋翼言其上负国恩下失民望生逃显戮死有余辜命追夺官爵籍其家子巴勒丹知枢密院事寻以赃败索诺木尝为治书侍御史 
其后特克实弒英宗索诺木以逆尝伏诛

　　△哈玛尔 

　　哈玛尔字士廉喀喇人母为宁宗乳母哈玛尔与其弟舒苏早备宿卫顺帝深眷宠之哈玛尔有口才尤见亲信累迁殿中侍御史舒苏累 
官集贤学士哈玛尔声势日盛自藩王戚里皆赂遗之后以谋害托克托出贬南安俄召入为礼部尚书迁同知枢密院事至正初托克托为丞 
相其弟额森特穆尔为御史大夫哈玛尔日趋其门会托克托去位而伯勒齐尔布哈为相与托克托有旧怨欲中伤之哈玛尔每于帝前力加 
调护以故得免未几伯勒齐尔布哈罢特命太平为左丞相韩嘉讷为御史大夫初太平韩嘉讷及中书左丞图们岱尔与伯勒齐尔布哈等十 
人结为兄弟情好甚密至是共谋黜哈玛尔讽监察御史沃哷海寿劾其罪恶 【按两浙寓贤录云沃哷海寿字允常河南人徙家山阴拜监 
察御史命下之日慨然曰昔张纲埋轮而先击当道之豺狼知所重也台谏许风闻言事况目击乎遂疏哈玛尔罪对使弹之官至浙东廉访使 
附识】 其小罪则受宣让王等駞马诸物其大者则设帐御幄后无君臣礼又时以提调宁徽寺为名出入托果斯皇后宫闱犯分之罪尤大托 
果斯皇后帝庶母也哈玛尔知御史有言先已于帝前析其非罪事皆太平韩嘉讷所摭拾及嘉讷以御史所言奏帝大怒斥弗纳明日章再上 
帝不得巳仅夺哈玛尔舒苏官居之草地而出沃哷海寿为陕西廉访副使于是太平罢为翰林学士承旨嘉讷出为江浙平章有顷托果斯皇 
后泣诉帝以御史所劾哈玛尔事为侵已帝益怒诏夺海寿官屏归田里己而托克托复入相额森特穆尔复为御史大夫遂谪太平居陕西诬 
韩嘉讷以赃罪杖流尼噜罕以死伯勒齐尔布哈既罢犹谪居般阳出图门岱尔为四川右丞亦诬以罪追至中道杀之已而哈玛尔复见召用 
托克托兄弟尤德之十二年哈玛尔拜中书添设右丞明年正除右丞时托克托方信任汝中柏由郎中升参议中书省事自平章以下见其议 
事皆唯唯独哈玛尔性刚决与之论数不合汝中柏力谮之乃改为宣政院使哈玛尔由是深衔托克托初哈玛尔尝阴进西天僧以运气术媚 
帝帝习为之号延彻尔法哈玛尔之妹壻集贤学士图噜特穆尔故有宠与噜达实巴朗等十人俱号伊纳克图噜特穆尔性奸狡帝尤爱之亦 
荐西蕃僧且琳沁于帝其僧善秘密法亦名双修法曰延彻尔曰秘密皆房中术也帝乃诏以西天僧为司徒西蕃僧为大元国师其徒皆取良 
家女三四人奉之谓之供养于是帝日从事于其法广取女妇惟淫戏是乐又选采女为十六天魔舞 【按少室山房笔丛云天庆舞唐时乐 
王建宫词云十六天魔舞袖长不始元末也谨识】 巴朗者帝诸弟也与其所谓伊纳克者每在帝前相与亵狎甚至男女裸处号所处室曰色 
济克乌格依君臣宣淫而羣僧出入禁中无所禁止丑声秽行者闻于外虽市井亦恶闻之皇太子年日以长尤深疾图噜特穆尔等所为欲去 
之未能也十四年秋托克托出师高邮哈玛尔乘闲复入中书平章政事方托克托之将行也以汝中柏为治书御史俾辅额森特穆尔汝中柏 
