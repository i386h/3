<!-- { "loadSidebar": true } -->
少师进封卫国公朱熠知枢密院事兼参知政事□□□参知政事戴庆炣同知枢密院事兼参知政事皮龙荣端明殿学士签书枢密院事己 
未以夏贵为保康军承宣使知淮安州兼淮东安抚副使京东招抚使癸亥以吕文德兼夔路策应使丙寅命马光祖兼淮西总领财赋是月蒙 
古主呼必哩立命翰林郝经来告即位五月戊辰诏赵葵依旧少保两淮宣抚使判扬州进封鲁国公徐清叟观文殿大学士知建寍府饶虎臣 
罢甲戌以吕文信白鹿矶死事赠寍远军承宣使庚辰戴庆炣卒癸未以皮龙荣兼权参知政事沈炎端明殿学士同签书枢密院事马堃鄂州 
都统制驻札江陵府壬辰以姚希得为敷文阁待制知庆元府兼沿海制置使乙未李庭芝起复秘阁修撰主管两淮安抚制置司公事兼知扬 
州六月丁酉夏贵奏淮安战功庚子窜丁大全于南康军壬寅立子忠王禥为皇太子戊申王埜卒秋七月乙丑侍御史何梦然劾丁大全吴潜 
欺君无君之罪辛卯诏丁大全削三秩谪居南安军吴潜夺观文殿大学士罢祠削二秩谪居建昌军八月壬寅以程元凤为淮浙发运使判平 
江府九月癸酉守泸州刘整上战功辛巳祀于明堂大赦戊子李璮犯淮安 【李璮即李松寿时已改名】 冬十月乙未诏申严边防戊申李 
璮修南城诏淮阃调兵毁之壬子破李璮兵于涟水城下十二月甲寅吕文德上夔路战功
　　二年春正月癸亥诏监司具劾赃吏率以半岁视多寡为殿最守臣助监司所不及以一岁为殿最本路州无所劾而台谏论列监司守臣 
皆以殿定罚有治状廉声者摭实以闻丁丑命皇太子谒拜孔子于太学乙卯福建安抚使陈韡以观文殿学士致仕以董槐判福州福建安抚 
使乙酉诏封张栻为华阳伯吕祖谦开封伯从祀孔子庙庭是月蒙古将阿珠出师二月丙申孙虎臣与蒙古战于邳州败之三月壬戌朔日有 
食之夏四月乙未以皮龙荣参知政事沈炎同知枢密院事兼权参知政事何梦然签书枢密院事俞兴保康军承宣使四川安抚制置使丙申 
吕文德超授太尉京湖安抚制置屯田使夔路策应使兼知鄂州己亥诏申严江防壬寅以吕文德兼湖广总领财赋乙巳马天骥以资政殿学 
士知福州福建安抚使乙卯窜吴潜于循州丙辰窜丁大全于贵州五月癸亥贾似道请祠禄不允庚午谢方叔叙复观文殿大学士致仕戊寅 
以刘雄飞知夔州夔路安抚使乙酉王坚迁左金吾卫上将军湖北安抚使兼知江陵府六月乙未诏霖雨为沴避正殿减膳彻乐辛亥以范文 
虎为左领军卫大将军主管侍卫步军司兼马军司秋七月甲子守泸州刘整叛降于蒙古参谋许彪孙死之辛未制置使蒲择之坐通叛贼罗 
显窜万安军乙亥以厉文翁为资政殿学士沿海制置使知庆元府戊寅王惟忠家讼冤诏夺谢方叔合得恩数丁大全责授新州团练使贵州 
安置壬午陈韡卒丙戌吴潜授化州团练使循州安置八月壬辰命韩宣兼常德辰沅澧靖五郡镇抚使吕文德兼四川宣抚使丁酉夺向士璧 
从官恩数穷其侵盗之罪乙巳以江万里为端明殿学士同签书枢密院事依执政恩数九月辛酉以湖秀二州水灾诏申严荒政乙亥李庭芝 
言李璮巳遁蒙古使郝经久留真州帝趣与之赐赉冬十月癸巳吕文德言已复泸州外堡拟即对江垒石为城以示持久之计从之甲申诏申 
奖贾似道鄂州之功丙午以何梦然同知枢密院事兼参知政事十一月己未以刘雄飞为和州防御使枢密副都承旨四川安抚制置使兼知 
重庆府四川总领夔路转运使丁丑以马光祖提领户部财用兼知临安府浙西安抚使十二月庚寅改窜蒲择之于南康军甲午以皮龙荣兼 
权知枢密院事马光祖同知枢密院事兼太子宾客知临安府
　　三年春正月戊午朔 【宋史作戊子朔误盖前年十一月己未朔是年二月丁亥朔则此合是戊午朔也今改辑】 诏百官尽言丁大全 
吴潜党人并永不录用丁卯以善谘嗣濮王庚午赐贾似道第宅于集芳园给缗钱建家庙甲戌贾似道以书诱蒙古总管张元李璮获书献之  
【据元史增辑】 二月丁亥振临安安吉嘉兴水灾以皮龙荣为资政殿大学士知潭州湖南安抚使庚戌李璮以涟海三城来归并献山东 
郡县授璮保信寍武军节度使督视京东河北等路军马封齐郡王复其父李全官爵三月乙丑以孙附凤为端明殿学士签书枢密院事兼太 
子宾客庚辰吕文福依旧职差知濠州兼淮西招抚使是月夏贵攻符离夏五月辛未以马光祖知福州兼福建安抚使夏贵攻亳州又攻邳州 
庚辰夏贵上蕲县战功六月戊子遣青阳梦炎率师援李璮庚寅以孙附凤兼权参知政事杨栋端明殿学士同签书枢密院事兼太子宾客壬 
辰吴潜没于循州己亥董槐以特进致仕癸丑诏应谪臣僚终于贬所者许令归葬是月夏贵与蒙古战于滨州败绩秋七月壬戌董槐薨癸未 
诏申诸路苛取苗米之禁八月蒙古侵虎瑙山戊戌李璮败死诏诸郡严边防汪立信升直敷文阁主管沿江制置司公事知江州主管江西安 
抚司公事冬十月乙卯蠲四川制总州县盐酒榷额甲子以杨栋签书枢密院事兼权参知政事兼太子宾客叶梦鼎端明殿学士同签书枢密 
院事兼太子宾客甲戌归化州岑从毅纳土输赋献丁壮为王臣十一月壬辰夺丁大全贵州团练使移置新州丙申徐清叟薨丁酉资阳砦主 
万户小格及其子重嘉努来降戊戌以夏贵知庐州淮西安抚副使
　　四年春正月贾似道遣杨琳诱蒙古山主杨大渊南归琳被执为所害 【据元史增辑】 二月甲寅蒙古攻嘉定府马堃与战败之丁巳 
置官田所以刘良贵为提领陈訔为检阅戊寅蒙古遣使来问稽留郝经之故三月丁亥以吕文德为寍武保康军节度使职任依旧刘雄飞枢 
密都承旨四川安抚制置使兼知重庆府四川总领财赋夔路转运使丁酉以王坚知和州兼管内安抚使吕恩望知濠州兼淮西招抚使庚子 
以何梦然兼权知枢密院事夏四月丙寅官田所言知嘉兴县段浚知宜兴县叶哲佐买公田不遵元制罢之六月庚申诏平江江阴安吉嘉兴 
常州镇江六郡巳买公田三百五十余万亩今秋成在迩其荆湖江西诸道仍旧和籴丙寅诏公田竣事转刘良贵两官陈訔廖邦杰洎六郡官 
进秩有差秋七月吕文德于樊城置榷场 【据宏简录增辑】 九月辛卯祀于明堂大赦甲午以何梦然知枢密院事兼参知政事杨栋兼权 
参知政事叶梦鼎签书枢密院事冬十月己未诏发缗钱百四十万命浙西六郡置公田庄甲子命张珏兴元府驻札御前诸军都统制兼知合 
州
　　五年春正月丁丑朔诏崇经术考德行三月辛巳王坚卒马光祖依旧观文殿学士沿江制置使知建康府江东安抚使行宫留守夏四月 
丁未以夏贵为枢密都承旨四川安抚制置使兼知重庆府四川总领夔路转运使辛亥诏郡邑行乡饮酒礼乙丑何梦然马天骥罢己巳江万 
里以资政殿学士知建寍府李曾伯以观文殿学士知庆元府沿海制置使五月庚辰何梦然以资政殿大学士知建寍府辛卯以杨栋参知政 
事叶梦鼎同知枢密院事兼权参知政事姚希得端明殿学士同签书枢密院事马天骥提举洞霄宫六月丁未饶虎臣叙复资政殿学士依前 
通奉大夫差遣如故甲寅加授李庭芝宝章阁直学士依旧任朱禩孙右文殿修撰知静江府广西经略使汪立信秘阁修撰枢密副都承旨沿 
江制置副使兼知江州江西安抚使秋七月丁丑以星变避正殿减膳诏中外直言阙失乙未马天骥夺职罢祠九月乙未建寍府教授谢枋得 
窜兴国军冬十月乙丑帝不豫丙寅大渐丁卯帝崩年六十一谥曰建道备德大功复兴烈文仁武圣明安孝皇帝庙号理宗攒于永穆陵
　　理宗宝庆三年绍定六年端平三年嘉熙四年淳佑十二年宝佑六年开庆一年景定五年凡四十年

　　钦定续通志卷三十八

　　●钦定续通志卷三十九　宋纪十五

　　宋纪 【十五】

　　度宗

　　○度宗

　　度宗皇帝讳禥父与芮嗣荣王理宗母弟也理宗在位岁久无子乃属意于帝初赐名孟启授贵州刺史厯庆远军节度使封益国公旋改 
名孜进建安郡王宝佑元年立为皇子 【宋史作立为皇太子考理宗纪帝于宝佑元年始立为皇子即此下云为节度为郡王为国王则断 
非为皇太子以后事知太子系衍文今删】 改赐今名授崇庆军节度使开府仪同三司进封永嘉郡王镇南遂安军节度使景定元年六月立 
为皇太子理宗家教甚严鸡初鸣太子问安退即往会议所参决庶事巳乃入讲堂讲官以次讲经史将晡复至榻前起居率以为常理宗每问 
所讲书答之是则赐坐赐茶否则为之反复剖析或继以怒明日须更覆讲五年十月丁卯理宗崩遗诏太子于柩前即皇帝位戊辰尊皇后为 
皇太后辛未大赦十一月丙戌帝初听政御后殿命马廷鸾留梦炎兼侍读李伯玉陈宗礼范东叟兼侍讲何基徐几兼崇政殿说书诏求直言 
又诏先朝旧臣赵葵谢方叔程元凤马光祖李曾伯各上言以匡不逮召江万里王爚洪天锡汤汉等赴阙诏躬行三年丧复济王竑元赠少师 
节度使追封镇王加封嗣荣王与芮武康寍江军节度使依前太师判宗正事诏抚劳边防将士戊戌诏儒臣日侍经筵辅臣观讲十二月辛丑 
诏改明年为咸淳元年壬寅戒赃吏绝贡羡余是岁两浙江东西湖南北广东西福建成都京西潼川夔利路户五百六十九万六千九百八十 
九口一千三百二万六千五百三十二大理寺奏大辟三十三人
　　咸淳元年春正月辛未朔日有食之丞相贾似道请为总护山陵使不允寻下诏奖谕甲戌免临安征商三月二月庚申置籍中书记谏官 
御史言事岁终以考成绩三月癸酉似道乞解机政不允甲申葬理宗皇帝于永穆陵夏四月壬寅赏四川都统昝万寿云顶山金堂峡之功丁 
未以寿崇节免临安官私房僦地钱戊申干会节如上免征再免在京征商三月自是祥庆灾异寒暑皆免戊午贾似道特授太师己未如景灵 
宫发米赡京城民叙夔路都统王胜等李市沙坪战功五月己巳追命史弥远为公忠翊运定策元勋闰月乙巳以久雨减直粜米济京城民自 
是米价高即发廪平粜以为常丁未发钱赡在京小民及殿前步马司军人自是行庆恤灾或霪雨雪寒咸赐如上数以江万里参知政事王爚 
同知枢密院事权参知政事马廷鸾端明殿学士签书枢密院事丁卯以故成都马步军总管张顺殁于王事诏赠官五转秋七月壬戌督州县 
严钱法禁民闲用牌帖癸亥禁在京置窠栅私系囚八月丁亥禁有司收民租掊克甲午蒙古将阿珠帅大军至庐州及安庆诸路统制范胜统 
领张林正将高兴副将孟兴逆战死之九月壬子命宰执访司马光苏轼朱熹后人量才录用冬十月壬申减四川州县盐酒课始自景定四年 
再免征三年乙亥减田契税钱什四
　　二年春正月癸丑以江万里为湖南安抚使兼知潭州二月戊寅免湖南漕司积年运上峡米耗折逋直三月庚子赏夔路总管张喜等防 
护开达军功戊申赐敕书奖谕吕文德夏四月乙丑洪天锡以显文阁待制知潭州兼湖南安抚使五月癸丑诏节制将帅讨军实节浮费毋占 
役兵致妨训练六月壬午振衢州饥秋八月甲申安南国遣使贺即位戊子蒙古入蕲州黄州冬十一月乙卯少师致仕赵葵薨丁巳利东安抚 
