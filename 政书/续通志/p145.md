<!-- { "loadSidebar": true } -->
举人入官罢之罢河西办课提举司癸酉广州新会县林桂芳赵良钤等聚众伪号罗平国称延康年号官军擒之伏诛余党悉平乙亥罢诸处 
役夫辛巳立辉和尔四处驿及交钞库壬午祀太一罢福建道宣慰司复立行中书省于漳州以中书右丞张惠为平章政事御史中丞额森特 
穆尔为中书左丞并行中书省事夏四月丙戌立巴实伯里和州等处宣慰司壬辰安塔哈求军官习舟楫者同征日本命元帅张林招讨张瑄 
总管朱清等行以高丽王就领行省规画日本事宜甲午免京畿所括豪势田旧税三之二新税三之一禁近侍为人求官紊乱选法申严酒禁 
有私造者籍其财产及女子入官犯人配役申私盐之禁许按察司纠察盐司癸卯授高丽国王王睶征东行中书省左丞相乙巳命枢密院集 
军官议征日本事宜程鹏飞请明赏罚有功者军前给凭验候班师日改授从之庚戌右丞伊苏岱尔招抚筠连州定州阿永都掌等处蛮独山 
都掌蛮不降进讨之生擒酋长得兰纽遂班师五月己未免五卫军征日本甲子立征东行中书省丙寅免江南税粮三之二敕阿尔哈雅调汉 
军七千新附军八千以付索多从征辛未占城行省已破占城其国主补底遁去降玺书招徕之甲戌发征日本重囚往占城缅国等处从征设 
高丽国劝农官四员丙子诏谕诸王桑阿克达尔先是云南重囚令便宜处决恐滥及无辜自今凡大辟罪仍须待报并省江淮云南州郡以耶 
律埒克为中书参知政事戊寅用御史中丞崔彧言罢各路选取民女 【按续通鉴纲目于四月书用崔彧言罢采民闲女子元史本纪书于 
五月戊寅互异】 颁行宋文思院小口斛己卯海南四州宣慰使朱国宝请益兵讨占城诏以阿尔哈雅军万五千人应之诏江南运粮于阿巴 
齐新开神山河及海道两道运之立鄂拓克总管府六月丙戌申严私易金银之禁以甘州行省参政王椅为中书参知政事己丑增官吏俸丙 
申修大都城庚戌流叛贼陈吊眼叔陈桂龙于噶达苏之地辛亥四川行省参政奇尔济苏等讨平九溪十八洞以其酋长赴阙定其地立州县 
听顺元路宣慰司节制以向世雄等为义巴诸洞安抚大使及安抚使秋七月丙辰免征古珪军赋丙寅立亦奚不薛宣慰司益兵戍守开云南 
驿路分亦奚不薛地为三设官抚治之丁卯罢淮南淘金司以其户还民籍壬申亦奚不薛军民千户宋添富及顺元路军民总管兼宣抚司阿 
里等来降立亦奚不薛总管府命阿里为总管丙子减江南十道宣慰司官一百四十员为九十三员敕上都商税六十分取一立总教院八月 
癸未以密拉齐平章军国重事立怀来淘金所甲午敕大名真定北京卫辉四路屯驻新附军于东京屯田丁未济州新开河成立都漕运司九 
月戊午哈喇岱等招降象山县海贼尤宗祖等九千五百九十二人 【按续通鉴纲目载象山县民尤宗等亦聚众万余抄掠海上哈喇岱招 
降之与此互有异同】 丙寅徙旧城市肆局院税务入大都减税征四十分之一辛未以岁丰登开诸路酒禁广东盗起遣兵万人讨之冬十月 
壬辰车驾至自上都甲午以扎萨克为枢密副使诏五卫军岁以冬十月听十之五还家备资装正月番上代其半还四月毕入役时各卫议先 
遣七人而以三人自代从之乙未享于太庙庚子建寍路管军总管黄华叛众几十万号头陀军伪称宋祥兴五年犯崇安浦城等县围建寍府 
诏布琳济达史弼等将兵二万二千人讨平之耶律铸罢戊申立和琳平准库罢中兴管课提举司及北京盐铁课程提举司庚戌各道提刑按 
察司增设判官二员遣官检核益都淘金欺弊十一月丁巳命各省印造授时厯壬戌复立南京宣慰司乙丑罢开成路屯田总管府入开城路 
隶京兆宣慰司戊辰立司农司掌官田邸舍人民十二月辛丑以海南道运粮招讨使朱清为中万户赐虎符张瑄子文虎为千户赐金符徙新 
附官仕内郡丙午罢云南造卖金箔规措所罢云南都元帅府及重设官吏定质子令凡大官子弟遣赴京师戊申云南施州子童为乱敕参知 
政事阿哈巴克实帅兵合罗罗斯脱儿世合讨之
　　二十一年春正月乙卯羣臣奉上尊号曰宪天述道仁文义武大光孝皇帝大赦己未罢云南都元帅府所管军民隶行省甲子罢扬州等 
处理算官以其事付行省浙江行省平章孟古岱进真珠百斤丁卯建都王乌蒙及金齿一十二处俱降庚午立江淮荆湖江西四川行枢密院 
治建康鄂州抚州成都立耽罗国安抚司二月 【按元典章是年二月谕各路提堰总管府并州县长官常行验视听各道按察使纠察贫民 
情愿复业者给付原产仍免一切逋课私债三年后方许取索此宽大之政也元史本纪失载】 辛巳浚扬州漕河罢高丽造征日本船丁亥命 
翰林学士承旨色埒默祀先农于藉田壬辰邕州宾州民黄大成等叛湖南宣慰使色埒默将兵讨之甲午罢羣牧所己亥罢阿巴齐开河之役 
以其军及水手各万人运海道粮放檀州淘金五百人还家丁未括江南乐工命安塔哈发兵万五千人船二百艘助征古城船不足命江西省 
益之戊申漳州盗起命江浙行省调兵进讨迁故宋宗室及其大臣之仕者于内地三月丁巳皇子北安王诺木欢 【北安王元史作北平王 
按诸王表诺木欢至元十九年己改封北安王于此不得仍称北平今据改】 至自北边右丞相安图继至丙寅帝如上都丁卯太庙正殿成奉 
安神主乙亥高丽国王王睶以皇帝尊号礼成遣使来贺 【高丽传是年三月不载来贺事】 夏四月 【按元典章是月从御史李昂言有 
父兄居宪台而子侄为按察使或父兄为按察使而子侄在别道为官者并令回避军官毋受民词押运毋带私货管官自三月停讼十月始行 
和买诸物止从出产处所随时给值不得强其所无重累百姓盖世祖开国时规模如此元史本纪失载】 壬午令军民同筑堤堰以利五卫屯 
田乙酉省泉府司入户部立大都留守司兼少府监立大都路总管府立西川延安凤翔兴元宣课司壬寅呼图克特穆尔征缅之师为贼所败 
戊申高丽王王睶及公主以其世子謜来朝敕发思播田杨二家军二千从征缅命开元等路宣慰司造船百艘付狗国戌军五月己酉从托克 
托呼言立二千户总钦察喀喇子弟愿为国宣劳者戊午敕中书省奏目及文册皆不许用辉和尔字其宣命札付并用蒙古书乙丑蠲江南今 
年田赋十分之二其十八年以前逋欠未征者尽免之庚午括天下私藏天文图谶太乙雷公式七曜历推背图苗大监历有私习及收匿者罪 
之闰月己卯罢西南番安抚司立总管府丙午以侍卫亲军万人修大都城六月壬子遣使分道寻访测验晷景日月交食历法甲寅诏封皇子 
托欢为镇南王驻鄂州 【诸王表作扬州】 甲子命伊苏岱尔所部军六十人淘金双城移和琳屯田军于五条河 【按五条河旧作五河 
考本卷二十二年亦书移五条河屯田军则此显系脱字今增】 秋七月丁丑朔敕荆州湖西川两省合兵讨义巴散毛洞蛮己卯立衍福司中 
书省臣言宰相之名不宜轻授今占城省臣巳及七人宜汰之诏军官勿带相衔戊子诏镇南王托欢征占城遣所留安南使黎英等还其国八 
月丁未云南行省言华帖白水江盐井三处土老蛮叛杀诸王及行省使者调兵千人讨之定拟军官格例以河西回回辉和尔等依各官品充 
万户府达噜噶齐同蒙古人女真契丹同汉人若女真契丹生西北不通汉语者同蒙古人女真生长汉地者同汉人己酉御史台臣言无籍之 
军愿从军杀掠者初假之以张度江兵威今各持弓矢剽劫平民若不分隶各翼恐生他变诏遣之还家甲子放福建畬军收其军器其部长于 
近处州郡民官迁转庚午车驾至自上都九月甲申并市舶入盐运司立福建等处盐课市舶都转运司中书省言福建行省军饷绝少必于扬 
州转输事多迟误若并两省为一分命省臣治泉州为便诏以中书右丞行省事孟古岱为江淮等处行中书省平章政事其行省左丞呼喇珠 
蒲寿庚参政管如德分省泉州丙申以江南总摄嘉木杨喇勒智发宋陵冢所收金银宝器修天衣寺甲辰海南贡白虎狮子孔雀冬十月丁未 
享于太庙己酉敕管军万户为行省宣慰使者毋兼管军事仍为万户者毋兼莅民政辛酉征东招讨司以兵征古珪敕宋有手记军死则以兄 
弟若子继之毋文其手丁卯以招讨使张万为征缅招讨使佩三珠虎符戊辰立常平仓以五十万石价钞给之十一月戊子命北京宣慰司修 
滦河道庚子以范文虎为左丞辛丑和尔果斯敏珠尔丹张雄飞温迪罕皆罢前右丞相安图复为右丞相前江西榷茶运使卢世荣为右丞前 
御史中丞史枢为左丞博啰默色哈雅萨题勒密实并参知政事前户部尚书贝降参议中书省事敕中书省整治钞法定金银价禁私自回易 
癸卯福建行省遣使人巴噶鲁斯招降南巫里别里刺里伦大力等四国各遣其相奉表以方物来贡以江淮闲自襄阳至东海多荒田命司农 
司立屯田法募人开耕免其六年租税并一切杂役十二月甲辰朔中书省臣言江南官田为权豪寺观欺隐者多宜免其积年收入限以日期 
听人首实踰限为人所告者征以其半给告者从之立常平盐局乙巳崔彧罢以丁壮万人开神山河立万户府以总之甲子以高丽提举司隶 
工部乙丑祀太一丙寅荆湖占城行省遣八番刘继昌谕降龙昌龙寍延万等赴阙奉羊马白毡来贡各授本处安抚使立宣慰司招抚西南诸 
蕃等处酋长癸酉命翰林承旨色埒默翰林集贤大学士许国桢集诸路医学教授增修本草是月镇南王军至安南杀其守兵分六道以进安 
南兴道王以兵拒于万劫进击败之万户倪闰战死于刘邨 【按安南传镇南王征安南陈日烜拒战载在至元二十二年二月诸王表同续 
通鉴纲目与元纪俱载于二十一年十二月】 宋太皇太后谢氏卒于燕
　　二十二年春正月戊寅弛民闲买卖金银及怀孟诸路竹货江淮以南江河鱼利之禁庚辰毁宋郊天台壬午诏立市舶都转运司立上都 
等路羣牧都转运使司诸路常平盐铁坑冶都转运司戊子徙江南乐工八百家于京师西川赵和尚自称宋福王子广王及真定民刘驴儿谋 
不轨事觉皆磔裂以徇移五条河屯田军五百于兀失蛮札失蛮乙未卢世荣奏罢行御史台以其所属按察司隶御史台丙申帝畋于近郊以 
阿必实克为中书平章政事命礼部领会同馆辛丑以杨乌噜克岱为征古珪招讨使壬寅造大樽于殿是月壬午乌玛喇领兵与安南兴道王 
遇击败之乙酉安南世子陈日烜遁去入其城索多唐古特等引兵与镇南王会二月乙巳驻跸柳林增济州漕舟三千艘役夫万二千人改江 
淮江西元帅招讨司为上中下三万户府蒙古汉人新附诸军相参作三十七翼上万户宿州蕲县真定沂郯益都高邮沿海七翼中万户枣阳 
十字路邳州邓州杭州怀州孟州真州八翼下万户常州镇江颍州庐州亳州安庆江阴水军益都新军湖州淮安寿春扬州泰州弩手保甲处 
州上都新军黄州安丰松江镇江水军建康二十二翼翼设达噜噶齐万户副万户各一人以隶所在行院丙午以荆湖行省所隶八番罗甸隶 
西川行省己酉为皇孙阿南达立衍福司使同知副使各一员辛亥广东宣慰使页特密实讨潮惠二州盗郭逢贵等四十五寨皆平辛酉御史 
