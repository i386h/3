<!-- { "loadSidebar": true } -->
风坠含元殿鸱尾拔殿庭树三坏金吾仗舍发城门楼观开成三年正月戊辰大风五年四月甲子大风五月壬寅如之七月戊寅如之武宗会 
昌元年三月黔南大风懿宗咸通六年正月绛州大风十一月己卯晦潼关大风山如吼河喷石鸣乌乱飞重关倾侧十二月大风僖宗干符五 
年五月丁酉大风广明元年四月甲申京师及东都汝州大风四年六月乙巳太原大风雨昭宗光化三年七月乙丑洛州大风天复二年升州 
大风　汉隐帝干佑三年闰五月京师西北暴风雨至戴娄门外坏营舍瓦木吹郑门扉起拔大树　宋太祖干德二年五月扬州暴风三年六 
月扬州暴风开宝二年三月太原大风八年十月广州飓风九年四月宋州大风太宗太平兴国二年六月曹州大风四年八月泗州大风六年 
九月高州大风七年八月琼州飓风八年九月太平军飓风十月雷州飓风九年八月白州飓风端拱二年京师暴风淳化二年五月通利军大 
风三年六月丁丑黑风自西北起天地晦暝至道二年八月潮州飓风真宗咸平元年八月涪州大风四年八月丙子京师暴风景德二年六月 
甲午大风八月福州飓风三年七月京师大风四年三月甲寅夕京师大风大中祥符二年四月乙未大风起京师西北连日不止五年八月京 
师大风七年三月戊辰京师大风八年六月辛亥京师风起己位天禧二年正月永州大风三年五月徐州利国监大风四年四月丁亥大风五 
月乙卯暴风仁宗天圣九年十二月辛酉大风三日景佑元年六月无锡县大风九月甲寅夜风自丑起有声摆木鸣条二年六月戊寅平明风 
自未来皇佑四年七月丁巳大风嘉佑二年正月元日有风从东北来徧天有苍黑云神宗熙宁四年二月京东自濮州至河北大风六年四月 
馆陶县黑风九年十一月海阳潮阳二县飓风十年六月武城县大风七月温州大风雨元丰四年六月邕州飓风七月泰州海风作静海县大 
风雨丹阳县大风雨丹徒县大风潮五年六月朱崖军飓风哲宗元佑八年福建两浙海风驾潮害田绍圣元年秋苏湖秀等州有风害田钦宗 
靖康元年正月望夜大风吹沙走石二月戊申大风三月己巳夜大风声如呌怒十一月丁亥大风闰十一月甲寅大风二年正月己亥狂风阴 
云中如有火光长二丈余阔数尺二月乙酉大风三月己亥大风四月庚申朔大风辛酉北风若寒高宗建炎元年正月丁酉大风十二月乙酉 
大风绍兴二十八年七月壬戌平江府大风雨三十二年七月戊申大风拔木温州大风坛屋覆舟孝宗隆兴元年浙东西郡县风水伤稼三年 
八月大风雨干道二年八月丁亥温州大风雨驾海潮五年十月台州大风水八年六月惠州飓风淳熙三年六月大风四年九月甲寅明州大 
风六月福清县兴化军大风雨五年正月庚戌大风六年十一月鄂州犬风七年二月江陵府大风十年八月辛酉雷州飓风光宗绍熙二年三 
月瑞安县大风四年七月兴化军海风害稼五年六月丙子大风七月乙亥行都大风绍兴府秀州大风驾潮秋明州飓风十月甲戌行都大风 
宁宗庆元二年六月壬申台州暴风雨驾海潮六年三月大风嘉泰三年十月丁未暴风十一月癸未大风四年正月乙亥如之开禧元年四月 
乙卯九月庚戌大风嘉定元年九月乙丑大风二年二月戊子大风七月壬辰台州大风三年八月癸酉大风四年闰月丁未大风六年十二月 
余姚县风潮七年正月庚辰江州放灯黑云暴风忽作十年正月乙未大风十一月丁丑大风十一年二月甲寅大风十月戊午大风十三年十 
一月庚戌壬子大风十二月戊午大风十四年六月辛巳大风十六年秋大风十七年秋福州飓风冬鄂州暴风理宗嘉熙二年风雹三年如之 
淳佑十一年泰州风景定四年十一月福州飓风度宗咸淳四年闰月丁巳大风七年五月绍兴府大风十年四月绍兴府大风　辽太祖神册 
四年十月乌库哩部大风拔木毁舍至于十数日乃止太宗天显七年八月沿柳湖大风覆舟会同八年三月癸辛夕白团卫村大风至曙风益 
甚昼晦如夜圣宗开泰六年六月戊辰朔大风起兔儿山西昼暝大雷电而雨不止者踰月七年五月丙申必伞河大风飘四十三人飞旋空中 
良久乃堕里外无复生者扬沙蔽日昼晦道宗太康八年九月丁未藕丝淀大风　金熙宗皇统九年四月壬申夜大风雨丁丑有龙鬬于利州 
榆林河上大风海陵正隆五年二月镇戎德顺等军大风六年六月壬戌大风坏承天门鸱尾世宗大定四年七月辛丑大风雷雨拔木八年五 
月甲子北望淀大风雨雹二十二年五月庆都一夕大风蝗皆不见章宗明昌六年二月大风震应天门右鸱尾坏泰和三年十月己亥大风四 
年三月丁卯大风毁宣阳门鸱尾卫绍王大安三年二月乙亥夜大风吹清夷门关折崇庆元年七月辛未有风从东来吹帛一段高数十丈宛 
转如龙坠于拱辰门内宣宗贞佑三年二月戊午大风三月戊辰大风霾兴定元年五月乙丑河南大风三年四月癸未陕右黑风昼起声如雷 
四年四月丁丑大风吹河南府署飞百余步哀宗正大元年正月戊午大风飘端风瓦四年八月癸亥大风吹左掖门鸱尾坠丹凤门扉坏　元 
世祖至元二十年正月延津封邱二县大风仁宗延佑七年八月延津县大风英宗至治元年三月大同路大风走沙没麦田百余顷三年三月 
卫辉路大风泰定帝泰定三年七月宝坻房山二县大风八月大都昌平等县大风四年五月辉州大风九日文宗天厯三年二月胙城新乡二 
县大风顺帝至正元年七月广西雷州飓风二年十月海州飓风十三年五月浔州飓风十四年七月襄垣县大风二十一年正月癸酉石州大 
风二十四年黄岩州飓风二十七年三月庚子京师大风起自西北沙尘蔽天逾时风势八面俱至终夜不止如是者连日自后每日寅时风起 
万窍争鸣戍时方息至五月癸未止　明宣宗宣德六年六月温州飓风英宗正统四年七月苏松常镇四府大风天顺二年二月暴风拔孝陵 
树懿文陵殿兽眷梁柱俱摧三年四月顺天河闲真定保定广平济南连日烈风宪宗成化十四年八月南京大风拔太庙树十五年八月大风 
拔孝陵木二十一年五月南京大风拔太庙树摧大祀殿及皇城各门兽吻孝宗弘治三年六月靖虏卫大风七年三月广宁诸卫狂风沈阳锦 
州城仆百余丈武宗正德元年六月辛酉暴风二年闰正月癸亥卢龙迁安大风乙丑大风坏奉天门右兽吻三年二月大同暴风三日九年二 
月长乐狂风五月曲阜暴风毁宣圣庙兽吻十二年四月来宾大风十一月南京大风十二月大理卫大风十三年三月庆符大风十六年十二 
月辛卯甘肃行都司狂风世宗嘉靖元年七月南京暴风雨郊社陵寝宫阙城垣兽吻脊阑皆坏五年陕西屡大风卷掣庙宇民居百数十家了 
无踪迹神宗万历十八年三月大名狂风天色乍黑乍赤二十六年十月癸亥喜峰路台西北楼内旋风作黑气冲天楼内有火光三十四年七 
月大风拔朝日坛树四十一年八月青州大风熹宗天启元年三月大风四年五月癸亥干清宫东丹墀旋风骤作内官监铁片大如屋顶者盘 
于空中殒于西墀若雷八月蓟州寒风杀人庄烈帝崇祯十四年五月南阳大风七月福州大风十五年五月保定广平诸县怪风麦禾俱伤十 
六年正月丁酉大风五凤楼前门闩风断三截建极殿榱桷折】

　　钦定续通志卷一百七十三

　　●钦定续通志卷一百七十四　昆虫草木略一

　　昆虫草木略 【一】

　　（臣）等谨按郑樵通志二十略殿以昆虫草木盖约释诗名物志尔雅补注本草外类而成之者也樵尝惜陆玑毛诗疏孙炎郭璞尔雅 
注张揖广雅曹宪博雅音释支离疏略乃积五六年之勤为虫鱼草木之学以其所得者传诗释尔雅补本草且会而同之以入通志然去留分 
并之闲颇未精当采诸本经别录者固不能尽即诗尔雅所载亦多遗忘筱簜■〈怠〉笋仅详其二松柏枞桧乃阙其三百蔬未列瓠匏九 
谷不收麰麦鳣鲔则存鳣佚鲔虎貔则有虎无貔此其疏也混葍■〈艹富〉于藑茅之葍合芸台于夫须之台指刘杙为石榴名鶌鸠为鸜鹆 
抑又误矣其自相乖异者一雀麦也既以为巨句麦又以为牡姓草一葑苁也既以为菰蒋根又以为芜菁菜有莽竹有宿莽草何以皆属莽草 
也有飞生鼠有飞生虫何以皆名鼯鼠也樵盖搜罗未广而又失于考核故不能无舛错耳今所续纂汇考羣书参稽众说以补其遗兼匡其谬 
如原书所引方外迂诞之言炼石煮丹之法刊落无遗援据众家标举姓氏又古时字少每多假借并仍原文不加点窜亦多闻之助其行闲分 
注则用樵旧例云

　　草类

　　○草类

　　芩见诗毛传云草也陆玑疏云茎如钗股叶如竹蔓生一名腐肠别录有空肠内虚经芩黄文四名吴普谓之妬妇又谓之印头广雅玉篇 
谓之■〈艹奼〉葿记事珠谓之苦督邮苏恭谓之■〈犭屯〉尾芩陶宏景曰圆者名子芩破者名宿芩
　　菅 【考菅与葌通郭传山海经葌亦菅字宋玉赋藂菅菅亦作葌】 一名白华诗东门之池可以沤菅又曰白华菅兮白茅束兮毛传云 
白华野菅也已沤为菅郑笺云菅柔忍中用茅比于白华为脆陆玑疏云菅似茅而滑泽无毛郭璞注尔雅白华野菅云菅茅属 【据李时珍 
曰茅有白茅菅茅黄茅香茅芭茅数种白茅俗呼丝茅本经所用茅根黄茅古名黄菅别录所用菅根香茅一名璚茅禹贡所谓包匦菁茅芭茅 
即芒尔雅所谓莣杜荣菅茅尔雅所谓白华野菅此辨最核郑志不采尔雅白华句而谓茅之叶如菅故亦名地菅且改诗白华菅兮为白茅菅 
兮以就其说疏矣及诗以薅荼蓼尔雅蒤委叶此原田芜秽之草郑志及尔雅补注误以为茅针补注于猋藨芀下又云菅花可为苕帚尤非】
　　莠诗毛传孟子赵注并云似苗说文禾粟下生莠 【吴师道国策注□作禾粟下旁生草】 罗愿曰先儒不适言何物唯韦昭解鲁语云 
莠似稷而无实又韦曜问荅云甫田维莠今之狗尾然后此物方显李时珍曰莠草秀而不实故字从秀穗形象狗尾故俗名狗尾方士称为光 
明草阿罗汉草
　　蒲诗凡三见扬之水不流束蒲毛传云草也郑笺云蒲柳陆佃曰似莞而褊有脊生于水涯柔滑而温可以为席周官司几筵有蒲筵左传 
臧文仲妾织蒲是也
　　蒡一名隐荵 【案隐或作蘟荵或作忍字有通用借用今各依本书之旧】 见尔雅郭璞注云似苏有毛今江东呼为隐荵藏以为葅亦 
可瀹食
　　（臣）等谨案陶弘景注桔梗言其叶名隐忍可煮食郑志从之李时珍则据葛洪肘后方而言隐忍非桔梗乃荠苨苗荠苨苗甘可食桔 
梗苗苦不可食但郭于隐荵言似苏有毛陶于荠苨言似人参无毛且菧苨隐荵并见尔雅宜依郭注分为二物
　　藐一名茈草 【山海经作茈列仙传博物志作紫罗愿曰茈紫古字通】 见尔雅郭璞注云可以染紫广雅一名茈■〈艹戾〉周官染 
草注谓之紫茢别录一名紫丹吴普谓之地血李时珍谓之紫芙 【考荩草有■〈艹戾〉草之名见说文续汉书舆服志注急就篇释名并 
作綟即诗之采绿尔雅之王刍也罗愿以当此茈草误矣】 ■〈艹遫〉一名牡茅见尔雅郭璞注云白茅属邢昺疏云茅之不实者也
