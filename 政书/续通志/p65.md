<!-- { "loadSidebar": true } -->
　　○钦宗

　　钦宗皇帝谭桓徽宗长子也母曰恭显皇后王氏初名亶封韩国公进京兆郡王寻更名烜旋又改今名进封定王政和三年加太保五年 
二月乙巳立为皇太子宣和七年十二月戊午除开封牧庚申徽宗下诏禅位于太子趣太子入禁中被以御服泣涕固辞因得疾又固辞不许 
辛酉即皇帝位以少宰李邦彦为龙德宫使太保领枢密院事蔡攸门下侍郎吴敏副之是时金人已分道入境壬戌大赦进百官秩一等赏诸 
军立妃朱氏为皇后以太子詹事耿南仲签书枢密院事遣给事中李邺使于金告以内禅且请修好诏非三省枢密院所得旨有司勿行甲子 
沃哩布陷信德府纳罕围太原诏京东淮西两浙募兵入卫太学生陈东等上书数蔡京童贯王黼梁师成李彦朱勔罪谓之六贼请诛之诏改 
明年元
　　靖康元年春正月丁卯朔帝御垂拱殿受羣臣朝贺退诣龙德宫贺道君皇帝诏中外臣庶实封言得失金人破相州戊辰破浚州威武军 
节度使梁方平师溃河北河东路制置副使何灌退保滑州己巳灌师亦溃金人济河破滑州帝下诏亲征以侍郎李纲为亲征行营使吴敏副 
之以蔡攸为太上皇帝行宫使尚书左丞宇文粹中副之奉上皇东行以避敌诏自今除授黜陟及恩数等事并参酌祖宗旧制罢内外官司局 
所一百五处以门下侍郎吴敏知枢密院事吏部尚书李梲同知枢密院事贬太傅致仕王黼为崇信军节度副使安置永州寻杀之赐安德军 
承宣使李彦死并籍其家放寍远军节度使朱勔归田里庚午道君皇帝如亳州宰相欲奉帝出襄邓李纲谏止之以纲为尚书右丞东京留守 
辛未以李纲为亲征行营使侍卫亲军马军都指挥使曹曚副之太宰兼门下侍郎白时中罢李邦彦为太宰兼门下侍郎守中书侍郎张邦昌 
为少宰兼中书侍郎尚书左丞赵野为门下侍郎翰林学士承旨王孝迪为中书侍郎同知枢密院事蔡懋为尚书左丞壬申金人济汴遣使督 
诸道兵入援癸酉诏两省枢密院官制一遵元丰故事金人逼京师命尚书驾部员外郎郑望之康州防御使高世则使其军诏从官举文武臣 
僚堪充将师有胆勇者是夜金人攻宣泽门李纲御之至旦始退甲戌金人遣吴孝民来议和命李梲使金军遂与金使萧三宝努耶律忠张愿 
恭偕来以吏部尚书唐恪同知枢密院事乙亥金人攻通津景阳等门武泰节度使何灌拒战死之丙子避正殿减常膳括借都城金银及倡优 
家财庚辰以张邦昌为计议使副康王构往金军为质以求成诏称金国加大字辛巳道君皇帝幸镇江以兵部尚书路允迪签书枢密院事金 
人陷阳武知县事蒋兴祖死之壬午封子谌为大寍郡王甲申都统制马忠以京西募兵至击金人于顺天门外败之乙酉路允迪使纳罕军于 
河东平阳府将刘嗣初以城叛丁亥靖难军节度使河北河东路制置使种师道督泾原秦凤兵入援以师道同知枢密院事为京畿河北河东 
宣抚使统四方勤王兵及前后军乙未贬少保淮南节度使梁师成为彰化军节度副使旋赐死二月丁酉朔都总制姚平仲夜袭金师不克而 
遁戊戌罢李纲以谢金人废亲征行营司金人复来议和庚子命驸马都尉曹晟使金军辛丑又命资政殿大学士宇文虚中知东上合门事王 
俅副之许割三镇地太学诸生陈东等及都民数万人伏阙上书请复用李纲及种师道乃复纲右丞充京城防御使壬寅除元佑党籍学术之 
禁禁伏阙上书废苑囿宫观可以与民者金人使王汭来癸卯以肃王枢为质于金以观文殿学士大名尹徐处仁为中书侍郎宇文虚中签书 
枢密院事蔡懋罢乙巳宇文虚中王俅复使金军康王及张邦昌至自金军金人遣韩光裔来告辞遂退师京师解严丙午以康王构为太傅静 
江奉寍军节度使戊申大赦诏自今庶事并遵用祖宗旧制凡蠹国害民之事一切寝罢己酉罢宰执兼神霄玉清万寿宫使诏用祖宗故事择 
武臣得军心者为同知签书枢密院边将有威望者为三衙庚戌李邦彦罢以张邦昌为太宰兼门下侍郎吴敏为少宰兼中书侍郎李纲知枢 
密院事耿南仲为尚书左丞李梲为尚书右丞辛亥宇文粹中罢知江寍府癸丑种师道罢为中太一宫使甲寅贬蔡京为秘书监分司南京童 
贯为左卫上将军池州居住蔡攸为太中大夫提举亳州明道宫纳罕攻太原不克分兵趣京师权威胜军李植以城降乙卯陷隆德府知府张 
确通判赵伯臻司录张彦遹死之辛酉梁方平坐弃河津伏诛王孝迪罢以给事中王云侍卫亲军马军都指挥使曹曚使于金以镇洮军节度 
使中太一宫使种师道为河南河东路宣谕使保静军节度使前副都指挥使姚古为制置使丙寅下哀痛诏于陕西河东是月金人攻泽州之 
高平知州高世由往犒之乃去三月丁卯朔遣徽猷阁待制宋焕奉表道君皇帝行宫诏侍从言事诏非三省枢密院所奉旨诸司不许奉行戊 
辰李梲罢为鸿庆宫使己巳张邦昌罢为中太一宫使徐处仁为太宰兼门下侍郎唐恪为中书侍郎翰林学士何■〈〈卤，仌代乂〉上木 
下〉为尚书右丞御史中丞许翰同知枢密院事庚午宇文虚中罢知青州癸酉以赵野为道君皇帝行宫奉迎使己卯以燕王俣越王偲为太 
师壬午诏金人叛盟深入其元主和议之李邦彦奉使许地之李梲李邺郑望之悉行罢黜诏太原中山河闲三镇保塞陵寝所在誓当固守于 
是以种师道为河北河东宣抚使姚古为河北制置使种师中副之癸未遣李纲迎道君皇帝于南京以徐处仁为礼仪使丙戌以知中山府詹 
度知太原府张孝绳知河闲府陈遘并为资政殿学士知泽州高世由直龙图阁庚寅以肃王枢为太傅姚古复隆德府辛卯复威胜军壬辰以 
太保景王■〈木巳〉济王栩为太傅甲午康王构为集庆建雄军节度使尚书户部侍郎钱盖为陕西制置使命陈东初品官赐同进士出身 
辞不拜籍朱勔家丙申贬蔡京为崇信军节度副使是春夏人取天德云内武州及河东八馆夏四月戊戌夏人陷镇威城摄知城事朱昭死之 
己亥迎太上皇帝入京壬寅朝于龙德宫癸卯立子谌为皇太子耿南仲为门下侍郎戊申置详议司于尚书省讨论祖宗法庚戌赵野罢壬子 
金使贾霆冉企弓来癸丑封太师沂国公郑绅为乐平郡王贬童贯为昭化军节度副使安置郴州减宰执俸三之一及支赐之半令吏部稽考 
庶官凡由杨戬李彦之公田王黼朱勔之应奉童贯西北之师孟昌龄河防之役夔蜀湖南之开疆关陕河东之改币及近习所引献颂特试之 
流所得爵赏悉夺之甲寅种师道加太尉同知枢密院事河北河东路宣抚使乙卯诏自今假日特坐百司毋得休务以平凉军节度使范讷为 
右金吾卫上将军丙辰诏有告奸人妄言金人复至以恐动居民者赏之戊午进封南康郡王栻为和王平阳郡王榛为信王壬戌诏亲擢台谏 
官宰执勿得荐举着为令追政和以来道官处士先生封赠奏补等敕书甲子东兵正将占沆与金人战于交成县死之乙丑诏三衙并诸路帅 
司各举谙练边事智勇过人并豪俊奇杰众所推服堪充统制将领者各五名贬蔡攸节度副使安置朱勔于循州五月丁卯诏天下有能以财 
谷佐军者有司以名闻以少傅镇西军节度余深为特进观文殿大学士戊辰罢王安石配享孔子庙庭庚午少傅安武军节度使钱景臻镇安 
军节度使开府仪同三司刘宗元并为左金吾卫上将军保信军节度使刘敷武成军节度使刘敏向德军节度使张楙岳阳军节度使王舜臣 
应道军节度使朱孝孙泸川军节度使钱忱并为右金吾卫上将军监察御史余应求坐言事迎合大臣罢知卫州甲戌曲赦河北路乙亥申销 
金禁丁丑诏以俭约先天下授监司郡县奉行所未及者凡十有六事姚古至威胜师溃河东大震种师中与金人战于榆次死之己卯借外任 
官职田一年开府仪同三司高俅卒辛巳损太官日进膳追削高俅官甲申罢详议司己丑以河东经略安抚使张孝纯为检校少保武当军节 
度使壬辰诏天下举习武艺兵书者乙未诏姚古援太原六月丙申朔诏谏官极论阙失戊戌令中外举文武官才堪将帅者以李纲代种师道 
为宣抚使往援太原辛丑以资政殿学士刘韐为宣抚副使陕西制置司都统制解潜为制置副使壬寅封郓国公楃为安康郡王韩国公楗为 
广平郡王并开府仪同三司癸卯以侍卫亲军马军副都指挥使镇西军承宣使王禀为建武军节度使甲辰路允迪罢为醴泉观使乙巳左司 
谏陈公辅以言事责监合州酒务癸丑虑囚辛酉承授内侍官熙河都统制焦安节坐不法李纲斩之壬戌姚古坐拥兵逗遛贬为节度副使安 
置广州秋七月乙丑除元符上书邪等之禁乙亥安置蔡京于儋州攸雷州童贯吉阳军己卯免借河北河东陕西路职田乙酉诏蔡京子孙己 
分窜远地遇赦不许量移是日京死于潭州丁亥令侍从官议改修宣仁圣烈皇后谤史辛卯遣监察御史张澄诛童贯广西转运副使李升之 
诛赵良嗣并窜其子孙于海南是月解潜与金人战于南关败绩刘韐自辽州引兵与金人战败绩八月丙申复命种师道以宣抚使巡边召李 
纲还庚子以星变避殿减膳令从臣具民闲疾苦以闻河东察访使张灏与金人战于文水败绩辛丑诏求民之疾苦者十七事悉除之丁未沃 
哩布复攻广信军保州不克遂攻真定戊申都统制张思正等夜袭金人于文水败之己酉复战师溃思正奔汾州都统制折可求师溃于子夏 
山金人乘胜攻太原复分道进军乙卯遣徽猷阁待制王云合门宣赞舍人马识远使于金秘书著作佐郎刘岑太常博士李若水分使其军议 
和戊午许翰罢知亳州己未太宰徐处仁罢知东平少宰吴敏罢知扬州以唐恪为少宰兼中书侍郎何■〈〈卤，仌代乂〉上木下〉为中 
书侍郎礼部尚书陈过庭为尚书右丞开封尹聂昌同知枢密院事御史中丞李回签书枢密院事庚申遣王云使金军许以三镇赋税是月福 
州军乱杀其知州事柳庭俊九月丙寅金人陷太原执安抚使张孝纯副都总管王禀通判方笈等死之辛未贬吴敏为崇信军节度副使安置 
涪州移蔡攸于万安军寻与弟修及朱勔皆赐死丁丑以礼部尚书王寓为尚书左丞戊寅李纲罢知扬州壬午枭童贯首于都市丙戌建三京 
及邓州为都总管府分总四道兵庚寅以知大名府赵野为北道都总管知河南府王襄为西道都总管知邓州张叔夜为南道都总管知应天 
府胡直孺为东道都总管又罢李纲提举洞霄宫辛卯遣给事中黄锷由海道使金议和是月夏人陷西安州冬十月癸巳贬李纲为保静军节 
度副使安置建昌军丁酉金人陷真定都钤辖刘竧死之戊戌金人使杨天吉王汭来庚子金人陷汾州知州张克戬兵马都监贾亶死之又攻 
平定军辛丑下哀痛诏命河北河东都路帅臣传檄所部得便宜行事甲辰诏用蔡京王黼童贯所荐人丙午集从官于尚书省议割三镇召种 
师道还丁未以礼部尚书冯澥知枢密院事己酉阅炮飞山营庚戌以范讷为寍武军节度使河北河东路宣抚使辽故将小■〈革胡〉■〈 
革彔〉陷麟州建寍砦知砦杨震死之壬子诏太常礼官集议金主尊号命尚书左丞王寓副康王使沃哩布军寓辞丙辰金人陷平阳府又陷 
威胜隆德泽州戊午贬王■〈宀禹〉为单州团练副使以冯澥代行庚申侍御史胡舜陟请援中山不省辛酉种师道薨十一月丙寅夏人陷 
