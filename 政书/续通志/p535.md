<!-- { "loadSidebar": true } -->
馆为昭文馆二年又改为修文馆此当作修文为是】 睿宗即位擢中书侍郎兼雍州长史谯王重福死东都支党数百人狱久不决诏说往按 
一宿而罪人得乃诛张灵均郑愔余诖误悉原帝嘉其不枉直不漏恶慰劳之元宗为太子说与褚无量侍读尤见亲礼踰年进同中书门下平 
章事监修国史景云二年帝谓侍臣曰术者言五日内有急兵入宫为我备之左右莫对说进曰此谗人谋动东宫耳陛下若以太子监国则名 
分定奸胆破蜚祸塞矣帝悟下制如说言明年皇太子即皇帝位太平公主引萧至忠崔湜等为宰相以说不附己授尚书左丞罢政事为东都 
留守说知太平公主等怀逆因以佩刀献元宗请先决策帝纳之至忠等已诛召为中书令封燕国公实封二百户始武后末年为泼寒胡戏中 
宗尝乘楼纵观至是因四夷来朝复为之说上疏曰韩宣适鲁见周礼而叹孔子会齐数倡优之罪列国如此况天朝乎今四夷请和使者入谒 
当接以礼乐示以兵威虽曰戎夷不可轻易焉知无驹支之辩由余之贤哉且乞寒泼胡未闻典故裸体跳足汨泥挥水盛德何观焉恐非干羽 
柔远樽俎折冲之道纳之自是此戏遂绝素与姚元崇不平罢为相州刺史河北道按察使坐累徙岳州停实封说既失执政意内自惧雅与苏 
瓌善时瓌子颋为相因作五君咏献颋其一纪瓌也候瓌忌日致之顾览诗呜咽未几见帝陈说忠謇有勋不宜弃外遂迁荆州长史俄以右羽 
林将军检校幽州都督入朝以戎服见帝大喜授检校并州长史兼天兵军大使修国史敕赍稾即军中论譔朔方军大使王晙诛河曲降虏阿 
布思也九姓同罗拔野固等皆疑惧说持节从轻骑二十直诣其部宿帐下召见酋豪慰安之副使李宪以虏难信不宜涉不测驰状以谏说报 
曰吾肉非黄羊不畏其食血非野马不畏其刺士当见危致命亦吾效死秋也由是九姓遂安晙后讨兰池叛胡康待宾诏说相闻经畧时党项 
羌亦连兵攻银城说将步骑万人出合河关掩击破之追北至骆駞堰羌胡自相猜夜鬬待宾遁入铁建山余众奔溃说招纳党项使复故处副 
使史献请尽诛之说不从奏置麟州以安羌众召拜兵部尚书同中书门下三品让宋璟陆象先不许明年诏为朔方节度大使亲行五城督士 
马时庆州方渠降胡康愿子反自为可汗掠牧马西涉河出塞说进讨至木盘山禽之俘获三千余人乃议徙河曲六州残胡五万余口于唐邓 
仙豫闲空河南并朔方千里之地以功赐实封三百户故时边镇兵赢六十万说以时平无所事请罢二十万还农天子以为疑说曰边兵虽广 
诸将但欲自卫及杂使营私尔若御敌制胜实不在多耳以陛下之明四夷畏威不虑减兵而招寇帝乃从之时卫兵贫弱番休者亡命畧尽说 
建请一切召募强壮优其科条不问色役不旬日得胜兵十三万分补诸卫以强京师后所谓彍骑者也帝自东都将还京因幸并州说见帝曰 
太原王业所基陛下巡幸振耀威武以申永思繇河东入京师有汉武脽上祠此礼废阔厯代莫举愿为三农祈谷诚四海之福帝纳其言过祠 
后土乃还进中书令说又倡封禅议受诏与诸儒草议多所裁正帝召说与礼官学士置酒集仙殿曰朕今与贤者乐于此当遂为集贤殿乃下 
制改丽正书院为集贤殿书院而授说学士知院事东封还为尚书右丞相兼中书令诏撰封禅坛颂刻之泰山以夸成功初源干曜不欲封禅 
说固请乃不相平及升山执事官当从者说皆引所厚超阶入五品从兵唯加勋而无赐物众怨其专宇文融先献策括天下游户及籍外剩田 
置十道劝农使分往检察说畏其扰数沮格之至是融请吏部置十铨与苏颋等分治选事每有论请皆为说所抑于是铨综失叙融恨之乃与 
崔隐甫李林甫其劾奏说引术士夜解及受赃等状其言丑惨帝怒诏干曜隐甫刑部尚书韦抗即尚书省鞫之发金吾兵围其第说兄左庶子 
光诣朝堂割耳称冤帝遣高力士往视还奏说蓬首垢面席稾于瓦器中食惟惧待罪帝意怜之力士因言说有功于国帝以为然乃止停说中 
书令在集贤院专修国史又乞停右丞相不许然每军国大务帝辄访焉隐甫等恐说复用巧文诋毁素忿说者又着疾邪篇帝闻因令致仕始 
为相时帝欲事吐蕃说密请讲和以休息鄣塞帝曰朕待王君■〈毚，大代兔〉计之说出告源干曜曰君■〈毚，大代兔〉好兵以求利 
彼入吾言不用矣后君■〈毚，大代兔〉破吐蕃于青海西说策其且败因上巂州鬬羊于帝以申讽谕 【按开元十五年正月王君■〈 
毚，大代兔〉破吐蕃于青海西九月瓜州陷新书献鬬羊在瓜州未失之前见说先事纳忠之意旧传叙在瓜州失守后非是】 曰使羊能言 
必将曰鬬而不解立有死者所赖至仁无残量力取欢焉帝识其意纳之赐彩千匹后瓜州失守君■〈毚，大代兔〉死十七年复为右丞相 
迁左丞相上日敕所司供帐设乐内出醪馔帝为赋诗以修谒陵仪注功授开府仪同三司十八年十二月卒年六十四为停元正朝会赠太师 
谥曰文贞帝为自制碑文说敦气节立然许喜推藉后进于君臣朋友大义甚笃帝在东宫所与秘谋密计甚众后卒为宗臣朝廷大述作多出 
其手帝好文辞有所为必使视草善用人之长多引天下知名士以佐佑王化粉泽典章成一王法天子尊尚经术开馆置学士修太宗之政皆 
说倡之为文属思精壮长于碑志既谪岳州而诗益凄婉人谓得江山助云常典集贤图书之任闲虽致仕一岁亦修史于家始帝欲授说大学 
士辞曰学士本无大称中宗崇宠大臣乃有之臣不敢以为称固辞乃免中书舍人陆坚 【旧书作徐坚误】 以学士或非其人而供儗太厚 
无益国家议白罢之说闻曰古帝王功成则有奢满之失或兴池观或尚声色今陛下崇儒向道躬自讲论详延豪俊则丽正乃天子礼乐之司 
所费细而所益者大陆生之言盖未达邪帝知遂薄坚说尝自为其父碑帝为书其额曰呜呼积善之墓说殁后帝使就家录其文行于世开元 
后宰相不以姓著者曰燕公云大历中诏配享玄宗庙廷子均垍埱

　　张均
　　张垍

　　 张均

　　均亦能文自太子通事舍人累迁主爵郎中中书舍人开元十七年说授左丞相校京官考注均考曰父教子忠古之善训王言帝载尤难 
以任庸以嫌疑而挠纪纲考上下当时亦不以为私后袭燕国公累迁兵部侍郎以累贬饶苏二州刺史久之复为兵部侍郎自以己才当辅相 
为李林甫所抑林甫卒倚陈希烈冀得其处既而杨国忠用事希烈罢而均为刑部尚书坐垍贬建安太守还授大理卿居常觖望不平禄山盗 
国为伪中书令肃宗反正兄弟皆论死房管闻之惊曰张氏灭矣乃见苗晋卿营解之帝亦顾说有旧诏免死流合浦建中初赠太子少傅子蒙 
事德宗为中书舍人

　　 张垍

　　垍尚寍亲公主时说居中秉政均为舍人诸父光为银青光禄大夫荣盛冠时玄宗眷垍厚即禁中置内宅侍为文章珍赐不可数均供奉 
翰林而垍以所赐夸均均曰此妇翁遗婿非天子赐学士也帝尝幸垍内宅顾垍曰希烈辞宰相孰可代者垍错愕未得对帝曰无踰吾爱壻矣 
垍顿首谢既而不果用垍始怨望 【新旧书并云希烈罢相国忠举韦见素代之垍深觖望按天宝十三载三月禄山还镇垍因国忠之谮贬 
卢溪司马八月韦见素乃知政事而云垍为此觖望非也今从通鉴改正】 天宝十三载禄山入朝帝欲加同平章事国忠曰禄山有军功然不 
识字与之恐四夷轻汉乃止及还范阳诏高力士饯浐坡力士归曰禄山意怏怏若伺知宰相之命不行也帝以语国忠国忠曰必张垍告之 【 
新旧书并云禄山以破奚契丹功求带平章事按禄山若有是请而玄宗不与则禄山之怏怏固宜不待张垍告之而始觖望也通鉴以为出自 
帝意于情事较合今据改】 帝怒尽逐其兄弟以均守建安而垍为卢溪郡司马埱自给事中为宜春郡司马岁中还垍为太常卿帝西狩至咸 
阳惟韦见素杨国忠魏方进从帝谓力士曰若计朝臣当孰至者力士曰张垍兄弟世以恩戚贵其当即来房管有宰相望而陛下久不用又为 
禄山所器此不来矣帝曰未可知也后管至召见流涕帝抚劳且问均垍安在管曰臣之西亦尝过其家将与偕来均曰马不善驰当继行然臣 
观之恐不能从陛下矣帝嗟怅顾力士曰非若所料也垍遂与希烈皆相禄山垍死贼中

　　钦定续通志卷二百三十

　　●钦定续通志卷二百三十一　列传三十一

　　列传

　　唐 【三十一】

　　○唐三十一

　　魏知古　　　卢怀慎 【奂】 　　李元纮　　杜暹 【鸿渐】 　　张九龄 【仲方】 　韩休 【滉皋泂】

　　魏知古
　　庐怀慎
　　李元纮
　　杜暹
　　张九龄
　　韩休

　　△魏知古

　　魏知古深州陆泽人方直有雅才擢进士第以著作郎修国史累迁卫尉少卿检校相王府司马神龙初为吏部侍郎以母丧解服除为晋 
州刺史睿宗立以故属拜黄门侍郎兼修国史会造金仙玉真观虽盛夏工程严促知古谏曰臣闻古之君人必时视人之所勤人勤于力则功 
筑罕人勤于财则贡赋少人勤于食则百事废故曰不作无益害有益又曰罔咈百姓以从已之欲礼季夏之月树木方盛无有斩伐不可以兴 
土功今为公主造观将以树功祈福而地皆百姓所宅卒然迫逼令其转徙扶老携幼剔椽发瓦呼嗟道路乖人事违天时起无用之作崇不急 
之务羣心震摇众口藉藉陛下为人父母欲何以安之且国有简册君举必记言动之微可不慎欤愿下明诏顺人欲除功役收之桑榆其失不 
远不纳复上疏言今风教颓替日甚一日府藏空屈人力劳敝营作无涯吏员寖增诸司试补员外检校官已赢二千太府之帛为殚太仓之米 
不支臣前请停金仙玉真讫亦未止前水后旱五谷不立繇兹向春必甚饥馑陛下欲何方以赈之又突厥于中国为患日久其人非可以礼义 
诚信约也虽遣使请婚恐豺狼之心弱则顺伏强则骄逆月满骑肥乘中国饥虚讲亲际会窥犯亭鄣复何以防之帝嘉其直以左散骑常侍同 
中书门下三品玄宗在春宫又兼左庶子先天元年为侍中从猎渭川献诗以讽手制褒答明年封梁国公窦怀贞等诡谋乱国知古密发其奸 
怀贞诛赐封二百户玄宗恨前赏薄手敕更加百户是冬诏知东都吏部选事以称职闻优诏赐衣一副自是恩意尤渥由黄门监改紫微令 【 
宰相表失载】 与姚元崇不协除工部尚书罢政事开元三年卒年六十九宋璟闻而叹曰叔向古遗直子产古遗爱兼之者其魏公乎赠幽州 
都督谥曰忠所荐洹水令吕太一蒲州司功参军齐澣右内率骑曹参军柳泽密县尉宋遥左补阙袁晖右补阙封希颜伊阙尉陈希烈皆有闻 
于时文宗太和二年求其曾孙处讷授湘阳尉与魏征裴冕后擢任之

　　△庐怀慎

　　庐怀慎其先范阳着姓祖悊仕为灵昌令遂为县人怀慎童丱时父友韩思彦见之叹曰此儿器不可量及长第进士厯监察御史神龙中 
迁侍御史中宗谒武后上阳宫后诏帝十日一朝怀慎谏曰昔汉高帝五日一朝太公于栎阳宫以起布衣登皇极子有天下尊归于父故行此 
