<!-- { "loadSidebar": true } -->
震私人王他奴等专画反计府属邵真泣曰先公位将相恩甚厚而大夫违命缞绖中愚固惑焉魏近且与国不可遽绝请厚礼遣其使徐图之 
齐远而交疏不如械使者送京师且请致讨帝嘉大夫忠所请宜许惟岳寤使真作奏震与将吏不可惟岳又从之其舅谷从政以智略为宝臣 
所忌恒移病至是出谏曰今天下无事主上神武必至加兵虽大夫恩及三军万一不捷孰为用命先朝相公与幽帅不协国家必命为帅可不 
惧乎往者田承嗣佐禄山思明乱天下千征百战顷年为官军所败仰天垂泣赖先相公保援获宥若雷霆不收岂有生理今田悦凶狂何如承 
嗣况相公诛灭军中将校其子弟存者寍无愤心因利乘便必相倾陷为大夫久长计莫若令惟诚知留后大夫自速入朝国家念先相公功见 
大夫顺命何求不得今与羣逆为危计非保家之道也不纳 【按旧书载从政谏惟岳语较邵真尤为明白肫挚不特为国家折奸谋即为惟 
岳计更无出此新书删之未是今据补】 于是张孝忠以易州归天子诏朱滔与孝忠合兵讨尽赦吏士购惟岳首惟岳与滔战束鹿大奔遂围 
深州明年正月率兵万余使王武俊争束鹿田悦遣孟佑来助武俊以精兵先陷阵师却滔缋帛为狻猊使壮士百人蒙以噪趋惟岳军马骇军 
乱因大败于是深州日急悦亦婴城矣惟岳惧召真议遣使诣马燧令其弟惟简见帝斩大将谢罪以兵属郑诜身朝京师孟佑知其谋走告悦 
悦使扈岌来让曰敝邑本为君索节岂为叛逆耶虽见破可拒守为后图今君信邵真谗闲欲归罪悦以自湔荡何负而然不则遣佑还军无遣 
王师禽若能诛真以徇情事公如初惟岳懦不能决毕华见曰大夫与魏盟未久魏虽被围彼多蓄积未可下齐兵劲地广裾带山河所谓东秦 
险固之国与相维持足以抗天下夫背义不祥轻虑生祸且孟佑骁将王武俊善战前日逐滔滔仅免今合两将破滔必矣惟岳见深围未解畏 
佑还乃斩真以谢悦明日复战又大败而康日知举赵州听命惟岳益困乃付牙将卫常寍兵五千俾王武俊骑八百攻日知武俊素为惟岳忌 
师行谓常寍曰大夫信谗吾朝不图晏是行胜与否吾不复入恒矣将以身托定州张公常寍与副李献诚曰诏斩大夫首以其官畀之观大夫 
势终必败若倒戈还府事实易图有如不捷张公可归也武俊然之惟岳使要籍官谢遵至武俊壁议事武俊与谋使内应至期启城门武俊入 
杀人廷中无亢者乃传令曰大夫叛命今取之拒者族士不敢动武俊使牵惟岳出缢之戟门下并杀郑诜他奴等数十人传首京师尽赦其将 
士给部中租役三年真始事宝臣掌文记武俊表其忠赠户部尚书共息吕擢冀州长史常寍后在武俊时用事谋乱诛惟岳异母兄惟诚尚儒 
术谦裕宝臣爱之使决军事以惟岳正嫡固让其妹妻李纳故宝臣请惟诚复故姓而仕诸郓为纳营田副使四为州刺史初惟岳诛武俊械惟 
简及其母郑送京师 【按新书惟岳叛时惟简奉母奔京师考上文惟岳叛后兵败而惧欲因马燧送惟简不应叛时惟简己自归且下云兄 
死人手尔入朝更为明晓新书自相矛盾今据旧书改】 帝拘于客省及出奉天惟简将赴难谋于郑郑曰尔父立功河朔位宰相身未尝至京 
师兄死人手尔入朝未识天子不能效忠吾不子汝督其行曰而能死王事吾不朽矣乃斩关出道更七战得及行在拜太子谕德有功围城中 
帝徙山南以三十骑从夜失道驰至盩厔西闻中人语问天子所在密语曰帝在此帝流涕执其手曰尔有母乃能从朕耶对曰臣誓以死比明 
北方尘起帝惧惟简登高曰浑瑊以骑来瑊至遂决趋兴元惟简前导及帝还封武安郡王号元从功臣图形凌烟阁赐铁券宪宗时为左金吾 
卫大将军长史万国俊夺兴平民田吏不敢治至是诉于惟简即日废国俊以地与民出为凤翔节度使市耕牛佃具给农岁增垦数十万亩卒 
年五十五赠尚书右仆射子元本轻薄无行长庆末与薛浑私侍襄阳公主事败主幽禁中元本以功臣子贷死流岭南弟铢好学多识有儒者 
风

　　△王武俊

　　王武俊字符英本出契丹怒皆部父路俱开元中与饶乐府都督李诗等五千帐降入居蓟武俊甫十五善骑射与张孝忠齐名隶李宝臣 
帐下为裨将宝应初王师入井陉武俊谓宝臣曰以寡敌众曲遇直战则离守则溃锐师远鬬庸可御乎宝臣遂以恒定等五州自归共平余贼 
武俊谋也奏兼御史中丞封维川郡王子士真亦沈悍有断宝臣倚爱以女妻之宝臣以疑杀许崇俊等士真密结左右故武俊免于难惟岳拒 
命或言武俊有他志武俊知之出入导从纔一二未尝接宾客惟岳虽内疑然见其屈损又惜善鬬未忍杀康日知以赵州降惟岳谋伐之皆曰 
武俊故心膂先君命佐大夫士真又女弟壻今事急宜去猜嫌任之乃遣与卫常寍将兵往因谋执惟岳而日知亦遣人邀说以祸福武俊乃还 
兵使人谓惟岳曰大夫与齐魏同恶今魏已败齐为赵州所限幽州兵近在定三军且救死诏召大夫宜亟归惟岳惶遽出遂缢即遣其属孟华 
奏天子华辩对称旨德宗擢为兵部郎中授武俊检校秘书监兼御史大夫恒冀观察使是时惟岳将杨政义以定降杨荣国以深降朱滔受而 
戍之帝以定赐张孝忠而日知为深赵观察使武俊怨不得节度使而失赵定滔亦怨失深二人相结武俊即缚使者送滔与之叛诏华谕解不 
听时马燧李抱真李芃李晟讨田悦悦方困武俊滔救之屯连箧山帝诏李怀光督神策兵助讨贼军就舍气锐甚纵兵入滔壁杀千余人悦军 
既屡北不能阵怀光缓辔观之武俊乘其怠使赵万敌等以二千骑横突而滔军踵驰王师乱相蹈藉死河为不流怀光还走壁武俊夜决河注 
王莽渠断燧饷路燧计穷而与滔素姻乃遣使谩谢滔曰老夫不自量与诸君遇王大夫善战天下无前吾固宜败幸公图之使老夫得还河东 
诸将亦罢兵吾为言天子以河北地付公滔亦阴忌武俊胜且不制即谓武俊曰王师既败马公卑约如此不宜迫人于险答曰燧等皆国名臣 
连兵十万一战而北贻羞国家何面目见天子彼行不五十里必反拒我滔固许之燧至魏县坚壁自固师复振滔惭谢嫌隙始构武俊使张锺 
葵攻赵州日知斩其首以闻于是武俊与田悦等擅相王武俊国号赵以恒为真定府命士真留守兼元帅以毕华郑儒为左右内史王士良司 
刑王佑司文士清司武并为尚书士则司文侍郎宋端给事中王洽内史舍人张士清执宪大夫卫常寍内史监皇甫祝尚书左仆射建中四年 
抱真使客贾林诈降武俊既见曰吾来传诏非降也武俊色动林曰天子知大夫登坛建国抚膺顾左右曰我本忠义天子不省故至是今诸军 
数表大夫至诚帝见表动色曰朕前误无及矣朋友失意尚可谢朕四海主亳芒过失反不得自新耶大夫亲断逆首而宰相闇于事宜国家与 
大夫乌有细故哉朱滔以利相动公何取焉诚能与昭义同心旷然改图上不失君臣之义下以为子孙计武俊曰仆虏人尚知抚百姓天子固 
不务杀人以安天下山东连兵战骨暴野虽胜谁与居今不惮归国业与诸军盟虏性朴强不欲曲在我天子若能以恩荡刷之我首倡归命不 
从者奉辞伐之河北不五十日可定会帝出奉天抱真将还泽潞悦说武俊滔踵袭之林曰夫退军前辎重后锐师人心固壹不可图也使战胜 
得地利归于魏不幸丧师赵受其灾沧赵乃故地胡不取之武俊遂引而北林复激之曰燕魏心险王室强则须公援弱则己欲并吞滔自为盟 
主以来轻蔑同列且河北惟有赵魏燕耳滔乃称冀公图公冀州矣使滔制山东大夫能臣滔乎武俊投袂曰二百年天子犹不能事安能臣竖 
子耶乃定计通好抱真而约马燧盟兴元元年赦天下武俊大集其军黜伪号诏国子祭酒董晋与中人宣慰拜检校工部尚书恒冀深赵节度 
使又加检校司空同中书门下平章事兼幽州卢龙节度使琅邪郡王是时滔悉幽蓟兵与回纥围贝州将绝白马津南趋洛李怀光据河中李 
希烈陷汴南略江淮李纳方叛唯李晟军渭上羽书所制者天下纔十二三人心惴恐及田绪杀悦林复说武俊曰滔素欲得魏博悦死魏人气 
■〈火韱〉公不救魏且下滔益甲数万张孝忠将北面事滔三道连衡济以回纥长驱而南昭义军必保山西则河朔举入滔矣今魏尚完孝 
忠未附公与昭义合兵破之声振关中京邑可坐复天子反正不朽之业谁与公参武俊大喜与抱真相闻自将屯南宫抱真屯径城南军相距 
十里武俊潜会抱真于军陈说忼慨抱真亦倾意结纳约为兄弟遂俱东壁贝州距城三十里滔欲迎战武俊戒士饱食曰军未合毋妄动遣赵 
琳赵万敌兵五万蔽林以待滔使票将马实卢南史阵而西李少成引回纥翼之日中兵按武俊与子士清引精骑望少成军抱真次之滔驰骑 
二百出武俊东南乘高鼓噪武俊使步兵决战而自以骑当回纥勒兵避其锐回纥马怒突而过武俊急击琳等兵亦出回纥惊中断遂先奔初 
滔兵蹙武俊军不能伤回纥既郄即欲引还嚣不能止军大奔滔走还壁武俊中流矢谓抱真曰士少衰盍以骑济师巢可覆也抱真使来希皓 
率劲骑薄滔营卢元真乘其后滔惧引去希皓迫之武俊邀于隘滔大败免者八千人会夜各按屯武俊营滔东北抱真营西北滔知不支夜半 
焚车粮遁归火如昼师大噪其声殷地抱真以山东蝗食少归于潞武俊亦还会有诏复滔官爵武俊上还幽州卢龙节度又诏以恒州为大都 
督府即授武俊长史赐德棣二州以士真为观察使清河郡王天子至自梁遇武俊益厚子弟虽襁褓悉官之俄进检校太尉兼中书令得建庙 
京师武俊善射尝猎一日射雉兔九十五贞元十七年死年六十七羣臣奉慰如浑瑊故事赠太师有司谥威烈帝更为忠烈子士真士清士平 
士则士真袭

　　王士真 【王承宗】

　　 王士真 【王承宗】

　　士真其长子也少佐父立功更患难既得节度息兵善守虽擅置吏私赋入而岁贡数十万缗比燕魏为恭元和初即拜同中书门下平章 
事四年死赠司徒谥曰景襄军中推其子承宗为留后始河北三镇以嫡长自置副大使故承宗以御史大夫为之及总留事宪宗久不报承宗 
数上疏自言帝闻刘济田季安俱病议更建使翰林学士李绛曰镇州狃世继惟拒命则讨之燕魏淄青势同必合方江淮水潦财力刓困宜即 
诏承宗嗣季安等虽病徐图所宜帝然之欲析镇分建节度令承宗岁输赋如李师道绛曰德棣久隶成德一旦割之承宗得以为辞假令奉诏 
诸道以割地同怨万一旅拒倍难处置不如令使者自以其意谕之无令知出陛下 【按新书叙次绛语事理未晰今依通鉴辑】 帝乃诏京 
兆尹裴武慰抚承宗奉诏恭甚请上德棣二州遂以检校工部尚书嗣领节度而以德州刺史薛昌朝为保信军节度使统德棣昌朝嵩子也与 
承宗故姻帝因欲离之诏未至承宗驰骑劫囚之诏更用棣州刺史田涣为二州团练守捉使令归昌朝承宗拒命帝怒削官爵遣中人吐突承 
璀将左右神策率河中河阳浙西宣歙兵讨之赵万敌者故武俊健将士真时入朝上言讨之必捷令与承璀偕诏武俊忠节茂着其以实封赐 
子士则毋毁坟墓承璀至军无威略师不振神策大将郦定进战没气益折及吴少诚死李绛奏蔡无四邻援攻讨势易不如赦承宗专事淮西 
