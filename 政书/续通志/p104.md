<!-- { "loadSidebar": true } -->
　　十八年春正月戊戌留夏国贺正使不遣己亥遣北院枢密副使萧惟信以伐夏告宋辛丑录囚丙午如鸳鸯泺丙辰猎于拜塔山耶律义 
先奏富珠哩捷二月乙酉耶律义先等执托多罗以献三月壬子以燕赵王洪基疾愈赦杂犯死罪以下丁巳乌尔古遣使送欵夏四月癸酉以 
南府宰相耶律果实为南京统军使五月甲辰五国酋长各率其部来附六月壬戌以韩王萧惠为河南道行军都统赵王萧孝友汉王特布副 
之乙丑录囚丙寅行十二神纛礼己巳宋以伐夏遣使致赆辛巳夏国使来贡留之不遣丁亥行再生礼秋七月戊戌亲征八月辛酉渡河夏人 
遁乃还九月丁未萧惠等为夏人所败冬十月北道行军都统耶律达噜噶率准布诸军至贺兰山获李元昊妻及其官僚家属遇夏人来战殪 
之乌尔古德哷勒部都详衮萧慈实努南克耶律斡里死焉十二月己卯录囚
　　十九年春正月庚寅僧惠鉴加检校太尉庚子耶律达噜噶复封漆水郡王辛丑遣使问罪于夏国壬寅如鱼儿泺二月丁亥夏将旺布威 
赫伊特凌结等来攻金肃城南面林牙耶律高嘉努等破之杀威赫伊特凌结三月戊戌殿前都点检萧达勒达与夏人战于三角川败之癸卯 
命西南招讨使萧博诺北院大王伊逊林牙萧萨满等帅师伐夏以行宫都部署布古德监战甲辰遣同知北院枢密使萧格按军边城以为声 
援己酉驻跸息鸡淀是月遣使以伐夏师还告宋宋遣使报聘 【据宋史增辑】 夏四月丙寅如鱼儿泺五月己丑如凉陉癸巳萧博诺等八 
夏境俘掠而还丁酉夏国旺布来降六月庚午如庆州甲戌宋遣使来贺伐夏捷秋七月壬辰驻跸科里巴延癸巳以燕赵王洪基领北南枢密 
使戊戌录囚戊申以左伊勒希巴萧唐古为北院枢密副使壬子猎于哈尔吉九月壬寅夏人侵边达噜噶遣将击败之冬十月庚午还上京辛 
未夏国王李谅祚母遣使乞依旧称藩壬申释临潢府役徒甲戌如中会川十一月庚戌录囚壬子以南府宰相韩知白为武定军节度使枢密 
副使杨绩为长寍军节度使是月猎于布延山闰月乙卯以汉王特布为中京留守辛未以同知北院枢密使事萧格为南院枢密使北院大王 
耶律仁先知北院枢密使事封吴王 【北院大王纪作南院大王吴王纪作宋王并误兹据本传改】 十二月丁亥以北府宰相赵王萧孝友 
为东京留守东京留守塔喇噶为北府宰相南院枢密使潞王察克为南院大王庚戌韩王萧惠徙封魏王致仕壬子夏国李谅祚遣使上表乞 
依旧臣属
　　二十年春正月戊戌 【据朔考正月无戊戌日兹姑仍之】 驻跸混同江二月甲申遣前北院都监萧友括等使夏国索党项叛户己丑 
如苍耳泺三月壬子朔如黑水夏五月癸丑萧友括等使夏还李谅祚母表乞如党项权进马驼牛羊物己巳夏国遣使求唐隆镇及乞罢所建 
城邑以诏答之六月丙戌诏以所获李元昊妻及前后所俘夏人安置苏川以伐夏所获物遣使遗宋秋七月如秋山九月诏更定条制驻跸中 
会川冬十月己卯括诸道军籍十一月庚申以特哩衮都监萧穆噜为左伊勒希巴甲子命东京留守司总领户部内省事十二月乙酉皇太后 
行再生礼肆赦
　　二十一年春正月辛亥如混同江二月如鱼儿泺夏四月癸未以国舅详衮萧阿拉为西北路招讨使封西平王六月丙子驻跸永安山是 
月遣使诣五国诸部捕海东青鹘秋七月戊申祀天地壬子追尊太祖之祖为简献皇帝庙号玄祖太祖之考为宣简皇帝庙号德祖以燕赵王 
洪基为天下兵马大元帅知特哩衮事甲子如秋山戊辰以南院枢密使萧格为北院枢密使封吴王辛未如庆州八月戊子太尉乌哲薨冬十 
月戊寅驻跸中会川丁亥夏国李谅祚遣使乞弛边备戊子如显懿二州甲午辽兴军节度使萧实喇封郑王南院大王潞王察克为南院枢密 
使封越王戊戌射虎于南萨哈巴十一月甲子次中会川丙寅录囚十二月戊戌以北府宰相塔喇噶为南京统军使郑王实喇北府宰相契丹 
行宫都部署耶律义先特哩衮
　　二十二年春正月乙巳如混同江二月丙子回鹘阿尔斯兰为邻国所侵遣使求援庚辰如春水三月癸亥李谅祚以赐诏许降遣使来谢 
丙寅如黑水泺夏四月戊子猎于鹤淀六月壬申驻跸呼哩山秋七月庚申如黑岭九月壬辰夏国李谅祚遣使进降表甲午遣南面林牙高嘉 
努等奉诏抚谕之是月驻跸额尔衮坡冬十二月丙申朔诏回鹘部副使以契丹人充庚子以应圣节曲赦徒以下罪
　　二十三年春正月己巴如混同江癸酉猎于双子淀壬辰如春水甲午猎于盘直坡夏四月癸丑猎于和济格尔五月己巳李谅祚乞进马 
駞诏岁贡之庚寅驻跸永安山六月丙申如庆州秋七月己巳夏国李谅祚遣使来求婚甲戌如秋山己卯诏八房族巾帻冬十月丁酉驻跸中 
京戊戌幸新建秘书监辛丑有事于祖庙癸丑以开泰寺铸银佛像曲赦在京囚丙子李谅祚遣使进誓表十一月壬申帝率羣臣上皇太后尊 
号曰仁慈圣善钦孝广德安静贞纯懿和宽厚崇觉仪天皇太后大赦内外官进级有差癸未录囚甲申羣臣上皇帝尊号曰钦天奉道佑世兴 
厯武定文成圣神仁孝皇帝册皇后萧氏曰贞懿慈和文惠孝敬广爱崇圣皇后十二月戊申如中会川
　　二十四年春正月癸亥如混同江辛巳宋遣使来贺二月己丑朔召宋使钓鱼赋诗癸巳如长春河三月癸未以太弟重元生子曲赦行在 
及长春镇北二州徒以下罪夏五月驻跸南崖秋七月壬午如秋山次南崖之北峪帝不豫八月戊子大赦己丑帝崩于行宫年四十谥曰神圣 
孝章皇帝庙号兴宗
　　兴宗景福一年 【即圣宗太平十一年】 重熙二十四年凡二十五年

　　○道宗

　　道宗皇帝讳洪基字纳琳小字察喇兴宗皇帝长子也母曰仁懿皇后萧氏初封梁王重熙十一年进封燕国总领中丞司事明年总北南 
院枢密使事加尚书令进封燕赵国王二十一年为天下兵马大元帅知特哩衮事预朝政二十四年八月丁亥兴宗疾大渐召帝谕以治国之 
要己丑兴宗崩即皇帝位于柩前壬辰以皇太弟重元为皇太叔免汉拜不名癸巳遣使报哀于宋及夏高丽甲午遣重元安抚南京军民戊戌 
以遗诏命西北路招讨使西平王萧阿拉为北府宰相仍权知南院枢密使事北府宰相萧实喇为武定军节度使辛丑改元清寍大赦九月乙 
丑赐内外官爵赏有差庚午尊皇太后为太皇太后辛未遣左伊勒希巴萧穆噜翰林学士韩运以先帝遗物遗宋癸酉遣使以即位报宋丙子 
尊皇后为皇太后以上京留守宿国王辰类为南京留守壬午遣使赐高丽夏国先帝遗物冬十月丁亥以吴王仁先同知南京留守事陈王图 
伯特为南府宰相进封吴王壬寅以顺义军节度使实神努为南院大王十一月甲子葬兴宗皇帝于庆陵宋及高丽遣使来会丙寅以南院大 
王海古勒为中京留守北府宰相西平王萧阿拉进封韩王壬申次怀州有事于太宗穆宗庙甲戌谒祖陵戊寅冬至有事于太祖景宗兴宗庙 
十二月丙戌诏内外官秩满各言事仍转谕所部无贵贱老幼皆直言无讳戊子册妃萧氏为皇后进封弟越王和啰噶为鲁王许王阿林为陈 
王楚王尼噜古徙封吴王甲午以枢密副使姚景行为参知政事翰林学士吴湛为枢密副使参知政事同知枢密院事韩绍文为上京留守丙 
申宋遣使来贺即位戊戌诏设学养士颁五经传疏于学官癸卯以知涿州杨绩参知政事兼同知枢密院事庚戌以圣宗在时生辰赦上京囚
　　二年春正月丙辰诏州郡官决囚如部族例是月如鱼儿泺二月乙酉以左伊勒希巴萧穆噜知西南面招讨都监事三月丁巳以应圣节 
曲赦百里内囚是月遣使如宋 【据宋史增辑】 闰月己亥始行东京所铸钱乙巳以南京狱空进留守以下官夏六月丁巳诏宰相举才能 
之士戊午命有司籍军补边戍丁丑以南院枢密使赵王察克为上京留守同知南京留守事吴王仁先为南院枢密使乙酉遣使分道平赋税 
缮戎器劝农桑禁盗贼八月辛未如秋山九月庚子如中京冬十月丙子如中会川十一月戊戌以知左伊勒希巴事耶律华哩为伊勒希巴北 
院大王耶律仙童知黄龙府事甲辰羣臣上尊号曰天佑皇帝后曰懿德皇后大赦乙巳以皇太叔重元为天下兵马大元帅徙封赵王察克为 
魏王鲁王和啰噶为宋王陈王阿林为秦王吴王尼噜古进封楚王百官进秩有差十二月戊申以韩王萧阿拉为北院枢密使徙封陈王 【 
据阿拉传增辑】 东京留守宿王辰类北府宰相宋王和啰噶上京留守秦王阿林知中丞司事甲寅上皇太后尊号曰慈懿仁和文惠孝敬广 
爱宗天皇太后
　　三年春正月庚辰如混同江二月己未如大鱼泺三月辛巳以楚王尼噜古为武定军节度使夏四月丙辰清暑于永安山五月己亥如庆 
陵六月辛未以魏王察克为特哩衮知枢密院事萧唐古南府宰相魏王特布东京留守秋七月乙酉如秋山九月庚子如中会川冬十一月丙 
子以左伊勒希巴萧穆鲁为契丹行宫都部署十二月庚戌禁职官于部内假贷贸易戊辰太皇太后不豫曲赦行在五百里内囚己巳太皇太 
后崩是岁再遣使如宋写宋主御容 【据宋史增辑】
　　四年春正月壬申朔遣使报哀于宋夏如混同江钓鱼癸酉宋遣使奉宋主绘像来二月丙午诏伊勒希巴诸路鞫死罪仍令别州县覆案 
称冤者即具奏庚戌如鱼儿泺三月戊寅募天德镇武东胜等处勇捷者籍为军甲午肆赦夏四月丁卯宋遣使吊祭五月乙酉如永安山清暑 
是月遣使致太后遗物于宋 【据宋史增辑】 六月乙丑以北院枢密使郑王萧格为南院枢密使徙封楚王南院枢密使吴王仁先为北院 
枢密使秋七月壬午猎于黑岭九月遣使如宋 【据宋史增辑】 冬十月戊戌朔以同知东京留守事海古勒为南院大王保安军节度使希 
达为奚六部大王十一月癸酉行再生及柴册礼庚寅大赦以吴王仁先为南京兵马副元帅徙封隋王丙戌祠木叶山十二月辛丑弛塔纳水 
獭裘之禁辛亥以南院枢密使楚王萧格复为北院枢密使闰月己巳赐皇太叔金券
　　五年春如春州夏六月甲子朔驻跸纳克泺己丑以南院枢密使萧阿苏为北府宰相枢密副使耶律伊逊南院枢密使特哩衮察克辽兴 
军节度使鲁王谢嘉努武定军节度使东京留守吴王特布西京留守秋七月丁酉以乌尔古德哷勒详衮萧穆噜为左伊勒希巴冬十月壬子 
朔如南京十一月禁猎十二月壬戌以北院林牙奚玛噜为右伊勒希巴
　　六年春如鸳鸯泺夏五月己酉驻跸纳克泺六月戊午以东北路女真详衮高嘉努为特哩衮壬戌遣使录囚丙寅中京置国子监命以时 
祭先圣先师癸未以隋王仁先为北院大王冬十月甲子驻跸藕丝淀
　　七年春三月庚戌如春州以耶律伊逊知北院枢密使事夏五月丙戌清暑于永安山辛亥杀东京留守陈王萧阿拉六月甲子以萧穆噜 
为顺义军节度使戊辰行再生礼丁丑以楚王尼噜古知南院枢密使事秋九月丁丑驻跸藕丝淀冬十一月壬午以知黄龙府事耶律阿勒扎 
为南院大王 【本传南院作北院】
　　八年春正月癸丑如混同江二月驻跸纳克泺三月戊申楚王萧格致仕进封郑王夏五月武都温特哩衮图图尔噶等乞岁贡马駞六月 
