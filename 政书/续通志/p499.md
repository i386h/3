<!-- { "loadSidebar": true } -->
人争利遂止入为文昌左相同凤阁鸾台三品遇僧怀义于朝怀义偃蹇良嗣叱左右批其颊曳去武后闻之戒曰阿师第于北门出入南衙宰 
相往来勿犯也载初元年罢左相加特进仍知政事与韦方质素不协方质坐事当诛辞引良嗣后办其非良嗣悸谢不能兴舆还第卒赠开府 
仪同三司益州都督良嗣在荆州时州有河东寺本后梁萧詧为兄河东王誉建也良嗣曰江汉间与河东何与奏易之人恨其少学云子践言 
官太常丞为酷吏所构贬死岭南追削良嗣官爵籍其家神龙初复赠司空以践言子务元袭温国公终邠王府长史

　　 苏弁

　　弁字符容世长五世从孙第进士授奉天主簿德宗出狩县令在府官属惶惧欲遁弁曰昔肃宗幸灵武新平安定二郡守坐避匿斩君知 
之乎众乃定车驾至储偫毕给帝嘉之朱泚平累擢仓部郎中判度支案裴延龄死以度支郎中副知度支事度支有副自弁始弁通学术吏事 
精明承延龄后平赋缓役略去烦苛人颇赖之久之迁户部侍郎仍判度支改太子詹事旧制詹事班在太常宗正卿下窦参卑之徙置河南太 
原尹下弁造朝辄就旧位被劾诏原之坐前以腐粟给边贬汀州司户参军兄衮时为赞善大夫冕京兆士曹参军皆坐贬衮以年老失明听还 
冕尝集本朝事着会要四十卷既贬有荐其才者亦追还然竟不用弁后起滁州刺史卒弁聚书至二万卷手自校定当时称与秘府埒判度支 
时方旱州县有贞元八年前逋米三百八十节斛人亡数在奏请出以贷贫民至秋而偿诏可当时罪其欺罔云 【案旧书弁与兄衮冕并在 
儒学传今从新书附世长传后】

　　△韦云起

　　韦云起京兆万年人隋开皇中以明经补符玺直长尝奏事文帝前令言外事不便者时柳述侍侧云起即奏述性豪侈未更事特以主壻 
故握兵要议者谓陛下官不择贤亦不便之大者帝顾述曰云起之言汝药石也可师之仁寿初诏百官举所知述荐云起授通事舍人大业初 
改谒者契丹寇营州诏云起汉突厥兵讨之启民可污发骑二万授节度云起分为二十营营相去一里四道并进下令闻鼓行闻角止非公使 
毋走马己而纥斤一人犯法 【纥斤旧书作纥千】 斩以徇于是酋长皆膝行而进莫敢仰视契丹本事突厥不虞有他云起既入其境使突 
厥诈云诣柳城与高丽交易令营中敢言有隋使者斩去贼营百里伪引而南夜还陈迟明掩击之获男女四万以女子及畜产之半赐突厥余 
将入朝而尽杀其男子炀帝大喜擢治书侍御史因劾奏虞世基裴蕴怙宠放命四方有变不以闻闻不以实朝议以贼少发兵不多数致败北 
请付有司论罪郑善果奏云起訾大臣毁朝政妄作威权左迁大理司直帝幸江都请告归高祖入关上谒长乐宫授司农卿封阳城县公武德 
初进上开府仪同三司判农圃监时议将讨王世充云起上言京邑初平物情未附频年饥馑寇盗尚多梁师都北连突厥尤为腹心之患若舍 
此东讨恐奸人乘虚为祸不若戢兵务农先安关中从之寻命总豳寍以北九州岛兵御突厥累迁遂州都督转益州行台兵部尚书仆射窦轨数 
奏生獠反冀得集兵以威众云起每执不从而窦轨亦宣言云起交通生獠规利由是有隙云起弟庆俭庆嗣并事隐太子太子死诏轨子驰驿 
报轨轨疑云起有变先设备而后告之云起不信曰诏安在轨曰公建成党今不奉诏同反明矣遂杀之初云起师博士王颇 【即隋书文学 
传中王颇】 尝言韦生识悟富贵可自致然疾恶太甚恐不得其死讫如言子师实官太子少詹事封扶阳郡公师实子方质武后初为凤阁侍 
郎同凤阁鸾台平章事迁地官尚书尝有疾武承嗣兄弟往候方质据床自若或曰倨见权贵且速祸方质曰吉凶命也丈夫岂能折节近戚以 
苟免哉俄为酷吏所构流儋州卒 【按新书本纪方质亦被杀】 籍其家神龙初复官

　　△孙伏伽

　　孙伏伽贝州武城人仕隋为万年县法曹武德初上言三事其一谓隋之所以失天下者以不闻其过也穷奢极欲使天下肝脑涂地户口 
减耗盗贼日滋而朝臣不敢言向使开不讳之路选贤授能赏罚得中人人乐业谁能摇动者乎陛下勿以唐得天下之易遂忘隋失天下之不 
难今闻陛下即位之明日有献鹞者受而不却卢牟子献琵琶张安道献弓箭并蒙赏劳陛下所少者岂此物哉其二谓百戏散乐并非正声隋 
末始见崇用近太常假民闲裠襦五百将以衣妓工待五月五日玄武门游戏臣以为非诒子孙之谋论语云放郑声今散妓是也臣愚请并废 
之其三谓性相近习相远今太子诸王左右不可不择夫不义无赖及驰骋射猎歌舞声色慢游之人望以拾遗补阙必不能也泛观前代子孙 
不孝兄弟离闲莫不由左右乱之愿选贤才澄僚友之选帝自即位未有谏者至是得伏伽疏大悦超擢治书侍御史赐帛三百匹仍下诏奖其 
诚恳以风励羣臣时军兴赋敛重伏伽数请厘损帝谓裴寂曰隋为无道主骄臣谄上不闻过下不尽忠以至于亡我今不然平乱任武守成任 
文比每虚心接待冀闻谠言然唯李纲能尽忠欵孙伏伽可谓诚直余则仍踵敝风岂朕所望哉王世充窦建德平大赦天下既又欲徙其支党 
伏伽谏曰臣闻王言无戏故书曰尔无不信朕不食言陛下制诏曰常赦不免皆原之是非直赦有罪乃亦与天下更新辞也何以世充建德部 
下赦后又欲迁之书曰歼厥渠魁胁从罔治今世充尚免其下何辜往者天下未平自须应机制变今四方已定设法当与天下共守之若自为 
不信欲人之信岂可得哉臣谓贼党于赦合免者宜一切加原又请置谏官帝皆纳之太宗即位封乐安县男迁大理少卿帝数出马射伏伽谏 
曰臣闻天子之居禁卫九重动则出警入跸此非徒示尊严为社稷生人计也比闻陛下走马射帖殆非所以导养圣躬垂宪后代帝悦曰卿能 
言朕非朕能改之后坐奏囚误失免官寻起为刑部郎中累大理卿司农市木橦倍直与民右丞韦悰劾吏隐没下大理讯伏伽曰缘官市贵故 
民直贱臣见司农识大体不见其罪帝悟顾悰曰卿不逮伏伽远矣久之出为陕州刺史致仕显庆三年卒

　　△张玄素

　　张玄素蒲州虞卿人仕隋为景城县户曹窦建德陷景城将杀之县人千余号泣请代曰此清吏杀之是无天也建德命释缚署治书侍御 
史不拜闻江都之变始为建德黄门侍郎建德平授景州录事参军太宗即位召问政对曰自古未有如隋乱者岂非君自专法日乱乎夫人主 
身决庶务纵十中其五信善矣其如五之不中者何一日万几积其失不亡何为若上贤右能使百司各善其职则高居深拱谁敢犯之隋末盗 
起争天下者不十数人余皆保城邑以归命有道是背上怙乱者鲜特人主不能安之而挺之乱耳陛下近鉴危亡日慎一日虽尧舜何以加帝 
曰善拜侍御史迁给事中贞观四年诏发卒修洛阳宫干阳殿以备巡幸玄素上疏陈五不可谓东都未有幸期前事土木诸王出藩又当营构 
科调频烦一也向平东都层观广殿皆撤毁之今复兴筑顿乖初意二也国无兼年之储又兴不急之务 【时尚未幸东都故云不急之务新 
书云陛下每言巡幸者不急之务徒焉劳费似失其意今从旧书】 劳役过度怨讟将起三也百姓承乱离之后财力凋尽三五年闲恐未平复 
而又重耗其力四也汉高祖将都洛阳娄敬一言即日西驾以洛阳形胜不及关内也陛下化凋弊之俗为日尚浅讵可东巡以摇人心五也又 
言隋家营殿伐木豫章二千人挽一材以铁为毂不数里辄坏别数百人赍毂随之终日行不三十里计一材费数十万工揆其余可知已昔阿 
房成秦人散章华就楚众离干阳毕功隋人解体今民力未及隋日而役残创之人袭亡国之轨臣恐陛下之过甚于炀帝矣帝曰卿谓我不如 
炀帝何如桀纣对曰若此役不息亦同归于乱耳帝顾房玄龄曰洛阳朝贡道均朕营之将以便四方百姓今玄素言如此后虽当往露坐亦无 
伤也即诏罢役赐玄素彩二百匹魏征闻之叹曰张公论事遂有回天之力可谓仁人之言哉历太子少詹事迁右庶子时太子承干事游畋不 
悦学玄素上书曰古者三驱非以教杀除民害也今反以猎为娱岂不损盛德哉书曰事不师古匪说攸闻然则明道在学古学古在师训孔颖 
达奉诏劝讲宜数延问更博选贤杰朝夕与相观摩日知所无月无忘所能斯善矣凡人性不胜情耽惑成乱忠信既塞君道乃亏古人云勿以 
恶小不去善小不为祸福之来皆根于初初尚不慎终将焉保太子不纳又上书曰周公大圣人犹握发吐餐以延白屋况下于周公者哉殿下 
睿质已隆尚须充以学力孔颖达赵弘智等皆宿德鸿儒兼达政要望数召见讲论古今必多裨益至雕虫小技之流祇可闲取以代博弈耳骑 
射游畋酣歌戏玩虽悦耳目实秽心神夫心为万事主动而无节则乱臣恐殿下败德之源在此矣十四年擢银青光禄大夫行左庶子太子久 
不见宾友玄素曰宫中祇妇人耳不知如樊姬者有几主上妙简贤才以为寮佐乃经时不得一见将谁为纳诲哉太子嫉其数谏遣户奴夜以 
马挝击之几死又尝闻宫中击鼓叩阁正言太子出鼓对玄素破之既而败德日闻玄素又上书谏举周宣帝为太子时失德终致覆国及隋太 
子勇骄侈被谗见废事为近事之鉴且言主上以父子之亲诏殿下资用不为节限 【诏在贞观十六年】 乃诏未六旬而用踰七万骄奢无 
艺孰有过此龙楼望苑为工匠之肆所施与者非游手杂色则图画雕镂之人既阙问安视膳之宜又无爱学好道之实在外巳有此失隐密之 
中尚可胜计哉书入太子怒遣刺客伺之俄太子废玄素坐除名十八年起潮州刺史徙邓州高宗时致仕卒始玄素与孙伏伽在隋皆为令史 
帝尝问玄素历官所由玄素深自愧耻褚遂良谏曰臣闻圣主不戏言于臣陛下以玄素任三品佐储闱岂宜复对羣臣穷其门户使置身无地 
乎帝曰朕亦悔之伏伽虽广坐陈说往事无所隐焉

　　钦定续通志卷二百十一

　　●钦定续通志卷二百十二　列传十二

　　列传

　　唐 【十二】

　　○唐十二

　　韦挺【待价　武万石】杨弘礼【弘武纂】　刘德威【审礼延嗣】　　赵弘智　　　权万纪【怀恩】　阎立德【立本　知微 
　用之】　　蒋俨　　　　韦机　　　　姜师度【强循】　　张知謇

　　韦挺
　　杨弘礼
　　刘德威
　　赵弘智
　　权万纪
　　阎立德
　　蒋俨
　　韦机
　　姜师度
　　张知謇

　　△韦挺

　　韦挺京兆万年人父冲仕隋为民部尚书挺少与隐大子善高祖入长安署陇西公府祭酒累迁太子左卫骠骑检校左卫率太子遇之厚 
宫臣无与比武德七年帝避暑仁智宫或言太子与宫臣谋逆又杨文干反乱连东宫帝责宫臣由是挺与杜淹王珪等皆流雟州未几召拜主 
爵郎中贞观初王珪数荐之累迁黄门侍郎拜御史大夫扶阳县男太宗谓曰卿之任大夫独朕意左右无为卿地者挺曰臣驽下不足辱高位 
且非勋旧愿后臣以劝立功者不听是时承隋大乱风俗薄恶人不知教挺上言父母之丧创己痛深今衣冠士族辰日不哭谓为重丧亲宾来 
