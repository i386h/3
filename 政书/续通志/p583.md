<!-- { "loadSidebar": true } -->
　　唐 【五十七】

　　○唐五十七

　　徐浩　　　　吕渭【温】　　　　于頔　　王智兴【晏平晏宰】　杜兼【羔中立】　　　杜亚　　范传正　　　孟简　　 
　　　刘伯刍【宽夫】　　杨凭【凝敬之】　　潘孟阳　　　　崔元略【铉】　　韦绶

　　徐浩
　　吕渭
　　于頔
　　王智兴
　　杜兼
　　杜亚
　　范传正
　　孟简
　　刘伯刍
　　杨凭
　　潘孟阳
　　崔元略
　　韦绶

　　△徐浩

　　徐浩字季海越州人擢明经张说称其才繇鲁山主簿为集贤校理迁右拾遗辟幽州张守珪幕府改监察御史厯河阳令有治绩东都留 
守王倕表署其府民有妄作符命者浩校篆诘其诈累迁都官郎中为岭南选补使又领东都选肃宗立授中书舍人四方诏令多出浩手遣辞 
赡速又参太上皇诰册宠遇罕与为比兼尚书右丞建言故事有司断狱必刑部审覆自李林甫杨国忠当国就宰相府断事尚书以下未省即 
署乖慎恤意请如故便诏可详断复自此始进国子祭酒以李辅国谮贬庐州长史代宗复征拜中书舍人迁工部侍郎会稽县公出为岭南节 
度观察使兼御史大夫召拜吏部侍郎集贤殿学士 【按通鉴吏部侍郎杨绾典选平允性介直不附元载岭南节度使徐浩贪冒倾南方珍 
货以赂载载以绾为国子祭酒引浩代之】 坐妾弟以优冒选托侍郎薛邕注授京尉为御史大夫李栖筠所弹贬明州别驾德宗即位征拜彭 
王傅进郡公建中三年卒年八十赠太子少师谥曰定浩父峤之善书 【旧书父峤官至洛州刺史】 以法授浩浩尤工草隶世状其法曰怒 
猊抉石渴骥奔泉浩初以文学称晚节颇嗜财惑于所嬖卒以此败云

　　△吕渭

　　吕渭字君载河中人父延之越州刺史浙东节度使渭举进士累授婺州永康令大理评事浙西观察使李涵辟为支使再迁殿中侍御史 
大历末涵为元陵副使渭又为判官涵自御史大夫改太子少傅渭上言涵父名少康当避宰相崔佑甫善其言擢司门员外郎御史台劾渭昔 
涵再任少卿不以嫌今谓少傅为慢官疑渭为涵游说乃贬渭歙州司马贞元中累迁礼部侍郎始中书省有柳树建中末枯死德宗自梁还复 
荣茂人以为瑞柳渭试进士取为题帝闻不以为善 【旧书云帝闻而嘉之】 又与裴延龄为姻家擢其子操上第会入阁遗私谒之书于廷 
出为潭州刺史贞元十六年卒年六十六赠陕州大都督子温恭俭让

　　吕温

　　 吕温

　　温字和叔一字化光贞元末登进士第与韦执谊交厚因善王叔文再迁为左拾遗以侍御史副张荐使吐蕃会顺宗立荐卒于青海吐蕃 
以中国有丧留温不遣时叔文乘权与游皆贵显温以绝域不得迁常自悲元和元年乃还而柳宗元等九人皆坐叔文贬温独以奉使免进户 
部员外郎温文采赡逸为时所称性险躁好奇近利与窦羣羊士谔昵羣为御史中丞荐温知杂事士谔为御史宰相李吉甫持之久不报时吉 
甫为中官所恶将出镇扬州温乘间倾之会吉甫病召医人陈登诊视夜宿安邑里第温令吏捕登鞫问且奏吉甫阴事宪宗骇异既诘辨皆妄 
言乃贬温均州刺史朝议责太轻再贬道州久之徙衡州不得意发疾卒年四十所著凌烟阁功臣铭张始兴画赞移博士书颇为文士所赏有 
文集十卷恭字恭叔尚气节喜纵横孙吴术为山南西道府掌书记进殿中侍御史终岭南府判官俭亦为侍御史让至太子右庶子皆美才吉 
甫再入中书长庆后德裕党盛吕氏诸子无至达官者

　　△于頔

　　于頔字允元河南人后周太师谨七世孙荫补千牛 【按权德舆所作頔家庙碑頔五代祖象贤以前皆仕北朝曾祖范显武令祖江未 
仕父敻泗州司马入唐三代无达官亦无致身王事者新旧书俱云得荫未详何据】 调华阴尉累劳迁侍御史为吐蕃计会使擢长安令驾部 
郎中出为湖州刺史修复湖陂溉田三千顷岁获秔稻蒲鱼每以万计州地庳薄葬者不掩■〈木匶〉頔为坎瘗枯骨千余人赖以安未几改 
苏州罢淫祠浚沟浍端路衢为政有绩然暴横少恩杖前部尉以逞憾观察使王纬以闻德宗不省俄迁大理卿为陕虢观察使益峻罚苛惩官 
吏惴恐参军事姚岘不胜虐自沈于河贞元十四年拜山南东道节度使是时吴少诚叛頔率兵自唐州战吴房朗山败之禽其将李璨又胜之 
濯神沟于是请升襄州为大都督府广募战士储良械憪然有专汉南意帝晚务姑息頔奏建无不从公敛私输持下益急而慢于奉上诬劾邓 
州刺史元洪朝廷重违其意为流端州命中人护送至枣阳頔遣兵劫洪还拘之又表责洪太重改吉州长史遣使原谕乃巳尝怒判官辥正伦 
奏贬陕州长史比诏下頔中悔奏复署旧职累迁检校尚书左仆射同中书门下平章事封燕国公 【按旧书本纪頔于宪宗嗣位之十二月 
甲辰加平章事元和二年八月辛巳封燕国公此与旧传俱序于宪宗立之前与纪互异】 俄擅以兵取邓州帝不问宪宗立权纲自出頔稍惧 
愿以第四子季友尚主帝以永昌公主降焉遂入朝拜司空同中书门下平章事请准杜佑月三奉朝诏可时宦者梁守谦幸于帝颇用事有梁 
正言者与頔子敏善敏因正言厚赂守谦求頔出镇久不报敏怒其绐责所馈诱正言家奴支解之弃溷中家童上诉诏捕頔吏沈璧及它奴送 
御史狱命中丞辥存诚刑部侍郎王播大理卿武少仪杂问之頔贬为恩王傅子敏窜雷州至商山赐死次子季友夺二官正言诛死久之拜户 
部尚书 【按旧书本纪頔于元和八年二月贬恩王傅九月壬申为太子宾客十年十月壬子为户部尚书旧书于頔贬官后但书其改授太 
子宾客此又但书其拜户部尚书各纪一官遂致互异】 又坐季友居丧荒宴削金紫光禄大夫明年乃致仕宰司将以太子少保官之帝改署 
宾客郁郁不得意卒赠太保太常谥曰厉季友从穆宗猎苑中求改谥会李愬亦为请更赐谥曰恩

　　△王智兴

　　王智兴字匡谏怀州温人少骁锐为徐州牙兵事刺史李洧洧弃李纳挈州自归纳怒急攻洧智兴能驶步奉表不数日至京师告急德宗 
出朔方军五千击纳解去自是为徐特将王师讨吴元济李师道谋挠王师数侵徐救蔡节度使李愿遣智兴率步骑拒贼屡破之累迁侍御史 
元和十三年伐师道智兴攻拔金乡鱼台俘斩万计贼平进御史中丞明年召还为沂州刺史长庆初河朔用兵加检校左散骑常侍充武寍军 
副使河北行营诸军都知兵马司帅兵三千渡河属朝廷用崔羣为武寍节度使羣畏智兴难制密请追还京师 【按旧书智兴傅亦云崔羣 
虑其旋军难制密表请追赴阙授以他官惟新旧书羣传云羣以智兴得士心请因授智兴节钺与此互异】 未报会赦王廷凑诸节度班师智 
兴还羣遣寮属迎之令士委甲而入智兴心不悦因勒兵斩关入杀异己者十余辈然后谒羣谢曰此军情也羣乃治装去智兴以兵卫送还朝 
至埇桥掠盐铁院及贡物劫商旅逐濠州刺史侯弘度朝廷甫罢兵不能讨即诏检校工部尚书充本军节度使李■〈宀介〉攻宋州智兴悉 
锐师破之漳口■〈宀介〉平君检校尚书左仆射李同捷以沧德叛智兴请讨之诏拜检校司徒同中书门下平章事沧德行营招抚使拔棣 
州诸将闻战愈力遂有功入朝燕麟德殿赐予备厚册拜太傅封雁门郡王进兼侍中改忠武河中宣武三节度卒年七十九赠太尉子九人晏 
平晏宰知名

　　王晏平
　　王晏宰

　　 王晏平

　　晏平幼从父军以讨同捷功检校右散骑常侍朔方灵盐节度使父丧擅取马四百兵械七千自卫御史劾之诏改永州司户参军

　　 王晏宰

　　晏宰后去晏独名宰少拳果长隶神策军甘露之变以功兼御史大夫为光州刺史有美政观察使段文昌荐之朝除盐州刺史持法严人 
不甚便累擢邠寍庆节度使回鹘平徙忠武军王师讨刘稹诏宰以兵出魏博趋磁州复诏宰兼统河阳行营进取天井关贼党离沮李德裕以 
宰乘破竹势不遂取泽州以其子晏实守磁为顾望计帝有诏切责宰惧急攻陵川破贼石会关进攻泽州其将郭谊杀稹降宰传稹首京师遂 
节度太原宣宗初入朝厚结权幸求宰相周墀劾之乃还军吐蕃引党项回鹘寇河西诏统代北诸军进击以疾不任事徙河阳罢为太子少保 
分司东都进少傅卒晏实幼机警智兴自养之故名与诸父齿稹平擢淄州刺史终天雄节度使

　　△杜兼

　　杜兼字处弘中书令正伦五世孙初正伦无子故以兄子志静为后父廙为郑州录事参军事安禄山乱逃去贼索之急宋州刺史李岑以 
兵迎之为追骑所害兼尚幼逃入终南山伯父存介为贼执临刑兼号呼愿为奴以赎遂皆免建中初进士高第徐泗节度使张建封表至其府 
积劳为濠州刺史性浮险尚豪侈德宗既厌兵大抵刺史重代易至厯年不徙兼探帝意谋自固即修武备募占劲兵三千帝以为才遂横恣僚 
官韦赏陆楚论事忤兼诬劾以罪杀之众莫不冤又妄系令狐运而陷李藩欲杀之不克元和初入为刑部郎中改苏州刺史比行上书言李锜 
必反留为吏部郎中寻擢河南尹卒年七十

　　杜羔
　　杜中立

　　 杜羔

　　从弟羔贞元初及进士第有至性父死河北母更兵乱不知所之及兼为泽潞判官鞫狱有媪辨对不凡乃羔母因得奉养而不知父墓区 
处昼夜哀恸他日舍佛祠观柱间有文字乃其父临死记墓所在羔奔往有耆老识其垄因是乃得葬元和中为万年令时许季同为长安令京 
兆尹元义方责租赋不时系二县吏将罪之羔等辩列尤苦尹不为纵羔乃谒宰相请移散官宪宗遣中使问状具对府政苛细力不堪奉诏皆 
免官夺尹三月俸议者以羔为直未几授户部郎中后厯振武节度使以工部尚书致仕卒赠尚书右仆射谥曰敬

　　 杜中立

　　子中立字无为以门荫厯太子通事舍人开成初尚真源长公主迁光禄少卿驸马都尉中立数求自试转太仆卫尉二少卿厯左右金吾 
大将军捕系京师恶少立棰死迁司农卿绳吏急反为中伤左徙庆王傅久之复拜司农卿入谢帝曰卿用法深信乎答曰毂下百司养名不肯 
事如司农尤丛剧陛下无遽信流言假臣数月事可济帝许之初度支度六宫飱钱移司农司农季一出付吏大吏尽举所给于人权子钱以给 
之不以时中立取钱纳帑舍率五日一出吏不得为奸后遂以为法加检校右散骑常侍出为义武节度使旧徭车三千乘岁挽盐海滨民苦之 
中立置飞云将数百人具舟以载自是民不劳军食足矣大中十二年大水泛徐兖青郓而沧地积卑中立自按行引御水入之毛河东注海州 
无水灾卒年四十八赠工部尚书

　　△杜亚

　　杜亚字次公京兆人肃宗在灵武上书论当世事擢校书郎杜鸿渐节度河西奏署幕府入朝厯吏部员外郎鸿渐为山南剑南副元帅亚 
与杨炎并为判官再迁谏议大夫元载得罪亚与刘晏等劾治载死迁给事中常衮恶之出为江西观察使德宗立召还亚意必任台宰倍道进 
与人语皆天下大政或以事祈谒辄相然可帝知不悦也既又建奏疏阔不称旨罢为陕虢观察兼转运使徙河中刘晏抵罪贬睦州刺史兴元 
