<!-- { "loadSidebar": true } -->
事王文统颇见委任默上书曰陛下应天顺人诞登大宝天下生民欢忻踊跃引领盛治然平治天下必用正人端士唇吻小人一时功利之说 
必不能定立丕基为子孙久远计若夫钩距揣摩以利害惊动人主之听者无他意在摈斥诸贤独执政柄耳此苏张之流也惟陛下察之他日 
默与王鹗姚枢俱在帝前复面斥文统曰此人学术不正久居相位必祸天下帝曰然则谁可相者默曰以臣观之无如许衡帝不悦而罢文统 
深憾之乃请以默为太子太傅辞曰太子位号未正臣不敢先受太傅名 【按姚枢传以此为枢之言许衡传则云默欲因东宫以避祸与枢 
拜命俱入谢衡止之三传不同未知孰是】 乃复以为翰林侍讲学士俄谢病归文统诛帝追忆其言谓近臣曰曩言王文统不可用惟窦汉卿 
一人向使更有一二言者朕宁不之思耶召还赐第京师命有司月给廪禄国有大政必咨访之默与王盘等请分置翰林院专掌蒙古文字其 
翰林兼国史院仍旧纂修国史典制诰备顾问又言三代所以风俗淳厚厯数长久者皆设学养士所致今宜建学立师博选贵族子弟教之以 
示风化之本帝皆纳之默尝与利秉忠姚枢刘肃商挺侍帝侧默言君有过举臣当直言都俞吁咈古之所尚今君曰可臣亦以为可君曰否臣 
亦以为否非善政也明日复侍帝于幄殿猎者失一鹘帝怒侍臣或从旁大声谓宜加罪帝恶其迎合命杖之释猎者不问既退秉忠等贺默曰 
非公诚结主知安得感悟至此至元十七年加昭文馆大学士卒讣闻帝深嗟悼厚加赗赐命有司护丧归葬肥乡默为人乐易平居未尝评品 
人物至论国家大计面折廷诤人谓汲黯无以过之帝尝曰朕求贤三十年惟得窦汉卿及李俊民二人又曰如窦汉卿之心姚公茂之才合而 
为一斯可谓全人矣封魏国公谥文正子履集贤大学士

　　李俊民

　　 李俊民

　　李俊民字用章泽州人得河南程氏之学金承安中举进士第一应奉翰林文学未几弃官归以所学教授乡里士多从之金源南迁隐于 
嵩山后徙怀州俄复隐于西山既而变起仓猝人服其先知俊民在河南时隐士荆先生者授以邵雍皇极数时之知数者无出刘秉忠右亦自 
以为弗及世祖在潜藩以安车召之延访无虚日遽乞还山世祖重违其意遣中贵人护送之又尝令张仲一问以祯祥及即位其言皆验而俊 
民巳卒赐谥庄静先生

　　钦定续通志卷四百六十三

　　●钦定续通志卷四百六十四　列传二百六十四

　　列传

　　元 【十八】

　　○元十八

　　宋子贞　　　　　　　商挺　　赵良弼　　　　　　　赵璧

　　宋子贞
　　商挺
　　赵良弼
　　赵璧

　　△宋子贞

　　宋子贞字周臣潞州长子人与族兄知柔同补太学生俱有名金末潞州乱子贞走赵魏闲东平行台严实招置幕府用为详议官兼提举 
学校岁壬辰实戍黄陵金人悉力来攻与战不利敌势颇张曹濮以南皆震有自敌中逃归者言金兵且大至人情恟惧子贞请于实斩扬言者 
以令诸城境内乃安汴梁既下饥民北徙饥殍盈道子贞多方赈救全活者万余人金士之流寓者悉周给且荐用之拔名儒张特立刘肃李昶 
辈于羁旅与之同列四方之士闻风而至故东平一时人材多于他镇乙未太宗命子贞为行台右司郎中中原略定事多草创行台所统五十 
余城州县官率为贪私以病民子贞仿前代观察采访制命官分三道纠察官吏立程序定期会黜贪惰奖廉勤始有纪纲民得苏息东平将校 
占民为部曲户谓之脚寨擅其赋役子贞令悉归州县人以为便实卒子忠济袭爵请于朝授子贞参议东平路事兼提举太常礼乐子贞作新 
庙学延诸名儒招致生徒俾习经艺齐鲁儒风为之一变己未世祖南伐召至濮问以方略对曰本朝威武有余仁德未洽所以拒命者特畏死 
尔若投降者不杀胁从者勿治则宋之郡邑可传檄定也世祖善其言中统元年授益都路宣抚使未几拜右三部尚书李璮叛诏子贞参议军 
前行省事子贞单骑至济南观璮形势因说丞相史天泽曰璮拥众东来坐守孤城宜增筑外城防其奔突彼粮尽援绝不攻自破矣议与天泽 
合遂擒璮子贞还上书陈便宜十事大略谓官爵人主之柄选法宜尽归吏部律令国之纪纲宜早刊定监司总统一路乞选公廉有才德者为 
之州县官相传以世非法赋敛民穷无告宜迁转以革其弊又请建国学教冑子敕州郡提学课试诸生三年一贡举帝命中书次第施行之至 
元二年迁翰林学士参议中书省事奏请班俸禄定职田从之俄拜中书平章政事复陈时务十二策帝颇悔用子贞晚未几以年老求退特敕 
中书凡有大事即其家访问子贞私居每闻朝廷事不便必封疏上奏爱君忧国不以进退异其心当疾革诸子请遗言子贞曰吾平昔教汝者 
不少今尚何言子渤

　　△商挺

　　商挺字孟卿曹州济阴人父衡金行省员外郎以战死挺年二十四汴京破北京东平严实聘为诸子师实卒子忠济嗣辟为经厯赞忠济 
兴学养士 【按元明善撰墓碑云聘康■〈日昱〉说书李昶说春秋李桢说大学东州多士公实作之】 世祖在潜邸闻挺名征至盐州入 
对称旨闲陪宴语因曰挺来时李璮城朐山东平当馈米万石东平至朐山率十石致一石且车淖于雨必后期后期罪死请输沂州使璮军取 
食便世祖曰爱民如此忍不卿从杨惟中宣抚关中挺为郎中兵火之余八州十二县户不满万皆惊忧无聊挺佐惟中黜贪暴出淹滞定规程 
主簿责务农薄税通其有无期月民乃安且请减关中常赋之半明年惟中罢廉希宪来代升挺为宣抚副使寻命兼治怀孟戊午罢宣抚司挺 
还东平宪宗亲征蜀世祖将趋鄂汉军于小濮召问军事挺对曰蜀道险远万乘岂宜轻动世祖默然久之曰卿言正契吾心宪宗崩世祖北还 
道遣张文谦与挺计事挺曰军中当严符信以防奸访文谦急追及言之世祖大悟骂曰无一人为我言此非商孟卿几败大计速遣使至军立 
约未几额哷布格之使至军中执而斩之召挺至开平与廉希宪密赞大计世祖既即位以希宪及挺宣抚陕蜀至京兆时哈喇布哈珲塔哈驻 
六盘山以兵应额哷布格挺谓希宪曰为六盘有三策悉锐而东直捣京兆上策也聚兵六盘观衅而动中策也重装北归以应和琳下策也希 
宪曰彼将何从挺曰必出下策巳而果然于是与希宪定议令巴崇汪良臣发兵御之六盘之兵既北而阿勒达尔自和琳引兵南来遇于甘州 
哈喇布哈以语不合遂北去阿勒达尔乃与珲塔哈合军而南时诸王哈坦率骑兵与巴崇汪良臣兵合乃分为三道以拒之大战甘州东杀阿 
勒达尔珲塔哈事闻帝大悦曰商孟卿古之良将也改宣抚司为行中书省进希宪右丞挺佥行省事中统二年进参知政事兴元判官费寅 【 
廉希宪传作蜀人费正寅】 有罪惧诛以借兵完城事讼挺与希宪于朝帝召挺便殿问曰卿在关中怀孟两着治效而毁言日至岂同僚有沮 
卿者耶抑位高而志怠耶对曰臣在秦三年多过其或从权以应变者有之若功成归已事败分咎于人臣必不敢请就既刃出帝顾斤臣数挺 
前后大计凡十有七因叹曰挺有功如是犹自言有罪谁复为朕戮力耶至元元年入拜参知政事建议修辽金二史三年帝留意经举挺与姚 
枢窦默王鹗杨果纂五经要语凡二十八类以进六年同佥枢密院事八年升副使定军官品级给军使屯田收其获以饷亲军汰不胜军者户 
三万户一丁者亦汰之丁多业宾业多丁寡财力相资合出一军着为令九年封皇子莽噶拉为安西王以挺为王相挺进十策于王曰睦亲邻 
安人心敬民时备不虞厚民生一事权清心源谨自治国本根察下情王为置酒嘉纳王薨王妃使挺请命于朝以子阿南达嗣帝曰年少祖宗 
之训未习卿姑行王相府事初运使郭琮郎中郭叔云与王相赵炳构隙或告炳不法妃命囚之六盘狱以死朝廷疑擅杀之鞫琮等伏辜有王 
府女奚楚彻以预二郭谋临刑望以求生有暧昧语连挺及其子瓛帝怒召挺拘炳家瓛下狱帝命诸儒谳其罪尚书留梦炎以议勋奏曰臣宋 
儒不知挺向来之功可补今之过否帝不悦符宝郎董文忠奏曰梦炎不知挺何如人臣以曩时推戴之功语之矣帝良久曰其事果何如对曰 
臣目未覩耳固闻之杀人之谋挺不与也帝默然十六年始释挺及瓛二十年复枢密副使我以疾免明年赵氐子复讼父冤又被系百余日乃 
释 【按苏天爵名臣事略云挺再被系得释乃二葺小圃于都城南有阜曰左山因以自号】 二十五年卒延佑初追封鲁国公谥文定子琥 
字台符至元十四年以姚枢许衡荐拜江南行台御史多政绩二十七年征拜中书御史属地震琥上书言昔汉文帝有此异而无其应葢以恭 
行德化而弭也因条陈汉文时政以进又言为国之道在立法任人二者而己法不徒立须人而行人不滥用惟贤是择因举天下名士十余人 
帝从之皆召用三十年迁国子司业卒

　　△赵良弼

　　赵良弼字辅之女真人 【名臣事略作赵州赞皇人】 父兄诸子俱死事于金良弼明敏多智略初举进士教授赵州世祖在潜藩召对 
称旨会立邢州安抚司擢为幕长区画有方事或掣肘则请诸藩邸再阅岁邢大治户口增倍世祖在潜藩时分地在关陕奏以廉希宪商挺宣 
抚陕西以良弼参词司事阿勒达尔刘太平钩校京兆钱谷煅炼羣狱死者二十余人众皆股栗良弼力陈大义词气慷慨二人卒不能诬故宣 
抚司一无所坐己未世祖南征召参议元帅府事兼江淮安抚使亲执桴鼓率先士卒五战皆捷所至宣布恩德民皆安堵世祖北还遣如京兆 
访秦蜀事宜得实还报曰宗王穆各无他心宜以西南六盘悉委属之珲塔哈屯军六盘士马精强咸思北归恐事有不意耨埒总秦川蒙古诸 
军年少鸷勇轻去就当宠以重职疾解其兵柄刘太平霍鲁怀声音办集粮饷阴有据秦蜀志伯嘉努刘黑马汪惟正兄弟蒙被德惠俱悉心俟 
命后皆如其言中统元年复以廉希宪商挺宣抚奏蜀良弼为参议良弼先行时珲塔哈判北归良弼执其赏元帅奇尔台布哈密喇卜和卓诛 
之希宪及挺虑有擅杀名遣使入奏待罪良弼具密状授使者言始遣捕二帅时止令囚以俟报臣窃以为张皇不便宜急诛之擅杀在臣实不 
在宣抚司若上怒希宪等愿者即出此奏帝竟不问蜀人费寅 【与廉希宪及商挺传并异】 以私憾诬希宪挺在京兆有异志者九事引良 
弼为证帝召良弼诘问良弼泣曰二臣忠良保无是心愿剖臣心以明之意意不释会平李璮得王文统交通书益疑二臣切责良弼良弼誓死 
不变帝意乃解费寅卒以反诛至元七年 【按日本国传良弼使日木在至元六年】 奉使日本先是数遣使通日本卒不得要领至是良弼 
请行乃授秘书监给兵三千以从良弼辞独与书状官二十四人俱舟至金津岛其国人望见使舟举刀来攻良弼舍舟登岸喻旨金津守延入 
板屋以兵环之灭烛大噪良弼凝然自若天明其国太宰府官陈兵四出问使者来状良弼数其不恭罪仍喻以礼意太宰府官愧服求国书良 
弼曰必见汝国王始授之越数日复来求书至以兵胁良弼良弼曰不见汝国王宁持我首去书不可得也日木知不可屈遣使介十二人入觐 
