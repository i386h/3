<!-- { "loadSidebar": true } -->
爵俾代其行李思齐张良弼等各怀异见构兵不已以致盗败愈炽深遣朕忧况全齐密迩辇毂傥失早计恐生异图询诸众谋佥谓太子聪明 
仁孝文武兼资爰命以中书令枢密使悉总天下兵马诸王驸马各道总兵将吏一应军机政务生杀予夺事无轻重如出朕裁其库库特穆尔 
总领本部军马自潼关以东肃清江淮李思齐总统本部军马自凤翔以西进取川蜀以少保图噜为陕西行省左丞相本省驻札总本部及张 
良弼孔兴图鲁卜各军进取襄樊王信本部军马固守信地别听调遣诏书到日汝等悉宜洗心涤虑同济时艰诏书虽下而太子不果行库库 
特穆尔亦不奉命于是其部将关保摩该等皆叛庚戌摩该杀卫辉守御官余仁辅彰德守御官范国英引军至清化欲袭怀庆闻库库有备遂 
还彰德乃上疏列其罪状于朝诏以库库特穆尔不遵君命宜黜其兵权就令摩该讨之辛亥特穆尔布哈进封淮王壬子为皇太子立大抚军 
院癸丑封太师巴咱尔永平王甲寅以右丞相谔勒哲特穆尔翰林承旨达尔玛并知大抚军院事辛酉以谔勒哲特穆尔仍前少师知枢密院 
事伊苏仍前太保中书右丞相特哩特穆尔以太尉为添设中书左丞相壬申命特哩特穆尔仍前太尉左丞相为知大抚军院事中书右丞陈 
敬伯为中书平章政事九月丁丑以起兵迤南百姓供给繁重免真定河南陕西山东冀寍等处今年田租之半其余杂泛一切住罢辛巳吴王 
元璋取平江路执张士诚以归乙酉吴王元璋取通州丁亥取无锡州己丑诏伊苏以中书右丞相分省山东萨兰托里以中书左丞相分省大 
同己亥命特哩特穆尔提调端本堂及领经筵事辛丑吴王元璋取台州路时台州温州庆元三路皆方国珍所据冬十月甲辰朔摩该以兵入 
山西定孟州忻州下崞州遂攻真定诏伊苏自河闲以兵会摩该取真定不克命伊苏还河闲摩该还彰德乙巳皇太子奏以淮南行省平章政 
事王信为山东行省平章政事兼知行枢密院事立中书分省于真定路丙午加司徒淮南行省平章政事王宣为沂国公壬子落库库特穆尔 
太傅中书左丞相并诸兼领职事仍前河南王以汝州为其食邑其弟托音特穆尔以集贤学士同居河南其帐前诸军索珠浩尔齐统之河南 
诸军李克彛统之关保仍统本部诸军山东诸军伊苏统之山西诸军萨兰托里统之河北诸军摩该统之大赦甲寅以浩尔齐为中书平章政 
事乙丑以集贤大学士丁好礼为中书添设平章政事丙寅平章内史关保封许国公己巳吴王元璋取温州十一月壬午取沂州守臣王信遁 
癸未取庆元路方国珍迎降丙戌以平章政事伊噜特穆尔知枢密院事谔勒哲特穆尔平章政事巴延特穆尔德哷苏并知抚军院事戊子吴 
王元璋取泽州乙未以知枢密院事摩该为中书平章政事太尉中书左丞相特哩特穆尔为抚军院使丁酉命关保分省于晋寍辛丑吴王元 
璋取益都路平章政事巴拜降宣慰使布延布哈总管胡浚知院张俊皆死之十二月癸卯朔日有食之丁未吴王元璋取般阳路戊申取济寍 
路陈秉直遁己酉取莱州遂取济南及东平路丁巳入杉关取邵武路庚申以杨诚陈秉直并为国公中书平章政事甲子命右丞相伊苏等会 
杨诚陈秉直巴延布哈俞胜各部军同守山东又命关保往援山东丙寅以章嘉为中书参知政事庚午吴王元璋由海道取福州守臣平章政 
事库春遁行宣政院使托尔死之是月诏陕西行省左丞相图噜总统张良弼图鲁卜孔兴等军以李思齐为副总统守关中仍令图鲁卜孔兴 
等出潼关渡河合势东行共勤王事思齐等不奉命是岁诏分潼关以西属李思齐以东属库库特穆尔各罢兵还镇于是关保退屯潞州商暠 
留屯潼关
　　二十八年春正月壬申朔皇太子命关保固守晋寍总统诸军以中书平章政事巴延特穆尔为御史大夫乙亥吴王朱元璋即皇帝位于 
建康国号曰明建元洪武是月明兵取建寍延平二路陈友定被执二月壬寅朔削库库特穆尔爵邑令图噜李思齐等讨之 【按明史库库 
特穆尔传顺帝削库库太傅中书左丞相令以河南王就食邑汝南分其军隶诸将库库既受诏即退军驻泽州其部将关保亦叛归于朝朝廷 
知库库势孤乃诏李思齐等东出关合兵攻之库库愤甚引兵据太原尽杀朝廷所置官吏于是下诏尽削其官爵令诸军四面讨之元史本纪 
俱略之】 癸丑明兵取东昌路守将申禁王辅元死之丙辰库库特穆尔自泽州退守晋寍关保守泽潞二州与摩该军合己未明兵取宝庆路 
甲子汀州路总管陈谷珍以城降于明丙寅明兵取棣州是月明兵至河南李思齐张良弼等解兵西还诏知枢密院事托和齐平章政事魏赛 
音布哈进攻晋寍兴化泉漳潮四路皆降于明三月明兵取河南李思齐张良弼会兵驻潼关明兵攻入之思齐奔凤翔明兵又取永惠二路夏 
四月辛丑朔取英德州戊申取广州路又取嵩陕汝等州五月庚午朔取道州李克彝弃河南城奔陕西推李思齐为总兵驻兵岐山是月李思 
齐部将和琳台托克托张意据盩厔商暠据武功李克彝据岐山任从政据陇州六月癸丑明兵取全郴梧藤浔诸州贵象郁林等郡及静江路 
是月广西诸郡县皆附于明秋七月乙亥摩该关保以兵攻晋寍是月李思齐会李克彛商暠张意图鲁卜等于凤翔海南海北诸郡县皆降于 
明闰月己亥朔库库特穆尔与摩该关保战败之擒关保摩该遣其断事官以闻诏关保摩该闲谍构兵可依军法处治关保摩该皆被杀辛丑 
明兵取卫辉路癸卯取彰德路乙巳左江右江诸路皆降于明丁未明兵取广平路丁巳罢大抚车院诛知大抚军院事巴延特穆尔等诏复命 
库库特穆尔仍前河南王太傅中书左丞相统领见部军马由中道直抵彰德卫辉太保中书右丞相伊苏统率大军经由东道水陆并进少保 
陕西行省左丞相图噜统率关陕诸军东出潼关攻取河洛太尉平章政事李思齐统率军马南出七盘金商克复汴洛四道进兵掎角剿捕毋 
分彼此秦国公平章知枢密院温普平章索珠等军东西布列乘机扫殄太尉辽阳左丞相额森布哈郡王知枢密院和逊等军捍御海口藩屏 
畿辅皇太子阿裕实哩达喇悉总天下兵马裁决庶务具如前诏甲子库库特穆尔自晋寍退守冀寍明兵至通州知枢密院事巴延特穆尔力 
战被擒死之左丞相实勒们传诏令太常礼仪院使鄂勒欢等奉太庙列室神主与皇太子同北行乙丑始罢内府兴造诏淮王特穆尔布哈监 
国庆通为中书左丞相同守京城丙寅帝御清寍殿集三宫后妃皇太子皇太子妃同议避兵北行左丞相实勒们及知枢密院事哈斯宦者赵 
巴延布哈等谏以为不可不听巴延布哈恸哭曰天下者世祖之天下陛下当以死守柰何弃之臣等愿率军民及诸集赛台出城拒战愿陛下 
固守京城卒不听夜半帝开健德门北去陈祖仁为乱军所害八月庚午 【元史作庚申按明兵入京城鸿猷录载系八月二日事以上文闰 
七月己亥朔推之应作庚午方与干支合谨改】 明兵入京城元亡特穆尔布哈庆通丁敬可郭允中死之后一年帝驻于应昌府又一年四月 
丙戌殂年五十一太尉谔勒哲院使观音努奉梓宫北葬五月癸卯明兵袭应昌府皇孙密廸哩巴拉及后妃并宝玉皆被获太子阿裕实哩达 
喇从十数骑遁明主以帝知顺天命退避而去特加号曰顺帝封密廸哩巴拉为崇礼侯 【历代建元考云顺帝驻应昌一年而殂国人谥曰 
惠宗太子嗣立改元宣光凡十一年谥曰昭宗按高丽史云顺帝北走驻应昌太子阿裕实哩达喇嗣立徙和琳改元宣光称北元时洪武十年 
也明年斗察酬特穆尔立北元遣使告高丽继又以改元天元告则继顺帝而建元者非止宜光矣　朔漠图考云洪武元年八月明兵取燕都 
元主携历代传国玺遁出塞三年殂于应昌太子阿裕实哩达喇称帝于漠北传位于子特古斯特穆尔后为其下伊苏岱尔所弒其臣复立衮 
特穆尔为汗建文三年殂以果勒齐为汗永乐改元屡遣书招谕不服八年车驾亲征至谔诺河十二年再征追至图拉河二十年三征次杀虎 
原会部长阿噜台弒其主布尼雅实哩而自立数侵塞上宣德九年为威喇特部所败阿噜台走死部落尽离散威喇特乃遣使入朝献传国玺 
伏读通鉴辑览　　御批云顺帝出塞北去固未尝失帝号而子孙相继称汗与明代相终始至我朝破察哈尔林丹汗而元始灭然史家于是 
年即大书元亡以其失统系而远避正也　　圣训煌煌允为史家圭泉谨录识之】 顺帝元统二年至元六年至正二十八年凡三十六年右 
元十四主合一百六十三年

　　钦定续通志卷七十

　　●钦定续通志卷七十一　后妃传一

　　后妃传

　　唐 【一】

　　○唐一

　　（臣）等谨按郑樵通志帝纪之后次以后妃传自汉迄隋宫壶之鉴备焉厥后史家著作互有异同旧唐书列武后于帝纪新书则纪传 
兼收五代史立家人传后妃与宗室同科宋尊杜太后于卷首而辽金并溯先代金史又载睿宗显宗诸后元史沿晋宋及旧唐书详载册命义 
例固殊矣今裒辑后传汇为一编正其体例郑志吕后传仍班书则武后宜存传也郑志后妃宗室分传则家人传宜析也郑志不载先代及王 
妃则辽金二史有可节也郑志不录晋宋以下册命则元史骈俪诸文可删也至公主传郑志唯后汉有之兹据旧史所有并加采辑各附于后 
传之后自唐而下宫闱之事治忽之原可以观矣

　　高祖太穆窦皇后　　太宗文德长孙皇后徐贤妃　　　　　　高宗废后王氏 【萧良娣】 则天武皇后　　　　　　中宗和思 
赵皇后庶人韦氏　　　　　　　上官昭容

　　△高祖太穆窦皇后

　　高祖太穆顺圣窦皇后京兆始平人 【按新书作平陵人考隋京兆郡无平陵县有始平县今从旧书作始平】 父毅在周为上柱国尚 
武帝姊襄阳公主入隋为定州总管神武公 【按后周纪保定闲毅称神武公建德闲加上柱国隋纪开皇元年以上柱国神武郡公为定州 
总管则神武公本周爵也史以其仍袭旧封故系之定州总管之下】 后幼读女诫列女等传一过不忘武帝爱之养于宫中异他甥时突厥女 
为后无宠后密谏曰吾国未靖突厥尚强愿抑情抚接以取合从则江南关东不吾梗矣武帝嘉纳及崩哀毁同所生闻隋高祖受禅自投床下 
曰恨吾非男子不能捄舅家祸毅遽掩其口曰毋妄言赤吾族常谓主曰此女不凡毋妄许人因画二孔雀屏闲请昏者使射二矢阴约中目则 
许之射者阅数十皆不合高祖后至射中各一目遂归于帝始元贞太后羸老有疾而姓素严诸娣姒皆畏莫敢侍后事之独怡谨尽孝淹月不 
释衣履工为篇章好存规诫又善书与高祖书相杂人莫辨也崩于涿郡年四十五帝在炀帝时多畜善马后见曰上性乐此盍以献徒留之速 
罪无益也不听顷果坐谴帝后见隋政乱多妄诛殛乃为自安之计数进鹰犬异驹炀帝果喜擢位将军因泣谓诸子曰早用而母言得此久矣 
帝有天下诏即所葬园为寿安陵谥曰穆及祔献陵尊为太穆皇后上元中益谥太穆神皇后

　　△太宗文德长孙皇后

