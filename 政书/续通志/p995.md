<!-- { "loadSidebar": true } -->
诬而举守贞正人可用守贞由是复拜平章政事及守贞以罪斥师中左迁陕西西路转运使岁余征为御史大夫命与礼部尚书张暐看读陈 
言文字拜参知政事进尚书左丞他日奏事帝语辅臣曰御史姬端修 【按中州集载泰和初元妃李氏方宰幸兄喜儿有杨国忠之权德州 
教授田庭方上书言近臣怙宠道陵顾谓绍祖曰近臣怙宠者为谁时喜儿侍立殿上绍祖倒笏指之曰莫非谓喜儿之属否颌之本传祗云姬 
端修所载互异谨识于此】 言小人在侧果谁欤师中曰应谓李喜儿辈帝默然承安四年表乞致仕诏赐宅一区留居京师以寒食乞还家上 
冢许之泰和二年卒诏依见任宰执例葬祭仍赙赠之谥文定师中工文性通达疏财尚义平居乐易临事刚决不可夺弟师俭初业进士欲籍 
其资荫师中保任之密令人代给常帖使之肆业师俭感激力学后遂登第方在政府以子思荫与其侄帝义之以其侄为肇砚承奉 【按中 
集载师中师王彦潜而与之同榜登科彦潜殁待其子思礼殷重不减骨肉正与荫侄事相类谨附识焉】 与胥持国同辅政颇相亲附世以此 
少之

　　△王翛

　　王翛字翛然涿州人皇统二年进士累官刑部员外郎坐请嘱故人奸罪杖四十降泰定军节度副使四迁大兴府治中 【中州集作大 
兴府少尹】 授户部侍郎世宗谓宰臣曰王翛前为外官闻有刚直名今闻专务出罪且非理从轻若果刚直则当忘身以为国履正以无偏何 
必卖法以徼福耶寻命赈济密云等三十六县明安人户冒请粟三万余石夺官一阶出为北京留守同知帝曰人多言王翛能官以朕观之直 
一老奸耳章宗即位迁礼部尚书兼大理卿会葬孝懿皇后父图克坦贞帝欲用前代故事班剑鼓吹宰臣以贞与弒熙宗诛死难之诏下礼官 
议翛直言其不可明昌二年改知大兴府事时僧徒多游贵戚门翛恶之严禁午后不得出寺有一僧犯禁皇姑大长公主为请翛杖杀之京师 
肃然后坐故出人罪削官特授定海军节度使乞致仕不许泰和七年卒

　　△马惠迪

　　马惠迪字吉甫漷阴人擢天德三年进士第再调昌邑令察廉第一补尚书省令史大定中出为西京留守判官以治最擢同知崇义军节 
度使事累迁左君郎中世宗爱其明敏而朴实超授御史中丞拜参知政事时乌达噶叛亡世宗巳遣人讨之又欲益以甲士毁其船栰惠迪奏 
曰得其人不可用有其地不可居恐不足劳圣虑明昌元年为南京留守致仕卒

　　△马琪

　　马琪字德玉大兴宝坻人正隆五年擢进士第调清源主簿三迁永清令永清畿县号难治琪以治闻授同知定武军节度使事兴中府治 
中召为户部员外郎改侍御史主奏高德温狱于富户寄钱事皆略不奏世宗以为宽纵语宰臣曰称职之才何其难也寻转左司员外郎扈从 
东巡迁右司郎中移左司特遣使宋国还授吏部侍郎改户部章宗即位除中都路转运使帝命宰臣选可任户部者或举琪帝然之曰琪不肯 
欺官亦不肯害民是可用也遂擢为户部尚书久之削官一阶初琪病告近侍传旨不具服曳履而出有司议当徒二年减外犹追官解任大理 
少卿阎公贞以为琪本遑遽失措与非病告有违不同宜减徒二年三等论之帝从公贞议任职如故明昌四年拜参知政事五年 【河渠志 
作二月八月】 河决阳武灌封邱而东琪行尚书省事往治之讫役而还迁中大夫承安元年北边用兵连岁旱暵表乞致仕不许明年出镇武 
安军致仕卒子师周合门祗候琪性明敏习吏事其治钱谷尤长然性吝好利颇为帝所少云

　　△尼玛哈鉴

　　尼玛哈鉴本名威喇隆州人识女真小字及汉字登大定十三年进士第调隆安教授改即墨主簿召授国子助教擢近侍局直长世宗器 
其材改太子侍丞踰年迁应奉翰林文字兼右三部司正世宗谓宰臣曰鉴尝近侍朕知其正直干治及为东宫侍丞保护太孙礼节言动犹有 
国裕纯厚旧风朕甚嘉之章宗立累迁户部侍郎兼翰林直学士俄转同知大兴府用大臣荐改知大兴府事明昌五年拜参知政事卒谥文肃

　　△黄久约

　　黄久约字弥大东平须城人曾祖孝绰有隐德号潜山先生父胜通判济州母刘氏尚书右丞长言之妹 【按中州集长言宋相莘老之 
孙父迹终仪真令工诗能文有南荣集行世】 岁子梦鼠衔明珠寤而久约生擢进士第调郓城主簿三迁曹州军事判官有盗窃民财诉者以 
为强郡守欲傅以重辟久约阅实囚得免死累擢翰林修撰升待制授磁州刺史磁素多盗既获而款伏者审录官或不时至系者多以杖杀或 
死狱中久约恻然曰民虽为盗而不死于法可乎乃尽谳之而后行久之入为翰林直学士寻授左谏议大夫兼礼部侍郎为贺宋生日副使道 
经宿泗见贡新枇杷子者州县调民夫递进还奏罢之时以贫富不均或欲令富民分贷贫者下有司议久约曰贫富不均亦理之常若强富民 
分贷适足以敛怨非损有余补不足之道章宗时领右丞相韪其议寻迁太常卿仍兼谏职时郡县多阙官久约言世岂乏材阂于资格故也明 
诏每责大臣守格法而滞人材乞断自宸衷而力行之世宗从之即日授刺史者数中久约又言宜令亲王以下职官递相堆举世宗曰方今县 
令最阙宜令刺史以上举可为县令者朕将察其实能而用之又谓久约曰近日察举好官皆是诸科监临全无进士何也岂荐举之法巳有奸 
弊不可久行乎久约曰诸科中岂无廉能人但不因察举有终身不至县令者此法未可废也故事宰相奏争则近臣退避久约尝侍朝欲趋出 
世宗止之自是谏臣不避以为常章宗即位久约以国富民贫本轻末重任人太杂吏权太重官盐价高妨商害民与夫选左右择守令八事为 
献皆嘉纳之再乞致仕不许授横海军节度使以优佚之明昌二年致仕卒久约隽明敢言性友弟为文典赡有外祖之遗风云

　　△李晏

　　李晏字致美泽州高平人 【中州集云唐顺宗第十六子福王绾之苗裔】 性警敏倜傥尚气皇统六年登经义进士第调岳阳丞 【 
中州集作临汾丞】 历中牟令海陵营汴京运木于河晏领之晏以经三门之险前后失败者众乃驰白行台以其木散投之水使工取于下流 
人皆便之召补尚书省令史辞去为卫州防御判官世宗素识其才名召为应奉翰林文字时方议郊礼命摄太常博士俄而真授为高丽读册 
官累迁礼部郎中除西京副留守世宗谓侍臣曰翰林旧入少新进士类不学至诏赦册命之文鲜有能者可选外任有文章士为之左右举晏 
于是召为翰林直学士兼太常少卿以母老乞归养授郑州防御使未赴母卒起复为翰林直学士世宗尝问晏县令阙员取之何道晏对曰国 
朝设科取士始分南北两选北选百人南选百五十人合词赋经义入仕之人既多所以县令未尝阙员甚后南北通选止设词赋一科每举限 
取六七十人入仕之人既少县令阙员葢由此也帝以为然诏后取人毋限以数寻擢吏部侍郎兼前职俄为中都路推排使迁翰林侍讲学士 
兼御史中丞初锦州龙宫寺辽主拨赐户民俾输税于寺岁久皆以为奴有欲诉者害之岛中晏乃具奏乞尽释为良世宗纳其言于是获免者 
六百余人故同判大睦亲府事默音家有民质券积息不能偿因没为奴投匦自言事下御史台晏得其情奏免之寻为贺宋正旦国信副使及 
世宗不豫命宿禁中一时迢册皆晏为之章宗立宴画十事以上一曰风俗奢僭宜定制度二曰禁游手三曰宜停铸钱四曰免上户管库五曰 
太平直兴礼乐六曰量轻租税七曰减盐价八曰免监官赔纳亏欠九曰有司尚苟且乞申明经久远图十曰禁网差密宜尚宽大又奏乞委待 
制党怀英修撰张行简更直进读陈言文字以广视听皆采纳之改礼部尚书兼翰林学士承旨越二年授沁南军节度使久之致仕帝念其先 
朝旧人复起为昭义军节度使 【据中州集改时泽潞旱甚晏擅发仓粟二万石救饿者因上章请罪章宗义而释之史赞所谓君明臣良者 
此类是也谨附识于此】 明昌九年归老得疾承安二年卒谥曰文简子仲略

　　李仲略

　　 李仲略

　　仲略字简之聪明力学登大定十九年 【中州集作二十二年】 词赋进士第调代州五台主簿以母忧去服阕转韩州军事判官累迁 
太常博士改授左司都事为立夏国王读册官还权领左司未几转员外郎以亲病求侍特授泽州刺史以便禄养以父丧免起为户部郎中时 
帝命六品以上官十日以次转对乃进言曰凡救其末不若正其本所谓本者厚风俗去冗食养财用而巳厚风俗在乎立制度禁奢僭去冗食 
在乎宠力农抑游惰养财用在乎广储蓄时敛散又条陈制度之宜帝嘉纳之俄授翰林宜学士充经义读卷官帝问有司言经义不若词赋罢 
之何如仲略奏曰明经所以适用非词赋比乞自今以经义进士为考试官庶得硕学之士帝可其奏改吏部郎中迁侍郎兼翼王傅俄兼宛王 
傅时知大兴府事赫舍哩执中坐赃帝命仲畧鞫之罪当削解权要竞言太重仲略奏曰教化之行自近者始京师四方之则也此而不惩何以 
励后况执中凶残很愎岂可宥之帝曰卿言是也未几授山东东西路按察使泰和五年卒赠朝列大夫谥襄献仲略性豪迈有父风刚介特立 
不阿权贵临事明敏无留滞故所任以干济称

　　△李愈

　　李愈字景韩绛之正平人正隆五年中词赋进士第调河南渑池主簿察廉优等为平阳酒副使累迁解州刺史章宗即位召授同知中都 
路都转运使事改同知济南府明昌二年授曹王傅兼同知定武军节度使事王奉命宴赐北部愈从行还过京师表言诸部所贡之马止可委 
招讨使受于界上量给回赐务省费以广边储拟自临潢至西夏沿边创设重镇十数仍选明安穆昆勋臣子孙有材力者使居其职田给于军 
者许募汉人佃种不必远挽牛头粟而兵自富强矣下尚书省议会愈迁同知西京留守过关复上言前表可采乞断自宸衷帝纳用焉自是命 
五年一宴赐人以为便改棣州防御使未几授大兴府治中北京提刑副使范楫知归德府事邓俨各举愈以自代由是擢河南路提刑使上言 
随路提刑司乞留官一员余分部巡按又言本司见置许州乞移治南京为便并从之宪台廉察九路提刑司以愈为最五年入见论河决事谓 
宜遣大臣视护以慰人心帝是其言明年改河平军节度使承安二年徙顺义军奏陈屯田利害帝遣使宣谕仍降金牌俾领其事四年召为刑 
部尚书旧制陈言者漏所言事于人并行科罪仍给告人赏愈言比年以来诏求直言及命朝廷转对又许外路官言事此皆乐闻忠谠之意请 
除去旧条以广言路帝嘉纳焉寻为贺宋正旦副使泰和二年春帝将幸长乐川愈切谏曰方今戍卒贫弱三又尤近北陲恒防外患兼闻泰和 
宫在两山间地形狭隘固不若北宫池台之胜帝不从夏四月愈复谏曰北部侵我旧疆不谋雪耻复欲北幸一旦不警臣恐丞相襄枢密副使 
栋摩等不足恃也况皇嗣未立羣心未定岂可远事逸游哉帝异其言未几授河平军节度使改知河中府事致仕六年卒谥清献

　　△王贲

　　王贲字文孺其先自临潢移宛平曾祖士方正直敢言辽道宗信枢密使耶律伊苏之谗杀其太子士方击义锺以诉辽主感悟诛伊苏厚 
