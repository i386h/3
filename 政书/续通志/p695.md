<!-- { "loadSidebar": true } -->
专事捶楚至有大虫之号真宗尝谓近臣曰衮公忠尽瘁无所畏避人罕能及然顷在外任颇伤残酷所至州县纤微之过无所容贷大凡督察 
部下糺逖愆违非有大故所宜矜恕官吏自当畏威怀恩不敢贰过公家之事亦无不济乃知为吏之方适中为善也

　　△许骧

　　许骧字允升世家蓟州祖信父唐世以财雄边郡唐知契丹将扰边白其父当迁去信以资产富殖不乐他从唐潜赍百金而南未几晋祖 
以燕蓟赂契丹唐归路遂绝尝拥商赀于汴洛间见进士缀行而去窃叹曰生子当令如此因不复行商卜居睢阳娶李氏女生骧风骨秀异唐 
曰成吾志矣郡人戚同文以经术聚徒唐携骧诣之且曰唐顷者不辞父母死有余恨今拜先生即吾父矣且自念不学思教子以兴宗绪此子 
虽幼愿先生成之骧十三能属文善词赋唐不识字而罄家产为骧交当时秀彦太平兴国初诣贡部与吕蒙正齐名太宗尹京颇知之及廷试 
擢甲科解褐将作监丞通判益州累迁右补阙厯江南转运副使洪吉上供运船水损物主吏惧罪故覆舟鞫狱者按以欺盗当流死者数百人 
骧驰往讯问得其情实以闻多获轻典优诏褎之又上言劫盗配流遇赦得原还本乡雠告捕者多所杀害自今请以隶军诏可迁正使端拱初 
拜主客郎中徙知福州累表求还不俟报入朝召对便殿延问良久以久处外任为辞擢授右谏议大夫就命知益州召归上言蜀民浮窳易摇 
宜择忠厚者抚之为预备既而李顺叛众颇服其先见命知审官院迁御史中丞以疾固让不许占谢日命坐劳问出良药赐之真宗即位改兵 
部侍郎屡求小郡养疾因入朝失仪为御史所纠特诏不问命出知单州咸平二年卒年五十七赠工部尚书赐其子宗寿出身骧虽无他才略 
而人以儒厚长者称之宗寿后为殿中丞

　　△裴庄

　　裴庄字端己阆州阆中人在蜀以明经登第归朝厯虹县尉高陵主簿本府召权司理掾转运使雷德骧以威望自任尝巡按至境官属皆 
出迎候庄独视事本局徐谒道周德骧称其守徙权忻州录事参军先是忻州偫积军储条制甚峻掌出纳者尝十余人庄代之独任其事擢授 
绛州防御推官提点并岚二州缗帛刍粮改辽州判官仍莅旧局雍熙三年命将巡边以庄掌随军粮料内客省使杨守一称荐之授大理寺丞 
时迁云朔降户于汝洛遣庄安辑之俄通判忻州未上道会魏咸信出镇澶州以通判澶州改命未踰年咸信表其能迁太子中允端拱初潘美 
镇真定又辟为通判时契丹掠赵深边将无功庄上书以为周世宗诛樊爱能何徽二将遂取淮南克巴蜀愿陛下申明纪律无使诸将玩寇又 
言缘边砦栅戍兵既寡敌易袭取咸请废罢以益州兵会诏建方田庄复上言大役兵师虑生事于边鄙帝善之淳化三年召诏以边事称旨令 
授清资官翊日拜监察御史荆湖南路转运使未行改三司盐铁判官五年李顺乱蜀命与雷有终并兼陕路随军转运同兵马事或言庄本蜀 
人不宜任此帝益信之许以便宜事平转殿中侍御史厯工部司封二员外郎至道二年遣将五路出师讨李继迁庄阴料师出无功因请加恩 
继迁俟其倔强拒命则按甲塞外俘擒未晚既而诸将果败绩咸平二年巡抚江南使还言池州兴国军得良吏余无足称且言朝廷所命知州 
通判率以资考而授至有因循偷安无政术而得亲民之任其素蕴才器有政绩者偶缘公坐则黜司冗务真伪莫辨侥幸滋甚请自今慎选其 
人勿以资格补授有政绩者加以恩礼是年秋契丹侵边命为河北转运使时傅潜统大军驻定州北庄屡奏其无谋略虑或失机会王显掌枢 
密显与潜俱起攀附颇庇之庄奏至多不报徙知越州俄傅潜得罪庄因上言显潜皆非材致误边事请行严诛以肃羣议未几徙知宣州会诏 
求直言庄条列四事一去暴征二省烦刑三择吏职四敦稼政疏奏诏令开陈其所宜行先后庄对甚悉改司封郎中景德初安抚两浙奏能吏 
二十人慢官者五人多所升黜又知潞邢二州天禧二年改光禄卿告归卒年八十一录其孙庆孙试将作监主簿庄有吏干颇无清操慷慨敢 
言然寡学术尝建议请置广德院西垣学士闻者嗤之子奂咸平二年进士屯田郎中稷左班殿直合门祗候 【按宋史此下有牛冕张适栾 
崇吉袁逢吉四传俱无事迹足录并从删】

　　△韩国华

　　韩国华字光弼相州安阳人太平兴国二年举进士解褐大理评事通判泸州就迁右赞善大夫代还除彰德军节度判官迁著作佐郎监 
察御史雍熙中假太常少卿使高丽时太宗将北征以高丽接辽境屡为其所侵命赍诏谕之且令发兵西会既至其俗颇犷惊恃险迁延未即 
奉诏国华移檄谕以朝廷威德宜亟守臣节否则天兵东下无以逃责于是俯伏听命使还厯迁左司谏充盐铁判官淳化二年契丹请和朝议 
疑其非实遣国华使河朔察之既至尽得其诈以闻每岁后苑赏花三馆学士皆得预三年国华与潘太初因对自言任两省清官兼计司职不 
得侍曲宴愿兼馆职即日命并直昭文馆后二日陪预苑宴三司属官兼直馆自国华等始知河阳潞州转运使言其善绥辑诏奖之景德中假 
秘书监使契丹又为江南巡抚入权开封府判官真宗朝陵魏咸信自曹州召入扈从命国华权州事俄改太常少卿出知泉州太中祥符初迁 
右谏议大夫四年代还至建州卒于传舍年五十五赠太师中书令兼尚书令追封魏国公 【按宋神宗御制韩琦两朝顾命定策元勋之碑 
载曾祖太师中书令兼尚书令追封齐燕魏三国公宋史国华传不载赠封今据补】 赐其子珫出身国华伟仪观性纯直有时誉子琚璩琦并 
进士及第琦相英宗神宗自有传 【按宋史此下有何蒙传无事迹足录今从删】

　　△慎知礼 【慎从吉】

　　慎知礼衢州信安人父温其有词学仕钱俶终元帅府判官知礼幼好学年十八献书于俶署校书郎未几命为掌书记太祖即位介俶子 
惟济入觐归署营田副使太平兴国三年从俶归朝授鸿胪卿厯知陈州兴元府知礼母年八十余居宛邱恳求归养退处十年缙绅称其孝至 
道三年以工部侍郎致仕知礼自幼至白首岁读五经周而后止每开卷必正衣冠危坐未尝少懈焉咸平初卒年七十七子从吉钱俶之婿也 
为元帅府长史归朝厯将作少监会择朝士有望者补少列改太子右庶子真宗升储换卫尉少卿真宗即位复为右庶子迁詹事从吉自归朝 
居散秩几三十年颇以文酒自娱士大夫多与之游景德初上言求领事务判刑部颇留意法律大中祥符初改授卫尉卿纠察在京刑狱拜右 
谏议大夫判吏部铨临事敏速勤心公家所至务皦察多请对陈事帝嘉其无隐八年改给事中权知开封府有咸平县民张斌妻卢氏与侄质 
交讼从吉子钧锐纳卢氏贿从吉坐削秩天禧三年起为卫尉卿明年判登闻鼓院坐与寇准善以光禄卿致仕卒年七十从吉善为馔具分遗 
权要晚年进趋弥笃以至于败物论鄙之子镛金部度支员外郎秘阁校理楷太常博士

　　钦定续通志卷三百十七

　　●钦定续通志卷三百十八　列传一百十八

　　列传

　　宋 【二十二】

　　○宋二十二

　　马全义【知节】　　　雷德骧【有终　孝先简夫】　　王超【德用】

　　马全义
　　雷德骧
　　王超

　　△马全义

　　马全义幽州蓟人自幼学击剑善骑射十五隶魏帅范延光帐下延光叛晋祖征之以城降悉籍所部来上全义在籍中因补禁军不得志 
遂遁去汉干佑中李守真镇河中召置帐下及守真叛周祖讨之全义每率敢死士夜出攻周祖垒多所杀伤守真贪而无谋性多忌克全义屡 
为画策皆不能用城陷遂变姓名亡命周广顺初世宗镇澶渊全义往事之从世宗入朝周祖召见补殿前指挥使谓左右曰此人忠于所事昔 
在河中屡挫吾军汝等宜效之世宗即位迁右番行省从战高平以功迁散员指挥使从征淮南以功迁殿前指挥使右番都虞候恭帝立授铁 
骑左第二军都校领播州剌史太祖即位厯内殿直都知控鹤左厢都校领果州团练使从征李筠筠退保泽州城小而固攻之未下太祖患之 
召全义问计对曰筠守孤城若并力急攻立可殄灭倘缓之适足长其奸尔太祖曰此吾心也即麾兵急击之全义率敢死士数十人乘城攀堞 
而上为飞矢贯臂流血被体全义拔镞临敌士气益奋遂克其城迁虎捷左镶都校领睦州防御使又从征李重进领控鹤虎捷两军为后殿贼 
平班师录功居多改龙捷左镶都校领江州防御使俄被疾太祖遣太医诊视仍谕密旨曰俟疾间当授以河阳节制全义疾已亟但叩头谢数 
日卒年三十八特赠检校太保大同军节度使子知节

　　马知节

　　 马知节

　　知节字子元幼孤太宗时以荫补供奉官赐今名 【按隆平集载全义卒太祖念其功其子方七岁召见特授供奉官赐名知节据此则 
知节授官在太祖时也】 年十八监彭州兵以严莅众众惮之如老将又监潭州兵时何承矩为守镇以文雅饰吏治知节慕之因折节读书雍 
熙间护兵博州契丹入边刘廷让败于君子馆先是知节完城缮甲储积刍粟吏民以为生事既而契丹果至以有备引去众始服徙知定远军 
时议调河南十三州之民 【按宋史樊知古传作调发河南十七州军此作十三军互异】 输饷河北转运使樊知古适至议事知节曰此军 
丁少粟多簸其红腐当得十之六七知古从之果获粟五十万斛分给诸屯遂省河南之役时部民入保避寇卒有盗妇女首饰者护军止笞遣 
之知节曰民避外患而来反罹内寇此而可恕何以肃下即命斩之知深庆二州迁西京作坊使旋知梓州李顺之叛诏与王继恩同讨贼 【 
按李顺乱成都王继恩为西蜀招安使讨之王继恩自有传此作刘继恩误今改】 继恩恃势自任恶知节不附己遣守彭州付以羸兵三百彭 
之旧卒悉召还成都知节累请益兵不从贼众十万攻城知节力战自晨抵晡士多死慨然叹曰死贼手非壮夫也即横槊溃围出迟明援兵至 
复鼓噪入贼遂溃去帝闻而壮之曰贼众我寡知节不易当也授益州钤辖加益汉九州岛都巡检使会韩景佑帐下刘旰胁牙兵为乱运破州县 
众踰二千知节领兵三百追至蜀州与战旰走卬州知节曰贼破卬州必乘胜渡江薄我既息而后战官军虽倍制之亦劳不如乘其弊急击之 
破之必矣追至方井镇与旰遇杀之无噍类咸平初领登州刺史知秦州州尝质羌酋支属二十余人踰二纪矣知节曰羌亦人尔岂不怀归悉 
遣之羌人感之讫终更不犯塞时州有银坑岁久矿竭课额弗除主吏破产偿之不足知节请蠲之章三上乃允迁西上合门使知益州兼本路 
转运使自干德后岁漕蜀物动踰万计时籍富民以部舟运坐沉覆破产者众知节请以省校代乡户运舟而程其漕事自是蜀人赖以免患徙 
知延州兼鄜延驻泊部署边寇将至方上元节遽命张灯启关累夕宴乐寇不测即引去会镇州程德元政事旷弛徙知节代之诏发澶魏等六 
州粮输定武时兵交境上知节曰粮之来是资盗也止令于舟车所至收之寇无所得而遁车驾在澶渊时王超拥兵数十万屯真定逗留不进 
