<!-- { "loadSidebar": true } -->
往来经制长江以龙图阁待制知江州陈彦文为沿江措置使庚申次崇德县吕颐浩从行即拜同签书枢密院事江淮两浙制置使还屯京口 
又命御营中军统制张俊以兵八千守吴江吏部员外郎郑资之为沿江防托监察御史林之平为沿海防托募海舟守隘壬戌驻跸杭州金人 
克晋寍军守臣徐徽言死之癸亥下诏罪己求直言省仪物膳羞出宫人之无职掌者乙丑降德音赦杂犯死罪以下放还士大夫被窜斥者惟 
李纲罪在不赦更不放还置江寍府榷货务都茶场戊辰金人焚扬州己巳黄潜善汪伯彦罢以户部尚书叶梦得为尚书左丞御史中丞张澄 
为右丞庚午分命浙西监司等官募土豪守千秋垂脚襄阳诸岭以扼宣常诸州险要金人去扬州辛未金人过高邮军守臣赵士瑗弃城走溃 
兵宋进犯泰州守臣曾班遁 【按上己书泰州守臣曾班降金矣此云泰州守臣当是为金守泰州者其溃兵疑即高邮之兵而非金兵也】  
壬申吕颐浩遣将陈彦渡江袭金余兵复扬州癸酉靳赛犯通州韩世忠小校李在叛据高邮甲戌黄潜善汪伯彦并落职乙亥召朱胜非赴行 
在留张浚驻平江丙子诏士民直言时政得失是月以王庶为陕西节制使知京兆府节制司都统制曲端为鄜延经略使知延安府三月庚辰 
以朱胜非为尚书右仆射兼中书侍郎辛巳叶梦得罢以卢益为尚书左丞未拜复罢为资政殿学士御营都统制王渊同签书枢密院事吕颐 
浩为江南东路安抚制置使知江寍府癸未扈从统制苗傅刘正彦叛勒兵向阙杀王渊及内侍康履等帝以傅为庆远军承宣使御营使司都 
统制正彦渭州观察使副都统制傅等迫帝逊位于皇子魏国公请隆佑太后垂帘同听政是夕帝移御显寍寺甲申尊帝为睿圣仁孝皇帝大 
赦以张澄兼中书侍郎韩世忠为御营使司提举一行事务前军统制张俊为秦凤副总管分其众隶诸军丁亥以东京留守杜充为资政殿大 
学士节制京东西路殿前副都指挥使东京副留守郭仲荀进昭化军节度使吕颐浩至江寍戊子以端明殿学士王孝迪为中书侍郎卢益为 
尚书左丞己丑改元明受张浚奏乞睿圣皇帝亲总要务庚寅以苗傅为武当军节度使刘正彦为武成军节度使刘光世为太尉淮南制置使 
范琼为庆远军节度湖北制置使杨惟忠加少保张浚为礼部尚书及吕颐浩并赴行在傅等以御营中军统制吴湛主管步军司黄潜善汪伯 
彦并分司衡永州居住以王孝迪卢益为大金国信使置行在都茶场金人破鄜州甲午吕颐浩率兵勤王乙未再贬黄潜善镇东军节度副使 
英州安置刘光世会吕颐浩于丹阳丙申韩世忠自盐城至平江戊戌赴行在辛丑傅等以世忠为定国军节度使张俊为武寍军节度使知凤 
翔府张浚责黄州团练副使郴州安置俊等皆不受壬寅卢益罢吕颐浩至平江水贼邵青入泗州癸卯太后诏睿圣皇帝宜称皇太弟天下兵 
马大元帅康王皇帝称皇太侄监国赐傅正彦铁券吕颐浩张浚传檄中外讨傅正彦乙巳太后诏睿圣皇帝处分兵马重事张俊率兵发平江 
刘光世继之丙午以张浚同知枢密院事翰林学士李邴御史中丞郑瑴并同签书枢密院事吕颐浩张浚发平江丁未次吴江朱胜非召傅正 
彦至都堂议复辟傅等遂朝帝于睿圣宫金人克京东诸郡刘洪道弃青州去达兰以刘豫知东平府节制河南州郡赵立复徐州夏四月戊申 
朔太后下诏还政皇帝复大位尊太后为隆佑皇太后己酉诏访求太祖神主以苗傅为淮西制置使刘正彦副之庚戌复纪年建炎命张浚知 
枢密院事苗傅刘正彦并检校少保吕颐浩张浚军次临平傅正彦夜遁辛亥皇太后撤帘傅犯富阳新城遣统制王德乔仲福追击之癸未朱 
胜非颜岐王孝迪张澄路允迪俱罢以吕颐浩为尚书右仆射兼中书侍郎李邴尚书右丞郑瑴签书枢密院事甲寅以刘光世为太尉御营副 
使韩世忠为武胜军节度使御前左军都统制张俊为镇西军节度使御前右军都统制斩中军统制吴湛工部侍郎王世修于市乙卯大赦许 
中外直言丁巳禁内侍交通主兵官及借役禁兵干预朝政庚申诏尚书左右仆射并带同中书门下平章事改门下中书侍郎为参知政事省 
尚书左右丞以李邴参知政事苗傅犯衢州癸亥以给事中周望为江浙制置使丁卯帝发杭州留郑瑴卫皇太后以韩世忠为江浙制置使及 
刘光世追讨傅正彦壬申立子魏国公旉为皇太子是月刘文舜寇濠州西北贼薛庆袭据高邮军五月戊寅朔帝次常州以张浚为宣抚处置 
使以川陜京西湖南北路隶之听便宜黜陟庚辰苗傅统领官张翼斩王钧甫马柔吉以降辛巳次镇江府癸未以翰林学士滕康同签书枢密 
院事乙酉至江寍府驻跸神霄宫改府名建康起复朝散郎洪皓为大金通问使丁亥以徽猷阁直学士陈彦文提领水军措置江浙防托己丑 
韩世忠追讨傅正彦于浦城县获正彦傅遁走张浚抚谕薛庆于高邮为庆所留乙未浚罢以御营前军统制王■〈王燮〉为淮南招抚使己 
亥苗傅将江池杀苗翊以降傅走建阳县士豪詹标执之以献辛丑张浚还自高邮复命知枢密院事是月翟兴击杀杨进余党复推其徒刘可 
拒官军六月戊申东京留守杜充引兵赴行在命兼宣抚处置副使节制淮南京东西路己酉罢王安石配享神宗庙庭以司马光配王善攻淮 
寍府不克转寇宿州统领王冠败之乙卯以浙西安抚使康允之为制置使丙辰刘光世招安苗傅将韩隽戊午命江浙淮南引塘泺开畎浍以 
阻金兵庚申皇太后至建康府辛酉以久阴下诏罪己以带御器械李质权同主管殿前司乙丑以建康府路安抚使连南夫兼建康府宣徽太 
平等州制置使丁卯以赵鼎为右司谏癸酉以右司郎中刘寍止为沿江措置副使甲戌移御行宫乙亥诏谕中外以迫近防秋请太后率宗室 
迎奉神主如江表百官庶府非军旅之事者并令从行金人破磁州秋七月己卯虑囚辛巳苗傅刘正彦伏诛癸未进韩世忠检校少保武胜昭 
庆军节度使御营使司都统制范琼自洪州入朝以琼为御营使司提举一行事务后军统制辛企宗为都统制命学士院草夏国书大金国表 
本付张浚金人逼山东安抚使刘洪道弃潍州遁莱州守将张成举城降丁亥下范琼大理狱皇太子薨戊子郑瑴薨己丑以资政殿大学士王 
绹参知政事兵部尚书周望同签书枢密院事辛卯升杭州为临安府壬辰赐范琼死刘洪道复青州丁酉遣崔纵使于金军辛丑王■〈王燮 
〉与靳赛战败绩壬寅命李邴滕康权知三省枢密院事扈从太后如洪州以杜充同知枢密院事兼宣抚处置副使乙巳山东贼郭仲威陷淮 
阳军翟兴引兵入汝州与贼王俊战败之八月庚戌李邴罢壬子以吏部尚书刘珏为端明殿学士权同知三省枢密院事甲寅王庶罢以徽猷 
阁直学士知庆阳府王似为陕西节制使刘文舜入舒州己未太后发建康丁卯遣杜时亮使于金军闰月丁丑以胡舜陟为沿江都制置使集 
英殿修撰王羲叔副之丁亥辅逵掠涟水军杀军使郝璘降于王■〈王燮〉己丑以吕颐浩守尚书左仆射杜充守右仆射并同中书门下平 
章事辛卯以杜充兼江淮宣抚使韩世忠为浙西制置使刘光世为江东宣抚使丁酉太后至洪州己亥减福建广南岁上供银三之一壬寅帝 
发建康复还浙西是月知济南府宫仪及金人战于密州兵溃守将李逵以密州降金靳赛诣刘光世降九月丙午朔日有食之辛亥次平江府 
壬子金人破单州兴仁府遂克南京守臣陵唐佐降之癸丑以周望为两浙荆湖等路宣抚使翰林学士张守同签书枢密院事丙辰遣张邵等 
充金国军前通问使金人破沂州却高丽入贡使张浚承制罢知潭州辛炳起复直龙图阁向子諲代之丁巳蠲诸路青苗积欠钱癸亥赐宿泗 
州都大提举使李成军绢二万匹成寻复叛己巳以知镇江府陈邦光为沿江都制置使庚午以工部侍郎汤东野知平江府兼浙西制置使甲 
戌金帅罗索攻长安经略使郭琰弃城遁河北贼郦琼围光州冬十月庚辰禁诸军擅入川陕癸未帝至杭州复如浙东庚寅渡浙江郭仲威诣 
周望降望以仲威为本司统制辛卯李成陷滁州杀守臣向子伋壬辰帝至越州戊戌初命东南八路岁收经制五项钱输行在金人破寿春府 
庚子破黄州守臣赵令■〈山上成下〉死之辛丑张浚以同主管川峡茶马赵开为随军转运使专总四川财赋金人自黄州济江刘光世引 
军遁知江州韩梠弃城去金人趋洪州是月京西贼刘满陷信阳军杀守臣赵士负盗入宿州杀通判盛修己十一月乙巳金人攻庐州守臣李 
会以城降丁未降杂犯死罪以下听李纲自便责仲正犯荆南兵马钤辖渠成与战斩之戊申金帅乌珠攻和州守臣李俦以城降通判唐璟死 
之己酉乌珠攻无为军守臣李知几弃城走壬子太后退保虔州江西制置使王子献弃洪州走丁巳金人破临江军守臣吴将之遁戊午遣孙 
悟等充金国军前致书使金人攻洪州权知州事李积中以城降抚袁二州皆降淮贼刘忠犯蕲州韩世清逆战破之忠入舒州杀通判孙知微 
庚申金人攻真州守臣向子忞弃城去辛酉太后至吉州壬戌金人攻建康府破溧水县尉潘振死之癸亥金人破太平州主管步军司闾勍自 
西京奉累朝御容至行在诏奉安于天庆观寻命勍节制淮西军马甲子杜充遣都统制陈淬岳飞等及金人战于马家渡王■〈王燮〉以军 
先遁淬败绩死之乙丑太后发吉州次太和县护卫统制杜彦及后军杨世雄率众叛犯永丰县知县事赵训之死之金人至太和县太后自万 
安陆行如虔州丁卯金人攻吉州守臣杨渊弃城走又破六安军己巳帝发越州庚午复还以周望同知枢密院事仍兼两浙宣抚使殿前都指 
挥使郭仲荀为副使右军都统制张俊为浙东制置使御史中丞范宗尹参知政事辛未乌珠入建康府守臣陈邦光及在籍户部尚书李梲迎 
降通判杨邦乂拒之杜充叛降于金 【宋纪不载杜充降金而于四年二月书杜充罢是误以削充籍为罢也兹据充传增辑】 癸酉帝如明 
州金人攻建昌军甲戌乌珠杀杨邦乂江淮宣抚司溃卒李选攻陷镇江淮西兵马都监王宗望以濠州降于金是月桑仲自唐州犯襄阳京西 
制置使程千秋出走仲据襄阳十二月丙子帝至明州丁丑江淮宣抚司准备将戚方叛犯镇江府杀守臣胡唐老辛巳金人破常州又破广德 
军壬午议航海避兵禁卒张宝等作乱吕颐浩擒斩之甲申张浚承制拜泾原经略使曲端为威武大将军宣抚处置使司都统制乙酉乌珠攻 
临安府守臣康允之弃城走钱塘县令朱跸死之己丑帝次定海县癸巳帝次昌国县乙未杜彦攻潭州又破洪州戊戌金人攻越州安抚使李 
邺以城降卫士唐琦死之郭仲荀奔温州庚子移幸温台癸卯黄潜善卒于英州
　　四年春正月甲辰朔御舟碇海中乙巳金人攻明州丙午帝次台州章安镇己酉遣使如处州问安太后庚戌金人再攻明州张俊引兵去 
浙东副总管张思政及刘洪道继遁癸丑贬郭仲荀汝州团练副使广州安置丁巳金帅罗索入陕州守臣李彦仙死之己未金人破明州进破 
定海辛酉帝发章安镇甲子泊温州港口乙丑以中书舍人李正民为两浙湖南江西抚谕使诣太后问安丁卯台州守臣晁公为弃城遁刘可 
