<!-- { "loadSidebar": true } -->
　　山矾一名芸香一名椗花一名■〈木〈乂上右下〉〉花 【■〈木〈乂上右下〉〉音阵出南史】 一名郑矾一名玚花 【玚音 
畅】 一名春桂一名七里香
　　绣球花有红白二种宜寄枝用聚八仙花体白者名雪球小者名玉团紫绣球惟蜀中有之
　　紫薇一名百日红一名满堂红一名怕痒树一名猴刺脱有数种紫者为紫薇其紫带蓝焰者名翠薇鲜红者名红薇白者名白微
　　山踯躅一名红踯躅一名山石榴一名映山红一名杜鹃花有红者紫者五出者千叶者其黄色者即羊踯躅也
　　（臣）等谨按郑志止载羊踯躅而未详其名类今补辑
　　瑞香花一名睡香一名麝囊花一名蓬莱紫即楚词所谓露甲也又有一种结香枝甚柔韧可绾结故名
　　佛桑一名扶桑枝柯柔弱叶深绿微濇如桑临漳志云花似槿四时常开
　　（臣）等谨按梁书扶桑国传云扶桑国地在中国之东其土多扶桑木叶似桐而初生如笋国人食之实如棃而赤与此同名异种
　　木芙蓉一名地芙蓉一名木莲一名华木一名杹木一名拒霜花类牡丹芍药有红白黄三种宋祁益部方物略云添色拒霜花生彭汉蜀 
州始开白色明日稍红又明日则若桃花然
　　（臣）等谨按花史卭州有弄色木芙蓉一日白二日淡红三日黄四日深红比落花紫人号为文官花此与宋祁所记一类而更异附识 
于此
　　山茶一名曼陀罗叶颇似茶而厚梗故名花有数种宝珠最胜
　　蜡梅原名黄梅花本非梅类以香气似梅而色黄似蜡故名有三种以子种不经接者花小香澹名狗蝇梅 【狗蝇或作九英】 经接而 
花疏开时含口者名磬口梅花蜜而香浓色深黄如紫檀者名檀香梅最佳
　　伏牛花一名虎刺花
　　蜜蒙花一名水锦花
　　君子树似柽松见广志晋宫阁记云华林园中有君子树三株即此
　　慎火树生广州可以御火山北谓之慎火或谓之戒火多种屋上以防火也但南中无霜雪故成树见南越志胜火木生东武城经野火烧 
炭不灭故东方朔谓为不灰之木见伏琛齐地记太平寰宇记曰不灰木叶如蒲草束以为燎俗呼为万年火把
　　■〈艹哥〉母树皮有盖状似栟榈但脆不中用用之当裂作三四片见异物志及齐民要术广州记云■〈艹哥〉叶六七尺接之当覆 
屋
　　梓棪大十围材贞劲非利刚截不能克堪作船其实类枣味美见异物志
　　播栘树柯叶发根下虚中森罗望之似悬发见林邑记酒树出顿逊国似安石榴采花汁停瓮中数日即成酒见南史
　　摩厨生于斯调国其汁肥润其泽如脂膏馨香馥郁可以煎熬食物香美如中国所用油见南州异物志
　　纶木出威寍县似谷皮可以为绵见南越志
　　千岁木生佷山叶似枣色似桑冬夏青贞强少节目见宜都山川记
　　勾芒木生岭南容州可以为布里人斫之新条更生取之绩以为布见寰宇记
　　多罗树出南印建那补罗国北其叶长广其色光润诸国书写莫不采用见翻译名义集天中记谓之贝多树嵩山记谓之思罗树
　　菩提树出摩伽陁国此树有梵名二一曰宾拨梨婆刀义二曰阿湿曷咃婆刀义西域记谓之毕钵罗见酉阳杂俎
　　通脱木如蜱麻生山侧花上粉主治恶疮如空中有瓤轻白可爱人取以饰物见酉阳杂俎
　　虎斑木出海南其纹理似虎斑故名见格古要论
　　色绫木生台山其理如绫纹人取为枕呼色绫枕见酉阳杂俎或谓之■〈木索〉柃木
　　倒生木依山生根在上有人触则叶翕人去则叶舒出东海见酉阳杂俎
　　黝木节似虫兽可以为鞭见酉阳杂俎
　　独梪树出顿邱南应足山树高十余丈皮青滑似流碧枝干上耸子若五彩囊叶如镜世名之仙人独梪树见酉阳杂俎
　　思儡木生两江州洞坚实渍盐水中百年不腐见桂海虞衡志
　　抱木叶细如桧身坚类柏唯根软不胜刀锯今潮循人多用其根刳而为履轻如通草暑月着之隔卑湿地气力如杉木见岭表录异
　　沙罗树在峩眉山难移树叶似柟叶叶相让树皮如玉兰色葱白最洁鸟不栖虫不生见益部方物略花木考名七叶树又名娑婆树
　　锁锁木出回纥野马川烧之其火经年不灭且不作灰彼处人取根制帽入火不焚能辟寒见辍耕录
　　娑木出广西四川色黄纹理稍黑花纹细者可爱直理者多性最柔新者有香甚浊见格古要论
　　强木不沈木也方一寸以百斤巨石缒之终不没见花木考
　　椤木出湖广及江西南安万羊山木色白纹理黄花纹粗亦可爱谓之倭椤不花者多有一等稍坚理直而细谓之草椤俗呼曰梌木见格 
古要论
　　金刚子木出海南安南六楞遍身花纹深细可爱坚且实故名金刚子作数珠冬月不冷手大者如榛子小者如梧桐子亦有如圆眼大者 
见格古要论
　　赤水木色赤纹理细性稍坚且脆极滑净见格古要论鸂■〈氵鶒〉木出西番其木一半紫褐色内有蟹爪纹一半纯黑色如乌木有距 
者价高见格古要论
　　龙骨木根如杯桊干如臂而扁皮青翠花黄心红瓣根身有剌断之有汁可以编篱见事物绀珠
　　臙脂木色如臙脂坚致可旋作见事物绀珠
　　艾子木高竦花黄叶小子若萸糜之曰艾油见事物绀珠
　　慈母树高丈余叶如樱桃而小见事物绀珠
　　罗汉树有雌雄雄者开花雌者结子子细腰似葫芦见五侯鲭
　　黄葛木其形如众藤连理合而为一大者合抱高数丈叶如橡叶喜缘崖壁生臃肿屈曲不为材用寿可千岁见叙州府志
　　楂橡栗之属生闽广江右山谷闲树易成材亦坚韧实如橡斗无刺子或一二或三四似栗而壳薄仁皮色如榧肉如栗味苦多膏油见羣 
芳谱
　　不雕木叶似槐四时不雕
　　卖子木一名买子木花时便生子如椒目在花瓣中宋史渠州贡买子木并子即此
　　天蓼有三种木天蓼出信阳木高二三丈子作球形可藏作果食又有小天蓼生天目山四明山树如栀子冬月不凋野兽食之又有藤天 
蓼生江南淮南山子如枣放杖木树如木天蓼老人服之一月放杖故以为名
　　接骨木一名续骨木一名木蒴藋
　　樬木 【楤音怱】 一名鹊不蹈以其多刺而无枝也树顶生叶山人采食谓之吻头
　　木麻叶相对山人取以酿酒
　　念珠树生大理府每穗结实百八枚昔李贤者寓周城其家妇产难贤者摘念珠一枚使吞之珠在儿手中擎出弃珠之地丛生珠树见大 
理府志
　　净土树在鄠县三月开花如桃花八月结实状如小栗壳中皆黄土俗传鸠摩罗什憩此覆其屧土中所生
　　佛顶青其树碧翠翠异常生峯顶者尤具光彩见峩眉山志
　　夜光木一名亮木塞外木经久而枯其根不朽蟠迥连理于土中水渍木根光辉透彻中外一色有类珠树夜光焰可以烛物取者昼日从 
朽株中验其沴湿昏黑往取去皮而光发则是矣泥沙净尽竟体晶荧经月水干光乃渐灭

　　钦定续通志卷一百七十六

　　●钦定续通志卷一百七十七　昆虫草木略四

　　昆虫草木略 【四】

　　果类

　　○果类

　　梅 【说文作楳】 一名■〈艹橑〉实似杏微甘酸可啖周礼馈食之笾其实干■〈艹橑〉注干■〈艹橑〉梅也夏小正五月煮梅 
为豆实其类不一范成大梅谱有江梅消梅绿萼梅杏梅鸳鸯梅诸名乌梅白梅可入药又有樃梅出均州太和山相传真武折梅枝插于樃树 
而生者樃乃榆树也后魏贾思勰齐民要术云梅实赤于杏而酢可生啖煮而曝干为腊置羹臛中又可含以香口亦蜜藏而食
　　（臣）等谨按郑志载梅之类一引尔雅梅柟一引时英梅柟属大木又别一种时英梅类而实小名雀梅不足以尽梅类明矣今增补
　　杏一名甜梅夏小正云四月囿有见杏管子云五沃之土木宜杏杏实形如弹丸其种多黄而圆者曰金杏深赭色核大而扁一名汉帝杏 
谓武帝上林苑遗种也大如梨黄如橘出济南味最胜其扁而色青黄者曰木杏味酢不及金杏又有白杏色青白或微黄味甘淡而不酢黄而 
酢者为梅杏青而黄者为柰杏甘而有沙者为沙杏山杏最下惟用其仁又有赤杏黄杏蓬莱杏之名其巴旦杏一名八担杏又名忽鹿麻出回 
回地树如杏而叶差小实尖肉薄其核如梅其仁甘美味如榛子
　　李 【古文作杼】 一名家庆子 【唐韦述两京记云东都家庆坊有美李人称为家庆子】 管子曰五沃之土宜梅李其类有绿李 
紫李牛心李马肝李木李柰李杏李水李均亭李诸名梵书名李曰居陵迦齐民要术云李性耐久树得三十年虽枝枯子亦不细
　　（臣）等谨按郑志列李之类本尔雅所载无实李麦李赤李及陶隐居所云南居李此外有绿李以下诸名今增补
　　桃实甘子繁性热不宜多食于六果为下夏小正六月煮桃柂桃也柂桃山桃也煮以为豆实周礼以为馈食之笾盖古人所食惟此桃也 
其类甚多味甘美出洛中者曰昆仑桃子可食而性热者新罗桃色黄多蠹用柹接者金桃色青肉白者银桃结实双者鸳鸯桃肉不黏核皮泽 
如李者李桃亦曰光桃又有扁桃方桃水蜜桃诸名又洋州云台山生狝猴桃甚甘酸食之止渴见海录碎事齐民要术云桃性皮急四年以上 
宜以刀竖■〈丽刂〉其皮
　　（臣）等谨按郑志载桃之类引尔雅冬桃及山桃二种山桃酸苦味恶仁可入药冬桃又名十月桃至冬乃熟余桃无闻今增补
　　枣一名木蜜南北皆有生于青齐晋绛者佳齐民要术云旱涝之地不任稼穑者种枣则任矣周礼馈食之笾其实枣栗元柳贯枣谱有棣 
枣红枣紫纹枣香枣圆爱枣火枣三寸枣金槌枣凤眼枣冻枣沙枣■〈山房〉嵻枣诸名不可枚举夏小正云八月剥枣齐民要术云枣实全 
赤即收撼而落之为上史记货殖传云安邑千树枣
　　（臣）等谨按郑志载枣类甚详悉本尔雅此外如元柳贯枣谱所收名亦不一今增补
　　栗 【说文作■〈〈卤，仌代乂〉上木下〉】 木高二三丈叶类栎长条似核桃房有刺如汇大者若拳小者若桃李陆玑诗疏云栗 
五方皆有周秦吴扬特饶惟濮阳及范阳生者甚美味长他方不及其树之大者曰板栗锥栗又有似板栗而细如橡子者曰茅栗即尔雅所谓 
栭栗也一名栵栗其顶圆末尖出湖北者为旋栗丛生实大如杏出桂阳者为莘栗西京杂记有上苑栗四侯栗榛栗瑰栗峄阳栗客燕杂记复 
有霜前栗盘古栗鹰爪栗之名又天师栗似栗而美房若橡西蜀青城山中有之宋祁益部方物略云张天师学道于此所遗故名夏小正云八 
月栗零零而后取之故不言剥也齐民要术云栗种而不栽史记货殖传云燕秦千树栗
　　（臣）等谨按郑志木类云橡实之类极多大体皆栗属也可食有似栗而圆者大小有三四种周礼笾人所谓榛实是也二三实作一捄 
正似栗而小者大小有三四种尔雅所谓栵栭是也注云子如细栗郑志栗类祇载栵栭余栗未详今增入此
　　樝 【与祖同】 一名木桃一名和圆子 【李时珍曰木瓜酸香而性脆木桃酢涩而多渣故谓之樝雷公炮炙论和圆子即此】 似 
榲桲色微黄蒂核皆麤核中子小圆农书云樝似小梨西川唐邓闲多种之味劣于棃与木瓜同入蜜煮汤则香美过之庄子云樝棃橘柚皆可 
于口淮南子云树樝棃橘食之则美嗅之则香皆指此
