<!-- { "loadSidebar": true } -->
巳以暑潦班师留赫噜卢国用守之埒克与其子赛音伯哩叛入幽州秋八月李存朂遣李嗣源等救幽州赫噜等以兵少而还
　　三年春正月丙申以弟安图为大内特哩衮命攻云州及西南诸部二月癸亥城皇都梁遣使来聘晋吴越渤海高丽回鹘准布党项及幽 
镇定魏潞等州各遣使者来夏四月乙巳达喇复谋叛诛其妻尼噜古而赦达喇 【辽史以尼噜衮为伊德实之妻兹据宏简录改辑】 五月 
乙亥诏建孔子庙秋七月乙酉裕悦赫噜薨冬十二月庚子朔如辽阳故城辛丑北府宰相萧达鲁薨戊午以裕悦赫噜弟裕勒沁为德哷勒部 
额尔奇木萧阿古齐为北府宰相
　　四年春正月丙申射虎于东山二月丙寅修辽阳故城以漠民渤海户实之改为东平郡夏五月庚辰至自东平郡秋八月丁酉谒孔子庙 
九月征乌尔古部道闻皇太后不豫一日驰六百里还侍太后病闲复还军中冬十月丙午次乌尔古部命皇太子将先锋军进击破之自是举 
部来附
　　五年春正月乙丑始制契丹大字夏五月丙寅吴越王遣使来贡庚辰有龙见于伊喇山阳水上帝射获之藏其骨于内府闰六月丁卯以 
弟苏为特哩衮康默记为伊勒希巴秋八月己未朔党项诸部叛辛未亲征九月己丑朔梁遣使者来壬寅大字成诏颁行之皇太子率德哷勒 
部额尔奇木裕勒沁等略地云内天德冬十月辛未攻天德癸酉天德军节度使宋瑶出降更其军曰应天甲戌班师宋瑶复叛丙子旋师攻之 
擒宋瑶徙其民于阴山南十二月己未师还
　　六年春正月丙午以弟苏为南府宰相迪里为特哩衮宗室为南府宰相自此始夏五月丙戌朔诏定法律正班爵丙申诏画前代直臣像 
为招谏图及诏长吏以四孟月询民利病冬十月癸丑朔晋新州防御使王郁以所部山北兵马来附丙子帝率大军入居庸关十一月癸卯下 
古北口丁未分兵略檀顺安远三河良乡望都潞满城遂城等城俘其民徙内地十二月庚申皇太子率王郁略地定州康默记攻长芦癸亥围 
涿州破其郛癸酉刺史李嗣弼以城降乙亥李存朂引兵趋望都托辉以五千骑围之李嗣昭来救大军不利引归存朂至幽州遣骑来蹑大军 
反击悉擒之己卯还次檀州幽人来袭击走之徙檀顺民于东渖州
　　天赞元年春二月庚申复徇幽蓟地癸酉改元赦军前殊死以下夏四月甲寅攻蓟州戊午拔之擒其刺史胡琼以卢国用尼噜古典军民 
事壬戌大飨军士癸亥李存朂围镇州张文礼使求援命郎君迪里将军康末怛赴之击败河东兵杀其将李嗣昭辛未攻石城拔之六月遣鹰 
军击西南诸部冬十月甲子以萧希达为北府宰相分德哷勒部为二院实讷齐为北院额尔奇木乌苏为南院额尔奇木诏分北达寍额为二 
部立两节度使以统之十一月壬寅命子耀库济为天下兵马大元帅略地蓟北
　　二年春正月丙申耀库济克平州获其刺史赵思温裨将张崇二月如平州甲子以平州为卢龙军三月戊寅军于箭笴山讨叛奚呼逊获 
之置奚托辉部以布伦权总其事夏四月己酉梁遣使来癸丑耀库济攻幽州德哷勒部额尔奇木迪里徇山西地庚申耀库济军幽州东节度 
使符存审出战败之闰月庚辰耀库济抵镇州壬午拔曲阳丙戌下北平是月晋王李存朂即皇帝位国号唐五月戊午耀库济师还癸亥大飨 
军士赏赉有差秋七月前北府宰相萧阿古齐及王郁徇地燕赵冬十月唐灭梁
　　三年春正月遣兵略地燕南夏五月丙午以特里衮迪里为南院额尔奇木是月徙蓟州民实辽州地渤海杀其刺史张秀实而掠其民六 
月乙酉大举征托欢党项准布等部诏皇太子监国大元帅耀库济从行秋七月辛亥哈喇等击索欢纳山东部族破之八月乙酉至乌尔古山 
甲午次古单于国登阿勒坦音德尔山九月丙申朔次古回鹘城勒石纪功猎于乌都温山观鱼乌尔古河庚子拜日于蹛林丙午遣骑攻准布 
南府宰相苏南院额尔奇木迪里略地西南乙卯苏等献俘丁巳凿金水河取乌山石辇致潢河木叶山甲子诏礲丕勒阿汗故碑以契丹突厥 
汉字纪其功是月破呼穆苏山诸蕃部次伊德实山以赤牛青马祭天地冬十月丙寅猎于约罗山丁卯军于巴尔斯山遣兵踰流沙拔浮图城 
尽取西鄙诸部十一月乙未朔获甘州回鹘都督必里克遣使谕其主乌穆珠汗射虎于乌兰实哷山十二月攻蔚州
　　四年春二月丙寅耀库济略党项丁卯皇后遣康末怛问起居进御服酒膳乙亥萧阿古齐略燕赵还进牙旗兵仗辛卯耀库济献党项俘 
三月丙申飨军于水精山夏四月甲子南攻小蕃下之五月甲寅清暑于室韦北陉秋九月癸巳至自西征冬十月丁卯唐以灭梁来告即遣使 
报聘十一月丁酉如安国寺饭僧赦京师囚纵五坊鹰鹘十二月乙亥诏亲征渤海大諲譔皇后皇太子大元帅耀库济皆从闰月壬辰祠木叶 
山壬寅以青牛白马祭天地于乌山巳酉次色克山丁巳次商岭夜围扶余府
　　天显元年春正月庚申拔扶余城诛其守将丙寅命特里衮安图前北府宰相萧阿古齐等将万骑为先锋遇諲譔老相兵破之是夜围忽 
汗城辛未諲譔出降帝优礼而释之丁丑諲譔复叛攻其城破之諲譔请罪马前诏以兵卫之出城祭告天地二月庚寅安边鄚颉南海定理等 
府及诸道节度刺史来朝俱慰遣之壬辰以青牛白马祭天地大赦改元以平渤海遣使报唐甲午如忽污城阅府库物赐从臣有差以奚部长 
布伦王郁回鹘新罗吐蕃党项室韦沙陀乌尔古等从征有功优加赏赉丙午改渤海国为东丹忽汗城为天福册皇太子倍为人皇王以主之 
赦其国内殊死以下三月戊午遣额尔奇木康默记左仆射韩延徽攻长岭府甲子祭天丁卯幸人皇王宫己巳安边鄚颉定理三府叛遣安图 
讨平之癸未宴东丹国僚佐颁赐有差乙酉班师以大諲譔举族行夏四月丁亥朔次伞子山是月唐成德军节度使李嗣源反伶人郭存谦弒 
其主存朂嗣源遂袭位五月辛酉南海定理二府复叛耀库济讨平之六月丙午次慎州唐遣使以国哀告秋七月丙辰铁州刺史卫钧反乙丑 
耀库济讨平之卢龙行军司马张崇叛奔唐甲戌次扶余府帝不豫辛巳帝崩年五十五谥曰大圣大明神烈天皇帝庙号太祖陵曰祖陵
　　太祖始建元九年神册六年天赞四年天显一年凡二十年

　　○太宗

　　太宗皇帝讳德光德谨小字耀库济太祖第二子也母曰淳钦皇后萧氏天赞元年授天下兵马大元帅寻诏统六军南徇地下平州破箭 
笴山呼逊奚诸部及从太祖破伊奇哩诸部定河坝党项下山西诸镇取回鹘单于城东平渤海破达啰克部所向皆有功
　　天显元年七月太祖崩皇后摄军国事八月甲午奉梓宫西迁壬寅太宗自元帅行营奔赴行在乙巳人皇王倍继至九月壬戌南府宰相 
苏薨丁卯梓宫至皇都冬十月卢龙军节度使卢国用叛奔唐十一月丙寅杀南院额尔奇木耶律迪里郎君耶律毕老等
　　二年秋八月丁酉葬太祖皇帝于祖陵置祖州天城军节度使以奉陵寝冬十一月壬戌太宗即皇帝位初淳钦皇后爱太宗欲立之而以 
人皇王长恐国人不从故太祖崩巳逾年后称制摄事至是召人皇王与帝俱乘马立帐前谓诸酋长曰二子吾皆爱之莫知所立汝曹择可立 
者执其辔诸人揣知后意争执帝辔讙跃曰愿事元帅后乃曰此众意所欲吾安敢违之帝遂立为天皇王而人皇王复归东丹 【据契丹国 
志及通鉴改辑】 戊辰帝还都羣臣上尊号曰嗣圣皇帝大赦有司请改元不许十二月庚辰尊皇太后为太皇太后皇后为应天皇太后立妃 
萧氏为皇后己丑祀天地庚寅遣使谕诸国辛卯阅羣牧于近郊
　　三年春正月庚午以王郁为兴国军节度使守中书令二月如长滦三月乙卯东搜癸亥猎于羖■〈羊历〉山乙丑猎松山唐义武军节 
度使王都遣人以定州来归且使乞援命奚图哩塔拉以兵赴之四月戊寅东巡丙申猎于三山塔拉败唐将王晏球于定州唐兵大集塔拉请 
益师辛丑命特哩衮尼噜衮都统察喇赴之五月丙午猎于索啰山丁卯命林牙图鲁卜讨乌尔古部乙巳女真来贡六月己卯行色克色哩礼 
秋七月壬子王都奏塔拉兵败死之尼噜古察喇等数十人被执庚午有事于太祖庙八月庚辰建应天皇太后诞圣碑于仪坤州九月己卯图 
鲁卜遣人献乌尔古俘己丑幸人皇王倍第庚寅遣使如唐辛卯再幸人皇王第冬十一月辛丑帝自将伐唐十二月癸卯祭天地甲寅次杏埚 
唐遣使至遂班师诏耶律伊济迁东丹民以实东平升东平郡为南京
　　四年春正月己卯如瓜埚猎于潢河三月甲午望祀羣神夏四月甲寅如天城军谒祖陵辛酉人皇王来朝癸亥录囚五月戊子射柳于太 
祖行宫癸巳行色克色哩礼六月丙午图鲁卜献乌尔古俘己酉西巡己未猎近山癸亥驻跸凉陉秋七月庚辰曲赦系囚甲午祠太祖而东八 
月癸卯幸人皇王第九月庚午如南京戊寅祠木叶山已卯行再生礼癸巳至南京冬十月壬寅幸人皇王第甲辰阅军籍庚戌大阅六军甲子 
以弟鲁呼帅师趣云中讨郡县之未附者十一月丙寅朔以出师告天地壬申告出师于太祖行宫甲申观渔于三义口十二月戊午至自南京
　　五年春正月庚午鲁呼拔寰州二月癸卯鲁呼还自云中丙午以先所俘渤海户赐之辛酉召羣臣议军国事三月鲁呼请赦宗室锡里郎 
君以罪系狱者从之乙亥册弟鲁呼为寿昌皇太子兼天下兵马大元帅壬午以龙化州节度使刘居言同中书门下平章事庚寅驾发南京夏 
四月乙未诏人皇王先赴祖陵丙辰会谒祖陵人皇王归国六月己亥射柳于行在乙卯如■〈氵公〉柳湖丁巳拜太祖御容于明殿秋八月 
丙午如九层台九月庚辰诏置人皇王仪卫丁亥至自九层台冬十月癸卯建太祖圣功碑于舒伊旺尼珠珲温十一月戊寅东丹奏人皇王浮 
海奔于唐
　　六年春正月甲子西南边将以慕化哈噶斯国人来丁卯如南京三月丁亥人皇王妃萧氏率其国僚属来见夏四月己酉唐遣使者来是 
月置中台省于南京五月乙丑祠木叶山乙亥至自南京闰月庚寅射柳于近郊六月壬申如凉陉秋七月己酉命将士南略壬子荐时果于太 
祖庙东巡九月甲午修京城冬十一月乙酉唐遣使者来十二月丙辰遣人以诏赐唐卢龙军节度使赵德钧
　　七年春正月己亥唐遣使者来癸卯遣使如唐戊申祠木叶山二月壬申伊喇迪里使吴越还吴越王钱镠遣使从献宝器复遣使报之三 
月丁未遣使诸国夏四月甲戌唐遣使者来致人皇王倍书六月戊辰御制太祖建国碑秋七月辛巳朔赐中外官吏物有差癸未赐高年布帛 
丙戌召羣臣耆老议政壬辰唐遣使者来癸巳使复至壬寅唐卢龙军节度使赵德钧遣人进时果丁未荐新于太祖庙八月壬戌捕鹅于■〈 
氵公〉柳湖冬十月乙卯唐遣使者来己巳遣使如云中十一月丁亥遣使问呼哩国己丑唐蔚州刺史张彦超以城来降以为大同军节度使 
十二月丁巳西狩驻跸平地松林
　　八年春正月庚子命鲁呼及左威卫上将军色克率兵伐党项三月辛卯鲁呼讨党项还宴劳之丙申唐遣使请罢征党项兵帝以战捷报 
之夏四月戊午党项来贡五月己丑猎于独牛山戊戌如■〈氵公〉柳湖秋七月戊寅行纳后礼冬十月丙午至自■〈氵公〉柳湖辛亥唐 
