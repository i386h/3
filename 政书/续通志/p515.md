<!-- { "loadSidebar": true } -->
陛下耳目所亲岂可忘诫且斜封官者皆仆妾私谒迷谬先帝陛下即位之初用元崇等计悉以停废今又收用天下咸称太平公主与胡僧慧 
范以此误陛下又尚医奉御彭君庆以巫觋小伎超授三品轻用名器加非其人臣闻赏一人而千万人悦者赏之罚一人而千万人劝者罚之 
惟陛下裁察疏入不报泽入调会有诏选者得言事乃上书曰臣闻危者保其存也乱者有其理也安不忘危理不忘乱则克享天心国家长保 
夫骄奢起于亲贵纲纪乱于宠幸禁之于亲贵则天下从制之于宠幸则天下畏亲贵为而不禁宠幸挠而不制故政不常令不一则奸诈起而 
暴乱生焉虽朝施暮戮而法不行矣陛下欲亲与爱莫若安之福之宠禄之过罪之阶也非安之也骄奢之淫危之梯也非福之也今储宫肇建 
王府复启愿采温良博闻恭俭忠鲠者为之僚友仍请东宫置拾遗补阙使朝夕讲论出入侍从交修不逮又今贵戚打球击鼓飞鹰奔犬狎比 
宵人盘游薮泽书曰内作色荒外作禽荒惟陛下诞降谋训劝以学业示之以好恶陈之以成败则长享福禄矣顷韦庶人安乐公主武延秀等 
可谓贵且宠矣权侔人主威震天下然怙侈灭德神怒人弃岂不谓爱之太极富之太多乎殷鉴不远在夏后之世睿宗善之拜监察御史开元 
中转殿中侍御史监岭南选时市舶使右威卫中郎将周庆立造奇器以进泽上书曰庆立雕制诡物造作奇器乃治国之巨蠹明王所宜严罚 
者也陛下新即位固宜昭宣菲薄广示节俭岂可以怪好示四方哉书奏玄宗称善厯迁太子右庶子为郑州刺史未行卒赠兵部侍郎泽从祖 
范奭

　　柳范
　　柳奭

　　 柳范

　　范贞观中为侍御史时吴王恪好田猎范弹治之太宗曰权万纪不能辅道恪罪当死范进曰房玄龄事陛下犹不能谏止畋猎岂宜独罪 
万纪帝怒拂衣起顷之召谓曰何廷折我范谢曰主圣则臣直陛下仁圣敢不尽愚帝乃解高宗时厯尚书右丞扬州大都督府长史

　　 柳奭

　　奭字子邵父隋时使高丽卒故往迎丧号踊尽哀为夷人所慕贞观中累迁中书舍人外孙为皇后迁中书侍郎进中书令皇后挟媚道觉 
罢为吏部尚书后废贬爱州刺史许敬宗等构奭通宫掖谋行鸩毒与褚遂良朋党罪大逆遣使杀之没其家神龙初乃复官爵子孙亲属缘坐 
者悉免开元初泽兄涣为中书舍人上言臣从伯祖奭去显庆三年与褚遂良等五门同被谴戮虽被原雪而子孙殆尽唯曾孙无忝客籍龚州 
陛下先天后诏书尝任宰相并录其后况臣之伯祖无辜被诛今藳窆未还后嗣侨处愿许伯祖归葬孤孙北迁于是诏无忝护奭柩归乡里官 
给丧事无忝后厯潭州都督

　　△冯元常

　　冯元常相州安阳人曾祖子琮北齐右仆射叔祖慈明仕隋为内史舍人奉诏讨李密为密将所缚身数创密厚礼之情谓曰东都危蹙我 
欲率四方贤豪建功业幸公同之慈明曰公家事先帝名在王室乃挟玄感举兵亡命至今复图反噬何邪密囚之俄为翟让所杀武德初赠吏 
部尚书谥壮武元常举明经及第调浚仪尉高宗时擢累监察御史剑南道巡察使兴利除害蜀人甚赖厯尚书左丞尝密谏帝中宫权重宜少 
抑帝虽置其计而内然之由是为武后所恶元常在职修举识鉴澄远帝委遇特厚帝不豫诏平章百司奏事武后擅朝嵩阳令樊文进瑞石后 
暴石朝堂示百官元常奏石妄伪不可以示羣臣后怒出为陇州刺史会天下岳牧集干陵后不欲元常得会故道徙眉州刺史剑南有光大盗 
夜掠人昼伏山谷元常喻以恩信约悔过自新贼相率脱甲面缚贼平转广州都督安南酋领李嗣仙劫州县诏元常讨之率士卒航海驰檄先 
示祸福贼党多降元常斩首恶而还虽有功犹以拂旨见怨不录功凡三徙终不得至京师卒为酷吏周兴所陷追赴都下狱死元常闺门雍睦 
有礼法虽小功丧不御私室神龙中旌其家大署曰忠臣之门天下高其节凡名族皆愿通婚

　　冯元淑

　　 冯元淑

　　从弟元淑天后时厯清漳浚仪始平三县令右善去恶人称为神明与奴仆日一食马日一秣所至不挈妻子斥俸余以给贫穷咸讥其近 
名元淑曰吾性也不为苦中宗降玺书劳勉付状史馆元淑约洁过于元常然刚直不及也终祠部郎中

　　△蒋钦绪

　　蒋钦绪莱州胶水人工文辞擢进士第累迁大常博士中宗始亲郊国子祭酒祝钦明建言皇后应亚献帝疑之诏礼官议众曲意阿徇钦 
绪独抗言不可诸儒壮其节厯吏部员外郎始韩琬为高邮主簿使京师自负其才有不遇之言题客舍它日钦绪见之笑曰是子叹后时邪久 
之琬举贤良方正钦绪擢其文异等其务荐引士类此钦绪精治道驭吏整严虽铢杪罪不贷出为华州长史萧至忠自晋州被召过钦绪钦绪 
本姻家因戒曰以君才不患不见用患非分而求耳至忠竟及祸开元十三年以御史中丞录河南囚宣慰百姓振穷乏徙吏部侍郎厯汴魏二 
州刺史卒

　　蒋沇
　　蒋清

　　 蒋沇

　　子沇亦博学以孝廉授洛阳尉迁监察御史与兄演溶弟清俱为才吏有名天宝闲始尹河南 【旧书作长史按是时已改为尹】 韩朝 
宗裴回尝委以讯覆检句处事平允剖断精当羣僚莫能望也干元中厯陆浑盩厔咸阳高陵四县令美政流行长老纪焉郭子仪军出其县敕 
麾下曰蒋沇贤令供亿当有素得蔬饭足矣毋挠其清也迁长安令以刑部郎中兼侍御史领渭桥运出纳使元载持政守道士类不迁沇以故 
滞郎位不得调常衮代相闻士议恨沇屈擢御史中丞东都副留守再迁大理卿持法明审号称职德宗出奉天沇奔行在为贼所拘欲诱署伪 
职沇绝食不应命窜伏里中不复见京师平乃出擢右散骑常侍卒年七十四赠工部尚书

　　 蒋清

　　清举明经中第调巩丞东京留守李憕贤之表为判官与憕同死安禄山乱赠礼部侍郎敬宗时录其孙鄅为伊阙令初清蒙难以秩卑不 
及谥大和初吏部郎中王高言之朝追谥曰忠

　　钦定续通志卷二百十九

　　●钦定续通志卷二百二十　列传二十

　　列传

　　唐 【二十】

　　○唐二十

　　唐临【皎绍】　　张文瓘【文琮锡】　　徐有功

　　唐临
　　张文瓘
　　徐有功

　　△唐临

　　唐临字本德京兆长安人周内史瑾之孙其先自北海内徙武德初隐太子讨王世充临以策进说太子引直典书坊授右卫率府铠曹参 
军太子废出为万泉丞有轻囚久系方春农事兴临说今可且出囚使就畎亩不许临曰若有所疑临请执其罪令移疾临悉纵归与之约囚如 
期还再迁侍御史大夫韦挺责着位不肃明日挺越次与江夏王道宗语临进曰王乱班道宗曰与大夫语何至尔临曰大夫亦乱班挺失色众 
皆悚伏俄持节按狱交州出冤系三千人累迁大理卿高宗尝录囚临占对无不尽帝喜曰为国之要在用法刻则人残宽则失有罪惟是折中 
以称朕意他日复讯余司断者辄纷诉不已独临所讯无一言帝问故荅曰唐卿断囚不冤所以绝帝意叹曰为狱者不当若是邪永徽元年拜 
御史大夫萧龄之尝任广州都督受赇当死诏羣臣议请论如法诏戮于朝堂临建言羣臣不知天子所以议之之意在律有八王族戮于隐议 
亲也刑不上大夫议贵也今龄之贪赃狼扈死有余咎陛下以异于他囚故议之有司又令入死非尧舜所以用刑者不可为后世法帝然之龄 
之齐高帝五世孙由是免死临累迁吏部尚书初来济谪台州李义府谪普州临奏许袆为江南巡察使张伦剑南巡察使袆与济善而伦与义 
府有隙武后常右义府察知之谓临遗所私督其过坐免官起为湖州刺史卒年六十临俭薄寡欲不治第宅性宽简专务掩人过见妻子必正 
衣冠

　　唐皎
　　唐绍

　　 唐皎

　　兄皎武德初为秦王府记室从王征讨掌书檄贞观中官吏部侍郎先是选集四时补拟不为限皎请以冬初集尽季春止后遂为法 【 
按唐会要武德初因隋旧制以十一月起选至春即停至贞观二年刘林甫为吏部侍郎以选限既促多不究悉遂奏四时选随到注拟当时以 
为便贞观十九年十一月马周为吏部尚书以四时持衡略无暇休遂奏请取所由文解卜月一日赴省三月三十日铨毕按韦述唐书云贞观 
八年唐皎为吏部侍郎以时渐太平选人稍众请以冬初一时大集季春而毕至今行用之诸史又云是马周未知孰是两存焉据此则唐代史 
官己有二说故会要兼存之以示传疑今新旧唐书并用韦述之说以为皎事而新书选举志又以为周事盖由欧宋分撰各据所闻取舍不同 
致有此差互耳】 终益州长史赠太常卿子之奇给事中坐章怀太子属徙边后除括苍令与徐敬业起兵诛临孙绍

　　 唐绍

　　绍神龙时为太常博士迁左台侍御史度支员外郎常兼博士韦庶人请妃公主命妇以上葬给鼓吹诏可绍言鼓吹本军容黄帝战涿鹿 
以为警卫故曲有灵夔吼鵰鹗争石坠崖壮士怒之类惟功臣备礼得兼用之男子有四方功所以加宠郊祀虽重不设军乐奈何令钲鼓之音 
得接于闺阃哉且在令五品官昏葬无给鼓吹者唯京官五品得假四品用鼓吹为仪今五品官不得给五品官母妻得给便是班秩未因夫子 
仪饰乃复过之事非伦次难为定制请置前诏用旧典 【按新书载此疏删削太甚不成文理旧书全载本文而脱去十余字辞意断续不可 
寻究今用音乐志参补】 不省中宗始郊国子祭酒祝钦明等欲谄韦后即奏以皇后亚献安乐公主终献又四时及列帝诞日遣使者诣陵如 
事生绍以为非礼引正谊固争又以武氏昊陵顺陵置守户五百与昭陵数同三思及子崇训墓守户多于亲王五倍韦氏褒德庙卫兵多于太 
庙上疏请量裁减又言比羣臣务厚葬眩耀相矜下逮众庶流宕成俗愿按令切敕裁损凡明器不许列衢路惟陈墓所昏家盛设障车拥道为 
戏乐损赀动万计伤化紊礼不可示天下事虽不从议者美叹睿宗即位数言政损益再迁给事中兼太常少卿先天二年玄宗讲武骊山绍以 
典仪坐失军容当斩帝怒甚执纛下左右犹冀少贷金吾将军李邈遽传诏斩之时深咎邈帝亦悔俄诏罢邈官摈死于家

　　△张文瓘

　　张文瓘字稚圭贝州武城人大业末徙家魏州之昌乐幼孤事母兄以孝友闻贞观初第明经补并州参军时李绩为长史尝叹曰稚圭今 
之管萧吾所不及绩入朝文瓘与属僚二人皆饯绩赠二人以佩刀玉带而不及文瓘文瓘以疑请绩曰子无为嫌若某犹豫少决故赠以刀欲 
其果于断某放诞少检故赠以带俾其守约束若子才无施不可焉用赠因极推引再迁水部员外郎时兄文琮为户部侍郎于制兄弟不并台 
阁出为云阳令累授东西台舍人参知政事总章二年迁东台侍郎同东西台三品 【按新书本传作干封二年考本纪及宰相表皆云干封 
二年文瓘以东台舍人参知政事总章二年以东台侍郎同东西台三品本传云干封乃总章之误今改正之】 遂与绩同为宰相俄知左史事 
时高宗造蓬莱上阳合璧等宫复征讨四夷京师养厩马万匹帑廥寖虚文瓘谏曰王者养民逸则富以康劳则怨以叛秦汉广事四夷造宫室 
