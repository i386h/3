<!-- { "loadSidebar": true } -->
堂生传既不存王肃诸家注亦绝传独郑康成注庛多醇少因删定贾疏及先儒之说补其缺间附以巳意为仪礼集说十三卷大德中荐为信 
州教授未任卒继公弟子倪渊字仲深乌程人得礼易之传平居动必以礼着易说图说序例各书官湖州教授　陈澔字云柱都昌人父大猷 
宋黄州军事邻官著书传会通十一卷澔承家学着礼记集说　邱葵字吉甫同安人宋亡避居海屿刻志为学着易解义书直解诗口义春秋 
通义周礼补亡各书其补亡谓冬官未尝缺杂出于五官之属汉儒以考工记补之为谬葢本宋临江俞廷椿复古周官篇及永嘉王次点周官 
补遗二书而加之参订云葵弟子晋江吕椿字芝寿着春秋精义　倪士毅字仲宏祁门人与赵汸汪克宽朝夕讲学时称新安三君子士毅着 
四书辑释三十六卷　王克宽字德辅新安人举泰定三年乡试着春秋经传附录纂疏礼经补逸二书】

　　钦定续通志卷五百五十三

　　●钦定续通志卷五百五十四　文苑传一

　　文苑传

　　（臣）等谨案迁固二史皆有儒林而无文苑文苑传之作自范氏后汉书始唐书及金史曰文艺宋史曰文苑遗史曰文学其致一也元 
史若赵孟俯虞集揭傒斯苏天爵之伦皆入列传中而类传则儒学之后不复立文苑一门葢仿马斑之例今依郑志续辑唐以后文苑传若干 
篇间有自他类改归者按次编入亦务求其当焉

　　唐 【一】

　　○唐一

　　徐旷　　　　陆元朗　　　颜师古【相时　游秦】　　袁朗【承序　利贞】　　　　贺德仁【庾抱】　　　欧阳询　　朱 
子奢　　　张士衡　　　萧德言　　蔡允恭　　　谢偃【张蕴古】　　　　崔信明【郑世翼】　　刘胤之【延佑　藏器　知柔 
】　　　　　　　　　张昌龄【昌宗】　　崔行功　　　杜审言【易简甫】　　　王勃【勴助】　　杨炯　　　　卢照邻　　 
　骆宾王　　元万顷【范履冰　苗神客　周思茂　胡楚宾　正　义方　季】

　　徐旷
　　陆元朗
　　颜师古 【颜相时　颜游秦】
　　袁朗 【袁承序　袁利贞】
　　贺德仁 【庾抱】
　　欧阳询
　　朱子奢
　　张士衡
　　萧德言
　　蔡允恭
　　谢偃 【张蕴古】
　　崔信明 【郑世翼】
　　刘胤之 【刘延佑　刘藏器　刘知柔】
　　张昌龄 【张昌宗】
　　崔行功
　　杜审言 【杜易简】
　　王勃 【王勮　王助】
　　杨炯
　　卢照邻
　　骆宾王
　　元万顷 【范履冰　苗神客　周思茂　胡楚宾　元正　元义方　元季】

　　△徐旷

　　徐旷字文远以字行南齐司空孝嗣五世孙父彻梁秘书郎尚元帝女安昌公主江陵陷俘以西客偃师贫不能自给兄文林鬻书于肆文 
远日阅之博通五经明左氏春秋性方正举动纯重窦威杨玄感李密王世充皆从受学隋开皇中累迁太学博士诏授汉王谅经会谅反除名 
为民大业初礼部侍郎许善心荐文远及包恺褚徽陆德明鲁达为学官擢国子博士恺等为太学博士世称左氏有文远礼有褚徽诗有鲁达 
易有陆德明皆一时冠云文远说经徧举先儒异论分别是非乃出新意以折衷听者忘倦越王侗署为国子祭酒时洛阳饥文远自出城樵拾 
为李密军所执密使文远南向坐备弟子礼拜之文远谢曰将军若欲为伊霍继绝扶倾吾虽老犹愿尽力如为莽卓乘危廹险则仆耄矣无能 
为也密顿首曰幸得位上公思所以竭力先征化及刷国耻然后入见天子谢罪于有司惟先生教之答曰将军名臣子累世尽节前陷玄感党 
迷未远而复今若终之以忠是天下之人所望于将军者密顿首曰敬闻命俄而世充专制密又问焉对曰彼残忍而意褊促必速于乱将军非 
破之不可以朝密曰常谓先生儒者不学军旅至筹大计乃明略过人密败复入东都世充给稍异等而文远见辄先拜或问君踞见李密而下 
王公何邪答曰密君子能受郦生之揖世充小人无容故人义相时而动可也世充僭号以为国子博士子士会奔长安世充怒绝其廪文远困 
甚几死数矣身出樵为罗士信所获送京师仍为国子博士高祖幸国学观释奠 【按旧书载高祖幸国学事在武德六年】 文远发春秋题 
论难锋生随方占对莫能屈帝异之封东莞县男卒孙有自有传

　　△陆元朗

　　陆元朗字德明以字行苏州吴人善名理言朋学于周弘正陈大建中后主为太子集名儒入讲承光殿德明始冠与下坐国子祭酒徐孝 
克敷经倚贵纵辨众多下之独德明申答屡夺其说举坐咨赏解褐始兴国左常侍陈亡归乡闬隋炀帝擢秘书学士大业闲广召经明之士四 
方踵至于是德明与鲁达孔褒会门下省相酬难莫能屈迁国子助教越王侗署为司业入殿中授经王世充僭号封子为汉王以德明为帅即 
其庐行束修礼德明耻之服巴豆剂僵偃东壁下世充子入拜床垂德明对之遗痢竟不与语遂移病成皋世充平秦王辟为文学馆学士以经 
授中山王承干补太学博士高祖释奠召博士徐文远讲孝经浮屠慧乘讲波若经道士刘进喜讲老子德明随方立义徧析其要帝大喜曰三 
人者诚辩然德明一举辄蔽可谓贤矣迁国子博士封吴县男卒论譔甚多傅于世后太宗阅其所著经典释文嘉德明博辩以布帛二百段赐 
其家子敦信麟德中繇左侍极检校右相累封嘉兴县子以老疾致仕终大司成

　　△颜师古 【颜相时　颜游秦】

　　颜师古字籀 【旧唐书作颜籀字师古】 其先琅邪临沂人祖之推自高齐入周终隋黄门郎遂居关中为京兆万年人父思鲁以儒学 
显武德初为秦王府记室参军师古少博览精故训学善属文仁寿中李纲荐之授赡养尉尚书左仆射杨素见其年弱谓曰赡养剧县于何以 
治之师古曰割鸡未用牛刀素惊其言大后果以干治闻时嶭道衡为襄州总管与之推有旧佳其才每作文章令指摘疵短俄失职归长安资 
教授为生高祖入阙谒见长春宫授朝散大夫拜炖煌公府文学累迁中书舍人专典机密师古性敏给明练治体方军国务多诏令一出其手 
册奏之工当时未有及者太宗即位拜中书侍郎封琅邪县男坐公事免帝尝叹五经去圣远传习寖讹诏师古于秘书省考定多所厘正既成 
悉诏诸儒议于是各执所习共非诘师古师古辄引晋宋旧文随方晓答授据该明人人叹服寻加通直郎散骑常侍帝因颁所定书于天下学 
者赖之俄拜秘书少监专刊正事古篇奇字世所惑者讨析申熟必畅本源然多引后生与雠校抑素流先贵势虽商贾富室子亦窜选中由是 
素议薄之斥为郴州刺史未行帝措其才让曰卿之学信可称者而事亲居官朕无闻焉今日之行是谁取之念卿曩经任使朕不忍弃后宜自 
戒帅古谢罪复留为故官师古性简峭傲视辈行罕所推接早见驱策意望甚高及是类被谴罔然丧沮乃阖门谢宾客巾褐裙帔放情萧散为 
林墟之适多藏古图画器物书帖亦性所笃爱与譔五礼成进爵为子又为太子承干注班固汉书上之贞观十五年帝将有事泰山诏公卿博 
士杂定其仪师古奏臣譔定封禅仪注书在十一年于时诸儒谓为适中乃以付有司多从其说迁秘书监弘文馆学士十九年从征辽道病卒 
谥曰戴其所注汉书急就章大显于时永徽三年子扬廷为符玺郎表上师古所譔匡谬正俗八篇初思鲁与妻不相宜师古苦谏父不听情有 
所隔故帝及之师古弟相时字睿亦以学闻为天策府参军事贞观中累迁谏议大夫有争臣风转礼部侍郎羸瘠多病师古殁不胜哀而卒师 
古叔游秦武德初累迁廉州刺史封临沂县男时刘黑闼初平人多强暴比游秦至礼让大行邑里歌之高祖下玺书奖劳终郓州刺史所譔汉 
书决疑师古多资取其义

　　△袁朗 【袁承序　袁利贞】

　　袁朗其先雍州长安人父枢仕陈为尚书左仆射朗在陈为秘书郎江总尤器之后主闻其才诏为月赋一篇洒然无留思后主曰谢庄不 
得独美于前矣复诏为芝草嘉莲二颂叹赏尤厚累迁太子洗马德教殿学士陈亡入隋厯尚书仪曹郎武德初隐太子与秦王齐王相倾争致 
名臣以自助朗为齐王文学封汝南县男再转给事中贞观初卒太宗为废朝一日谓高士廉曰朗任浅而性谨厚使人悼惜诏给丧费存问其 
家朗远祖滂为汉司徒自滂至朗凡十二世其间位司徒司空者四世淑顗察皆死宋难昂着节齐梁时朗自以中外人物为海内冠虽琅邪王 
氏踵为公卿特以累朝佐命有功鄙不为伍 【按唐书此下附朗孙谊传今删】 朗从父弟承序陈尚书仆射宪之子为齐王元吉府学士府 
废补建昌令治尚慈简吏民怀德高宗之为晋王也太宗崇避僚属问梁陈名臣子弟谁可者岑文本曰昔陈亡百司奔散有袁宪者朝服立后 
主旁曰刃不避也王世充篡隋羣僚奉表劝进而宪子给事中承家称疾不肯署今其少子承序风操清亮无愧先烈帝乃召拜晋王友兼侍读 
加弘文馆学士卒朗从祖弟利贞陈中书令敬之孙高宗时为太常博士周王侍读及王立为太子百官上礼帝欲大会羣臣命妇宴宣政殿设 
九部伎及散乐利贞上疏谏以为前殿路门非命妇宴会倡优进御之所请徙命妇别殿九部伎从左右门入罢散乐不进帝纳之即移于麟德 
殿既会帝传诏利贞曰卿弈叶忠鲠能抗疏规朕之失不厚赐无以劝能者乃赐物百段擢祠部员外郎卒中宗立以旧恩追赠秘书少监

　　△贺德仁 【庾抱】

　　贺德仁越州山阴人父朗陈散骑常侍读仁与从兄德基师事周弘正以文辞称人为语曰学行可师贺德基文质彬彬贺德仁兄弟八人 
时比汉荀氏太守鄱阳王伯山改所居甘滂里为高阳云始德仁在陈为吴兴王友入隋杨素荐其才授豫章王记室王遇之厚徙封齐复为府 
属王废官吏抵罪而德仁以忠谨获贳补河东司法参军素与隐太子善高祖起兵太子封陇西公以德仁为友庾抱为记室俄并迁太子舍人 
以年书不更吏职徙洗马与萧德言陈子良皆为东宫学士贞观初迁赵王友卒从子纪敳亦博学高宗时纪为太子洗马预修五礼敳率更令 
兼太子侍读皆为崇贤馆学士庾抱者润州江宁人陈御史中丞众孙隋开皇中为延州参军入调吏部尚书牛弘给笔札令自序援笔而成甚 
奇之后为元德太子学士会嫡皇孙生大按抱于坐中献颂太子嗟赏义宁中隐太子引为陇西公府记室文檄皆出其手转太子舍人 【据 
旧书唐增】 未几卒

　　△欧阳询

　　欧阳询字信本潭州临湘人父纥陈广州刺史以谋反诛询当从坐匿而免江总以故人子私养之貌寝悦敏悟绝人总教以书记每读辄 
尽遂博贯经史仕隋为太常博士高祖微时数与游既即位累擢给事中询初仿王羲之书后险劲过之因自名其体尺牍所传人以为法高丽 
尝遣使求之帝叹曰彼观其书固谓形貌魁梧耶尝行见索靖所书碑观之去数步复返及疲乃布坐至宿其傍三日乃去其所嗜类此贞观初 
厯太子率更令弘文馆学士封渤海县男卒子通仪凤中累迁中书舍人居母丧诏夺哀每入朝徒跣及门夜直籍藁以寝非公事不语还家辄 
