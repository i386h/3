<!-- { "loadSidebar": true } -->
者遣使欲捃摭私事不能得使者以他事鞭伤传言者属官喜谓纯仁曰此一事足以塞其谤请闻于朝纯仁既不奏使者之过亦不折言者之 
非后坐失察僚佐燕游左迁知和州徙邢州未至加直龙图阁知庆州过阙入对神宗曰卿父在庆着威名卿必精兵法熟边事纯仁对曰陛下 
使臣缮治城垒爱养百姓不敢辞若开拓侵攘愿别谋帅臣遂行秦中方饥擅发常平粟赈贷僚属请奏而须报纯仁曰报至无及矣吾当独任 
其责或谤其所全活不实诏遣使按视会秋大稔民讙曰公实活我忍累公邪画夜争输还之使者至已无所负环州种古执熟羌为盗流南方 
过庆呼冤纯仁以属吏非盗也古避罪■〈言蔺〉讼诏御史治于寍州纯仁就逮民万数遮马涕泗不得行至有自投于河者狱成古以诬告 
谪亦加纯仁以他过黜知信阳军移齐州齐俗凶悍人轻为盗劫或谓此严治之犹不能戢公一以宽恐不胜其治矣纯仁曰宽出于性若强以 
猛则不能持久猛而不久以治凶民取玩之道也有西司理院系囚常满皆屠贩盗窃督偿释之复紊官司待其疾毙于狱纯仁曰法不至死以 
情杀之岂理邪尽使自新释去期岁盗减比年大半丐罢提举西京留司御史台时耆贤多在洛纯仁及司马光皆好客而家贫相约为真率会 
脱粟一饭酒数行洛中以为胜事复知河中诸路阅保甲妨农论救甚力哲宗即位复直龙图阁知庆州召为右谏议大夫以亲嫌辞改天章阁 
待制兼侍讲除给事中时宣仁后垂帘司马光为政将尽改熙寍元丰法度纯仁谓光去其太甚者可也差役一事尤当熟讲而缓行不然滋为 
民病又云熙寍按问自首之法既已行之有司立文太深四方死者视旧数倍殆非先王寍失不经之法纯仁素与光同志及临事规正类如此 
元佑初进吏部尚书数日同知枢密院事初纯仁与议西夏请罢兵弃地使归所掠汉人执政持之未决至是乃申前议又请归一汉人予十缣 
事皆施行边俘鬼章以献纯仁请诛之塞上以谢边人不听议者欲致其子收河南故地故赦不杀后又欲官之纯仁复固争然鬼章子卒不至 
三年拜尚书右仆射兼中书侍郎纯仁在位务以博大开上意忠笃革士风学士苏轼以发策问为言者所攻韩维无名罢门下侍郎补外纯仁 
奏轼无罪维尽心国家不可因谮黜官及王觌言事忤旨纯仁虑朋党将炽与文彦博吕公着辨于帘前未解纯仁曰朝臣本无党但善恶邪正 
各以类分彦博公着皆累朝旧人岂容雷同罔上因极言前世朋党之祸并录欧阳修朋党论以进知汉阳军吴处厚传致蔡确安州车盖亭诗 
以为谤宣仁后上之谏官却寘于典宪执政右其说唯纯仁与左丞王存以为不可争之未定闻太师文彦博欲贬于岭峤纯仁谓左相吕大防 
曰此路自干兴以来荆棘近七十年吾辈开之恐自不免大防遂不敢言及确新州命下纯仁于宣仁后帘前言圣朝宜务宽厚不可以言语文 
字之闲暧昧不明之过诛窜大臣今举动宜与将来为法此事甚不可开端也且以重刑除恶如以猛药治病其过也不能无损焉又与王存谏 
于哲宗确卒贬新州大防奏确党人甚盛不可不问纯仁面谏朋党难辨恐误及善人又上疏极言分辨党人或恐有伤仁化司谏吴安诗正言 
刘安世交章击纯仁党确纯仁亦力求罢明年以观文殿学士知颍昌府踰年加大学士知太原府夏人犯境朝廷欲罪将吏纯仁自引咎求贬 
秩有诏贬官一等徙河南府再徙颍昌召还复拜右仆射因入谢宣仁后帘中谕曰或谓卿必先引用王觌彭汝砺卿宜与吕大防一心对曰此 
二人实有士望臣终不敢保位蔽贤望陛下加察宣仁后寝疾召纯仁曰卿父仲淹可谓忠臣在明肃皇后垂帘时唯劝明肃尽母道明肃上宾 
唯劝仁宗尽子道卿当似之纯仁泣曰敢不尽忠宣仁后崩哲宗亲政纯仁乞避位哲宗语吕大防曰纯仁有时望不宜去可为朕留之且趋入 
见问先朝行青苗法如何对曰先帝爱民之意本深但王安石立法过甚激以赏罚故官吏急切以致害民退而上疏其要以为青苗非所当行 
行之终不免扰民也是时用二三大臣皆从中出侍从台谏官亦多不由进拟纯仁言陛下初亲政四方拭目以观天下治乱实本于此舜举皋 
陶汤举伊尹不仁者远纵未能如古人亦须极天下之选又羣小力排宣仁后垂帘时事纯仁奏曰太后保佑圣躬功烈诚心幽明共监议者不 
恤国事一何薄哉遂以仁宗禁言明肃垂帘事诏书上之曰望陛下稽仿而行以戒薄俗苏辙论殿试策问引汉昭变武帝法度事哲宗震怒曰 
安得以汉武比先帝纯仁从容言辙非谤右丞邓润甫越次曰先帝法度为司马光苏辙坏尽纯仁曰不然法本无弊弊则当改哲宗曰人谓秦 
皇汉武纯仁曰辙所论事与时也非人也哲宗为之少霁辙平日与纯仁多异至是乃服纯仁凡荐引人材必以天下公议其人不知自纯仁所 
出或曰为宰相岂可不牢笼天下士使知出于门下纯仁曰但朝廷进用不失正人何必知出于我邪哲宗既召章惇为相纯仁坚请去遂以观 
文殿大学士加右正议大夫知颍昌府入辞哲宗曰卿不肯为朕留虽在外于时政有见宜悉以闻毋事形迹徙河南府又徙陈州初哲宗尝言 
贬谪之人殆似永废纯仁前贺曰陛下念及此尧舜用心也既而吕大防等窜岭表会明堂肆赦章惇先期言此数十人当终身勿徙纯仁疏称 
大防等年老疾病不习水土炎荒非久处之地又忧虞不测何以自存臣曾与大防等共事多被排斥陛下之所亲见臣之激切止是仰报圣德 
愿将大防等引赦原放疏奏忤惇意诋为同罪落职知随州明年又贬武安军节度副使永州安置时疾失明闻命怡然就道闻诸子怨章惇必 
怒止之江行走贬所舟覆扶纯仁出衣尽湿顾诸子曰此岂章惇为之哉既至永韩维责均州其子诉维执政日与司马光不合得免行纯仁之 
子欲以纯仁与光议役法不同为请纯仁曰吾用君实荐以至宰相昔同朝论事不合则可汝辈以为今日之言则不可也其子乃止居三年徽 
宗即位钦圣显肃后同听政即日授纯仁光禄卿分司南京邓州居往遣中使至永赐茶药谕曰皇帝在藩邸太皇太后在宫中知公先朝言事 
忠直今虚相位以待不知目疾如何用何人医之纯仁顿首谢道除右正议大夫提举崇福宫不数月以观文殿大学士中太一宫使诏之又遣 
中使赐茶药促入觐仍宣渴见之意纯仁乞归许养疾不得已许之每见辅臣问安否乃曰范纯仁得一识面足矣疾革以宣仁后诬谤未明为 
恨呼诸子口占遗表令门生李之仪次第之其略云盖尝先天下而忧期不负圣人之学此先臣所以教子而微臣资以事君又云惟宣仁之诬 
谤未明致保佑之忧勤不显又云未解疆场之严几空帑藏之积有城必守得地难耕凡八事建中靖国改元之旦受家人贺明日熟寐而卒年 
七十五赠开府仪同三司谥曰忠宣御书碑额曰世济忠直之碑纯仁性夷易宽简不以声色加人谊之所在则挺然不少屈自为布衣至宰相 
廉俭如一所得俸赐皆以广义庄前后任子恩多先疏族没之日幼子五孙犹未官尝曰吾平生所学得之忠恕二字立朝事君接待僚友亲睦 
宗族未尝须臾离此也子正平正思

　　范正平

　　 范正平

　　正平字子夷学行甚高父纯仁卒诏特增遗泽官其子孙正平推与幼弟绍圣中为开封尉有向氏于其坟造慈云寺户部尚书蔡京以向 
氏后戚欲自结奏拓四邻田庐民有诉者正平按视以为所拓皆民业不可夺京坐罚金用是蓄恨正平及当国乃言正平矫撰父遗表又谓李 
之仪所述纯仁行状妄载中使蔡克明传二圣虚伫之意遂以正平逮之仪克明同诣御史府捶楚甚苦皆欲诬服独克明曰旧制凡传圣语受 
本于御前请宝印出注籍于内东门使从其家得永州傅宣圣语本有御宝又验内东门籍皆同其遗表八事诸子以朝廷大事防后患不敢上 
之缴申颍昌府印寄军资库自颍昌取至亦实狱遂解正平羁管象州之仪羁管太平州正平家属死者十数人会赦得归颍昌唐君益为守表 
其所居为忠直坊取所赐世济忠直碑额也正平告之曰此朝廷所赐施于金石揭于墓隧假宠于范氏子孙则可若于通途广陌中为往来之 
观以声色动庸俗不可也君益曰此有司之事君家何预焉正平曰先祖先君功名人所共知也十室之邑必有忠信异时不独吾诒笑君亦受 
其责矣竟撤去之正平以寿终绍兴中赠朝奉大夫

　　钦定续通志卷三百三十九

　　●钦定续通志卷三百四十　列传一百四十

　　列传

　　宋 【四十四】

　　○宋四十四

　　韩亿【综宗彦】　　韩绛【宗师】　　韩维　　韩缜【宗武】　　包拯　　　　吴奎　　赵抃【屼】　　　唐介【淑问　 
义问恕】

　　韩亿
　　韩绛 【韩宗师】
　　韩维
　　韩缜
　　包拯
　　吴奎
　　赵抃
　　唐介

　　△韩亿

　　韩亿字宗魏其先真定灵寿人徙开封之雍坵举进士为大理评事知永城县有治声他邑讼不决者郡守皇甫选辄属亿治之通判陈州 
会河决治堤费万计亿不赋民而营筑之真宗尝欲召试而与王旦有亲嫌特召见改一官知洋州州豪李甲兄死迫嫂使嫁因诬其子为他姓 
以专其赀嫂诉于官积十余年不己亿视旧牍未尝引乳医为证召甲出乳医示之冤遂辨累迁尚书屯田员外郎知相州河北旱转运使不以 
实闻亿独言岁饥愿贷民租有诬其子纲请求受金者亿请自置狱按之事虽辨犹降通判大名府寻为殿中侍御史迁侍御史安抚淮浙除开 
封府判官出为河北转运使仁宗初进直史馆知青州以司封员外郎兼侍御史知杂事判大理寺丞吴植知临江军使人纳金于宰相王钦若 
因牙吏至京师审之语颇泄钦若知不可掩执吏以闻诏付台治而植自言未尝纳金反诬吏误以问所亲语达钦若亿穷治之葢植以病惧废 
金未达而事己露也植乃除名并按钦若诏释不问三司更茶法岁课不登亿承诏劾之由丞相而下皆坐失当之罚其不挠如此自辥奎后亿 
独掌台务者踰年除龙图阁待制奉使契丹时副使者章献外姻也妄传皇太后旨于契丹谕以南北欢好传示子孙之意亿初不知也契丹主 
问亿曰皇太后即有旨大使何独不言亿对曰本朝每遣使皇太后必以此戒之非欲达于北朝也契丹大喜曰此两朝生灵之福也人谓副使 
既失辞而亿更以为恩意甚推美之知亳州召知审刑院再迁兵部郎中同判吏部流内铨以右谏议大夫枢密直学士知益州故事益州岁出 
官粟六万石振粜贫民是岁大旱益倍数出粟先期予民民坐是不饥又疏九升江口下溉民田数千顷惟茂州地接羌夷蕃部岁至永康官场 
鬻马亿虑其觇两州奏徙场黎州境上拜御史中丞请如唐制置御史里行景佑二年以尚书工部侍郎同知枢密院事时承平久武备不戒乃 
请二府各列上才任将帅者数十人推诚用之又言武臣宜知兵而书禁不传请纂其要授之于是帝亲集神武秘略以赐边臣嘉勒斯赉与赵 
元昊相攻来献捷朝廷议加嘉勒斯赉节制亿曰彼皆蕃臣也今不能谕令解仇乃因而加赏非所以绥御四方也议遂寝元昊岁遣人至京师 
出入民间无他禁亿请下诏为除馆舍礼之官主贸易外虽若烦扰实羁防之知开封府范仲淹献百官图指宰相吕夷简差除不平而阴荐亿 
