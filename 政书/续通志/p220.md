<!-- { "loadSidebar": true } -->
本字行韵则为双声故章灼切灼良略切略为双声以本字出切而取同韵之字行韵则为迭韵故灼略切灼章良切章为迭韵其云双声平声 
为首迭韵入声为首者皆据灼字言之章灼切灼为双声故云平声为首灼略切灼为迭韵故云入声为首盖双声不拘平入但取同母若迭韵 
之法出切行韵二字必系同韵故据灼字而言灼略切灼以灼字出切而略字与之同韵二字皆入声也若据章字而言则必云平声为首矣惟 
入声以入为首平声以平为首则出切行韵皆同一韵而为迭韵也此双声迭韵法皆以正纽之字而言若神珙之圆方二图则皆兼旁纽言之 
也广韵载此图题为双声迭韵法按图具正纽到纽双声迭韵四法不得仅以双声迭韵目之神珙序云梁沈约创立纽字图皆以平书碎寻难 
见因列五圆图二方图此图在方圆图之前而每字又系平书是即沈之纽字图也因改题之以正广韵刊本之误其错互者并加厘正
　　（臣）等又按海篇云所谓双声迭韵者韵之子母正切回切也如龙卢容切反云卢零连龙卢字为韵之子容字为韵之母零连字为韵 
之祖双声者子正切得母母回切得子而且同祖迭韵者子正切得子母回切得母而不同祖唐人吟咏深以此为亲切刘禹锡诗出谷娇莺新 
睍睆营巢乳燕旧呢喃乃双声也正切睍睆睍兴掀睆回切睆睍睆兴掀睍正切呢喃呢宁年喃回切喃呢喃宁年呢此双声之说明矣又杜甫 
诗卑枝低结子接叶暗巢莺乃迭韵也正切卑枝卑宾边卑回切枝卑枝真毡枝正切接叶接精笺接回切叶接叶寅延叶此迭韵之说明矣是 
故平上去入谓之双声同韵连绵谓之迭韵云尔宋书谢庄传王元谟问庄何者为双声何者为迭韵答曰元护为双声磝碻为迭韵梦溪笔谈 
几家村草里吹唱隔江闻几家村草吹唱隔江皆是双声月色侵簪冷江光逼屐清侵簪逼屐皆是迭韵指掌图双声迭韵例曰回会二字为切 
同归一母只是会字更无切也故号曰双声如章灼良略是矣商量二字为切同出一韵只是商字更无切也故号曰迭韵如灼略章良是矣总 
是诸字皆以本字行韵为双声本字出切为迭韵不更言所切之字也纽字图章字下之正纽灼良切章到纽良略切灼五音圆图之正反居隆 
切宫到反宫闾切居出切虽系同母而不以本字行韵则是正反到反又别为一类史之所载如晋孝武帝作清暑殿有识者以清暑反为楚声 
楚声为清声楚为暑也刘悛旧名刘忱反为临雠临雠为刘雠临为忱也齐世祖于青溪立宫号曰旧宫时人反之为穷厩穷厩为旧厩穷为宫 
也文惠太子立楼馆于钟山下号曰东田东田反语为颠童颠童为东童颠为田也梁武帝创同泰寺开大通门对寺之南门取反语以协同泰 
同泰为大泰同为通也北齐刘逖请改元为武平谓和士开曰武平反为明辅明辅为武辅明为平也水经注索郎酒反为桑落桑落为索落桑 
为郎也又有三字反者吴孙亮初童谣曰于何相求常子阁常子阁者反语石子堈常阁为石阁常为堈也齐武帝永明初百姓歌曰陶郎来言 
唐来劳也陶郎为唐郎陶为劳也皆是正反到反之例

　　△神珙四声五音九弄反纽图

　　东方喉声　何我刚鄂诃可康各
　　西方舌声　丁的定泥宁亭听厯
　　南方齿声　诗失之食止示胜识
　　北方唇声　邦尨剥雹北墨朋邈
　　中央牙声　更硬牙格行幸亨客
　　（臣）等谨按此图五音分配与七音韵鉴指掌图诸书不同所隶舌齿唇声下之字与今韵图相合其喉声下除何字外我刚鄂謌可康 
各七字皆牙音见溪疑母也牙声下除更硬牙格客外余行幸亨三字皆喉音晓匣母也考说文唐韵凡安恩咢恶袄昂等字俱用乌字五字作 
切而韵图皆系喉声是则陆孙诸人牙喉二音与今有异矣又广韵辩字五音法一唇声并饼二舌声灵厯三齿声陟珍四牙声迦佉五喉声纲 
各今以韵图考之加佉纲各皆牙音字而以纲各为喉亦为牙喉相混又载辩十四声例法十一牙声迦佉俄等能所俱轻十三喉声鸦加瘕等 
能所俱轻是亦以牙音之鸦加为喉声也

　　五音圆图
　　二方图
　　罗文反样图

　　 五音圆图

　　见图（图略）
　　（臣）等谨按神珙序云列五个圆图者即是五音之图每图皆从五音字行皆左转中有注说之刊本脱讹率多难通今以宫音一图略 
释其义宫隆居闾四字同声而宫与隆居与闾又为同韵因立法以居隆切顺切出宫字者为正以宫闾切逆切出居字者为到其云正反到反 
者居顺切宫宫逆切居反复皆可以出切取字也后人反切命名之义葢取诸此九弄图有正纽傍纽二类神珙序云正傍纽者 【原本脱正 
字今按文补之】 正在一纽之中傍出四声之外图所列征整正只为正纽征真毡之为傍纽葢正纽为本字之四声傍纽为同母之字如因烟 
人然之类也纽字图章字下所列灼良切章之正纽章略切灼之到纽章灼切灼良略切略之双声皆是九弄图之正纽以章掌障灼良两饷略 
为本字之四声也此五音圆图所列居隆切宫之正反宫闾切居之到反皆是九弄图之傍纽以宫居隆闾为同母字也正纽谓之纽傍纽谓之 
反顺逆取字则谓之正到自正反到反而下为双声迭韵者各四类皆属傍纽其迭韵之分正傍者正到反以宫居互切而迭韵必以本字出切 
又必与行韵之字同韵而为迭韵若以宫居二字出切则宫居二字不同韵不可互切也以宫为正居为傍故以居闾切居为傍迭韵宫隆切宫 
为正迭韵其以隆宫切隆为正迭重道闾居切闾为傍迭重道者居为傍闾与居同韵亦为傍宫为正隆与宫同韵亦为正故谓之重道也其双 
声之分正到傍到者到即到反之到宫闾切居为到反居出切为傍而宫出切为正宫隆同韵故隆出切亦为正也其又云正双声傍双声者葢 
即正反之正当云正正双声傍正双声而不言者从省文也居隆切宫为正反宫出切为正而居出切为傍居闾同韵故闾出切亦为傍也居宫 
切宫为正到双声隆闾切闾为傍到双声宫居切居为傍正双声闾隆切隆为正正双声 【原本以傍到双声之隆闾为正双声正双声之闾 
隆为傍到双声葢因二字相邻而互易其文因以致误耳今悉改正】 葢即傍纽之正反到反四字而居闾为傍宫隆为正又迭韵之闾隆以别 
于居宫而系同韵故为正傍重道双声之宫闾以别于隆居而系到反故为正到傍到若以纽字图之灼良章略四字而为此圆图之十类则灼 
与略为正章与良为傍也灼良切章之正纽章略切灼之到纽即傍纽之正反到反其迭韵则灼略切灼为傍迭韵章良切章为正迭韵略灼切 
略为傍迭重道良章切良为正迭重道其双声则灼章切章为正到双声良略切略为傍到双声章灼切灼为傍正双声略良切良为正正双声 
皆与圆图同

　　 二方图 【即九弄图】

　　见图（图略）

　　 罗文反样图

　　见图（图略）
　　（臣）等谨按神序云又列二个方图者即是九弄之图图中取一字为头横列为图首目题傍正之文以别之葢九弄之法原于罗文反 
样二图今具为释之其征字为之盈反 【原本误征为真因讹之盈反为之寅反今改正】 以五圆图正倒反之例推之则出切之之字必为 
征怡反因以正纽征整正只傍纽征真毡之及盈字之正纽盈郢胫怿傍纽盈寅筵怡 【原本讹郢为引引非盈字上声葢与寅上之引相邻 
而互易其字也今悉改正又胫非盈去检韵谱是以匣喻二母互用其筵之去见入■〈扌絜〉亦然疑此诸字本皆有音无字故借用匣母下 
字以当寄声也今悉仍其旧】 各以正傍纽经纬相交为罗文反样二图每图十六字皆同一母而纵横取字以为九弄图今以征字释之反音 
为之盈反者之字同母盈字同韵也此是正反若到反则以征怡反之是皆以傍纽为正到反若取正纽则征为只盈切之为职怡切为正到纽 
矣葢正纽是本字直下之四声故正为纽傍纽是同母横排之四韵故为正到反也以纽字图用正纽之正到纽及五圆图用傍纽之正到反验 
之悉可见矣双声者本字行韵也迭韵者本字出切也之征反征怡盈反盈为正双声征之反之盈怡反怡为傍双声故双声下列之盈怡等字  
【原本误列整真旨是缘相邻之正韵下字而互易也辨见后】 征盈反征盈征反盈为正迭韵之怡反之怡之反怡为傍迭韵故迭韵下列 
盈之怡等字其分正傍者征为正纽之为傍纽故反征盈者为正反之怡者为傍是即五音圆图双声迭韵之各四类也其又云正韵傍韵者亦 
即反音之类第以反征字韵者为正如震盈■〈孱刂〉盈旨盈皆反征是正也反之字韵者为傍如郢怡真怡以怡皆反之是傍也 【原本 
误以震■〈孱刂〉旨为寅之怡是与双声互讹其文又讹盈为寅耳其震■〈孱刂〉旨并讹整真旨真不与征同韵而整字既用之为正纽 
之上声必不重用之为正韵之出切字也今悉改正又傍韵郢真以原本讹引征以据上去入三图傍韵之轸震质例推之则征是真字讹文也 
又引字非盈上是郢字讹文前已辨之】 罗文绮错皆系征字同母之出切字但行韵用本字则为双声用同韵字则为反音也其独取此数字 
者既以罗文反样图征字之直下四声为正纽又以横排四韵为傍纽因又迤径斜行取征之平真之上毡之去之之入四声为罗文其未用者 
祗质折志旨■〈孱刂〉震六字既取震■〈孱刂〉旨以为正韵因尽用所余之质折志以为绮错 【原本列正质折志旨■〈孱刂〉六 
字为绮错各弄皆三字此条不得独异且正韵目下既有旨字则■〈孱刂〉震讹为真整踪迹显然葢同母之字声近致讹理所宜然以震■ 
〈孱刂〉旨质折志六字各取其三以配正韵绮错二目多少适均若如原文所列六字既重正纽之正字又遗真纽下之震不可通矣】 其实 
每图正傍纽十六字皆系同母皆可作反音及双声也

　　△七音分配

　　角　　牙
　　征　　舌
　　羽　　唇
　　商　　齿
　　宫　　喉
　　半征　半舌
　　半商　半齿
　　（臣）等谨按宫商角征羽五音分配五方五行五藏自吕览月令史记乐书而后人无异词独无有以喉舌牙齿唇分配五行五方而因 
以分配五音者自等韵创为宫喉商齿牙角舌征唇羽之说后来韵书皆遵守之其实分配毫无确据且人各异说不足相难文献通考载王宗 
道指元论一卷其说以晓匣影喻为牙音端透定泥为齿音来为半齿日为半舌今坊刻玉篇卷首亦曰东方喉西方舌南方齿北方唇中央牙 
既以中央为牙则晓匣影喻为牙矣既以南方为齿则端透定泥为齿矣此说颇与宗道之说相类揆其所以葢舌音下三等之字颇与齿音三 
等之字相混如通摄之中蹱重与锺■〈行外童内〉崇及止摄之知絺驰与支鸱○之类喉音喻母下一等之音颇与牙音疑母下一等之字 
相类如寅银牛由之类不知此类字以本母调之踪迹显然而娘之与审禅见溪郡之与晓匣以本排顺次呼之更毫无相类者也司马光以喉 
为羽以唇为征以半征半商音为来日沈氏笔谈亦云舌齿牙唇喉当宫商角征羽不过取配四时五行相生之序耳章黼作韵学集成依韵会 
