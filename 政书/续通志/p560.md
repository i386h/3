<!-- { "loadSidebar": true } -->
日夜号泣坐必西向不食肉母告以貌类泌者终身不引镜贞元末吐蕃请和隋三上疏宜许不报举明经授润州参军事李锜欲困辱之使知 
市事隋怡然坐肆不为屈韦夏卿高其节辟置东都幕府元和中吐蕃款塞隋五上疏请修好冀得泌还诏可遣祠部郎中徐复报聘而泌以丧 
至帝愍恻赠绛州刺史官为治丧服除擢隋左补阙史馆修撰以鲠亮称穆宗立与韦处厚并擢侍讲学士再迁中书舍人翰林学士每除制出 
以金币来谢者隋却之曰公事而当私贶邪进承旨学士迁兵部侍郎文宗嗣位以中书侍郎同中书门下平章事监修国史初韩愈撰顺宗实 
录书禁中事为切直宦竖不喜訾其非实帝诏隋刊正隋请条示其谬误者付史官刊定有诏摘贞元永贞闲数事为失实余不复改进门下侍 
郎弘文馆大学士久之辞疾不听册拜太子太师明年李德裕贬袁州长史不署奏为郑注所忌乃检校尚书右仆射同中书门下平章事镇海 
节度使道病卒年六十赠太保谥曰贞

　　钦定续通志卷二百四十一

　　●钦定续通志卷二百四十二　列传四十二

　　列传

　　唐 【四十二】

　　○唐四十二

　　高适　　　　　元结　　　　　李承　　韦伦　　　　　薛珏【存庆】　　崔汉衡　　戴叔伦　　　　王翃【正雅　翊　 
凝】徐申　　郗士美　　　　辛秘

　　高适
　　元结
　　李承
　　韦伦
　　薛珏
　　崔汉衡
　　戴叔伦
　　王翃
　　徐申
　　郗士美
　　辛秘

　　△高适

　　高适字达夫沧州渤海人少落魄不治生事客梁宋闲宋州刺史张九皋奇之举有道科中第调封邱尉不得志去客河西河西节度使哥 
舒翰表为左骁卫兵曹参军掌书记禄山乱召翰讨贼即拜适左拾遗转监察御史佐翰守潼关翰败帝问羣臣策安出适请竭禁藏募死士抗 
贼未为晚不省天子西幸适走闲道及帝于河池因言翰忠义有素而病夺其明乃至荒踣监军诸将不恤军务以倡优蒱簺相娱乐浑陇武士 
饭粝米日不厌而责死战其败固宜又鲁炅何履光赵国珍屯南阳而一二中人监军更用事是能取胜哉臣数为杨国忠言之不肯听故陛下 
有今日行帝颔之俄迁侍御史擢谏议大夫负气敢言权近侧目帝以诸王分镇适盛言不可俄而永王叛肃宗雅闻之召与计事因言王且败 
不足忧帝奇之除扬州大都督府长史淮南节度使诏与江东韦陟淮西来瑱率师会安陆方济师而王败李辅国恶其才数短毁之下除太子 
少詹事未几蜀乱出为蜀彭二州刺史始上皇东还分剑南为两节度百姓敝于调度而西山三城列戍适上疏曰剑南虽名东西川其实一道 
自邛关黎雅界于南蛮由茂而西经羌中至平戎等城界于吐蕃濒边诸城皆仰给剑南异时以全蜀之饶而山南佐之犹不能举今裂梓遂等 
八州专为一节度岁月之计西川不得参也嘉陵比困夷獠日虽小定而痍痏未平耕纺亡业衣食贸易皆资成都是不可得役亦明矣可税赋 
者独成都彭蜀汉四州而己以四州耗残当十州之役其敝可见而言利者枘凿万端穷朝抵夕千案百牍皆取之民官吏惧谴责及邻保威以 
罚抶而逋逃益滋又关中比饥士庶流入蜀者道路相系地入有讫而科敛无涯为蜀计者不亦难哉又平戎以西数城皆穷山之巅蹊隧险绝 
运粮束马之路坐甲无人之乡为戎狄言不足利戎狄为国家言不足广士宇奈何以弹丸地而困全蜀太平之人哉若谓己戍之城不可废己 
屯之兵不可收愿罢东川以一剑南并力从事不尔非陛下洗荡关东扫清逆乱之意也万一蜀人又扰岂不贻朝廷忧帝不纳梓屯将段子璋 
反适从崔光远讨斩之而光远兵不戢遂大掠天子怒罢光远以适代为西川节度使广德元年吐蕃取陇右适率兵出南鄙欲牵制其力既无 
功遂亡松维二州及云山城 【通鉴载广德元年吐蕃陷松维保三州及云山新筑二城按地理志此三州皆广德元年没吐蕃而保州本名 
奉州至干元元年董嘉俊以郡来归始更今名则此时未得称保州也保州属县四而云山归顺皆天宝八载析定廉县置所云云山新筑二城 
疑即此二县也新书乃止有二州一县自不若通鉴之详核惟奉州之称保州系用史家追书之例耳】 召还为刑部侍郎左散骑常侍封渤海 
县侯永泰元年卒赠礼部尚书谥曰忠适尚节义语王霸衮衮不厌遭时多难以功名自许而言浮其实不为搢绅所推然政宽简所莅人便之 
年五十始为诗即工每一篇己好事者辄传布其诒书贺兰进明使疾救梁宋以亲诸军与许叔冀书令释憾同援梁宋未渡淮移檄将校绝永 
王俾各自白君子以为义而知变

　　△元结

　　元结后魏常山王遵十五代孙曾祖仁基从太宗征辽东以功拜寍塞令袭常山公父延祖年过四十不仕亲娅强劝之再调舂陵丞辄弃 
官去少师事元德秀天宝十二载举进士擢上第复举制科国子司业苏源明见肃宗问天下士荐结可用时史思明攻河阳帝将幸河东召结 
诣京师问所欲言乃上时议三篇帝悦擢右金吾兵曹参军摄监察御史为山南西道节度参谋募义士于唐邓汝蔡降剧贼五千瘗战死露胔 
于泌南名曰哀邱史思明乱帝将亲征结建言贼锐不可与争宜折以谋帝善之因命发宛叶军以挫贼锋结屯泌阳守险全十五城以讨贼功 
迁监察御史里行荆南节度使吕諲请益兵拒贼帝进结水部员外郎佐諲府又参山南东道来瑱府瑱诛结摄领府事会代宗立丏归侍亲授 
著作郎久之拜道州刺史初西原蛮掠居人数万去遗户裁四千诸使调发符牒二百函结以人困甚不忍加赋即上言臣州为贼焚破粮储屋 
宅男女牛马几尽今百姓十不一存耄孺骚离未有所安岭南诸州寇盗不尽得守捉候望四十余屯一有不靖湖南且乱请免百姓所负租税 
及租庸使和市杂物十三万缗帝许之明年租庸使索上供十万缗结又奏岁正租庸外所率宜以时增减诏可结为民营舍给田免徭役流亡 
归者万余进授容管经略使身谕蛮豪绥定八州会母丧人皆诣节度府请留加左金吾卫将军民乐其教至立石颂德罢还京师卒年五十赠 
礼部侍郎

　　△李承

　　李承赵州高邑人幼孤其兄晔养之既长以悌闻擢明经累迁大理评事为河南采访使判官尹子奇陷汴州拘承送洛阳觇得贼谋皆密 
启诸朝两京平例贬临川尉不三月除德清令寻擢监察御史累迁吏部郎中淮南西道黜陟使奏置常丰堰于楚州以御海潮溉屯田塉卤收 
获十倍它岁德宗将讨梁崇义李希烈揣知之乃表崇义过恶请先诛讨帝悦数对左右称其忠会承使回言希烈能立功然恐后不可制帝初 
谓不然及崇义平希烈果叛始思其言擢拜河中尹晋绛观察使承廉正有雅望以才显于时未几改山南东道节度使时希烈犹据襄州帝虑 
不受命欲以禁兵卫送承承辞请以单骑入既至希烈舍承外馆迫胁日万端承晏然誓以死守希烈不能屈遂大掠去襄汉荡然承辑安之居 
一年阖境完复初希烈虽去留部校守觇往来踵舍承因得使所厚臧叔雅结希烈腹心周曾王玢姚憺及曾等谋杀希烈承首谋也密诏褎美 
寻检校工部尚书湖南观察使建中四年卒年六十二赠吏部尚书子藩自有传

　　△韦伦

　　韦伦系本京兆父光乘在开元天宝闲为朔方节度使伦以荫调蓝田尉干力勤济杨国忠署为铸钱内作使判官国忠多发州县民人令 
鼓铸督非所习虽棰抶苛严愈无功伦请准直募匠代无聊之人繇是役用减鼓铸多矣玄宗晚节盛营宫室吏介以为欺伦阅实工员省费倍 
从帝入蜀以监察御史为剑南节度行军司马置顿判官时中人卫卒多侵暴尤难治伦以清俭自将西人赖济中宦疾之以谗贬衡州司户参 
军度支使第五琦荐伦才擢商州刺史荆襄道租庸使襄州裨将康楚元乱自称东楚义王刺史王政弃城遁贼南袭江陵绝汉沔饷道伦调兵 
屯邓州厚抚降贼寇益怠乃击禽楚元以献收租庸二百万缗召为卫尉卿俄兼寍陇二州刺史干元三年襄州再乱 【新书本文作干元中 
襄州乱按肃宗纪干元年中襄州之乱有二一康楚元之乱在干元二年八月一张维瑾之乱在上元元年四月上元元年即干元三年也上文 
既云禽楚元以献则此为维瑾之乱无疑而语未分明故稍为改定】 诏伦为山南东道节度使而李辅国方恣横伦不肯谒恨之中罢为秦州 
刺史吐蕃党项岁入边伦兵寡数格虏败贬巴州长史徙务川尉代宗立连拜忠台饶三州刺史宦者吕太一反岭南诏拜伦韶州刺史韶连郴 
都团练使为太一反闲贬信州司马斥弃十年客豫章德宗嗣位选使绝域者擢伦太常少卿充和吐蕃使伦至谕天子威德赞普顺悦乃入献 
还进太常卿兼御史大夫再使如旨伦处朝数论政得失宰相卢杞恶之改太子少保从狩奉天及杞败关播罢为刑部尚书伦在朝堂流涕曰 
宰相无状使天子至此不失为尚书后何劝闻者惧其公帝后欲复用杞为刺史伦苦谏帝纳之进太子少师郢国公致仕时李楚琳以仆射兼 
卫尉卿李忠诚以尚书兼少府监伦言楚琳逆节忠诚戎丑不当宠以官又请为义仓以捍无年择贤者任帝左右谓吐蕃豺虎野心不可恃信 
约宜谨备边帝善其言厚礼之居家以孝慈称卒年八十三赠扬州督谥曰肃

　　△薛珏

　　薛珏字温如河中宝鼎人以荫为懿德太子庙令累迁干陵台令岁中以清白闻课第一改昭应令人请立石纪德珏固让迁楚州刺史初 
州有营田宰相遥领使而刺史得专达俸及它给百余万田官数百岁以优得迁别户三千备刺史厮役珏至悉条去之租入赢异时观察使恶 
其洁诬以罪左授峡州刺史建中初德宗命使者分诸道察官吏升黜而李承赵赞卢翰皆言珏状书参闻于是拜中散大夫赐金紫刘玄佐表 
兼汴宋行军司马李希烈弃汴州走即拜珏刺史迁河南尹人为司农卿是时诏举堪刺史县令者且百人延问人闲疾苦吏治得失取尤通达 
者什二宰相欲试以文词珏曰求良吏不可责文学乃止寻改京兆尹司农供三宫畜茹三十军不足请市京兆是时韦彤为万年令珏使彤禁 
鬻卖民苦之德宗怒夺珏彤俸帝疑下情不达因诏延英坐日许百司长官二员言阙失谓之巡对 【会要贞元七年十月诏自今己后每御 
延英殿令诸司长官二人奏本司事俄又令常参官日二人引见访以政事谓之巡对】 珏刚严晓法治勤身以劝下然苛察无经术大体坐善 
窦参改太子宾客出为岭南观察使卒年七十四赠工部尚书子存庆

　　薛存庆

　　 薛存庆

　　存庆字嗣德及进士第历御史尚书郎五迁给事中与韦弘景封驳诏书时称其直刘总以幽州归穆宗谓宰相曰必用薛存庆可以宣朕 
意对延英一刻遣之至镇州疽发于背卒赠吏部侍郎

　　△崔汉衡

　　崔汉衡博州博平人沈懿博厚善与人交始为费令滑州节度使令孤彰表掌书记大历六年以检校礼部员外郎为和蕃副使还迁右司 
郎中建中二年 【旧书作三年误】 吐蕃请盟擢殿中少监为和蕃使与其使区颊赞俱来约盟改鸿胪卿持节送区颊赞归遂定盟清水德 
