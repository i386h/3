<!-- { "loadSidebar": true } -->
猷阁待制卒年六十二

　　△赵祯

　　赵祯字表微其先单父人后徙宣城为人诚实宽厚少好学擢进士第厯平定军判官累迁殿中侍御史益州路转运使数言部中事以平 
允称迁工部郎中召为侍御史知杂事改三司盐铁副使擢右谏议大夫集贤院学士知益州坐市锦不如数降知同州徙凤翔京兆府三迁工 
部侍郎复纠察在京刑狱司枢密直学士知并州代还迁刑部侍郎天圣八年迁枢密副使迁吏部侍郎时权出宫掖祯厚给刘美人家婢以故 
致位政府命未出人驰告祯祯问曰东头西头葢意在中书也闻者皆以为笑章献太后崩罢为尚书左丞知河中府迁礼部尚书以太子少傅 
致仕卒赠太子太保谥僖质

　　△任布

　　任布字应之河南人后唐宰相圜四世孙也力学家贫尝从人借书以读进士及第补安肃军判官辄刺问契丹中事上疏请饬边备仍奏 
河北利害后契丹至澶州真宗识其名特改大理寺丞知安阳县通判嘉州厯判大名府领湖南路提点刑狱入权三司盐铁判官判度支句院 
京城东南有泉涌出为筑祥源观男女徒跣奔走瞻拜布论之曰明朝不宜以神怪衒愚俗遂忤宰相意又与徐奭麻温共试开封府进士而奭 
潜发封卷视之降监邓州税徙知宿州时越州守阙寇准曰越州有职分田岁入且厚今争者颇重非廉士莫可予乃徙越州及准贬布亦徙建 
州累迁尚书职方员外郎丁谓既逐稍用为白波发运使岁余判三司开拆司出为梓州路转运使富顺监盐井岁久卤薄而课存主者至破产 
或鬻子孙不能偿布奏除之迁祠部郎中擢江淮制置发运使前使者多聚山海珍异之物以饷权要布一切罢去召为三司度支副使奉使契 
丹还累拜右谏议大夫知真定府或欲省河北兵布言契丹西夏方窥伺中国备未可弛也又筑甬道属滹沱河跨绝泥潦徙知滑州改天雄军 
迁给事中集贤院学士知许州进龙图阁直学士厯知河南府未至召为枢密副使布纯约自守及秉政无所建明子逊尝上书诋大臣及布皆 
为不才御史鱼周询因疏奏布不才其子能知之乃以尚书工部侍郎罢知河阳议者以周询引逊语逐其父为不知体复改蔡州授太子少保 
致仕进少傅皇佑间赐一子进士出身迁少师卒赠太子太傅谥恭惠子达性亦恬达厯官为司封郎中

　　△高若讷

　　高若讷字敏之并州榆次人徙家卫州进士及第补彰德军节度推官改秘书省著作佐郎再迁太常博士知商河县县有职分田而牛与 
种皆假于民若讷独废不耕人以为清入为监察御史里行厯迁知谏院时范仲淹坐言事夺职知睦州余靖尹洙论救仲淹相继贬斥欧阳修 
乃移书责若讷为谏官不能辨犹以面目见士大夫出入朝廷是不复知人间有差耻事若讷忿以其书奏贬修夷陵令遂为时论所薄未几加 
直史馆以刑部员外郎兼侍御史知杂事王蒙正知蔡州若讷言蒙正起裨贩因缘戚里得官向徙郴州物论犹不平不可予以大州诏寝其命 
大庆殿设祈福道场若讷奏大庆殿非行礼不御非法服不坐国之路寝也岂可聚老释为渎慢阎文应为入内都知若讷言其肆横不法请出 
之乃出文应为相州兵马钤辖又奏三公坐而论道今二府对纔数刻何以尽万几宜赐坐从容如唐延英故事擢天章阁待制累迁右谏议大 
夫权御史中丞时宰相贾昌朝与参知政事吴育数争事帝前明年春旱帝询所以然若讷曰阴阳不和责在宰相遂引洪范以为大臣不肃则 
雨不时若于是昌朝及育皆罢若讷遂代育为枢密副使王则据贝州讨之踰月未下或议招降若讷言河朔重兵所积今释不讨且启乱阶议 
乃定以工部侍郎参知政事拜枢密使凡内降恩若讷多覆奏不行入内都知王守忠欲得节度使固执以为不可皇佑五年罢为观文殿学士 
兼翰林侍读学士尚书左丞同羣牧制置使判尚书都省止命舍人草词卒赠右仆射谥文庄若讷强学善记尤喜申韩管子之书皇佑中诏累 
黍定尺以制锺律争论连年不决若讷以汉货泉度一寸依隋书定尺十五种上之并损益祠祭服器悉见施用

　　△孙沔

　　孙沔字符规越州会稽人中进士补赵州司理参军跌荡自放不守士节然材猛过人后以秘书丞为监察御史里行景佑元年礼院奏用 
冬至日册后沔奏丧未祥禫而行嘉礼非制也同安县尉李安世上书指切朝政被劾沔言若加罪安世恐杜天下言者请勿治黜知衡山县就 
道后上书言时事再贬永州监酒移通判潭州知处州迁监察御史又知楚州所在皆着能迹召为左正言论事益有直名迁尚书工部员外郎 
提举两浙刑狱遂以起居舍人厯陕西转运使时宰相吕夷简求罢帝优诏弗许沔上书言夷简当国黜忠言废直道及以使相出镇许昌召还 
秉政于兹三年不更一事以姑息为安以避谤为智默默而去无一言启沃帝心别白贤不肖虽尽南山之竹不足书其罪也书闻帝不之罪议 
者喜其謇切未几以天章阁待制为都转运使又迁礼部郎中厯环庆路都总管安抚经略使知庆州元昊死诸将欲乘其隙大举灭之沔言乘 
危伐丧非中国体厯知陕州河东都转运又移知庆州聚战亡遗骸葬祭之军中感泣凡三知庆州边人服其能厯迁龙图阁直学士又迁枢密 
直学士知成都府未至以母丧罢服除为陕西都转运使求知明州会京东多盗乃知徐州沔明购赏严诛罚盗遂止徙秦州时侬智高反沔入 
见帝以秦州事勉之对曰秦州不足烦圣虑陛下当以岭南为忧臣闻智高掠邕广贼势方张官军朝夕当有败奏明日岭南以败闻帝谕执政 
曰诚如沔所料宰相庞籍奏遣沔行遂以为湖南江西路安抚使以便宜从事加广南东西路安抚使沔请益发骑兵 【按宋史仁宗本纪皇 
佑四年八月命孙沔为湖南江西路安抚使沔请益发骑兵行至鼎州始有加广南安抚之命与本传载广南安抚在益发骑兵之前互异】 且 
增选偏裨二十八人求武库精甲五千以备贼参知政事梁适诋其张皇沔曰前日惟亡备故至此今指期灭贼非可以徼幸胜乃欲示镇静耶 
夫实备不至而貌为镇静危亡之道也居二日促行才与兵七百沔忧贼渡岭而北乃檄湖南北曰大兵且至其缮治营垒多具宴犒贼疑不敢 
北寇寻加广南东西路安抚使会遣狄青为宣抚使沔副青宣抚贼平沔留治后事迁给事中及还知杭州至南京召为枢密副使张贵妃薨追 
册为皇后命沔读册故事正后翰林学士读册沔既陈不可用宰相护葬且陛下若以臣沔读册则可以枢密副使读册则不可遂求罢职以资 
政殿学士知杭州迁大学士徙知青州又迁观文殿学士知并州而谏官吴及御史沈起奏沔淫纵无检守杭及并所为不法乃徙寿州按验得 
实责寍国军节度副使后复光禄卿分司南京会恩除知濠州以尚书礼部侍郎致仕英宗即位迁户部帝与执政议守边者难其人参知政事 
欧阳修奏沔向守环庆养练士卒招抚蕃夷恩信最着今虽七十精力不衰中间曾以罪废然宜弃瑕使过遂起为资政殿学士知河中府又为 
观文殿学士知庆州厯徙延州道卒赠兵部尚书谥曰威敏 【按宋史本传不载沔赠谥据东都事略补】 沔居官有材力性强直少所惮然 
喜宴游女色故中间坐废初陕西用兵朝廷多假边帅倚以集事近臣出帅或骄恣越法及沔废后真定路安抚使吕溱相继得罪自此守帅之 
权微矣

　　钦定续通志卷三百二十四

　　●钦定续通志卷三百二十五　列传一百二十五

　　列传

　　宋 【二十九】

　　○宋二十九

　　高琼【续勋继宣】　　　范廷召　　　　葛霸【怀敏】　　曹利用【孙继邺】　张耆【希一利一】　　　杨崇勋　　夏守 
赟【随】　　　狄青【张玉孙节】　　　郭逵

　　高琼
　　范廷召
　　葛霸
　　曹利用
　　张耆
　　杨崇勋
　　夏守赟
　　狄青
　　郭逵

　　△高琼

　　高琼字宝臣 【据王珪撰琼神道碑增】 燕人祖霸父干 【按神道碑曾祖冕赠中书令祖霸赠尚书令密国公父干赠尚书令冀国 
公】 李景杀霸干徙居亳州之蒙城因土著焉琼少勇鸷无赖为盗事败将磔于市值暑雨创溃伺守者稍怠即掣钉而遁事王审琦太宗尹京 
邑知其才勇召置帐下太宗尝侍宴禁中甚醉及退太祖送至苑门时琼与戴兴王超李斌桑赞从琼左手执靮右手执镫太宗乃能乘马太祖 
顾琼等壮之因赐以控鹤官衣带及器帛且勖令尽心焉太宗即位擢御龙直指挥使从征太原命押弓弩两班合围攻城及讨幽蓟属车驾倍 
道还留琼军中鼓吹殿后六班扈从不及惟琼首率所部见行在太宗大悦慰劳之太平兴国四年迁天武都指挥使镇西州刺史明年改领本 
州团练使车驾巡师大名命琼与日骑右厢都指挥使朱守节分为京城内巡检坐事出为许州马步军都指挥使 【按神道碑会卢多逊遣 
吏私通秦王邸坐失徼巡降许州马步军都指挥使】 会有龙骑亡命卒数十人因知州臧丙出郊谋劫其导从以叛琼闻即白丙趣还城因自 
率从卒数十人遂悉擒送于州丙上其事会将北伐召入授马步军都军头领蓟州刺史楼船战棹都指挥使部船千艘赴雄州又城易州失还 
为天武右厢都指挥使领本州岛团练使端拱初出为单州防御使改贝州部署二年迁朔易帅臣制授琼侍卫步军都指挥使领归义军节度出 
为并代马步军都部署戍兵有以廪食陈腐哗言者琼知之一日出巡诸营士卒方聚食因取其饭自啖之谓众曰今边鄙无警尔等坐饱甘丰 
宜知幸也众言遂息改镇州都部署至道中就改保大军节度典军如故真宗即位加彰信军节度复为并代都部署咸平中契丹侵边其母车 
帐至狼山大夏帝亲巡河朔遣杨允恭驰往召琼率所部出土门与石保吉会镇定既而傅潜以逗留得罪即召琼代之兵罢复还本任转运使 
言其政绩诏褒之三年代还之手创不任持笏诏执梃入谒授殿前都指挥使先是范廷召桑赞所将边兵临敌退衄言者请罪之帝以问琼琼 
对曰兵违将令于法当诛然陛下去岁已释其罪今复行之又方屯诸路非时代易臣恐众心疑惧乃止景德初车驾北巡时前军已与敌接战 
帝欲亲临营垒或劝南还琼曰敌师已老陛下宜亲往以督其成帝悦即日进幸澶渊明年以罢兵料简兵卒诸班直十年者出补军校年老者 
退为本班剩员琼进曰此非激劝之道宿卫岂不劳乎自是八年者皆得叙补焉马军都校葛霸权步军司会以疾在告令琼兼领二司琼从容 
上言曰臣衰老傥又有犬马之疾则须一将总此二职臣事先朝时侍卫都虞候以上常至十员职位相亚易于迁改且使军伍熟其名望边藩 
缓急亦可选用帝深然之未几以久疾求解兵柄授检校太尉忠武军节度三年卒年七十二赠侍中嘉佑八年琼曾孙女进册为皇后累赠琼 
太师尚书令兼中书令秦国公治平四年为皇太后赠至卫王谥曰烈武神宗篆其碑曰决策定难显忠基庆之碑 【按琼累赠官爵及谥号 
碑额宋史本传不载据神道碑补】 琼不识字晓达军政然颇自任罕与诸将参议善训诸子继勋继宣继忠继密继和继隆继元继勋继宣最 
知名 【按神道碑载琼子十四人俱有官身宋史本传止载七人】

　　高继勋
　　高继宣

　　 高继勋

