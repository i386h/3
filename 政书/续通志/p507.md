<!-- { "loadSidebar": true } -->
受敌但户止三千胜兵者少屯田广夷仓庾丰衍瓜肃以西皆仰其餫一旬不往士已枵饥是河西之命系于甘州矣且其四十余屯水泉良沃 
不待天时岁取二十万斛但人力寡乏未尽垦发异时吐蕃不敢东侵者繇甘凉士马强盛以抗其入今甘州积粟万计兵少不足以制贼致吐 
蕃敢大入燔蓄谷蹂诸屯则河西诸州我何以守宜益屯兵外得以防盗内得以营农取数年之收可饱士百万则天兵所临何求不得哉其后 
吐蕃果入寇终后世为边患最甚后方谋开蜀山由雅州道翦生羌因以袭吐蕃子昂上书以七验谏止之曰臣闻乱生必由于怨雅州边羌自 
国初以来未尝一日为盗今无罪蒙戮怨必甚怨甚则蜂屯蚁聚相煽以变而边邑连兵守备不解蜀之祸构矣东汉丧败乱始诸羌一验也吐 
蕃黠狯抗天诛者二十余年前日辥仁贵郭待封以十万众败大非川一甲不返李敬玄刘审礼举十八万众困青海身执贼廷关陇为空今乃 
欲建李处一为上将驱疲兵袭不可幸之吐蕃举为贼笑二验也夫事有求利而得害者昔蜀与中国不通秦以金牛美女啖蜀侯侯使五丁力 
士栈褎斜凿通谷迎秦之馈秦随以兵而地入中州三验也吐蕃爱蜀富思盗之矣徒以障隧隘绝顿饿喙不得噬今撤山羌开阪险使贼得收 
奔亡以攻边是除道待贼举蜀以遗之四验也蜀为西南一都会国之宝府又人富粟多浮江而下可济中国今图侥幸之利以事西羌得羌地 
不足耕得羌财不足富是过杀无辜之众以伤陛下之仁五验也蜀所恃有险也蜀所安无役也今开蜀险役蜀人险开则便寇人役则伤财臣 
恐未及见羌而奸盗在其中矣异时益州长史季崇真托言吐蕃寇松州天子为盛军师趣转饷以备之不三年巴蜀大困不见一贼而崇真奸 
赃已巨万今得非有奸臣图利复以生羌为资六验也蜀士尩孱不知兵一虏持矛百人不敢当若西戎不即破灭臣见蜀之边陲且不守而为 
羌夷所暴七验也国家近废安北拔单于弃龟兹放疏勒天下翕然以为务仁不务广务养不务杀今徇贪夫之议诛无罪之羌遗全蜀患此臣 
所未谕方今山东饥关陇弊生人流亡诚陛下寍静思和天人之时安可动甲兵兴大役以自生乱又西军失守北屯不利边人骇情今复举舆 
师投不测小人徒知议夷狄之利非帝王至德也后复召见使论为政之要适时不便者子昂乃奏八科一措刑二官人三知贤四去疑五招谏 
六劝赏七息兵八安宗子俄迁右卫冑曹参军后既称皇帝改号周子昂上周受命颂母丧去官服终擢右拾遗子昂多病居职不乐会武攸宜 
讨契丹表子昂参谋次渔阳前军败举军震恐攸宜轻易无将略子昂谏曰陛下发天下兵以属大王安危成败在此举安可忽哉今大王法制 
不立有如儿戏愿审智愚量勇怯度众寡以长攻短此刷耻之道也能听愚计分麾下万人为前驱契丹小丑指日可禽攸宜以其儒者谢不纳 
居数日复进计攸宜怒徙署军曹子昂知不合不复言圣历初以父老表解官归侍诏以官供养会父丧庐冢次每哀恸闻者为涕县令段简贪 
暴闻其富欲害之家人纳钱二十万缗简薄其赂捕送狱中忧愤死年四十三子昂资褊躁然轻财好施笃朋友与陆余庆王无竞房融崔泰之 
卢藏用赵元最厚唐兴文章承徐庾余风子昂始变雅正初为感遇诗三十八章王适曰是必为海内文宗乃请交子昂所论著当世以为法子 
光与赵元子少微俱以文称光终商州刺史子易甫简甫皆位御史

　　王无竞
　　赵元

　　 王无竞

　　王无竞者字仲列世居东莱宋太尉弘之远裔家足于财颇负气豪纵擢下笔成章科调栾城尉三迁监察御史改殿中会朝宰相宗楚客 
杨再思离立偶语无竞扬笏曰朝礼尚敬公等大臣不宜慢常典楚客怒徙无竞太子舍人神龙初诋权幸出为苏州司马张易之等诛坐常交 
往贬广州仇家矫制搒杀之

　　 赵元

　　赵元者字贞固河闲人祖掞号通儒在隋与同郡刘焯俱召至京师补黎阳尉徙居汲元少负志略好论辨来游雒阳士争慕向所与造谢 
皆缙绅选调宜禄尉到职非公事不言弹琴莳药如隐者之操卒年四十九其友魏元忠孟诜宋之问崔璩等共谥昭夷先生

　　钦定续通志卷二百十五

　　●钦定续通志卷二百十六　列传十六

　　列传

　　唐 【十六】


　　○唐十六

　　刘仁轨　　　裴行俭【光庭　稹均娄】师德

　　刘仁轨
　　裴行俭
　　娄师德

　　△刘仁轨

　　刘仁轨字正则汴州尉氏人少贫贱好学值乱不能安业每动止画地书空寓所习卒以通博闻武德初河南道安抚大使任瓌上疏有所 
论奏仁轨见其藳为窜定数言瓌惊异赤牒补息州参军转陈仓尉部人折冲都尉鲁寍者豪纵犯法县莫敢屈仁轨约不再犯而寍暴横自如 
仁轨搒杀之州以闻太宗曰尉而杀吾折冲可乎召诘让仁轨对曰寍辱臣臣故杀之帝以为刚正夏擢咸阳丞贞观十四年校猎同州时秋敛 
未讫仁轨谏曰今兹澍泽沾足百谷炽茂收纔十二常日征调已有所妨又供猎事缮桥治道役虽简省犹不损数万少延一旬使场圃毕劳陛 
下六飞徐驱公私交泰玺书褎纳拜新安令累迁给事中为李义府所恶出为青州刺史显庆五年伐百济义府欲斥以罪使督漕而船果覆没 
坐免官白衣随军 【按旧书载仁轨监统水军征辽以后期坐免新书及张鷟朝野佥载皆云督运覆船今从之又通鉴考异云仁轨从军乃 
在百济非征辽也新旧书并误今改从通鉴】 初苏定方既平百济留郎将刘仁愿守其城左卫中郎将王文度为熊津都督抚纳残党文度死 
有济故将福信及浮屠道琛迎故王子扶余丰立之引兵围仁愿诏仁轨检校带方州刺史统文度之众并发新罗兵为援仁轨将兵严整转鬬 
陷阵所向无前信等释仁愿围退保任存城既而福信杀道琛并其众招还叛亡势张甚仁轨与仁愿合则解甲休士时定方伐高丽围平壤不 
克高宗诏仁轨拔军就新罗与金法敏议去留计将士咸欲还仁轨曰春秋之义大夫出疆有可以安社稷便国家者得专之今天子欲灭高丽 
先诛百济留兵镇守制其心腹宜厉兵秣马乘无备击不意百下百全战胜之日开张形势腾檄济师声援接虏亡矣今平壤不胜熊津又拔则 
百济之烬复炎高丽之灭无期吾等虽入新罗正似坐客有不如志悔可得邪扶余丰猜贰表合内携势不支久宜坚守伺变以图之不可轻动 
众从其议乃请益兵时贼守眞岘城仁轨夜督新罗兵薄城扳堞比明入之遂通新罗饟道而丰果袭杀福信遣使至高丽倭匄援会诏遣右威 
卫将军孙仁师率军浮海而至士气颇振于是诸将议所向或曰如林城水陆之冲盍先击之仁轨曰兵法避实击虚如林险而固攻则伤士守 
则旷日周留城贼巢穴羣凶聚焉若克之诸城自下于是仁师仁愿及法敏帅陆军以进仁轨与仕爽扶余隆繇熊津白江会之遇倭人白江口 
四战皆克焚四百艘海水为丹扶余丰脱身走伪王子扶余忠胜忠志等率其众与倭人降独酋帅迟受信据任存城未下始定方破百济酋领 
沙咤相如黑齿常之啸亡散据险以应福信至是皆降仁轨以赤心示之俾取任存自效即给铠仗粮糗仁师曰夷狄野心难信若授甲济粟资 
寇便也仁轨曰吾观相如常之忠勇有谋因机立功尚何疑二人讫拔其城迟受信委妻子奔高丽百济余党悉平仁师等振旅还诏留仁轨统 
兵镇守百济时被乱殭尸如莽仁轨始命瘗埋吊祭焉葺复户版署官吏开道路营聚落复防堰振贫贷乏劝课耕种为立官社民皆安其所遂 
营屯田以经略高丽仁愿至京师帝劳曰卿本武将军中奏请皆有文理何道而然对曰仁轨之辞非臣所能帝叹赏之超进仁轨六阶眞拜带 
方州刺史赐第一区厚赉妻子玺书褎勉先是贞观永徽中士战殁者皆诏使吊祭或以赠官推授子弟显庆后讨伐恩赏殆绝及破百济平壤 
有功者皆不甄叙州县购募不愿行身壮家富者以财参逐率得避免所募皆儜劣寒惫无鬬志仁轨具论其弊请加慰赉以鼓士心又表用扶 
余隆使绥定余众帝乃以隆为熊津都督时刘仁愿为卑列道总管诏率兵度海使代旧屯与仁轨俱还仁轨曰国家悬军海外欲以经略高丽 
方农时而吏与兵悉被代新至者未习万一蛮夷生变谁与捍之不如留旧兵令收获办具资粮节级遣还仁轨当留未可去仁愿不可曰吾但 
知准诏耳仁轨曰不然苟利国家知无不为臣之节也因陈便宜愿留屯诏可由是以仁愿为不忠始仁轨任带方州谓人曰天将富贵此翁邪 
乃请所颁历及宗庙讳或问其故答曰当削平辽海颁示本朝正朔卒皆如言及封泰山仁轨乃率新罗百济儋罗倭四国酋长赴会天子大悦 
擢为大司宪迁右相兼检校太子左中护累功封乐城县男总章元年为熊津道安抚大使兼浿江道总管副李绩讨高丽平之以疾辞位进金 
紫光禄大夫听致仕俄召为陇州刺史拜太子左庶子同中书门下三品监修国史咸亨五年为鸡林道大总管东伐新罗仁轨率兵绝瓠芦河 
攻大镇七重城破之进爵为公子及兄子授上柱国者三人州党荣之号所居为乐城乡三柱里俄拜尚书左仆射兼太子宾客仍知政事吐蕃 
入寇命为洮河道行军镇守大使永隆三年加太子少傅数乞骸骨听解左仆射帝幸东都太子监国诏仁轨与裴炎薛元超留辅及太子赴东 
都又诏太孙重昭留守仁轨副之武后临朝复拜左仆射太孙废仁轨专知留守事上疏辞疾因陈吕后禄产祸败事以规后后遣武承嗣赍玺 
书慰勉改文昌左相同凤阁鸾台三品卒年八十五诏百官赴哭册赠开府仪同三司并州大都督陪葬干陵赐其家实封三百户仁轨虽贵显 
不自矜倨接旧故如布衣时尝为御史袁异式所劾慢辱之胁使引决及拜大司宪异式尚在台不自安因醉以情自解仁轨持觞曰所不与公 
者有如此觞后既执政荐为司元大夫然官由州县至宰辅善致声誉得吏下欢心及镇洮河奏请机急多为李敬玄抑却仁轨乃表敬玄为帅 
以代己果覆其众裴炎下狱仁轨方留守京师郎将姜嗣宗以使来因语炎事且曰炎异于常久矣仁轨曰使人知邪曰知及还表嗣宗知炎反 
状不告武后怒拉杀之子璇官太子舍人垂拱中为酷吏所杀中宗即位以仁轨有东宫旧再赠司空璇子晃开元中为给事中表请立碑追谥 
曰文献

　　△裴行俭

　　裴行俭字守约绛州闻喜人父仁基隋光禄大夫自王世充所谋归国被害赠原州都督谥曰忠行俭幼引荫补弘文生贞观中举明经调 
左屯卫仓曹参军时苏定方为大统军谓曰吾用兵世无可教者子其人乎乃尽畀以术迁长安令高宗将立武昭仪行俭以为国家忧从此始 
与长孙无忌褚遂良秘议大理袁公瑜擿语昭仪母左除西州都督府长史麟德二年擢累安西都护西域诸国多慕义归附召为司文少卿迁 
吏部侍郎与李敬玄马载同典选有能名时号裴马 【旧书云时称裴李】 行俭始设长名榜铨注等法又定州县升降资拟高下为故事上 
元三年吐蕃叛出为洮州道左二军总管改秦州右军并受周王节度仪凤二年十姓可汗阿史那都支及李遮匐诱蕃落以动安西与吐蕃连 
