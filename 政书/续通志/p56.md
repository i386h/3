<!-- { "loadSidebar": true } -->
来贺正旦癸卯以久旱诏州县毋淹系刑狱辛亥祈雨于相国天清寺会灵祥源观癸丑桂阳监言唐和等复内寇三月辛酉韩琦罢甲子宜州 
讨蛮贼欧希范平之甲申降陜西囚罪一等赐边兵缗钱蠲民去年逋负及租税之半麟府州尝为羌所掠者其逋负租税如之丙戌罢入粟补 
官夏四月丁亥朔日当食不见虑囚及遣使虑三京囚辛卯曩霄初遣人来贺干元节戊申章得象罢以贾昌朝为昭文馆大学士陈执中同中 
书门下平章事集贤殿大学士兼枢密使庚戌以吴育参知政事丁度为枢密副使六月丁卯减益梓州上供绢岁三之一及红锦鹿胎之半冬 
十月乙卯契丹使者来辛卯大赦辛未颁厯于夏国庚辰罢宰臣兼枢密使
　　六年春正月戊申徙广南戍兵善地以避瘴毒二月戊寅诏陜西经畧安抚及转运司议裁节诸费及所置官属无用者以闻三月辛巳朔 
日有食之虑囚五月丙戌虑囚戊子减卬州盐井岁课缗钱丙申诏陜西市蕃部马丁酉京东人刘卺刘沔胡信谋反伏诛秋八月癸酉以吴育 
为枢密副使丁度参知政事冬十月辛未诏发兵讨湖南猺十一月己卯遣官议夏国封界癸未湖南猺寇英韶州辛丑畋于东韩村免乘舆所 
过及围内田租一岁
　　七年春正月丁亥诏河北所括马死者限二年偿之壬寅诏减连州民被猺害者来年夏租三月壬午虑囚癸未诏天下有能言宽恤民力 
之事者有司驿置以闻毁后苑龙船丁亥以旱罢大宴癸巳避正殿减常膳诏中外臣僚上封事乙未贾昌朝罢以陈执中为昭文馆大学士夏 
竦同中书门下平章事集贤殿大学士吴育为给事中归班文彦博为枢密副使罢出猎丁酉以夏竦为枢密使文彦博参知政事高若讷为枢 
密副使辛丑祈雨于西太一宫壬寅陈执中宋庠丁度以旱降官一等夏四月丁未谢雨乙卯复执中庠度官五月己亥命翰林学士杨察蠲放 
天下逋负辛丑诏西北二边有大事二府与两制以上杂议之六月乙巳诏禁畜猛兽害人者辛酉诏天下知县非鞫狱毋得差遣秋七月甲申 
降南京畿内囚罪一等徒以下释之赐民夏租之半除灾伤倚阁税及欠折官物非侵盗者辛丑禁贡余物馈近臣八月乙丑析河北为四路各 
置都总管冬十月壬子李迪薨十一月丙申朝享景灵宫丁酉享太庙奉慈庙戊戌祀天地于圜丘大赦贝州宣毅卒王则据城反十二月庚戌 
命枢密直学士明镐体量安抚河北
　　八年春正月丁丑以文彦博宣抚河北明镐副之闰月辛丑贝州平甲辰曲赦河北免民田为兵所践者租改贝州为恩州戊申以文彦博 
同中书门下平章事集贤殿大学士辛酉亲从官颜秀等四人夜入禁中谋为变捕杀之丙寅磔王则于都市丁卯知贝州张得一坐降贼伏诛 
二月夏国来告曩霄卒己卯赐瀛莫恩冀州缗钱赎还饥民所鬻子三月辛亥遣使体量安抚陕西壬戌以霖雨虑囚夏四月己巳封曩霄子谅 
祚为夏国主壬申丁度罢以明镐参知政事五月辛酉夏竦罢以宋庠为枢密使庞籍参知政事六月戊辰诏近臣举文武材堪将帅者丙子河 
决澶州商胡埽甲午明镐卒丙申章得象薨秋七月戊戌以河北水令州县募饥民为军九月戊午诏以今年江淮漕米给河北州军冬十一月 
壬戌出廪米减价济畿内贫民十二月乙丑以霖雨颁德音改明年元减天下囚罪一等徒以下释之出内藏钱帛贸粟以济河北流民丁卯册 
美人张氏为贵妃戊子遣使体量安抚利州路
　　皇佑元年春正月甲戌朔日有食之以河北饥罢上元张灯停作乐庚戌张士逊薨巳未以缗钱市谷种分给河北贫民辛酉诏台谏非朝 
廷得失民闲利病毋风闻弹奏二月戊辰以河北疫遣使颁药辛未发禁军十指挥赴京东西路备盗三月丁巳虑囚己未辽遣使来告伐夏庚 
申翰林院学士钱明逸报使于辽国夏四月癸未梓州转运司言淯井监夷人平六月甲子蠲河北复业民租赋二年秋八月壬戌陈执中罢以 
文彦博为昭文馆大学士宋庠同中书门下平章事集贤殿大学士庞籍为枢密使高若讷参知政事梁适为枢密副使九月乙巳广源州蛮侬 
智高寇邕州诏江南福建等路发兵以备冬十一月诏振河北被灾民年八十以上及笃病不能自存者人赐酒米辛丑诏民有冤贫不能诣阙 
者听诉于监司以闻十二月遣入内供奉高怀政督捕邕州盗贼
　　二年春正月癸卯以岁饥罢上元观灯壬子命近臣同三司较天下财赋出入之数二月甲申出内库绢付河北陕西河东路以备军赏三 
月戊子朔诏季秋有事于明堂巳丑以大庆殿为明堂诏明堂礼成羣臣毋上尊号庚子辽遣使以伐夏师还来告遣翰林学士赵槩报使于辽 
夏五月丁亥朔作明堂礼神玉己亥旌定州义民李能六月丁卯以自制黄锺五音五曲并肄于太常庚午定选举县令法癸未虑囚癸亥出内 
藏绢籴军储九月丁亥阅雅乐己酉朝享景灵宫庚戌享太庙辛亥大享天地于明堂以太祖太宗真宗配如圜丘大赦百官进秩一等冬十月 
乙亥宴京畿父老于锡庆院闰十一月丁卯诏中书门下省两制及太常官详定大乐以河北水诏蠲民租出内藏钱绢付本路使措置是岁刍 
粮十二月甲申定三品以上家庙制泾原路生户都首领那龙阿男丁内附
　　三年春二月丙戌宰臣文彦博等进皇佑大享明堂记己亥复行河北沿边州军入中粮草见钱法三月庚申宋庠罢以刘沆参知政事癸 
酉侬智高表献驯象及金银却之夏五月庚戌以恩冀州旱诏长吏决系囚壬申置河渠司丁丑虑囚六月丁亥无为军献芝草帝命姑免知军 
茹孝标罪戒州郡自今勿复献秋七月丙辰以孔氏子孙复知仙源县事丙子减郴永州桂阳监丁身米八月丙戌遣使安抚京东淮南两浙荆 
湖江南饥民冬十月庚子文彦博罢以庞籍同中书门下平章事昭文馆大学士高若讷为枢密使梁适参知政事王尧臣为枢密副使十一月 
辛亥减漳州泉州兴化军丁米十二月庚辰新作浑仪
　　四年春正月己巳诏诸路贷民种乙亥塞大名府决河二月庚子蠲湖州民所贷官米三月丙辰蠲江南路所贷种粟辛酉虑囚夏四月广 
源州蛮侬智高反五月乙巳智高陷邕州遂陷横贵等八州围广州壬申命知桂州陈曙率兵讨之六月乙亥起前卫尉卿余靖为秘书监湖南 
安抚使知潭州前屯田员外郎直史馆杨畋体量安抚广南提举经制盗贼事庚辰改余靖为安南安抚使知桂州命同提点广东刑狱李枢与 
陈曙讨智高广东转运钤辖司发兵援之丁亥以狄青为枢密副使秋七月乙巳出内藏钱绢助河北军储丙午命余靖经制广南盗贼事壬戌 
智高引众去广州广东兵马钤辖张忠知英州苏缄邀战于白田忠死之甲子广东兵马钤辖蒋偕又败于路田八月辛卯命枢密直学士孙沔 
安抚湖南江西内侍押班石全斌副之九月丁巳命余靖提举广南兵甲经制贼盗事庚申广西兵马钤辖王正伦及智高战于昭州馆门驿死 
之智高入昭州庚午以狄青为宣徽南院使宣抚荆湖路提举广南经制贼盗事是月智高袭杀蒋偕于太平场冬十月丙子诏发鄜延环庆泾 
原路择蕃落广锐军赴广南行营丁丑智高入宾州复入邕州十一月壬寅朔日有食之戊午诏免江西湖南广南民供军须者今年租税十之 
三
　　五年春正月戊午狄青败智高于邕州智高遁甲子遣使抚问将校赐军士缗钱二月癸未狄青复为枢密副使甲申赦广南凡战没者给 
槥椟护送还家无主者葬祭之贼所过郡县免田租一年死事家科徭二年贡举人免解至礼部不预奏名者亦以名闻丙戌诏广西都监萧注 
等追捕智高丁亥减江西湖南囚罪一等徒以下释之丁壮馈运广南者减夏税之半仍免徭差一年夏四月甲午命刘沆梁适监议大乐五月 
乙巳诏辅臣凡有大政许复对后殿高若讷罢以狄青为枢密使丁未孙沔为枢密副使戊申诏转运使毋取羡余以助三司庚戌诏智高所至 
州无城垒若兵力不敌而弃城者奏裁壬子虑囚丁巳振邕州贫民米六月乙亥御紫宸殿按太安乐观祭器丙戌作集禧观成乙未诏河北荐 
饥转运使察州县长吏能招辑劳来者上其状不称职者举劾之秋七月乙巳免荆湖北路民因灾伤所贷常平仓米闰月戊辰诏广南民逃未 
还者限一年归业仍复三岁壬申庞籍罢以陈执中同中书门下平章事略文馆大学士梁适同中书门下平章事集贤殿大学士乙亥诏武臣 
知州军须与僚属参议公事毋专决庚辰秦凤路言总管刘焕等破蕃部八月丁酉诏民诉灾伤而监司不受者听州军状闻冬十月丙申朔日 
有食之十一月丁卯朝享景灵宫戊辰享太庙奉慈庙己巳祀天地于圜丘大赦戊子放天下逋负十二月戊午诏转运官毋得进羡余
　　至和元年春正月癸酉贵妃张氏薨辍视朝七日禁京城乐一月丁丑追册为皇后赐谥温成辛卯虑囚减三京辅郡杂犯死罪一等徒以 
下释之二月壬戌孙沔罢以田况为枢密副使三月己巳王贻永罢以王德用为枢密使乙亥太史言日当食四月朔庚辰下德音改元减死罪 
一等流以下释之癸未易服避正殿减常膳乙酉劝富人纳粟振京西饥民夏四月庚午朔日有食之五月戊寅以河北流民稍复遣使安抚秋 
七月丁卯以程戡参知政事立温成园戊辰梁适罢己巳出御史马遵吕景初吴中复八月丙午以刘沆同中书门下平章事集贤殿大学士九 
月乙亥契丹使来告与夏平辛巳遣三司使王拱辰报使于契丹冬十月丙午温成皇后神主入庙戊午如城北炮场观发炮十一月甲子出太 
庙禘祫时享及温成皇后乐章肄于太常十二月癸丑诏内侍传宣令都知司札报被旨者覆奏是岁融州大邱洞杨光朝内附
　　二年春正月丁卯减畿内辅郡囚罪一等徒以下释之戊戌邕州言苏茂州蛮入寇诏广西发兵讨之丁亥晏殊薨二月壬辰汾州团练推 
官郭固上车战法三月丙子封孔子后为衍圣公是月以旱除畿内民逋刍及去秋逋税罢营缮诸役夏四月己亥辽遣使来贺干元节并求御 
容五月己未虑囚六月戊戌陈执中罢以文彦博同中书门下平章事昭文馆大学士刘沆监修国史富弼同中书门下平章事集贤殿大学士 
乙巳侬智高母侬氏弟智光子继宗继封伏诛秋八月戊子减畿内辅郡囚罪一等徒以下释之乙未置台谏章奏簿九月戊午辽遣使来告其 
国主宗真殂帝为发哀成服于内东门幕次遣使祭奠吊慰及贺其子洪基嗣位冬十月癸丑下溪州蛮彭仕羲入寇诏湖北路发兵捕之十一 
月乙卯交址来告李德政卒己未行并边见钱和籴法十二月丁亥修六塔河庚子辽遣使来致其先帝遗物及谢吊祭是岁西界河讹等内附 
诏遣还龙赐州彭师党以其族来归
　　嘉佑元年春正月甲子大赦蠲被灾田租及倚阁税三月癸酉辽人遣使者来闰月癸未以王尧臣参知政事程戡为枢密副使夏四月壬 
子朔六塔河复决甲戌虑囚六月辛未免畿内京东西河北被水民田租戊寅遣使安抚河北己卯诏羣臣实封言时政阙失秋七月乙酉命京 
东西湖北监司分行水灾州军振饥蠲租丙戌赐河北流民米压溺死者赐其家钱有差己丑出内藏银绢振贷河北乙巳贷被水灾民麦种是 
月环州小遇族叛知州张揆讨平之八月庚戌朔日有食之癸亥狄青罢以韩琦为枢密使乙亥减京城囚罪戊寅诏湖北招安彭仕羲九月辛 
