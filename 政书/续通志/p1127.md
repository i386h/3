<!-- { "loadSidebar": true } -->
　　陈寅 【贾子坤　贾纯孝】
　　高稼
　　曹友闻 【曹万】
　　蹇彝 【蹇维之　蹇永叔】
　　刘锐 【赵汝向】
　　丁黼
　　王翊 【蒲东卯　刘当可　邵复　罗由　赵崇启　罗君文　冯仲煜　李大全　赵晨　赵朋　胡天启　杨礼　周德荣　王佐 
　赵广　施择善　段元鉴】
　　陈隆之 【史季俭】
　　何充
　　陈元桂
　　许彪孙 【张桂　金文德　曹赣　胡世全　庞彦海　李丁孙　唐奎瑞　江彦清】
　　张顺 【张贵】
　　牛富 【王福】
　　范天顺
　　吕文信 【张兴宗】
　　赵文义 【赵武义　杨寿孙　何庚　安惟臣　田广泽】
　　边居谊
　　赵卯发
　　唐震 【唐椿　冯骥　何新之】
　　司马梦求
　　耿世安
　　李成大 【潘大同　潘大本】
　　赵孟锦 【苗再成】
　　陶居仁
　　尹玉
　　陈照 【姚訔】
　　王安节
　　黄介 【陈力】
　　密佑
　　米立
　　李芾 【于兴　沈忠　顾应猋　陈亿孙】
　　尹谷
　　杨霆
　　赵良淳
　　徐道隆 【徐载孙】

　　△陈寅 【贾子坤　贾纯孝】

　　陈寅宝谟阁待制咸之子漕司两贡进士以父恩补职厯官州县绍定初知西和州元兵入境寅誓与民共守留家城中散资财以结忠义 
元兵十万攻城东南门寅自执旗鼓激厉将士迎敌力战屡退之元兵伐木为攻俱增兵至数十万围州城甚急寅率民兵苦战援兵不至城遂 
陷寅顾其妻杜氏曰若速自为计杜厉声曰安有生同君禄死不共王事者即登高堡饮药自杀二子及妇俱死母旁寅敛而杰之乃朝服登战 
楼望阙焚香号泣再拜伏剑而死宾客同死者二十有八人一子后至将自裁军士抱持之与俱缒城亦折足死事闻诏赠朝议大夫右文殿修 
撰久之加赠华文阁待制谥襄节贾子坤字伯厚潼川怀安军人嘉定十三年进士为西和推官摄通判与寅誓死守城城陷子坤朝服与其家 
十二口死之追赠承议郎官其子仲武宣教郎仲武子纯孝登感淳七年进士第丞相文天祥辟佐其幕寻授秘书丞擢吏部郎中转朝散郎厓 
山师败纯孝抱二女偕妻牟同蹈海死

　　△高稼

　　高稼字南叔卭州蒲江人嘉定七年进士制置使崔与之辟本司干办公事未几改知绵谷县宝庆三年蜀帅桂如渊辟通判沔州寻檄兼 
幕职元兵由东道至如渊忧之辟稼知洋州稼以洋居平地无一卒以守讥移金州帅司军千人驻洋州而自任其饷给李心传为言诸朝不报 
及凤州破制置司始从稼请调金州兵赴之而兵不时至汉中陷梁洋之民数十万尽趋安康稼乃移屯黄金渡数散卒招忠义以州事付通判 
而自假节制军马督诸将继进沔州破元兵迫大安益昌大震稼亟命趋沔自至西县援之如渊以便宜佥稼利路提刑司兼权兴元府制置司 
檄守米仓稼移书请以与沔利三戎司分驻凤州如渊迟疑不决逮天水同庆被屠西和围益急始会军民之众万人援之道梗不得前而城已 
破矣如渊既罢李■〈直上土下〉代之以稼久劳请改畀内郡差知荣州殿中侍御史汪刚中如渊党也欲使稼分其罪乃谓蜀之败实由稼 
遽罢之又削二官制置使赵彦吶以参议官辟之制置司近汉中稼言汉中荡无藩篱宜经理仙人原以为缓急视师之地彦吶以委稼会召还 
彦吶密奏留稼以直秘阁知沔州利州提点刑狱兼参议官至则葺理创残招集流散民皆襁负来归元兵入西和薄阶州稼赞彦吶登原督战 
进稼三官为朝请大夫兼关外四州安抚司公事措置西路屯田元兵自凤州入捣河池至西池谷距沔九十里吏民率逃议欲退保大安稼白 
彦吶曰今日之事有进无退彦吶曰吾志也已而竟行留稼守沔元兵自白水关入六股株距沔六十里沔无城依山为阻稼升高鼓噪盛旗鼓 
为疑兵彦吶至罝口辍帐前总管和彦咸以军还沔召小将杨俊何璘悉以兵会又调总管王宣精兵千人益之璘军无纪律稼捕其纵火者三 
人诛之未几元兵大至璘遁其众皆溃遂失沔州先二日子斯得待以时危任重为忧稼语之曰吾得死所何憾城既陷众拥稼出户兵骑四集 
围之遂死骂诏进稼七官为正义大夫龙图阁直学士谥曰忠后以子斯得执政累赠太师斯得自有传

　　△曹友闻 【曹万】

　　曹友闻字允叔同庆栗亭人武老王彬十二世孙也登宝庆二年进士授绵竹尉改辟天水军教授元兵至友闻罄家财招集忠义得健士 
五千人制置使李■〈直上土下〉檄管忠义领所部守仙人关友闻令诸军乘高据险身冒矢石为士卒先兵退制置使檄扞七方关元兵破 
七方遂入沔州金牛至大安又分兵自嘉陵江木皮口突出长驱入剑门友闻与弟万各率所部取间道战于白水江中流兵退制置使檄驻闻 
州又檄知天水军元兵入凤州路河池抵同庆城下友闻部分诸将各守一门命统制王汉臣等取间道出战自提重兵尾敌后大战有功特授 
承务郎权发遣天水军元兵又自西和至阶州友闻往来督战有功制置使赵彦吶俾节制利帅司军马任责措置边面换武翼大夫合门宣赞 
舍人差权利州驻札御前诸军都统制驻札石门控扼七方关明年元兵破武休关入沔阳利路提刑高稼死之制置使进屯青野原被围友闻 
遣万领民自冷水口度嘉陵江至六股株屡战有功夜衔枚由间道直趋青野原友闻引精兵亦趋至原下夜半截战围遂得解特授武德大夫 
左骁骑大将军依旧利州驻札御前诸军统制元兵破沔州捣大安突至阳平关友闻遣将出战又亲帅帐兵及背嵬军突出陈前左右驰射且 
料敌必旋兵攻鸡冠隘急遣将援之兵乃解去特授眉州防御使依旧左骁骑大将军利州驻札御前诸军统制兼沔州驻札兼管关外四州安 
抚权知沔州节制本府屯戍军马弟万差知同庆府四州制置司帐前总管仍旧总管忠义军马节制屯戍军马董仙驻札专与沔利两司同共 
任责措置边面明年友闻引兵扼仙人关元兵合诸军五十余万大至先攻武休关败都统李显忠军遂入兴元欲冲大安制置使赵彦吶檄友 
闻控制大安以保蜀口友闻驰书彦吶曰沔阳蜀之险要吾重兵在此敌有后顾之忧必不能越沔阳而入蜀大安地势平旷无险可守正敌骑 
所长步兵所短况众寡不敌岂可于平地控御彦吶不从一日持小红牌来速者七友闻议为以寡击众非乘夜出奇内外夹击不可乃遣万及 
弟友谅引兵上鸡冠隘多张旗帜示敌坚守友闻选精锐万人夜渡江密往流溪设伏约曰敌至内以鸣鼓举火为应外呼杀声元兵果至万出 
逆战敌将巴图尔达罕帅万余人往来搏战矢石如雨万身被数鎗令诸军举烽友闻分所部为三以御敌亲帅精兵三千人疾驰至隘下先遣 
保捷军统领刘虎帅敢死士五百人冲前军前军不动大兵伏三百骑道旁虎众衔枚突战 【按宋元通鉴作友闻乃伏骑三百道旁而令虎 
众衔枚突战未详孰是】 友闻入龙尾头万开之五鼓出隘口与友闻会内外两军皆殊死战血流二十里黎明元兵益增乃以铁骑四面围绕 
友闻杀所乘马以示必死血战愈厉与弟万俱死军尽没事闻赠龙图阁学士大中大夫谥毅节官二子承务郎壻迪功郎万赠武翼大夫二子 
成忠郎

　　△蹇彝 【蹇维之　蹇永叔】

　　蹇彝潼川通泉人嘉定二年进士累官通判金州端平三年元兵攻蜀彝坚守被擒不屈而死其子永叔复力战城破举家死焉弟维之绍 
定五年进士利州都统王宣辟行参军事亦迎敌力战死特官其子

　　△刘锐 【赵汝向】

　　刘锐知文州嘉熙元年元兵来攻锐与通判赵汝向 【昭忠录作汝芗】 率军民七千余人拒守两月余援兵不至城中无水取汲于江 
敌增兵攻城一夕移江流于数里外锐度不免集其家人尽饮以药皆死聚其尸焚之家素有礼法幼子同哥才六岁饮以药犹下拜受饮左右 
为之感泣汝向宣城人善射城破犹提双刀入阵中十六矢被执先断其两臂而后脔杀之锐及其二子登文王台自刎死 【按刘锐赵汝向 
宋史既立合传又附载二人事于王翊等传内前后种出今节取并载于此】

　　△丁黼

　　丁黼成都制置使也嘉熙三年元兵自新井入诈竖宋将李显忠之旗直趋成都黼审知其非领兵夜出城南迎战至石笋街兵散黼力战 
死之

　　△王翊 【蒲东卯　刘当可　邵复　罗由　赵崇启　罗君文　冯仲煜　李大全　赵晨　赵朋　胡天启　杨礼　周德荣　王 
佐　赵广　施择善　段元鉴】

　　王翊字公辅郫县人宝庆元年进士吴曦招之入幕曦以蜀叛翊为陈大义曦怒囚之及曦诛而免嘉熙元年制置使丁黼辟为参议官元 
兵至黼仓卒迎敌败死翊募兵拒守城破朝服赴并死转运副使蒲东卯 【昭忠录作东印】 亦死之兵屠汉州权州事刘当可判官邵复录 
事参军罗由司户参军赵崇启知雒县罗君文皆不屈死复雍六世孙也入眉州知丹陵县冯仲煜死之取简州简守李大全死之卭守赵晨亲 
率雅州裨手出战力尽而死师至遂宁民兵赵朋拒战左臂已断而战不休卒死之至重庆进士胡天启负母逃兵杀其母天启与其妻呼天大 
骂遂同死事闻皆袤恤有差宝佑六年元兵拔吉平隘守将杨礼周德荣死之拔长宁守将王佐父子俱死至阆州推官赵广死之至蓬州转运 
使施择善死之至顺庆帅司段元鉴城守麾下刘渊杀之以降

　　△陈隆之 【史季俭】

　　陈隆之为四川制置使淳佑元年十一月成都被围隆之固守弥旬弗下部将田世显乘夜开门元兵突入隆之举家皆死槛送隆之至汉 
州命谕守臣王夔降隆之呼夔语曰大丈夫死尔毋降也遂见杀后赠徽猷阁待制特与两子恩泽赐谥又有史季敛者威州棋城主簿也成都 
之陷子良震与壻杨城夫争相为死各特赠两官与一子下州文学

　　△何充

　　何充汉州德阳人秘书监耕之孙通判黎州摄州事城破充自刺不死元军帅呼之语使署招民榜充曰吾监州也一家死耳榜不可署自 
是水饮绝不入口敌知其不可强斩之初充见呼其妻陈以一家随往师曰不呼汝也陈曰吾求死耳及充死东望再拜曰吾夫妇对赵氏无愧 
矣众以石击杀之同死者四十余人

　　△陈元桂

　　陈元桂抚州人淳佑四年进士累官知临江军开庆元年春元兵至临江时制置使徐敏子在隆兴顿兵不进元桂登城坐北门亭上督战 
矢石如雨吏卒劝之避去不从有以门廊鼓翼蔽之者麾之使去有欲抱而走者元桂曰死不可去此左右走遁师至元桂瞠目叱骂遂死之事 
闻赠宝章阁待制官其二子谥曰正节

　　△许彪孙 【张桂　金文德　曹赣　胡世全　庞彦海　李丁孙　唐奎瑞　江彦清】

　　许彪孙显谟阁学士奕之子也为四川制置司参谋官景定二年刘整叛召彪孙草降文彪孙辞使者曰此腕可断此笔不可书也即闭门 
与家人仰药死整既降遂引兵袭都统张桂营桂及统制金文德战死纳溪曹赣阖门死之景定四年沔州都统胡世全护粮运至虎象山遇敌 
兵战败死咸淳二年元兵取开州守将庞彦海死之德佑元年泸守梅应春杀判官李丁孙推官唐奎瑞以城降珍州守将江彦清巷战死之

