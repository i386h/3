<!-- { "loadSidebar": true } -->
之遂围永乐城中乏水凿井不得泉渴死者大半括等援兵及馈运皆绝城遂陷将校死者数百人士卒役夫二十余万乃耀兵米脂城下而还 
宋自灵州永乐之役官军熟羌义保死者六十万人钱粟银绢以万数者不可胜计而秉常国中亦困獘矣未几复大举围兰州为宋钤辖王文 
郁所败又攻德顺军定西城静边清远葭芦等城砦亦多为宋诸路守将所败秉常复改元天安礼定时哲宗初即位又遣阿尔班求所侵兰州 
米脂等五砦朝廷许之秉常以元佑元年七月卒谥曰康靖皇帝庙号惠宗

　　△李干顺 

　　干顺秉常长子母曰昭简文穆皇后梁氏袭位时年三岁以父丧遣使告哀于宋诏自元丰四年用兵所得城砦待归永乐陷执民当画以 
给还元佑二年干顺改元天仪治平朝廷遣使册为夏国主仍节度西平王辽亦遣使册为夏国王寻攻镇戎军诸堡及德靖龛谷等砦四年始 
稍归永乐所获人朝廷遂以葭芦米脂浮图安强四砦与之复改元天佑民安宋几围麟府三日大纵杀掠又屡攻绥德城以重兵压泾原境留 
五旬大掠筑垒没烟峡口以自固复遣使请以兰州一境易塞门二砦不许遂大举入鄜延西自顺宁招安砦东自黑水安定中自塞门龙安金 
明以南二百里闲相继不绝至延州北五里忽自长城一日驰至金明列营环城干顺母子亲督桴鼓纵骑四掠知麟州有备复还金明而后骑 
之精锐者留龙安宋边将悉兵淹击不退遂破金明守兵二千八百人惟五人得脱城中粮五万石草千万束皆尽将官皇城使张俞战没时宋 
绍圣三年也宋泾原都钤辖王文振卒诸将破没烟峡新砦干顺复以七万众攻绥德为鄜延守将所却又为泾原折可适袭获西寿统军威明 
阿密监军穆尔图卜 【按宋史章楶传干顺奉其母合将兵数十万围平夏疾攻十余日不克一夕遁去其统军威明阿密监军穆尔图卜皆 
骁勇善战楶遣折可适郭成轻骑夜袭直入其帐执之尽俘其家史谓干顺自平夏之败不复能军遂属请命乞和宋史本传于平夏之战所载 
从略兹为附识】 干顺复改元永安时兰会正钤辖格乌讷尔以部落降于宋环州种朴又徼赤羊川获桑多鄂特家属百五十余口擒监军鄂 
特巴拉及首领喇卜丹鄂特裕勒干顺因上表谢过己而复以二千骑出浮图岔来攻时宋熙河将王愍率兵掩击古邈川部族干顺率兵数万 
围之为愍等所败擒钤辖威明雅奇又与统制苗履战于青唐峗复大败遂遣凌囊威明节等进誓表朝廷诏答之岁赐仍旧干顺建国学设弟 
子员三百立养贤务以廪食之复改元贞观崇宁二年蔡京使熙河王厚招卓鲁克右厢监军日木多保忠干顺乃点兵延渭庆三路各数千骑 
出没声言假兵于辽辽亦以成安公主嫁干顺而朝廷用京计令陶节夫在延州大加招诱干顺遣使巽请皆不纳又多杀牧放者干顺遂攻镇 
戎略数万口执知廓州高永年以归又攻湟州自是兵连者三年大观初始遣使入贡环州定远大首领李额页以书遗统军梁多凌曰我居汉 
二十年每见春廪既虚秋庾未积士有饥色若径捣定远唾手可取定远既得则旁十余城不攻而下矣我储谷累岁阙地而荿之兵来可坐饱 
也多凌遂以万人迎之宋转运使任谅先知其谋募民尽发窖谷以凌围定边失所藏多阿克遂以其部万余众来归干顺筑臧底河城复改元 
雍宁朝廷诏河东节度使童贯为陕西经略来讨熙河经略刘法将步骑十五万出湟州秦凤经略刘仲武将兵五万出会州贯以中军驻兰州 
为两路声援仲武至清水河筑城屯守而还右厢军与法战于古骨龙兵败仲武王厚复合泾原鄜延环庆秦凤之师攻臧底河城与战仲武等 
大败干顺以数万骑略萧关而还法等复率师十万屠仁多泉城种师道亦以十万众克臧底河城干顺遂大举攻泾原靖夏城时久无雪先使 
数万骑绕城践尘涨天乃潜穿壕为地道入城中城陷遂屠之童贯复逼遣刘法取朔方至统安城干顺弟察克率步骑为三阵以当法前军别 
遣精骑登山出其后大战宋师败绩法乘夜遁追斩其首察克见法首恻然语其下曰刘将军失在恃胜轻出不可不戒遂乘胜围震武震武在 
山峡中熙秦两路不能饷诸将欲拔之察克曰勿破此城留作南朝病块乃引还宋诸路所筑城砦皆不毛人所不争之地而关辅为之萧条果 
如察克言干顺复改元元德金太祖破辽兵辽天祚帝走阴山 【辽史作夹山与金史异】 干顺使李良辅将兵三万救之为金将斡鲁等败 
于宜水辽册干顺为夏国皇帝金寻遣使议和干顺遂遣巴勒恭凌奉誓表以事辽之礼称藩于金请受割赐地宗翰承制割下寨以北阴山以 
南伊锡伊喇部图噜泺西之地与之时宋宣和六年也明年金灭辽尼堪遣使许割天德云内金肃河清四军及武州等八馆地约攻麟州以牵 
河东之势干顺遂由金肃河清渡河取天德云内武州河东八馆地陷震威城继而金将固新以数万骑阳为出猎掩至天德悉夺取其地干顺 
乃请和于金建炎元年干顺改元正德金帅乌珠回云中遣使约侵宋干顺许之宋通问使傅雱见金左监军希尹于云中希尹以国书授雱为 
干顺请熙宁以来侵地盖金既夺其地乃责偿于宋以报之宋以主客员外郎谢亮为陕西抚谕使兼宣谕使从事郎何洋为太学博士持诏书 
赐干顺留居几月始与约和罢兵亮归而干顺兵已蹑其后袭取定边军金帅洛索连陷长安凤翔陇右大震干顺谍知关陕无备遂檄延安府 
言大金割鄜延以隶本国须当理索敢违拒者发兵诛讨之宋师臣王庶因遣谍闲其用事臣李遇乃止宋开封尹宗泽及知枢密使事张浚谋 
北伐请通书干顺为援诏从之绍兴初川陕宣抚副使吴玠始遣使通书干顺亦屡遣使至宋复改元大德伪齐知同州李世辅谋执金帅萨里 
干归宋不克遂奔夏世辅父母亲族在延安者金杀之无遗类干顺以世辅为静难军承宣使鄜延岐雍等路经略安抚使世辅请兵将报延安 
之役干顺俾先讨别种酋豪号青面夜叉者世辅擒之以报干顺乃为出兵遣文臣王枢武臣伊特恭等随之世辅军至延安萨里干走耀州世 
辅购得害其父母者杀之东城闻金归宋河南地乃说枢等降宋伊特恭不从世辅抽刀斫之不中遂命王晞韩执送枢 【建炎以来朝野杂 
记王晞韩作晞颜】 以其众三千人归宋干顺以绍兴九年六月卒谥曰圣文皇帝庙号崇宗

　　△李仁孝 

　　仁孝干顺长子袭位时年十六尊其母曹氏为国母改元大庆枢密使慕洧弟慕浚谋反伏诛宋绍兴十三年仁孝改元人庆始建学校于 
国中立小学于禁中尊孔子为文宣帝复改元天盛策举人立唱名法又建内学立通济监铸钱封其相任得敬为楚王立翰林学士院以焦景 
颜王佥等为学士移置中书枢密于内门外大禁者侈封制蕃字师雅哩克仁荣为广惠王俄闻金南侵以骑兵二千至蔡园川及马家巉秃头 
岭将分道入攻宋宣抚使吴璘命镇戎军守将秦弼说谕及金兵败乃还仁孝复改元干佑任得敬以谋篡伏诛初仁孝之袭位也国内多乱得 
敬抗御有功遂为相专政二十余年阴蓄异志诬杀宗亲大臣其势渐逼仁孝不能制分西南路及灵州啰庞岭地与得敬自为国乃上表于金 
为得敬求封不许得敬始有惧心至是诛之仁孝以绍熙四年九月卒谥曰圣德皇帝庙号仁宗

　　△李纯佑 

　　纯佑仁孝长子母曰章献钦慈皇后罗氏袭位时年十七改元天庆以开禧二年正月废遂卒谥曰昭简皇帝庙号桓宗

　　△李安全 

　　安全干顺孙越王仁友子初封镇夷郡王废其主纯佑自立使纯佑母罗氏奉表于金金遣使册为夏国王改元应天复改天皇建为元兵 
所攻求救于金不许遂侵金葭州为金将庆善努所败 【按金史本传侵葭州作崇庆元年事考金卫绍王本纪及续通鉴安全以金大安三 
年八月卒明年乃改元崇庆侵葭州在大安二年八月安全未卒之先金大安二年乃宋嘉定三年也今补辑于此】 安全以嘉定四年八月卒 
谥曰敬穆皇帝庙号襄宗

　　△李遵顼 

　　遵顼齐国宗武王彦宗子始以宗室策试进士及第为大都督府主既袭位改元光定金遣使册为夏国王遵顼取金泾州未几又攻环庆 
河兰积石等州既而深入临洮金总管图们和搏不能御陕西宣抚副使完颜呼达来援大败之于渭源涂遂陷临洮后复屡为金兵所败先是 
左枢密使万庆义勇遣二僧赍蜡书至宋欲共图金复侵地宋四川制置使黄谊不报 【续通鉴作董居谊】 及金宣宗南迁议徙都长安遣 
元帅迟嘉以重兵宿巩州遵顼畏其侵迫乃遣枢密使都招讨宁子宁钟音赴蜀阃议夹攻秦巩制置使聂子述俾利西安抚丁焴答书饬将吏 
严兵以待时宋嘉定十二年三月也及子述罢焴持议不可轻动时安丙再开宣阃许之寻宁子宁率众二十万围巩州丙命诸将分道进兵利 
州副都统制程信引兵会攻金元帅迟嘉等逆战一日十余战城不能下子宁威明公辅等乃率众引归未几取金来羌大通等城复屡为金兵 
所败十六年遵顼传位于其子德旺自号上皇以宝庆二年三月卒谥曰英文皇帝庙号神宗

　　△李德旺 

　　德旺遵顼子袭位改元干定自干顺与金议和不交兵者八十余年至金贞佑初小有侵掠遂至构难十年不解一胜一负精锐俱尽至是 
遣吏部尚书李仲谔修好于金称弟而不称臣各用本国年号金亦遣礼部尚书鄂搏良弼报之 【按金史本传载德旺与金议和事未晰今 
据金史交聘表补辑】 德旺以宝庆二年七月卒庙号献宗

　　△李睍 

　　睍清平郡王子初封南平王既袭位城邑俱为元兵所破其民穿凿土石以避锋镝免者百无一二白骨蔽野睍力屈出降时宋宝庆三年 
也国遂亡 【按西夏自拓跋赤辞纳款于唐阅于代迄宋据有西土厯年久远宋史载其厯世二百五十八年止自彝兴入宋以后槩之锺渊 
暎建元考断自元昊称帝为始自元昊以景佑元年甲戌改元鑋元戌寅称帝至宝庆三年丁亥国灭凡一百九十四年】 

　　钦定续通志卷六百五

　　●钦定续通志卷六百六　贰臣传一

　　贰臣传 【一】 

　　（臣）等谨按春秋以正名分而其功在于惧乱贼史之为义所以植纲常示惩劝盖綦重也我皇上标人伦之规矩严大义之防维特命 
馆臣于国史刱立贰臣传闲考列代草昧之初恢天纲鼓羣动以安反侧而备驱使自不得不借才前代于是诸史撰述列传之首人半前官事 
多胜国未有能夺笔削而彰鈇钺者信乎万世一时敦人纪树臣鹄必俟夫圣人而为天子也臣等奉敕纂续通志谨循仿义例稽摭事实进退 
予夺上禀睿裁合七史为贰臣传盖自唐迄明之初身都两府而不能扶危定倾庙鼎已移台铉再辱则有若李琪郑珏刘昫卢文纪姚顗和凝 
范质王溥魏仁浦李涛吴延祚弁髦衰朝攀附国贼手持玺绶卖国子人则有若张文蔚杨涉张策赵光逢薛贻矩苏循君亡别立国破不知城 
下系累卒自贻祸则有若左企弓虞仲文曹勇义康公弼宗室帝甥后弟主壻谊连肺腑弃亲即雠则有若杨恭仁师道李鏻耶律怀义袁象先 
萧仲恭仲宣张永德萧瑀李洪信洪义赵延寿手握重兵军降国灭且效奇计尽死力以倾覆故朝至不以亲反噬愤惋身殉则有若段疑康延 
