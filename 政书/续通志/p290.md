<!-- { "loadSidebar": true } -->
和唐世乐章二百而樵以十二和括之者葢凡飨祀不过天神地祇宗庙三类足以尽其略而当时大小祀亦各以其类不立异名闲或稍有更 
张总非常制且十二之数咸从月律虽有新名不易故调故得以大包小以常统变而非直缺略之也洎宋迄元旧法寖湮繁名各出然其义类 
犹秩然不棼尚可次第但改作既多徒取其十二曲亦不免因噎废食之讥宜依彼类悉登附记俾部居井然而损益源流亦藉以考见至于前 
明乃从编注之例因其无复古法随事立名以类求之转多枘凿礼贵从宜乐岂有异哉别声一类各从时制先后不必相符房中之歌至隋而 
绝闻喜诸乐盖汉所无有云韶钧容直遂无坐立二部有教坊杂剧调遂无法曲清声舞在庙中者各室分殊别文武者随世变易郑志录文武 
之舞而废庙室之舞谓其纷然出于私意不足纪而传之亦一偏之论也兹悉列入以补其阙凡所采辑与郑志异同如此

　　正声序论
　　遗声序论

　　○正声序论

　　（臣）等谨按郑樵之序正声其意讥汉儒不识风雅颂之别而徒以义论诗故凡所列自铙歌迄琴曲皆风雅遗音而郊庙乐篇返居其 
后者盖谓积风而雅积雅而颂其次第宜如是也然铙歌雅也而首及之则其立例与其树论不尽相符但今续其书无容更张宜辨而仍之至 
如因时变革前有后无则当考厥源流以从彼类损者缺之益者增之不可复一一以求合矣

　　唐铙歌四曲

　　破阵乐　应圣期　贺朝欢　君臣同庆乐
　　（臣）等谨按唐制命将征伐有大功献俘馘者其日备神策兵卫于东门外如常仪其凯歌用铙吹二部乐工等次第陈列如卤簿之式 
鼓吹令丞前导分行于兵马俘馘之前将入都门鼓吹振作迭奏破阵乐应圣期贺朝欢君臣同庆乐四曲行至大社及太庙门又徧奏四曲案 
柳宗元集有表进鼓吹铙歌十二曲一曰晋阳武二曰兽之穷三曰战武牢四曰泾水黄五曰奔鲸沛六曰苞枿七曰河右平八曰铁山碎九曰 
靖本邦十曰吐谷浑十一曰高昌十二曰东蛮当时未见施行附录于此

　　宋铙歌十四曲

　　上帝命 【言宋受命也】 河之表 【言平上党也】 淮海清 【言定维扬也】 沅之上 【言取湖南也】 皇威畅 【言得 
荆州也】 蜀土邃 【言取蜀也】 时雨霈 【言取广南也】 望钟山 【言下江南也】 大哉仁 【言吴越献国也】 讴歌归 【 
言漳泉献土也】 伐功继 【言克河东也】 帝临墉 【言征澶渊也】 维四叶 【美仁治也】 炎精复 【歌中兴也】
　　（臣）等谨按右曲寍宗时姜夔所上诏付太常者又尹洙撰进皇雅十篇亦未见施行且其体制不尽与铙歌合故无足采
　　（臣）等又按铙歌盛于汉晋迨隋唐之世其歌曲传者视前代不及十之二三宋时铙歌尚有可纪自是而后盖寥如矣考元末陈友谅 
据龙兴平章阿哩衮实克宪佥察吉合兵破之江右诸郡款附功成有龙兴平之曲又有银章复之曲银章复者因龙兴始陷宪史刘夔怀印埋 
土中土生瑞木一本察吉购得之施诸移文遂以恢复故名但此二曲皆词臣拟作之篇当时未必录用是亦柳宗元尹洙撰进之属不得与施 
行者比姑附记于此以存之若前明一代铙歌则自正史会典诸书以迨著作家皆未尝及也

　　晋鞶舞曲一

　　晋世寍
　　（臣）等谨按鞶舞汉时遗法右晋太康中曲也宋改为宋世寍齐改为齐代昌唐仍谓之鞶舞鲍昭诗云七鞶起长袖即此

　　唐上元舞曲十二

　　上元　二仪　三才　四时　五行　六律　七政八风　九宫　十洲　得一　庆云
　　（臣）等谨按右曲高宗所作诸大享祀并奏之肃宗上元三年诏惟圜丘方泽太庙乃用余皆罢

　　唐软舞曲十

　　垂手罗　回波乐　兰陵王　春莺啭　半社渠　借席鸟夜啼　苏合春　掘柘枝　团乱旋　甘州

　　唐健舞曲十

　　阿辽　柘枝　黄獐　拂林　太渭州　达磨支　大杆阿连　剑器　胡旋　胡腾

　　隋唐鼓角横吹十七曲

　　企喻歌　琅琊王歌　巨鹿公主歌　黄淡思　地驱乐　雀劳利　慕容垂歌　隔谷　淳于王歌　东平刘生歌　捉搦　幽州马客 
歌　高阳乐人歌　雍台　吐谷浑　部落稽　白净王
　　（臣）等谨按郑樵载鼓角横吹止十五曲然梁时有七十七曲散轶大半其存者二十一曲隋以后以横吹用之卤簿与鼓吹列为四部 
并以供大驾及皇太子王公等一曰掆鼓部二曰铙歌部三曰大横吹部四曰小横吹部是鼓角横吹至隋尚有此数而郑志不皆列入则搜之 
不广也兹谨取二十一曲去其与志重复之篇存十四曲又按唐承隋后存有五十三曲然其名可解者六章而己其曰慕容汗曰巨鹿公主曰 
太子企喻三曲犹十四曲之旧曰吐谷浑曰部落稽曰白净王三曲则隋世所增也兹取以附十四曲后焉

　　宋鼓吹十曲

　　（臣）等谨按自汉迄唐鼓角横吹本于边徼所传而用以为出入警严之节盖取其声之激越震厉多仍其旧曲闲或依仿彼调别谱新 
词然所述皆北方之事也宋时旧曲失传于是鼓吹一部所奏曲命名乃大远古意角声之变革自此始矣
　　导引　六州　十二时
　　（臣）等谨按右三曲宋初旧制凡大祭祀及法驾出入用以警严迨仁宗景佑以后每有增益大抵随事立名与三曲相间迭奏通十曲
　　奉禋歌
　　（臣）等谨按仁宗景佑二年郊祀李照等于导引三曲外别撰警严曲请名振容帝以其义无取改曰奉禋其后太庙祫享亲耕藉田亦 
用之
　　降仙台
　　（臣）等谨按神宗熙寍十年南郊皇帝归青城奏导引曲名降仙台罢六州十二时曲迨建炎迄绍熙承景佑熙寍之后郊祀奏导引三 
曲己仍并奏奉禋歌降仙台二曲亦不忘祖制之意尔
　　合宫歌
　　（臣）等谨按明堂大享以黄锺宫奏导引等曲仍增合宫歌
　　祔陵歌　虞主歌
　　（臣）等谨按神宗元丰二年慈圣光献皇后发引奏导引等曲后增祔陵歌虞主回京奏导引等曲后增虞主歌
　　永裕陵歌　虞神歌
　　（臣）等谨按神宗元丰八年神宗灵驾发引奏导引等曲后增永裕陵歌虞主回京奏导引等曲后增虞神歌

　　辽鼓吹前后部

　　（臣）等谨按辽乐散佚当世有前后鼓吹二部今仅传其器而已至其曲名则不可复考矣或者有声无辞

　　金鼓吹二曲

　　导引　采茨
　　（臣）等谨按金世鼓吹惟导引采茨二曲通行

　　明鼓吹一曲

　　武成
　　（臣）等谨按明会典有大乐鼓吹而不载曲词故其名至今缺轶惟穆宗隆庆三年大阅礼成奏武成之曲隶鼓吹部此为仅存可采者
　　（臣）等又按郑志于鼓吹后列相和歌大抵皆汉魏六朝之篇葢以系声乐府实滥觞于是也其闲有后人拟前人所作如匪新题则槩 
不入录其意主声而不主词故第纪其篇名所自而隋唐以后名作虽多亦阙如焉近世所传相和歌悉拟前题而里巷讴吟又往往不叶于雅 
调固不得滥取而续之也惟辽金本俗之相和歌乃从古所未尝有学士大夫因其非所熟习拟作者希然当世仿效流传其声者宜亦不少兹 
谨着而存之

　　辽相和歌一曲

　　踏锤
　　（臣）等谨按郑志云相和歌者街陌讴谣之词辽渤海俗每岁时聚会先命善歌舞者数辈前行士女追逐更相唱和回旋宛转名曰踏 
锤与相和歌合

　　金相和歌一曲

　　鹧鸪
　　（臣）等谨按大金国志云鹧鸪曲歌声高下长短如鹧鸪之声亦相和歌也
　　（臣）等又按郑樵于相和歌之后备列清商及西凉等八部盖隋唐之际其声音有伦者尽在是矣至元宗天宝中诸部渐非其旧当时 
供奉靡曼新词若梨园宜春院及小部所习雅俗无别惟乐署所掌旧乐闲易新名然犹清商等部之余音遗韵也但一经改革淆乱部居清商 
遂鲜专调而西凉等曲传者亦复寥寥更无统纪宋承其后愈趋愈下朝廷制作之外悉隶教坊其流至使教坊掌大晟雅乐教坊既盛于是淫 
哇鄙俚之声满天下矣朝廷所用排当乐曲大远雅音第犹彼善于此至是而欲求清商难己兹谨依郑志序列清商之次录唐乐署供奉二百 
二十六曲宋教坊排当九十六曲自元迄明变为杂剧其名以千数殊非大雅则槩从其阙云于后又列累朝远方之乐以继西凉八部绝响庶 
几因革源流粲然如指诸掌盖清商之不可以上追风雅而杂剧之不可复为清商亦必然之势也

　　唐乐署供奉二百二十六曲

　　金华洞真 【旧名龟兹佛曲】 归圣曲 【旧名因度玉】 承天乐　顺天　景云　君臣相遇　九真　九仙　天册引　永昌乐 
永代乐　庆云乐　冬乐　长寿乐　紫极　万国欢　封禅曜日光　舍佛儿　钦明引 【旧名胡歌】 燕山骑 【旧名河东婆】 宝 
伦光 【旧名俱伦仆】 紫云腾 【旧名色俱腾】 归真火罗 【旧名摩酰首罗】 白蛤盐 【旧名鸧鸽盐】 合浦明珠 【旧名 
罗剎末罗】 无疆寿　玉京春 【旧名苏莫剌耶】 元昭庆 【旧名河个盘陀】 急金华洞真 【旧名急龟兹佛曲】 万宇清 【 
旧名苏莫遮】 舞仙鹤　仙云升 【旧名乞■〈浦上女下〉■〈浦上女下〉案以上沙陁调三十三曲即太蔟宫调也】
　　破阵乐　大定乐　英雄乐　欢心乐　山香乐　年年乐　武成升平乐　兴明乐　黄骢■〈马枼〉　入天云卷白云　辽帝释　 
九野 【旧名婆野娑】 　泛金波 【旧名优婆师】 高唐云 【旧名半射渠沮】 庆维新 【旧名半射没】 司晨宝鸡 【旧名 
耶婆色鸡】 神鹊盐 【旧名野鹊盐】 布春阳 【旧名捺利梵】 怀思引 【旧名苏禅师胡歌】 万岁乐 【按以上大食调二十 
一曲即太蔟商调也】
　　太和万寿乐　天统九胜乐　元妃　真元妃　急元妃　太监女采乐　真女采乐　山水白鹘　芳桂林 【旧名郎剌神】 大仙都  
【旧名移师都】 跃泉鱼 【旧名借渠沙鱼】 日重轮 【旧名俱伦朗】 未央年 【旧名苏剌耶】 芳林苑 【旧名叱钵罗】  
泛兰丛 【旧名达摩支】 琼台花 【旧名悉尔都】 春阳柳　天地宝引　宝廷引 【旧名苏剌耶胡歌按以上般涉调十九曲即太 
蔟羽调也】
　　大同乐　六合来庭　安平乐　戎服来宾　安公子　红蓝花 【按以上太蔟角调六曲】
　　道曲　垂拱乐　万国欢　九仙步虚　飞仙　景云　钦明引　玉京　宝轮光　曜日光　紫云腾　神仙 【旧名山刚】 舞盐  
【旧名急火凤按以上道调十三曲即林锺宫调也】
　　天地大宝　迎天欢心乐　太平乐　破阵乐　五更转　圣明乐　卷白云　凌波神　九成乐　泛龙舟月殿　蝉曲　英雄乐　山 
香　会罗仙　迎祥　翊圣　司晨宝鸡　九野欢　来宾引 【旧名讫陵加胡歌】 仪凤 【旧名胡残】 升朝阳 【旧名苏罗密】  
芳苑墟 【旧名须婆栗特】 北戎还淳 【旧名拨雒背陵】 金风 【旧名金波借席】 庆淳风 【旧名厥磨贼】 庆维新 【以 
上小食调二十七曲即林锺商调】
