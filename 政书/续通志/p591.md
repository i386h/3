<!-- { "loadSidebar": true } -->
】　　　郑絪【颢】　　权德舆【璩】　　崔羣　　　李夷简　　令狐楚【绹滈】　　段文昌【成式】萧俛【仿廪】

　　贾耽
　　郑余庆
　　郑珣瑜
　　高郢
　　杜佑
　　郑絪
　　权德舆
　　崔羣
　　李夷简
　　令狐楚
　　段文昌
　　萧俛

　　△贾耽

　　贾耽字敦诗沧州南皮人天宝中举明经补临清尉上书论事徙太平河东节度使王思礼署为度支判官累进汾州刺史治凡七年政有 
异绩召授鸿胪卿兼左右威远营使俄为山南西道节度使梁崇义反东道耽进屯谷城取均州建中三年徙东道德宗在梁耽使司马樊泽奏 
事泽还耽大置酒会诸将俄有急诏至以泽代耽召为工部尚书耽纳诏于怀饮如故既罢召泽曰诏以公见代吾且治行敕将吏谒泽大将张 
献甫曰天子播越而行军以公命问行在乃规旄钺利公土地可谓事人不忠矣军中不平请为公杀之耽曰是何谓耶朝廷有命即为帅矣吾 
今趋觐得以君俱乃行军中遂安俄为东都留守贞元九年以尚书右仆射同中书门下平章事俄封魏国公常以方镇帅缺当自天子命之若 
谋之军中则下有背向人固不安帝然之不用也顺宗立进检校司空左仆射时王叔文等干政耽病之屡移疾乞骸骨不许卒年七十六赠太 
傅谥曰元靖耽着贞元十道录以贞观分天下隶十道在景云为按察开元为采访废置升降备焉

　　△郑余庆

　　郑余庆字居业郑州荥阳人三世皆显宦余庆少善属文擢进士第严震帅山南西道奏置幕府贞元初还朝擢库部郎中翰林学士以工 
部侍郎知吏部选贞元十四年拜中书侍郎同中书门下平章事每奏对多傅经义素善度支使于■〈丕页〉凡所陈必左右之■〈丕页〉 
坐事贬又岁旱饥朝廷议振禁卫十军为中书史漏言迭二忤贬彬州司马顺宗以尚书左丞召会宪宗立即其官复拜同中书门下平章事时 
主书滑涣与宦人刘光琦相倚为奸每宰相议为光琦沮变者令涣往请必得四方赀饷奔委之弟泳至官刺史杜佑郑絪执政颇姑息而佑常 
行辈待不名也至余庆议事涣傲然指画诸宰相前余庆叱去未几罢为太子宾客 【按宰相表元和元年十一月余庆罢为河南尹与传不 
同考旧传拜河南尹在改国子祭酒后乃表误也】 后涣以赃败帝寖闻叱去事善之改国子祭酒累迁吏部尚书改太子少傅兼判太常卿事 
出为山南西道节度使入拜太子少师请老不许迁尚书左仆射帝患典制不伦谓余庆淹该前载乃诏为详定使俾参裁订正凡损增仪矩号 
称详衷俄拜凤翔尹节度凤翔复为太子少师封荥阳郡公兼判国子祭酒事建言兵兴以来学校废诸生离散今天下承平臣愿率文吏月俸 
百取一以资完葺诏可穆宗立加检校司徒卒年七十五赠太保谥曰贞子澣

　　郑澣
　　郑处晦
　　郑从谠

　　 郑澣

　　澣本名涵避文宗故名改焉第进士累迁右补阙敢言无所讳迁起居舍人考功员外郎余庆为仆射避除国子博士史馆修撰文宗立入 
翰林为侍讲学士帝使稡撷经史为要录试举诸条擿问之酬析无留答因赐金紫累进尚书左丞出为山南西道节度使始余庆在兴元创学 
庐澣嗣完之养生徒风化大行以户部尚书召未拜卒年六十四赠尚书右仆射谥曰宣四子处晦从谠尤知名

　　 郑处晦

　　处晦字廷美文辞秀拔仕厯刑部侍郎浙东观察宣武节度使

　　 郑从谠

　　从谠字正求及进士第补校书郎累迁左补阙令狐绹魏扶皆澣门生数进誉之迁中书舍人咸通中为吏部侍郎铨次明允出为河东节 
度使徙宣武以善最闻改岭南东道节度林邑蛮内侵募土豪捍御交广晏然僖宗立召为刑部尚书久之擢同中书门下平章事进门下侍郎 
时河东叛将杀其节度使康传圭劫府库为乱朝廷以为忧帝欲大臣临制乃拜从谠检校司徒 【宰相表作检校司空】 以宰相秩复为河 
东节度兼行营招讨使诏自择参佐从谠即表长安令王调自副刘崇龟赵崇为节度观察判官刘崇鲁推官李渥掌书记崔泽支使皆一时选 
时人谓之小朝廷言得才多也 【谨按通鉴辑览　　御批名士虚声相尚未必尽于实用有裨聚集虽多亦何足异况幕府得人极盛亦不 
过如绿水芙蕖之比时人乃目之为小朝廷唐末人心幻妄不知明别尊卑于此可见】 既视事乃推捕反贼诛其首恶以张彦球才可任释不 
问而付以兵果得其死力渠凶宿狡不敢发发又辄得士皆惕伏会黄巢犯京师帝驻梁汉诏从谠发部兵属北面招讨副使诸葛爽入讨从谠 
团士五千遣将论安从爽而李克用谓太原可乘以沙陀兵奄入其地壁汾东从谠以饩醪犒军克用曰我且引而南欲与公面约从谠登城开 
勉感慨使立功报天子厚恩克用辞穷再拜去然阴纵其下肆掠从谠追安使与将王蟾高弁等踵击亦会振武契苾通至与沙陀战沙陀大败 
引还即遣安等屯北百并安擅还从谠合诸将命持安出斩之鞠场中和二年朝廷赦沙陀使击贼自赎兵不敢道太原繇岚石并河而南独克 
用从数百骑过辞城下从谠以名马器币归之明年贼平诏克用代领河东召拜司空复秉政进太傅兼侍中从帝至兴元以疾拜太子太保还 
第卒谥文中初盗流中原沙陀强悍而卒收其用者葢从谠为太原重也时郑畋以宰相镇凤翔移檄讨贼两人以忠义相提衡贼尤惮之号二 
郑云

　　△郑珣瑜

　　郑珣瑜字符伯郑州荥泽人少孤值天宝乱退耕陆浑山以养母大厯中以讽谏主文科高第授大理评事调阳翟丞以拔萃为万年尉崔 
佑甫为相擢左补阙出入中外累迁至吏部侍郎为河南尹清静惠下贱敛贵发以便民时韩全义将兵伐蔡河南主馈运珣瑜密储之阳翟以 
给官军百姓不知僦运劳时谓治河南比张延赏而重厚坚正过之复以吏部侍郎召进门下侍郎同中书门下平章事顺宗立即迁吏部尚书 
王叔文挠政韦执谊为宰相居外奉行叔文一日至中书见执谊直吏白方宰相会食百官无见者叔文恚叱吏吏走入白执谊起就合与叔文 
语珣瑜与杜佑高郢辍飨以待顷之吏白二公同饭矣珣瑜喟曰吾可复居此乎命左右取马归卧家不出七日罢为吏部尚书亦会有疾数月 
卒年六十八赠尚书左仆射谥文献子覃

　　郑覃
　　郑裔绰
　　郑朗

　　 郑覃

　　覃以父荫补宏文校书郎擢累谏议大夫宪宗取五中官为和籴使覃奏罢之时吐蕃方强穆宗不恤国事荒昵盘游覃与崔郾等廷对极 
陈不可帝亦温语答之王承元徙郑滑节度使镇人固留不出承元请以重臣劳安其军诏覃为宣谕使起居舍人王璠副之覃传诏开勖大义 
军遂安承元乃得去宝厯初擢京兆尹文宗召为翰林侍讲学士进工部侍郎覃经术该深谆笃守正帝尤重之李宗闵牛僧孺知政以覃与李 
德裕厚忌其亲近为助力阳迁工部尚书罢侍讲欲推远之帝雅向学颇思覃复召为侍讲学士德裕既相以为御史大夫俄德裕罢宗闵复用 
覃繇户部尚书下除秘书监宗闵得罪迁刑部尚书进尚书右仆射判国子祭酒李训诛帝召覃视诏禁中遂拜同中书门下平章事封荥阳郡 
公劝帝责名实谨法度进门下侍郎宏文馆大学士覃既名儒故以宰相领祭酒请太学五经经置博士再迁太子太师开成四年与杨嗣复议 
论不叶遂罢为右仆射武宗初李德裕复用欲援覃共政固辞乃授司空致仕卒始覃以经籍刓缪博士陋浅不能正建言愿与巨学鸿生共力 
雠刊准汉旧事镂石太学示万世法诏可覃乃表周墀崔球张次宗孔温业等是正其文刻于石子裔绰

　　 郑裔绰

　　裔绰峭立有父风以门荫进为李德裕所知擢渭南尉直宏文馆累迁谏议大夫持正不阿迁给事中杨汉公为荆南节度使坐贪沓贬秘 
书监寻拜同州刺史裔绰与郑公舆封还制书且曰同州太宗兴王地陛下为人子孙当慎所付且汉公墨没败官奈何以重地私之翌日贬裔 
州刺史时犹衣绿因诏赐绯鱼后繇秘书监迁浙东观察使终太子少保覃弟朗

　　 郑朗

　　朗字有融始辟柳公绰山南幕府入迁右拾遗开成中擢起居郎文宗与宰相议政适见朗执笔螭头下谓曰向所论事亦记之乎朕将观 
之朗曰臣执笔所书者史也故事天子不观史帝悦谓宰相曰朗可谓善守职者然人君之为善恶必记朕恐平日言之不协治体为将来羞庶 
一见得以自改朗遂上之累迁谏议大夫为侍讲学士由华州刺史入拜御史中丞户部侍郎为鄂岳浙西观察使武宣武二节度厯工部尚书 
判度支御史大夫复为工部尚书同中书门下平章事中人李敬实排朗驺导驰去朗以闻宣宗诘敬实自言供奉官不避道帝曰传我命则绝 
道行可也而私出不避宰相邪即斥敬实久之以疾自陈罢为太子少师卒赠司空

　　△高郢

　　高郢字公楚其先自渤海徙卫州遂为卫州人九岁通春秋工属文着语默赋诸儒称之父伯祥为好畤尉安禄山陷京师将杀之郢尚幼 
解衣请代贼义并贷之宝应初及进士第以茂才异行高第累擢咸阳尉郭子仪取为朔方掌书记子仪怒判官张昙奏抵死郢引救甚力忤子 
仪意下徙猗氏丞李怀光引佐邠寍府怀光将还河中郢劝不如西迎乘舆怀光不听既又欲悉兵鼓而西时浑瑊提孤军抗贼羣将未集郢恐 
为怀光所乘与李墉固止之会怀光子琟候郢郢因胁说曰君视天宝以来称兵者今尚谁在且国家固有天命若恃众而动自绝于天安知三 
军不有奔溃而助顺者乎琟大惧流汗不能语郢因与其将吕鸣岳张延英谋间道归国事泄怀光先斩二将然后引郢诘诮郢抗词无所愧隐 
观者为泣下怀光惭赦之孔巢父遇害郢抚尸而哭怀光己诛李晟表其忠马燧奏管书记召拜主客员外郎迁中书舍人久之进礼部侍郎谢 
绝请谒颛行艺迁太常卿贞元末擢中书侍郎同中书门下平章事顺宗立病不能事王叔文党根据朝廷帝始诏皇太子监国而郢以刑部尚 
书罢明年为华州刺史政尚仁静复召为太常卿除御史大夫数月改兵部尚书固乞骸骨以尚书右仆射致仕卒年七十二赠太子太保谥曰 
贞子定

　　高定

　　 高定

　　定辩慧七岁读尚书至汤誓跪问郢曰奈何以臣伐君郢曰应天顺人何云伐邪对曰用命赏于祖不用命戮于社是顺人乎郢异之长通 
王氏易为图合入出上圆下方合则重转则演七转而六十四卦六甲八节备焉仕至京兆府参军

　　△杜佑

　　杜佑字君卿京兆万年人父希望仕至鄯州都督终西河刺史佑以荫补济南参军事剡县丞尝过润州刺史韦元甫元甫以故人子待之 
不加礼它日元甫有疑狱不能决试讯佑佑为辨处契要无不尽元甫奇之署司法参军府徙浙西淮南皆表置幕府入为工部郎中充江淮青 
苗使再迁容管经略使杨炎辅政厯金部郎中为水陆转运使改度支兼和籴使于是军兴馈漕佑得剸决以户部侍郎判度支建中初河朔兵 
拏战民困赋无所出佑以为救敝莫若省用省用则省官乃上议请省冗员卢杞当国恶之出为苏州刺史前刺史母丧解佑母在辞不行改饶 
州俄迁岭南节度使佑为开大衢疏析廛闬以息火灾朱厓黎氏三世保险不宾佑讨平之召拜尚书右丞 【旧书作左丞】 俄出为淮南节 
