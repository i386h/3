<!-- { "loadSidebar": true } -->
冑贵显几年矣柟对已十余年平章国事纔二年耳又问今欲去此人可乎柟曰主上英断去之何难四人相顾而笑有完颜天宠者袖出文书 
云王柟虽持韩侂冑书乃朝廷有旨遣其来元帅府议和宜详议以报于是金人知侂冑已诛和议遂决柟持金人牒归求函侂冑首以起居郎 
许奕为通谢使柟为通谢所参谋官柟自军前再还议以侂冑首易淮陕侵地从之柟奏和约之成皆方信孺备尝险阻再三将命之功臣因人 
成事乞录信孺功而蠲其过朝论以柟不掩人扬己多之守军器少监知楚州累官至太府卿告归以右文殿修撰知太平州加集英殿修撰致 
仕卒赠宝章阁待制

　　△史浩

　　史浩字直翁明州鄞县人绍兴十四年登进士第调绍兴余姚县尉厯温州教授郡守张九成器之秩满除太学正升国子博士因转对言 
普安恩平二王宜择其一以系天下望高宗纳之除秘书省校书郎兼二王府教授三十年普安郡王为皇子进封建王除浩权兼王府教授诏 
建王府置直讲赞读各一员浩守司封郎官兼直讲一日讲周礼言膳夫掌膳羞之事岁终则会惟王及后世子之膳羞不会至酒正掌饮酒之 
事岁终则会惟王及后之饮酒不会世子不与焉以是知世子膳羞可以不会世子饮酒不可以无节也王作而谢曰敢不佩斯训三十一年迁 
宗正少卿会金师侵边下诏亲征时两淮失守廷臣争陈退避计建王抗疏请率师为前驱浩为王力言太子不可将兵以晋申生唐肃宗灵武 
之事为戒王大感悟立俾浩草奏请扈跸以供子职辞意恳到高宗方怒览奏意顿释知奏出于浩语大臣曰真王府官也既而殿中侍御史吴 
芾乞以皇子为元帅先视师浩复遗大臣书言建王生深宫中未尝与诸将接安能办此或谓使王居守浩复以为不可帝亦欲令王徧识诸将 
遂扈跸如建康三十二年帝还临安立建王为皇太子浩除起居郎兼太子右庶子孝宗受禅遂以中书舍人迁翰林学士知制诰张浚宣抚江 
淮将图恢复浩与之异议欲城瓜洲采石浚奏不守两淮而守江不若城泗州除参知政事有诏议应敌定计洪遵金安节唐文若等相继论列 
宰执独无奏帝以问浩浩奏先为备御是谓良规傥听浅谋之士兴不教之师寇去则论赏以邀功寇至则敛兵而遁迹谓之恢复得乎荐枢密 
院编修官陆游尹穑召对并赐出身隆兴元年拜尚书右仆射首言赵鼎李光之无罪岳飞之久冤宜复其官爵禄其子孙悉从之李显忠邵宏 
渊奏乞引兵进取浩奏二将辄乞战岂督府命令有不行耶浚请入觐乞即日降诏幸建康帝以问浩浩陈三说不可退又以诘浚曰帝王之兵 
当出万全岂可尝试以图侥幸复辩论于殿上浚曰中原久陷今不取豪杰必起而收之浩曰中原决无豪杰浚曰彼民闲无寸铁待我兵至为 
内应浩曰必待我兵非豪杰矣浚因内引奏浩意不可回恐失机会乞出英断省中忽得宏渊出兵状始知不由三省径檄诸将浩语陈康伯曰 
吾属俱兼右府而出兵不与闻焉用相为不去尚何待乎 【伏读通鉴辑览　　御批陈康伯非主和之人于史浩本不同臭味浩之入对将 
康伯与浚并从讥毁心曲可知则所谓焉用相为之语正欲激之同去姑以交相倚重之言餂之耳居心叵测若此岂特鄙夫不可与事君哉】  
因又言康伯欲纳归正人臣恐他日必为陛下子孙忧浚锐意用兵若一失之后恐陛下终不得复望中原御史王十朋论之出知绍兴府先是 
浩因城瓜洲白遣太府丞史正志往视之正志与浚论辩十朋亦疏史正志朋比并及浩遂与祠自是不召者十二年起知绍兴府浙东安抚使 
持母丧归服阕知福州淳熙初除少保观文殿大学士醴泉观使兼侍读五年复为右丞相帝曰自叶衡罢虚席以待卿久矣浩奏蒙恩再相惟 
尽公道庶无朋党之币帝曰宰相岂当有党人主亦不当以朋党名臣下朕但取贤者用之否则去之枢密都承旨王抃建议以殿步二司军多 
虚额请各募三千人充之已而殿前司辄捕市人市城骚动被掠者多断指示不可用军人怙众因夺民财浩奏尽释所捕而禽军民首讙呶者 
送狱狱成议罪欲取兵民各一人枭首以徇浩曰诸军掠人夺货至于哄则始衅者军人也军法从事固当若市人陆庆童特与抗鬬尔可同罚 
乎陛下恐军人有语故一其罪以安之夫民不得其平言亦可畏等死死国可乎是岂军人语帝怒曰是比朕为秦二世也浩徐进曰自古民怨 
其上者多矣岂必二世寻求去拜少傅保寍军节度使充醴泉观使兼侍读后有言庆童之冤者帝曰史浩尝力争坐此求去至今悔之赵雄尝 
荐刘光祖试馆职光祖对策论科场取士之道帝亲批其后略曰用人之弊人主乏知人之哲宰相不能择人国朝以来过于忠厚宰相而误国 
大将而败军未尝诛戮要在人君择相相必为官择人懋赏立乎前诛戮设乎后人才不出吾不信也手诏既出中外大耸议者谓曾觌视草为 
光祖甲科发也帝遣觌持示浩浩奏唐虞之世四凶极恶止于流窜三考之法不过黜陟未尝有诛戮之科诛戮大臣秦汉法也太祖制治以仁 
待臣下以礼列圣传心迨至仁宗而德化隆洽本朝之治与三代同风此祖宗家法也圣训则曰过于忠厚夫为国而底于忠厚岂有所谓过哉 
臣恐议者以陛下自欲行刻薄之政归过祖宗不可不审也及自经筵将告归乃于小官中荐江浙之士十五人有旨令升擢皆一时选也如薛 
叔似杨简陆九渊石宗昭陈谦叶适袁燮赵静之张子智后皆擢用不至通显者六人而已十年请老除太保致仕封魏国公晚治第鄞之西湖 
上帝为书明良庆会名其阁 【按建炎以来朝野杂记载宣政闲大臣赐书阁名得御笔阁名若蔡京曰君臣庆会王黼曰得贤治定是也绍 
兴初高宗以平江朱勔南园赐韩忠武题其赐书阁曰懋功后秦申王阁曰一德格天杨和王阁曰风云庆会史会稽王阁曰明良庆会又皇甫 
坦赐书阁名绍兴焕文】 旧学名其堂光宗御极进太师绍熙五年卒年八十九封会稽郡王寍宗即位赐谥文惠御书纯诚厚德元老之碑赐 
焉嘉定十四年追封越王 【按建炎以来朝野杂记载中兴宰相追封王爵者二人秦桧以久任史浩以旧恩皆异数也】 改谥忠定配享孝 
宗庙庭浩喜荐人才尝拟陈之茂进职与郡帝知之茂尝毁浩曰卿岂以德报怨耶浩曰臣不知有怨若以为怨而以德报之是有心也莫济状 
王十朋行事诋浩尤甚浩荐济掌内制帝曰济非议卿者乎浩曰臣不敢以私害公遂除中书舍人兼直学士院待之如初子弥大弥正弥达弥 
坚弥远嘉定初为右丞相有传

　　△王淮

　　王淮字季海婺州金华人登绍兴十五年进士第为台州临海尉郡守萧振许以公辅器振帅蜀辟寘幕府迁校书郎除监察御史寻迁右 
正言宰相汤思退无物望淮条其罪数十于是策免吏部侍郎沈介之欺世盗名都司方师尹之狡险大将刘宝掊克结权幸皆劾罢之又奏自 
治之策治内有三正心术宝慈俭去壅蔽治外有四固封守选将帅明赏罚储财用帝深嘉叹除秘书少监兼恭王府直讲时恭王生子挺淮白 
于丞相曰恭王夫人李氏生皇嫡长孙乞讨论典礼钱端礼怒其名称奏淮有年钧以长之说帝曰是何言也岂不启邪心出淮知建寍府改浙 
西提刑入见陈闽中利病甚悉帝褒喜之且令一至东宫皇太子待以师儒特施拜礼寻召除太常少卿除中书舍人兼直学士院龙大渊赠太 
师仍畀仪同三司恩数张说除太尉在京宫观皆封还诏书除翰林学士知制诰帝命择文学行谊之士淮荐郑伯熊李焘程叔达皆擢用淳熙 
二年除端明殿学士签书枢密院事辛弃疾平茶寇上功太滥淮谓不核真伪何以劝有功文州番部扰边吴挺奏库彦威失利靖州夷人扰边 
杨倓奏田淇失利淮谓二将战没若罪之何以劝来者除同知枢密院事参知政事时宰相久虚淮与李彦颖同行相事淮谓授官当论贤否不 
事形迹诚贤不敢以乡里故旧废之非才不敢以已私庇之擢知院事枢密使上言武臣岳祠之员宜省淮曰有战功者壮用其力老而弃之可 
乎赵雄言宗室岳祠八百员宜罢淮曰尧亲睦九族在平章百姓之先骨肉之恩疏可乎时辛弃疾平江西寇王佐平湖南寇刘焞平广西寇淮 
皆处置得宜论功惟允八年拜右丞相兼枢密事先是自夏至秋不雨至是得雨帝喜命口算诸郡绢钱尽蠲一年为缗八十余万赵雄罢相蜀 
士之在朝者皆有去意淮谓此唐季党祸之胎岂圣世所宜有皆以次进迁蜀士乃安枢密都承旨王抃怙宠为奸淮极陈其罪请人主受谤鲜 
不由此帝即斥之章颖论事狂直帝将黜之淮曰陛下乐闻直言士大夫以言相高此风可贺也黜之适成其名帝悦颖复留时以荒政为急淮 
言李椿年老成练达拟除长沙帅朱熹学行笃实拟除浙东提举以倡郡国其后推赏帝曰朱熹职事留意与升直徽猷阁成都阙帅帝加访问 
淮以留正对帝曰非闽人乎淮曰立贤无方汤之执中也必曰闽有章惇吕惠卿不有曾公亮苏颂蔡襄乎必曰江浙多名臣不有丁谓王钦若 
乎帝称善拜左丞相天长水害七十余家或谓不必以闻淮曰昔人谓人主不可一日不闻水旱盗贼记曰四方有败必先知之岂可不以闻镇 
江饥民强借菽粟执政请痛惩之淮曰令甲饥民罪不至死进士八人求以免举恩为升等淮曰八人得之则百人援之龚颐以执政之客补官 
求诣铨曹淮以此门不可启绝其请上章力求去以观文殿大学士判衢州淮力辞改提举洞霄宫光宗嗣位诏询初政淮对以尽孝进德奉天 
敬民用人立政罔不在初淳熙十六年卒赠少师谥文定初朱熹为浙东提举淮素不喜熹陈贾为监察御史上疏言近日道学假名济伪之弊 
请诏痛革之郑丙为吏部尚书相与叶力攻道学熹由此得祠其后庆元伪学之禁始此

　　△赵雄

　　赵雄字温叔资州人为隆兴元年类省试第一虞允文宣抚四蜀辟干办公事入相荐于朝干道五年召见便殿孝宗即日手诏除正字范 
成大使金将行雄当登对允文招与之语既进见雄极论恢复孝宗大喜曰功名与卿共之即除右史两月除舍人金使耶律子敬贺会庆节雄 
馆伴子敬披露事情不敢隐逻者以闻帝夜召雄雄具以子敬所言对帝喜金使入辞故事当用乐雄奏卜郊有日天子方斋乐不可用帝难之 
遣中使谕雄雄奏金使必不敢不顺即有他臣得引与就馆帝大喜雄请复置恢复局日夜讲磨条具合帝意除中书舍人时金将起河南之役 
议尽归诸陵梓宫帝命雄出使贺生辰仍止奉迁陵寝及正受书仪雄既见金主争辩数四其臣屡喝起雄辞益力卒得请尝上疏论恢复计大 
略谓莫若由蜀以取陕西得陕西以临中原是秦制六国之势也淳熙二年召为礼部侍郎除端明殿学士签书枢密院事一日奏事帝曰近世 
士大夫好高论耻言农事微有西晋风岂知周礼与易言理财周公孔子曷尝不以理财为务且不独此士夫讳言恢复不知其家有田百亩内 
五十亩为人所据亦投牒理索否雄曰陛下志在大有为敢不布尧言书之时政记升同知枢密院事五年参知政事十一月拜右丞相朱熹累 
召不出雄请出以外郡命知南康军熹极论时事帝怒谕雄令分析雄奏熹狂生词穷理短罪之适成其名若天涵地育置而不问可也会周必 
