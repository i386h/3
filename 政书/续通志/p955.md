<!-- { "loadSidebar": true } -->
珏乞放便以刑部侍郎召不赴卒

　　△赵与■

　　赵与■字德渊太祖十世孙居湖州嘉定十三年进士积官至吏部尚书以观文殿学士知绍兴府浙东安抚使复为淮浙发运使差知平 
江府特转两官致仕景定元年卒特赠少师与■所至急于财利几于聚敛之臣矣

　　△李大同

　　李大同字从仲婺州东阳人嘉定十六年进士历官为秘书丞兼崇政殿说书拜右正言兼侍讲疏言赵冀分野乃有荧惑之变则我师之 
出岂无当长虑而却顾者陛下勿以星文为小异而或加忽话言政事必求有以格于天心而弭灾异至于进兵攻讨尤切谨重迁太常少卿又 
迁起居郎拜殿中侍御史权刑部侍郎迁吏部侍郎进工部尚书以宝谟阁直学士知平江府提举江州太平兴国宫乞致仕不许后卒于家

　　△黄■〈田〉

　　黄■〈田〉字耕隆兴分寍人尝从郭雍朱熹学熹深期之而■〈田〉亦以道自任反复论辩必无所疑然后止举太学进士为瑞 
昌主簿兼文思院知卢阳县五溪獠犷悍■〈田〉为诗谕之獠感悦有公事莫敢违通判处州经总制有额无钱俗号殿最纲■〈田〉 
会十年中成赋酌取之阁免逋负钱额钧等独以最闻主管官告院大理寺簿军器监丞岁余三迁■〈田〉乃不乐闲行西湖慨然曰我昔 
在南北山一水一石无不自题品今无复情味何邪匄外知台州谢良佐子孙居台者既播越流落■〈田〉求之民闲收而教之勤苦夙夜 
先劝后禁讼牒销缩郡称治平为济粜仓为抵当库葬民之栖寄暴露者为棺千五百置养济院又刱安济坊以居病囚叶适谓■〈田〉条 
目建置忧民如家迁袁州哭从弟哀甚得疾卒

　　△杨大异

　　杨大异字同伯唐天平节度使汉公之后十世祖祥避地醴陵因家焉祥事亲孝亲亡哀毁泣尽继以血庐墓终身有白芝白乌白兔之瑞 
事闻于朝褎封至孝公赐名木植墓道以旌其孝大异从胡宏受春秋大义登嘉定十三年进士第授衡阳主簿有惠政调龙泉尉摄邑令适岁 
饥提刑司遣吏和籴米二万石于邑米价顿增民乏食大异即以提刑司所籴者如价发粜民甚德之提刑赵与■大怒捃其罪弗得坐以方命 
移安远尉邑有峒寇扰民官兵致讨积年弗获檄大异往治之大异以一仆负告身自随肩舆入贼峒传呼尉至贼露刃成列以待徐谕以祸福 
皆伏地叩头愿改过自新留告身为质偕其渠魁数辈出降以赏迁吉州户曹改广西经干复以弭盗赏除四川制置司参议官北兵入成都大 
异从制置使丁黼巷战兵败身被数创死阖门皆遇难诘旦其部曹窃往瘗之大异复苏负以逃获免进朝奉郎宰石门县就除通判溧阳摄州 
事皆有惠政去官之日老弱攀号留之大异易服潜去擢知登闻鼓院迁大理寺丞平反冤狱者七召对极言时政得失迕宰相意出知澧州理 
宗曰是四川死节更生者杨大异耶论事剀切有用之材也何遽出之对曰是人尤长于治民命予节兼庾事进直秘阁提点广东刑狱兼庾事 
时常平司逋负山积械系追索奸蠹百出大异与之约悉纵遣之负者如期毕输吏无所容其奸访张九龄曲江故宅建曲江书院以祀九龄改 
提点广西刑狱兼漕庾二司所至奸吏屏息寇盗绝迹凡可以为民兴利除害者必奏行之复建宣成书院祀张栻吕祖谦广海幅员数千里道 
不拾遗报政为最未六十即丐致仕不允章四上除秘阁修撰大中大夫提举崇禧观醴陵县开国男食邑三百户赐紫金鱼袋归里第与居民 
无异学者从之讲肄谆谆相与发明经旨条析理学食祠禄者二十四年卒年八十二子霆霖霆在忠义传

　　钦定续通志卷四百十四

　　●钦定续通志卷四百十五　列传二百十五

　　列传

　　宋 【一百十九】

　　○宋一百十九

　　陆持之　　　徐鹿卿　　　赵逢龙　　赵汝腾　　　孙梦观　　　洪天锡　　黄师雍　　　徐元杰　　　孙子秀　　李伯 
玉

　　陆持之
　　徐鹿卿
　　赵逢龙
　　赵汝腾
　　孙梦观
　　洪天锡
　　黄师雍
　　徐元杰
　　孙子秀
　　李伯玉

　　△陆持之

　　陆持之字伯微知荆门军九渊之子也七岁能为文九渊授徒象山之上学者数百人有未达持之为敷绎之荆门郡治火持之仓卒指授 
中程九渊器之韩侂冑将用兵持之忧时不怿乃厯聘时贤将有以告见徐谊于九江时议防江持之请择僚吏察地形孰险而守孰易而战孰 
隘而伏毋专为江守具言自古兴事造业非有学以辅之往往皆以血气盛衰为锐惰故三国两晋诸贤多以盛年成功名公更天下事变多矣 
未举一事而朝思夕惟利害先入于中愚恐其为之难也谊怃然又之鄂谒辥叔似项安世之荆谒吴猎争欲留之寻皆谢归嘉定三年试江西 
转运司预选常平使袁燮荐于朝谓特之议论不为空言缓急有可倚仗不报嘉定十六年寍宗特诏持之秘书省读书固辞不获既至又诏以 
迪功郎入省乞归不许理宗即位转修职郎差干办浙西安抚司以疾请致仕特命改通直郎

　　△徐鹿卿

　　徐鹿卿字德夫隆兴丰城人博通经史以文学名于乡后进争师宗之嘉定十六年廷试进士有司第其对居二详定官以其直抑之犹寘 
第十调南安军学教授张九成尝以直道谪居鹿卿摭其言行刻诸学以训先是周惇颐程颢与其弟颐皆讲学是邦鹿卿申其教由是礼义之 
学复明立养士纲条学田多在溪峒异时征之无艺农病之鹿卿抚恤无逋租者其后盗作环城皆毁惟学宫免曰是无挠我者辟福建安抚司 
干办公事会汀邵寇作鹿卿赞画备御动中机会避寇者八城多方赈济全活甚众郡多火灾救护有方会都城火鹿卿应诏上封事言积阴之 
极其征为火指言惑嬖宠溺燕私用小人三事尤切真德秀称其气平论正有忧爱之诚心改知尤溪县德秀守泉辟宰南安鹿卿以不便养辞 
德秀曰道同志合可以拯民何惮不来鹿卿入白其母欣然许之既至首罢科敛之无名者明版籍革预偕决壅滞达冤抑邑以大治德秀寻帅 
闽疏其政以劝列邑岁饥处之有法富者乐分民无死徙最闻令赴都堂审察以母丧去诏服阕赴枢密禀议首言边事楮币主管官告院干办 
诸司审计司故相子以集英殿修撰食祠禄又帮司农少卿米麦鹿卿曰柰何为一人坏成法持不可迁国子监主簿入对陈六事曰洗凡陋以 
起事功昭劝惩以收主柄清班着以储实才重藩辅以蔽都邑用闽越舟师以防海合东南全力以守江帝皆嘉纳改枢密院编修官权右司赞 
画二府通而守法会右史方大琮编修刘克庄正字王迈以言事黜鹿卿赠以诗言者并劾之太学诸生作四贤诗知建昌军未上而崇教龙会 
两保与建黎原铁城之民修怨交兵鹿卿驰书谕之敛手听命既至则宽赋敛禁掊克汰赃滥抑强御恤寡弱黜黠吏训戍兵剙百丈砦择兵官 
城属县治行大孚田里歌诵督府横取秋苗斛面建昌为米五千斛鹿卿争之曰守可去米不可得民恐失鹿卿请输之以共命鹿卿曰民为守 
计则善矣守独不为民计乎卒争以免召赴行在将行盗发南丰捕斩渠首二十人余不问擢度支郎官兼右司入对极陈时弊改侍右郎官兼 
敕令删修官兼右司鹿卿又言当时并相之弊宰相以甘言诱鹿卿退语人曰是牢宠也吾不能为宰相私人言者以他事诋鹿卿主管云台观 
越月起为江东转运判官岁大饥人相食留守别之杰讳不诘鹿卿命掩捕食人者尸诸市又奏援真德秀为漕时拨钱以助赈给不报遂出本 
司积米三千余石减半价以粜及减抵当库息出缗钱万有七千以予贫民劝居民收字遗孩日给钱米所活数百人宴集不用乐会岳珂守当 
涂制置茶盐自诡兴利横敛百出商旅不行国计反屈于初命鹿卿核之吏争窜匿鹿卿宽其期限躬自钩考尽得其实珂辟置贪刻吏开告讦 
以罔民没其财民李士贤有稻二千石囚之半岁鹿卿悉纵舍而劝以其余分皆感泣奉命珂罢以鹿卿兼领太平仍暂提举茶盐事弛苛征蠲 
米石芜湖两务芦税江东诸郡飞蝗蔽天入当涂境鹿卿露香默祷忽飘风大起蝗悉渡淮之杰密请移鹿卿浙东提点刑狱加直秘阁兼提举 
常平鹿卿言罢浮盐经界鹻地先撤相家所筑就捕者自言我相府人鹿卿曰行法必自贵近始卒论如法丞相史弥远之弟通判温州利韩世 
忠家宝玩籍之鹿卿奏削其官初鹿卿檄衢州推官冯惟说决婺狱惟说素廉平至则辨曲直出淹禁大家不快其为会乡人居言路乃属劾惟 
说州索印纸惟说笑曰是犹可以仕乎自题诗印纸而去衢州郑逢辰以缪举鹿卿以委使不当相继自劾且共和其诗御史兼二人劾罢之及 
知泉州改赣州皆辞迁浙西提点刑狱江淮都大坑冶皆以病固辞遂主管玉局观及召还又辞改直宝章阁知寍国府提举江东常平又辞淳 
佑三年以右司召犹辞丞相杜范遗书曰直道不容使人击节君不出岂以冯惟说故耶惟说行将有命矣鹿卿乃出擢太府少卿兼右司入对 
请定国本正纪纲立规模时事多艰人心易摇无独力任重之臣无守节仗义之士愿蚤决大计帝嘉纳之兼中书门下省检正诸房公事兼崇 
政殿说书逾年兼权吏部侍郎时议使执政分治兵财鹿卿执议不可以疾匄祠迁右文殿修撰知平江府兼发运副使力匄祠帝谕丞相挽留 
之召权兵部侍郎固辞帝令丞相以书招之鹿卿至又极言君子小人切于当世之务兼国子祭酒权礼部侍郎鹿卿言琐闼之职无所不当问 
比年命下而给舍不得知请复旧制从之帝眷遇深笃而忌者寖多有撰伪疏托鹿卿以传播厯诋宰相至百执事鹿卿初不知也遂力辨帝前 
因乞去帝曰去则中奸人之计矣令临安府根捕事连势要狱不及竟迁礼部侍郎累疏告老授宝章阁待制知寍国府而引年之疏五上不允 
提举鸿禧观遂致仕进文华阁待制卒遗表闻赠四官鹿卿居家孝友喜怒不形恩怨俱泯宗族乡党各得欢心居官廉约清峻毫发不妄取一 
庐仅庇风雨谥清正

　　△赵逢龙

　　赵逢龙字应甫庆元之鄞人刻苦自修为学淹博纯实登嘉定十六年进士第授国子正太学博士厯知兴国信衢衡袁五州提举广东湖 
南福建常平每至官有司例设供张悉命撤去日具蔬饭坐公署事至即面问决遣为政务宽恕抚谕恻怛一以天理民彝为言民是以不忍欺 
居官自常奉外一介不取民赋有逋负悉为代输尤究心荒政以羡余为平籴本迁将作监拜宗正少卿兼侍讲凡道德性命之蕴礼乐刑政之 
事缕缕为上开陈疏奏甚众藁悉焚弃年八十有八终于家逢龙家居讲道四方从游者皆为巨公名士丞相叶梦鼎出判庆元修弟子礼常谓 
师门庳陋欲市其邻居充拓之逢龙曰邻里粗安一旦惊扰彼虽勉从我能无媿于心逢龙寡嗜欲不好名■〈易攵〉易厯日久泊然不知富 
贵之味或问何以裕后逢龙笑曰吾忧子孙学行不进不患其饥寒也

　　△赵汝腾

　　赵汝腾字茂实宗室子也居福州宝庆二年进士迁籍田令积官至礼部尚书兼给事中兼修国史实录院修撰尝轮对言节用先自乘舆 
宫掖始又奏言前后奸谀之臣伤善害贤自取穹官要职何益于陛下而深损于圣德兴利之臣移东就西顺适宫禁自遂溪壑无厌之欲何益 
