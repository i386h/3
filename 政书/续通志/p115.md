<!-- { "loadSidebar": true } -->
为北京司徒图克坦恭以下各迁改有差夏四月戊寅永寍皇太后崩五月辛卯杀弟西京留守博恰西京兵马完颜穆喇干编修官圆福努通 
进伯特六月乙丑以耶律恕为参知政事秋七月戊子朔征先所赐朝官京城隙地冬十月丙子命内外官闻大功以上丧止给当日假父母丧 
给假三日十一月瑶池殿成庚戌以昂为左丞相布萨思恭为枢密使十二月戊午赐贵妃唐古定格家奴孙梅进士及第辛未封所纳皇叔曹 
国王宗敏妃阿兰为昭妃丙子贵妃唐古定格坐奸赐死闰月乙酉朔杀护卫特默格癸巳定社稷制度癸卯以图克坦恭为太师领三省事如 
故命西京路统军达兰西北路招讨萧怀忠临潢府总管马和尚乌尔古德哷勒司招讨舍音等北巡
　　二年春正月庚申尚书右丞相萧裕等谋反伏诛二月甲申朔迁改平章政事张浩以下有差三月丙戌幸大兴府遣荐含桃于衍庆宫夏 
五月癸丑朔日有食之丁丑太原尹图克坦额哷楚克伏诛复命其子珠苏尔乘传焚其骨掷水中秋八月丙午以昂去衣杖具弟妇命杖之九 
月己未常武殿击鞠令百姓纵观辛酉以萧赜为参知政事冬十月庚辰朔杀广寍尹韩王亨
　　三年春正月辛酉以大臭为太傅领三省事二月壬午罢张中孚迁改左丞相昂等有差三月壬子杖左丞相张浩平章政事张晖及僧法 
宝乙卯命以大房山云峰寺为山陵建行宫其麓夏五月丁未朔日有食之癸丑南京大内火乙卯命判大宗正事京等如上京奉迁太祖太宗 
梓宫丙寅如大房山营山陵六月丙戌登宝昌门观角抵百姓纵观乙未命右丞相布萨思恭大宗正丞哈布尔如上京奉迁德宗梓宫及迎永 
寿宫皇太后秋七月辛酉如大房山杖提举营造官耶律安礼等乙亥还宫八月甲申启土赐役夫人绢一匹甲午遣平章政事萧玉迎祭祖宗 
梓宫于广寍乙未增置教坊人数九月戊申平章政事张晖迎祭梓宫于宗州丁卯帝亲迎梓宫及皇太后于沙流河庚午猎亲射麞以荐梓宫 
壬申至自沙流河冬十月丙子皇太后至中都己卯梓宫至中都十一月戊申山陵礼成甲寅诏内外大小职官覃迁一重贞元四年租税并与 
放免军士久于屯戍不经替换者人赐绢三匹银三两丁卯奉安神主于太庙羣臣称贺十二月乙未帝朝太后于寿康宫
　　正隆元年春正月己酉羣臣奉上尊号帝自九月废朝常数月不出有急奏召左右司郎中省于卧内庚戌始视朝乙丑观角抵戏罢中书 
门下省以温都思忠为尚书令昂为太保布萨思恭为太尉枢密使左丞刘萼右丞萧赜罢蔡松年为尚书右丞枢密副使萧怀忠罢耶律安礼 
为枢密副使平章政事萧玉为右丞相平章政事张晖罢不置平章政事官二月癸酉朔改元大赦庚辰御宣华门观迎佛赐诸寺僧银绢辛巳 
改定内外诸司印记庚子谒山陵辛丑还都三月壬寅朔始定正隆官制并朝参等格夏五月辛亥修容安氏合女御为妖所凭舞噪宫中命杀 
之六月庚辰天水郡公赵桓薨丙戌以蔡松年为左丞耶律安礼为右丞驸马都尉乌库哩当堪为枢密副使秋七月己酉命太保昂如上京奉 
迁始祖以下梓宫八月丁丑如大房山行视山陵冬十月乙酉葬始祖以下十帝于大房山丁酉还宫闰月己亥朔山陵礼成羣臣称贺庚寅杖 
右丞相萧玉等
　　二年春正月帝朝太后于寿康宫 【按弘简录载正隆二年正月帝朝太后盖海陵饰情为孝礼貌颇勤自贞元三年十月迎至寿康宫 
十二月朝太后后不应至正隆四年始再朝也金史于正隆二年缺载今补辑】 庚寅命韩锡同知宣徽院事以不谢杖之夺所授官二月癸卯 
改定亲王以下封爵等第命置局造取存亡诰身存者二品之上死者一品参酌削降公私文书但有王爵字者皆立限毁抹虽坟墓碑志并发 
而毁之夏四月戊戌追降景宣皇帝为辽王秋八月癸卯始置登闻院诏尚书省凡事理有不当者许投状类奏览讫付御史台鞫问甲寅罢上 
京留守司九月戊子罢护驾车置龙翔虎步军罢尚书省文资令史出为外官冬十月壬寅命会寍府毁旧宫殿诸大族第宅及储庆寺仍夷其 
址而耕种之丁未禁卖古器入他境乙卯初铸铜钱十二月己亥以赫舍哩良弼为参知政事
　　三年春正月宋贺正使孙道夫陛辞帝命敬嗣晖谕责宋以事上国不诚及纳匿叛亡沿边修备诸事 【按弘简录载宋使陛辞海陵谕 
责之云云考是年九月迁中都屯军明安于南京营建南京宫室次年造战船调诸路军谕宰臣以伐宋事则迁汴伐宋久蓄此心于宋使陛辞 
而责之盖先示之以怒也金史失载今补辑】 丙寅子舒苏鄂博死杀太医副使谢友正及乳母等夏四月丙辰以北京留守张晖为枢密副使 
秋七月庚申封子广阳为滕王寻薨甲申迁改右丞相萧玉等职九月辛巳迁中都屯军一明安于南京遣吏部尚书李惇等分地安置冬十一 
月癸亥诏有司勤政安民癸未诏左丞相张浩参知政事敬嗣晖营建南京宫室时运一木费至千万以五百人牵一车宫成饰以黄金五采闲 
之金屑飞空乱如霰雪计一殿已巨亿万成而复毁务极华丽十二月乙卯以张晖为尚书左丞归德尹致仕高昭和硕起为枢密副使
　　四年春正月丙辰朔帝朝太后于寿康宫庚申更定私相越境法并论死辛酉罢凤翔唐邓颍蔡巩洮胶西诸榷场置场泗州二月己丑以 
许霖为御史大夫丁未修中都城造战船于通州诏谕宰臣以伐宋事调诸路明安穆昆军年二十以上五十以下者皆籍之虽亲老丁多亦不 
许留侍三月丙辰朔遣兵部尚书萧恭经尽夏国边界遣使分诣诸道总管府督造兵器夏四月庚戌诏诸路旧贮军器并致于中都时方建宫 
室于南京又中都与四方所造军器材用皆赋于民箭翎一尺至千钱百姓椎牛以供筋革至于乌鹊狗彘无不被害者辛亥张晖许霖罢以图 
克坦贞为枢密副使秋八月诏诸路调马以户口为差计五十六万余匹富室有至六十匹者仍令户自养饲以俟冬十月观造船于通州赐尚 
书右丞赫舍哩良弼枢密副使图克坦贞佩刀入宫十二月太医使祈宰上书谏伐宋杀之
　　五年春二月甲戌遣引进使高植刑部郎中海古勒分道监视所获盗贼并凌迟处死或锯灼去皮截手足仍戒屯戍千户穆昆等后有获 
者并处死总管府官亦决罚三月辛巳东海县民张旺徐元等反遣都水监徐文等率舟师九百浮海讨之谕以朕意不在一邑将试舟师耳庚 
子以萧玉为御史大夫司徒如故赫舍哩良弼为左丞致仕刘长言起为右丞夏四月庚戌昭妃富察阿里库有罪赐死甲寅宿州防御使耶律 
翼使宋失体杖二百除名六月徐文等破贼张旺徐元东海平秋七月癸卯遣使签诸路汉军八月辛亥命榷货务并印造钞引库起赴南京己 
巳以图克坦永年为枢密副使辛未谒山陵九月己卯还宫冬十月庚午遣护卫完颜布琳等二十四人督捕山东河东河北中都盗贼十一月 
乙酉命亲军司以所掌付大兴府置左右骁骑都副指挥使隶点检司步军都指挥使隶宣徽院十二月戊辰禁朝官饮酒犯者死三国人使燕 
饮者罪
　　六年春正月丁丑判大宗正图克坦贞益都尹京安武军节度使爽金吾卫上将军阿苏饮酒以近属故杖贞七十余皆杖百壬午以萧玉 
为大兴尹赫舍哩志寍为枢密副使癸丑命参知政事李通谕宋使徐度等曰朕昔从梁王军乐南京风土常欲巡幸今营缮将毕功期以二月 
末先往河南帝王巡守自古有之以淮右多隙地欲校猎其闲从兵不踰万人祖宗陵庙在此不能久留汝等归告汝主令有司宣谕朕意使淮 
南之民无怀疑惧庚子诏自中都至河南府所过州县调从猎骑士二千辛丑杀富察阿固岱女彻辰二月乙巳杖卫王襄之妃及左宣徽使许 
霖甲寅以李通为尚书右丞庚申征诸道兵及诸路水手得三万人运战船癸亥发中都丙寅次安肃州三月己卯改河南北邙山为太平山称 
旧名者以违制论丁亥将至获嘉有男子上书言事斩之癸巳次河南府诏内地诸明安赴山后牧马俟秋并发弟兖之妻乌雅氏有罪赐死诛 
其弟南京兵马副都指挥使实讷夏四月丁未诏百官先赴南京治事尚书省枢密院大宗正府劝农司太府少府皆从行吏户兵刑部四方馆 
都水监大理司官各留一员以签书枢密院事高景山右司员外郎王全等为贺宋生日使 【按是时海陵意欲南侵乃使王全至宋授辞诋 
责以激宋怒考王全本宋人直呼故主之名悖逆固甚而高宗不敢害之已早为海陵所料则其庸懦委靡全无人心诚如通鉴辑览　　御批 
罔知自厉不能出人掌握也谨录识之】 戊申诏汝州百五十里内州县量遣商贾赴温汤置市诏有司移问宋人蔡颍寿诸州对境创置堡戍 
者庚戌发河南府契丹本布伏道左自陈破东海贼有功为李惟忠所抑立命斩之丁卯次温汤诫扈从毋辄过汝水遣使征诸道兵五月契丹 
诸部反六月癸卯命枢密使布萨思恭西京留守萧怀忠将兵讨之帝自汝州如南京壬戌次南京近郊左丞相张浩率百官迎谒癸亥备法驾 
入南京秋七月丁亥左丞相张浩等迁改有差己丑赐从驾从行从军及千户穆昆钱帛大括天下骡马杀亡辽耶律氏宋赵氏凡百三十余人 
八月壬寅单州贼杜奎据城叛遣都点检耶律湛右骁骑副都指挥使大盘讨之以白彦恭赫舍哩志寍完颜古云唐古布古德等讨契丹癸丑 
以谏伐宋弒皇太后图克坦氏于寍德宫并杀侍婢等十余人癸亥杀右将军萧图喇护卫十人长鄂勒博族枢密使布萨思恭北京留守萧赜 
西京留守萧怀忠杖尚书令张浩左丞相萧玉甲子封所幸太后侍婢高福娘为郧国夫人九月庚午朔以昂为枢密使太保如故戊子杀前寿 
州刺史摩啰欢庚寅大名府贼王九据城叛众至数万所至盗贼蜂起大者连城邑小者保山泽或以十数骑张旗帜而行官军莫敢近帝又恶 
闻盗贼事言者辄罪之帝自将三十二总管兵伐宋 【按金史载海陵自将三十二总管伐宋而大金国志载有细军五千人为亲军未载三 
十二总管至海陵军中遇弒据金史云完颜元宜等逆谋而大金国志作耶律劝农彼此互异】 进自寿春以昂为左领军大都督李通副之赫 
舍哩良弼为右领军大都督乌雅富埒珲副之图克坦贞为左监军图克坦永年为右监军许霖为左都监富察鄂伦为右都监召诸将授方略 
谕母淹延岁月又命苏保衡为浙东道水军都统制郑嘉副之由海道径趋临安刘萼为汉南道行营兵马都统制布萨乌哲副之进自蔡州图 
克坦喀齐喀为西蜀道行营兵马都统制张中彦副之由凤翔取散关驻军以俟后命武胜武平武捷三军为前锋图克坦贞别将兵二万入淮 
阴甲午帝发南京诏皇后及太子光英居守尚书令张浩左丞相萧玉参知政事敬嗣晖留治省事时将士自军中亡归者相属于道哈斯罕明 
安福寿东京穆昆金住等始授甲于大名即举部亡归从者众至万余皆公言于路曰我辈今往东京立新天子矣冬十月乙巳东京留守曹国 
公乌禄即位于辽阳下诏数海陵罪数十事丁未大军渡淮刘萼取通化军蒋州信阳军图克坦贞败宋将王权于盱眙进取扬州前锋军至段 
寨宋戍兵皆遯去败宋兵于蔚子桥及巢县至和州王权夜以兵来袭击却之癸亥帝次和州图克坦喀齐喀驻散关十一月庚午帝始闻曹国 
