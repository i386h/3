<!-- { "loadSidebar": true } -->
马浮江军士随之济者千余人遂入鹿头关下汉州居三日后军始至衍弟宗弼以蜀降延孝屯汉州以俟魏王继岌蜀平延孝功为多左厢马 
步军都指挥使董璋位在延孝下然特见重于郭崇韬崇韬有军事独召璋与计议而不问延孝延孝大怒责璋曰吾有平蜀之功公等仆遫相 
从反俛首郭公之门吾为都将独不能以军法斩公邪璋诉于崇韬崇韬解璋军职表为东川节度使延孝愈怒见崇韬言其不可崇韬曰绍琛 
反邪敢违吾节度延孝惧而退明年崇韬死继岌班师命延孝以万二千人殿至武连闻朱友谦无罪见杀友谦有子令德在遂州庄宗诏继岌 
即诛之继岌不遣延孝而遣董璋延孝已自疑及璋过延孝军又不谒延孝大怒谓其下曰南平梁西取蜀其谋尽出郭公而汗马之劳攻城破 
敌者我也今郭公已死我岂得存友谦与我俱背梁以归唐者祸次及我矣延孝部下皆友谦旧将知友谦被族皆号泣诉于军门延孝遂拥其 
众自剑州反入蜀自称西川节度三州制置等使驰檄蜀人数日闲众至五万继岌遣任圜以七千骑追之及于汉州会孟知祥夹攻之延孝战 
败被擒槛至凤翔庄宗遣宦者杀之

　　△冯道 

　　冯道字可道瀛州景城人事刘守光为参军守光败去事宦者张承业承业监河东军以为巡官以文学荐之晋王为河东节度掌书记庄 
宗即位拜户部侍郎充翰林学士为人能刻苦俭约居军中为一茅庵不设床席与仆厮同器饮食诸将有掠得美女以遣道者道寘之别室访 
其主还之父丧解学士服除复召为翰林学士行至汴州遇赵在礼作乱明宗自魏拥兵还孔循劝道少留待道曰吾奉诏赴阙岂可自留乃疾 
趋京师庄宗遇弒明宗即位问安重诲曰先帝时冯道何在重诲曰为学士明宗曰吾素知之此真吾宰相也拜端明殿学士迁兵部侍郎寻拜 
中书侍郎同中书门下平章事天成长兴闲岁屡丰熟中国无事道尝戒明宗曰臣为河东掌书记时奉使中山过井陉之险惧马蹙失不敢怠 
于衔辔及至平地谓无足虑遽跌而伤凡蹈危者虑深而获全居安者患生于所忽此人情之常也明宗问曰天下虽丰百姓济否道曰谷贵饿 
农谷贱伤农因诵文士聂夷中田家诗明宗顾左右录之常以自诵时水运军将于临河县得一玉杯有文曰传国宝万岁杯明宗爱之以示道 
道曰此前世有形之宝尔王者固有无形之宝也明宗问之道曰仁义者帝王之宝也故曰大宝曰仕何以守位曰仁明宗不晓其言道己去召 
侍臣讲说其义嘉纳之明宗崩相愍帝潞王反于凤翔愍帝出奔卫州道率百官迎潞王以入是为废帝遂相之后三日愍帝始遇弒已而废帝 
出道为同州节度使踰年拜司空晋灭唐道又事晋拜守司空同中书门下平章事加司徒兼侍中封鲁国公高祖崩相出帝加太尉封燕国公 
罢为匡国军节度使徙镇威胜契丹灭晋道又事契丹朝耶律德光于京师德光责道事晋无状道不能对又问曰何以来朝对曰无城无兵安 
敢不来德光诮之曰尔是何等老子对曰无才无德痴顽老子德光喜以道为太傅德光北归从至常山汉高祖立乃归汉以太师奉朝请周灭 
汉道又事周拜太师兼中书令道少矫行取名及为大臣务持重锡物事四姓十君益以旧德自处当世之士无贤愚皆仰道为元老而喜为之 
称誉德光尝问道曰天下百姓如何救得道为俳语以对曰此时佛出救不得惟皇帝救得人皆以为契丹不屠灭中国之人者赖道一言也周 
太祖入京师谓汉大臣必行推戴及见道道殊无意受太祖拜如平时遂阳立湘阴公议者谓道能沮太祖之谋而缓之终不以晋汉之亡责道 
也然道视丧君亡国未尝屑意方自号长乐老著书数百言陈已更事四姓及契丹所得阶勋官爵以为荣自谓孝于家忠于国为子为弟为人 
臣为司长为夫为父有子有孙时开一卷时饮一杯食味别声被色老安于当代老而自乐何乐如之盖其自述如此道前事九君未尝谏诤世 
宗初即位刘旻攻上党世宗欲自将击之道切谏以为不可世宗曰吾见唐太宗平定天下敌无大小皆亲征道曰陛下未可比唐太宗世宗曰 
刘旻乌合之众若遇我师如山压卵道曰陛下作得山定否世宗怒起去卒自将击败旻于高平其后攻淮南定三关威武之振自高平始其击 
旻也鄙道不以从行以为太祖山陵使葬毕而道卒年七十二谥曰文懿 【五代通录作谥文愍】 追封瀛王道既卒时人皆共称叹以为与 
孔子同寿其喜为之称誉盖如此子吉字惟一晋天福初以父任秘书省校书郎迁膳部金部职方员外郎屯田户部司勋郎中累阶金紫周显 
德中迁太常少卿宋初受诏譔述明宪皇太后谥议见称于时建隆四年卒 【按贰臣中冯道侯益为尤甚道阅唐晋契丹汉周益更中入蜀 
而终于宋然道文士饰好言以欺世至自述为忠臣而人亦疑于孔子不特道罪滋甚且以见当时廉耻道丧人心昏味至举一世而无复知有 
君臣大义者为可哀也欧阳修举管子四维之说以斥道之无耻传中于其情罪抉摘无遗至尹起莘乃谓道迎降卖国贩易人主仕进之滥未 
有如道者谅哉斯言诚有合乎孔子所谓小人之穷者特表以为道之定论云】 

　　△李琪 

　　李琪字台秀河西炖煌人兄珽唐末举进士及第为监察御史丁内艰贫无以葬乞食而后葬服除还拜御史荆南成汭辟掌书记吴兵围 
杜洪梁太祖遣汭与马殷等救洪汭以大舟载兵数万珽为汭谋曰今一舟容甲士千人糗粮倍之缓急不可动若敌人縻之则武陵武安必为 
后患不若以劲兵屯巴陵不与战吴兵粮尽则围解矣汭不听果败溺死赵匡凝辟掌书记太祖破匡凝得之即位以为考功员外郎知制诰珽 
度太祖不欲先用故吏固辞不拜出知曹州以治闻迁兵部郎中崇政院直学士许州冯行袭病有牙兵二千皆故蔡卒太祖惧为变遣珽代为 
留后珽至许止传舍慰其将吏行袭病甚欲使人代受诏珽曰东首加朝服礼也乃即卧内见行袭道太祖语行袭感泣解印授珽行袭为人严 
酷其从事魏峻尝切谏行袭怒诬以赃下狱珽受事乃理峻冤立出之还报太祖太祖喜曰珽果办吾事会岁饥盗劫汴宋闲曹州尤其太祖复 
遣珽治之珽至索贼得大校张彦珂珽甥李郊等及牙兵百余人悉诛之召拜左谏议大夫友珪立除右散骑常侍侍讲袁象先讨贼珽为乱兵 
所杀琪少举进士博学宏辞累迁殿中侍御史与珽皆以文章名唐亡事梁太祖为翰林学士梁兵征伐四方书诏皆琪所为辄得太祖意末帝 
时为御史中丞尚书左丞拜同中书门下平章事与萧顷同为宰相顷性畏慎周密琪倜傥负气不拘小节二人多所异同而琪内结赵岩张汉 
杰等为助以故顷言多沮顷尝掎摭其过琪所私吏当得试官琪改试为守为顷所发末帝大怒欲窜逐之赖岩等救解罢为太子少保唐庄宗 
灭梁欲以为相梁旧臣多嫉之乃以为太常卿迁吏部尚书同光三年秋天下大水京师饥庄宗诏百寮上封事琪上书数千言其说无足取庄 
宗独称重之遂以为国计使方欲以为相而庄宗崩明宗入洛羣臣劝进有司俱仪用柩前即位故事霍彦威孔循等请改国号绝土德明宗疑 
之下其事羣臣皆依违不决琪议曰殿下宗室之贤立功三世今兴兵向阙以赴难为名而欲更易统号使先帝便为路人则茕然梓宫何所依 
往明宗以为然乃发丧成服而后即位以琪为御史中丞请罢五日起居而复朔望入合然不能复唐旧仪也安重诲擅杀殿直马延琪不敢弹 
纠又惧谏官论列乃托宰相任圜先白重诲而后纠犹依违不敢正言其事豆卢革等罢相任圜议欲以琪为相孔循郑珏沮之乃止迁尚书右 
仆射琪为人少持重不知进退故数为当时所沮以太子少傅致仕卒

　　△郑珏 

　　郑珏唐宰相綮之诸孙父徽为河南尹张全义判官珏少依全义举进士数不中全义以属有司乃及第昭宗时为监察御史梁太祖即位 
拜左补阙梁诸大臣以全义故数荐之累拜中书舍人翰林学士奉旨末帝时拜中书侍郎同中书门下平章事唐庄宗自郓州入汴末帝闻唐 
兵且至惶恐不知所为召珏问计安出珏曰愿得陛下传国宝驰入唐军以缓其行而待救兵之至末帝曰事急矣宝固不足惜顾卿之行能了 
事否珏俛首徐思曰但恐不易了于是左右皆大笑庄宗入汴珏率百官迎谒道左贬莱州司户参军张全义言于郭崇韬复召为太子宾客明 
宗即位欲用任圜为相而安重诲不欲以问枢密使孔循循尝事梁兴珏善因言珏故梁相性谨慎长者乃拜珏平章事明宗卅汴州六军家属 
自洛迁汴又欲幸邺都军士愁怨大臣颇以为言独珏赞以为尝行赵凤极言于安重诲重诲惊惧入切谏乃诏罢其行而珏又赞以为宜罢珏 
在相位碌碌无所为又病袭孔循罢枢密使珏不自安亟以疾求去明宗数留之章四上乃拜左仆射致仕卒赠司空

　　△袁象先 

　　袁象先宋州下邑人唐南阳王恕已之后父敬初尚梁太祖妹是为万安大长公主象先以甥为宣武军内外马步军都指挥使厯宿洺陈 
三州刺史太祖即位累迁左龙左统军在京马步军都指挥使友珪弒立末帝留守东都以大事谋于赵岩岩曰但得招讨杨令公一言谕禁军 
则事可成末帝即遣人以谋告杨师厚师厚遣裨将王舜贤至洛阳与象先谋象先许诺末帝既激变龙骧军在东都者象先闻之即引禁军千 
人入宫攻友珪友珪死末帝即位拜象先镇南军节度使同中书门下平章事开封尹判在京马步军诸军事贞明四年为平卢军节度使徙镇 
宣武象先为梁将未尝有战功徒以甥故掌亲军及诛友珪有功于末帝在宋州十余年诛敛其民积货千万庄宗灭梁象先来朝洛阳辇资数 
十万赂唐将相伶宦官者及刘皇后等由是内外翕然称之庄宗待之甚厚赐姓名李绍安改宣武军为归德曰此名为卿设也遣还镇是岁卒 
赠太师象先二子正辞官至刺史峩周世宗时为横海军节度使象先平生所积财产数十万邸舍四千闲不以分诸子而悉与正辞正辞积钱 
盈室室中尝有声如牛人以为妖劝其散积以禳之正辞曰吾闻物之有声求其同类尔宜益以钱声必止闻者传以为笑

　　△刘昫 

　　刘昫字耀远 【从薛史增】 涿州归义人与兄晅弟暤皆以好学知名后为定州王处直观察推官处直为其子都所囚昫兄晅亦为怨 
家所杀昫乃避之沧州唐庄宗即位拜太常博士以为翰林学士明宗时累迁兵部侍郎端明殿学士长兴三年拜中书侍郎兼刑部尚书同中 
书门下平章事废帝入立迁吏部尚书门下侍郎监修国史兼判三司昫性察而嫉三司蠹敝尤甚乃句计文簿核其虚实残租积息悉蠲除之 
往时吏幸积年之负盖而不发因以把持州县求贿赂及昫一切蠲除民德之而三司吏皆沮怨冯道与昫姻家同为相道罢李愚代之愚素恶 
道凡事有稽失者必以诮昫曰此公亲家翁所为昫性少容恕而愚特刚介遂相诋诟相府史吏恶此二人刚直因共扬言事闻废帝并罢之以 
昫为右仆射昫在相位不习典故明宗崩太常卿崔居俭当为礼仪使以其祖讳蠡辞冯道改居俭秘书盛中书舍人李详为诰词有闻名心惧 
之语昫辄易曰有耻且格居俭诉日名讳有令式子何罪也闻者皆传以为笑晋高祖时张从宾反杀皇子重又于洛阳乃以昫为东都留守判 
