<!-- { "loadSidebar": true } -->
不能止又贼将类慓勇无远谋日纵酒嗜声色财利车驾因得入蜀无追蹑之患禄山既叛常恚惧至是目复盲俄又病疽益卞躁左右给侍无 
罪辄死所信阉人李猪儿及严庄皆遭笞辱故二人深怨禄山初庆绪善骑射未冠为鸿胪节贼僭号嬖段夫人爱其子庆恩欲立之庆绪惧不 
立庄亦疑难作不利己私语庆绪曰君闻大义灭亲乎自古固有不得己而为者庆绪曰唯唯又语猪儿曰汝数得罪不行大事死无日遂与定 
谋至德二载正月朔禄山朝羣臣创甚罢是夜庄庆绪持刀扈门猪儿入帐下以大刀斫其腹禄山盲扪佩刃不得振帷柱呼曰是家贼俄而肠 
溃遂死包以既罽埋床下因传疾甚矫称伪诏传位庆绪伪尊禄山太上皇庆绪既袭伪位改元载初即纵乐饮酒委政于庄而兄事之以张通 
儒安守忠等屯长安史思明领范阳兼恒阳军牛廷玠屯安阳张志忠戍井陉各募兵于是广平王俶率师东讨李嗣业将前军郭子仪将中军 
王思礼将后军回纥叶护以兵从通儒等裒兵十万阵长安中贼皆奚人素畏回纥既合惊且嚣王分精兵与嗣业合击之守忠等大败引而东 
通儒弃妻子奔陕王收西京思礼清宫仆固怀恩以回纥南蛮大食兵前驱王悉师追贼庄自将兵十万与通儒合钲鼓震百余里尹子奇己杀 
张巡悉众十万来并力营陕西次曲沃先是回纥傍南山设伏按军北崦以待庄大战新店六遇辄北官军逐之入贼垒贼张两翼攻之追兵败 
汲官军大乱嗣业肉袒奋击官军复振回纥自南山缭击其背贼惊遂乱官军夹攻之杀掠不胜算贼大贼追奔五十余里庄奔还与庆绪守忠 
通儒等劫残军走邺郡王入洛阳大陈兵天津桥伪侍中陈希烈等三百人素服叩头待罪王劳曰公等胁汗非反也天子有诏赦罪皆复而官 
众大喜于是陈留杀贼将尹子奇以降严庄亦降肃宗引见释其死授司农卿阿史那承庆以其众三万奔恒赵或趋范阳其从庆绪者痍卒纔 
千余会蔡希德自上党田承嗣自颍川武令珣自南阳各以众来又募兵河北众至六万贼复振以相州为成安府太守为尹改元天和 【按 
通鉴作改元天成】 以高尚平洌为宰相崔干佑孙孝哲牛廷玠为将以阿史那承庆为献城郡王安守忠左威卫大将军阿史那从礼左羽林 
大将军然部党益携由是能元皓以伪淄青节度使高秀岩以河东节度使纳款德州刺史王陈贝勒刺史宇文宽皆背贼自归河北诸军各婴 
城守贼使蔡肴德安雄俊安太清等以兵攻陷之戮于市庆绪惧人之贰巳设坛加载书拌血与羣臣盟然承庆等十余人送密款自裨校等数 
数为国间贼而庆绪治宫室观榭塘沼泛楼船为水嬉长夜饮通儒等争权凡有建白众共沮之希德兵最锐素得士通儒以它事斩之麾下怨 
痛皆亡去庆绪以干佑为天下兵马使权震中外愎悍少恩士不附干元元年秋九月帝诏郭子仪率九节度兵凡二十万讨庆绪攻卫州遂渡 
河师背水壁而待庆绪拒战子仪伪欲庆绪逐之遇伏而溃庆绪走获其弟庆和斩于京师子仪引军蹑贼战愁思冈贼复败自是锐兵尽矣因 
婴邺自固使嶭嵩以厚币求救于史思明思明遣李归仁将兵万三千壁滏阳未进而官军围巳固筑城浚隍三周决安阳水灌城城中栈而处 
粮尽易口以食米斗钱七万余贼更以太清代干佑将于是思明有众十三万三分其军趋邺明年三月营安阳庆绪急乃遣太清奉皇帝玺绶 
让思明思明约庆绪为兄弟庆绪大悦官军不利九节度奔还子仪断河阳桥戍谷水思明进屯邺南庆绪收官军余饟尚十余万石召孝哲等 
谋拒思明诸将皆曰不可思明请庆绪歃血盟不得巳以五百骑诣思明军思明先令军士擐甲以待庆绪至思明数之曰为人子杀父求位非 
大逆邪吾乃为太上皇讨贼顾左右牵出并其四弟及高尚孙孝哲崔干佑皆缢杀之思明改葬禄山以王礼伪谥燕刺王禄山父子僭位凡三 
年而灭

　　高尚 
　　孙孝哲 

　　 高尚 

　　高尚者雍奴人母老丐食自给尚客河朔不肯归笃学善文辞李齐物为新平太守荐诸朝赆钱三万介之见高力士力士以为才置门下 
家事一咨之讽近臣表其能擢左领军仓曹参军力士语禄山表为平卢掌书记因出入卧内禄山喜睡尚书执笔侍通宵不寝繇是亲爱遂与 
严庄语图谶导禄山反陷东都伪拜中书侍郎大抵贼所下赦令皆尚为之严庄降后尚独典政事至伪侍中

　　 孙孝哲 

　　孙孝哲契丹部人母冶色禄山通之故孝哲得狎近长七尺伉健有谋禄山对侧门俟召衣带绝不知所为孝哲箴缕素具徐为刱■〈衤 
定〉禄山大悦天宝末官大将军贼僭位伪拜殿中监闲厩使爵为王性残忍果于杀戮贼令监张通儒等守长安杀妃王宗室子百余人穷诛 
杨国忠高士力党与及与贼忤者不胜计剔首析肢流离道衢与严庄争宠不平禄山死庄夺其使以与邓季阳庆绪之奔庄惧为所图因降

　　△史思明 

　　史思明宁夷州突厥种初名窣千元宗赐其名姿癯露鸢肩伛背廞目侧鼻寡须发躁健谲狡与安禄山共乡里生先禄山一日故长相善 
少事特进乌知义以轻骑觇贼多所擒馘通六蕃译为互市郎负官钱亡走奚中为奚逻骑所困欲杀之绐曰我唐使人也若杀使者祸且及汝 
请以我见王逻以为然送至王所不拜曰天子使见小国君不拜礼也王怒然疑真使者卒授馆待以礼将还令百人从入朝奚有部将琐高者 
名闻国中思明欲擒以赎罪訹王曰从我者虽多无足与见天子惟高材可与至中国王悦命高将帐下三百与俱既至平卢遣谓戍主曰奚兵 
数百声言入朝实欲为盗请备之主潜师迎犒杀其众执高送幽州节度使张守珪奇其功表折冲与禄山俱为捉生天宝初累功至将军知平 
卢军事入奏帝赐坐与语奇之迁大将军北平太守从禄山讨契丹禄山败单骑走师州杀其下左贤哥解鱼承仙自解思明逃山中再阅旬裒 
散卒得七百出见禄山平卢禄山喜握手曰得汝可何忧思明退语亲密曰向蚤出随哥起地下矣契丹取师州禄山使思明击走之迁平卢兵 
马使禄山反使思明略定河北会贾循死留思明守范阳而常山颜杲卿等传檄拒贼禄山遣思明攻常山九日执杲卿进薄饶阳卢全诚拒守 
河闲景城平原乐安清河博平六郡稍募兵自固河闲李奂以兵七千救饶阳景城李暐持兵八千助河闲平原颜真卿以兵六千助清河悉为 
思明所败暐子杞死之饶阳被围久不下会李光弼收常山思明遽解围迎战昼夜行二百里相持不决郭子仪取赵郡合兵攻贼再战皆大败 
之贼走博陵光弼围博陵城几拔属潼关溃肃宗召朔方河东兵光弼引还使王俌守常山贼尾追光弼于井陉败归攻平卢刘正臣轻之不设 
备败保北平兵赀二千乘皆没思明得其锐卒张甚谋攻常山俌欲降诸将杀之遣使至信都迎刺史乌承恩镇守不听思明攻土门城中伏甲 
诡降贼登城伏起贼歼思明中戟扶以免复攻陷之引兵东围藳城守将白嘉佑走赵郡思明围之五日城陷嘉佑奔太原思明再陷常山贼别 
帅尹子奇围河间颜真卿遣和琳将兵万余往救于是北风劲烈鼓声不相闻贼纵击大败执琳引众攻城擒李奂又拔景城李暐赴河死招乐 
安降之遂攻平原未至真卿以力不敌弃郡去进破清河执太守王怀忠入博平遂围信都初贼先获承思母妻及子故承恩降而兵尚五万骑 
三千贼并力围饶阳援绝城陷太守李系自燔死思明兵得向纵其下椎剽淫夺人妻女以是士最奋禄山伪署范阳节度使始麾下骑纔二千 
同罗步曳落河止三千既数胜兵最强狺然有噬江汉心以精兵五万畏尹子奇渡河劫北海以震淮徐会回纥袭范阳子奇乃还救遂不克至 
德二载与蔡希德高秀岩合兵十万攻太原光弼回守数月不能拔而安庆绪袭位赐姓安名荣国爵妫川郡王贼之陷两京禁府珍宝悉输范 
阳如邱阜思明见富强憪然欲自取之已而庆绪败走相州残士三万北归无所属思明击杀数千人降之庆绪知其贰使阿史那承庆安守忠 
诣思明征兵 【按唐书本作使阿史那承庆李立节等诣思明考通鉴及安禄山传李立节巳死于九门之败今据旧书从删】 因密图之判 
官耿仁智欲以大谊动贼因说之曰方禄山强谁敢不服大夫事之固无罪今天子聪明勇智有少康宣王风公诚发使输诚无不纳此转祸入 
福之秋也思明曰善承庆等未知以五千骑来思明悉众介而逆之前谓曰公等至士不胜喜然边兵素惮使者威请弛弓以入从之思明从承 
庆等饮即拘之收其甲仗郡兵给赀遣之斩守忠以徇李光弼闻其绝庆绪使人招之思明使其将窦子昂奉十三郡及兵八万归于朝于是高 
秀岩以河东自归有诏思明为归义郡王范阳长史河北节度使诸子并列卿以秀岩为云中太守亦官其诸子时乌承恩已归国遣与中人李 
思敬慰抚趣讨残贼思明乃遣张忠志守幽州假嶭■〈山上咢下〉以恒州刺史招赵州刺史陆济使降授其子朝义兵五千守冀州假令狐 
彰博州刺史戍滑州然思明外顺命内实通贼益募兵帝知之以其常事承恩父知义冀其无嫌即擢承恩为河北节度副大使使图思明承恩 
至范阳羸服夜过诸将阴谂以谋诸将反以告思明思明乃执承思探衣囊得赐阿史那承庆铁券及光弼牒又得薄纸书数番皆当诛将士姓 
名贼大诟曰我何负于尔而至是耶答曰此太尉光弼谋上不知也思明召官吏于廷西向哭曰臣赤心不负国何至杀臣因搒杀承恩父子及 
支党二百余人囚思敬以闻帝遣使谕曰事出承恩非朕与光弼意又闻三司议陈希烈等死思明惧诸将皆劝贼表天子诛光弼思明使耿仁 
智张不矜上疏请斩光弼不然且攻太原疏入于函仁智辄易去左右密白思明执二人曰若负我耶命斩之既又欲贷死仁智怒曰人固有死 
大夫纳邪说图反我虽生不如死思明怒捶杀之九节度围相州急庆绪间道求救禄山惧官军未敢进俄而萧华举魏州归天子崔光远代守 
思明乃引兵击魏拔之杀数万人干元二年正月朔筑坛僭称大圣周王建元应天以周赘为司马救相州却官军杀庆绪并其众欲遂西略虞 
根本未固即留朝义守相州自引还夏四月改国号大燕建元顺天自称应天皇帝妻卒为皇后以朝义为怀王周赘为相李归仁为将号范阳 
为燕京洛阳周京长安秦京更以州为郡铸顺天得一钱欲郊及藉田聘儒生讲制度留子朝清守幽州使阿史那玉向贡张通儒高如震高久 
仁王东武等辅之兵四出寇河南身出濮阳使令狐彰绝黎阳朝义出白高周万志自胡良渡河围汴州于是节度使许叔冀濮州刺史董秦梁 
浦田神功皆弣贼贼势益振乘胜鼓行西陷洛阳破汝郑滑三州围李光弼河阳不能拔使安太清取怀州以守光弼攻之太清降思明又遣田 
承嗣击申光等州王同芝击陈许敬釭击兖郓嶭■〈山上咢下〉击曹上元二年二月思明以计败光弼兵于北邙官军弃河阳怀州京师震 
恐益兵屯陕州思明遂西使朝义为先锋身自宜赐继进朝义攻陕败于姜子坂 【通鉴作礓子岭】 退臂永宁思明大怒召责朝义及骆悦 
蔡文景许季常欲诛之又敕朝义筑三角城居粮终日毕未塓而思明至怒不如约据鞍毕塓乃去顾曰朝下陕夕斩是贼朝义忧惧不知所为 
