<!-- { "loadSidebar": true } -->
銶今改正】 上言大定以前官吏士卒俸粟支帖真伪相杂请一切停罢石买革去旧帖下仓支粟仓司不敢违与以新粟事闻帝以问梁球球 
对不以实命尚书左丞翟永固鞫之球削官西阶石罢为御史大夫久之封道国公六年帝幸西京石与少詹事乌库哩萨哈守卫中都宫阙诏 
曰京师巡御不可不严近都明安内选士二千人巡警仍给口豢刍粟七年拜司徒兼太子太师安化军节度使图克坦子温赃滥不法石劾奏 
之一日帝谓石曰御史分别庶官邪正卿等惟劾有罪而未尝举善也宜令监察分路刺举善恶以闻石司宪既久年寖高御史台奏事有在制 
前断定乞依新条改断者帝谓曰卿年老矣不能久居此若能举一二善士亦不负此职也十年 【按世宗本纪大定十年正月申戌以司徒 
御史大夫李石为大尉尚书令此处误作九年今据改】 进拜太尉尚书令进封平原郡王以太保致仕徙王广平十六年卒谥襄简石以勋戚 
久处腹心之寄内廷献替外罕得闻山东河南军民交恶争田不绝有司谓兵为国根本姑宜假借石持不可曰兵民一也孰轻孰重国家所恃 
以立者纪纲耳纪纲不明故下敢轻冒惟当明其疆理示以法禁使之无争是为长久之术趣有司拯问自是军民息争北鄙岁警朝廷欲发民 
穿堑以御之石与丞相良弼皆曰北俗无定居出没不常惟当以德柔之若徒深堑必当置戍塞北多风沙曾未期年堑己平矣不可疲中国有 
用之力为此无益议遂寝世宗在位几三十年尚书令凡四人张浩以旧官完颜守道以功图克坦克宁以顾命石以定策他无及者明昌五年 
配享世宗庙庭子献可逵可 【按李石为贞懿后弟金史旧系列传今移入外戚其子献可附传以无事迹从删】

　　△赫舍哩志宁

　　赫舍哩志宁本名萨哈连上京和坦人自五世祖太尉罕齐以来与国世为甥舅父萨巴海陵时赐名怀忠为泰州路颜河世袭穆昆转明 
安累官开远军节度使志宁沉毅有大略娶梁王宗弼女永安县主皇统闲为护卫海陵以为右宣徽使累迁枢密副使开封尹契丹萨巴反以 
志宁为西北面副统与都统白彦敬以北京临潢泰州三路军讨之志宁至北京闻世宗有异志阴结会宁尹完颜富色里利涉军节度使通吉 
义等将图世宗而世宗巳即位使完颜默音来伐众不肯战乃与彦敬俱降世宗使默音征斡罕志宁以临海节度使都统右翼军斡罕兵败西 
走志宁追及于霿■〈雨上松下〉河贼巳先渡毁桥梁依岸为阵志宁夹河为疑兵前万户瓜尔佳清臣图克坦和罗从下流暗渡士卒毕济 
方食贼奄至志宁力战流矢中左臂战自若贼据上风纵火乘烟势驰击会雨作火乃熄遂奋击大破之于于元帅默音右监军福寿不急击贼 
久无功右丞布萨忠义请自讨贼而志宁击贼有功帝以忠义代默音志宁代福寿封定国公使富察通至军中宣谕之贼略懿州果陷灵山同 
昌惠和 【按金史地理志北京路有惠和县本传讹为庆和今改】 三县睥睨北京会土河水涨贼不得渡乃西趋三韩县志宁方追蹑之元 
帅忠义与贼遇于花道车颇失利贼见志宁踵其后遂西走是时诸将欲止军勿追志宁获贼候人知贼自选精锐与老小辎重分道期山后会 
集可击其辎重忠义以为然遂过伊玛岭进及枭岭西陷泉贼见左翼据南冈为阵不敢犯右翼万户乌雅扎拉击贼少却志宁与瓜尔佳清臣 
等击之贼大破涉木走斡罕母苏尼举营由罗和冈西去追及之尽获其辎重俘五万余人 【布萨忠义传作俘生口三十万】 杂畜不可胜 
计部族皆降斡罕走奚中至七渡河复败之贼过浑岭入奚中志宁获贼将硕和卓许以官赏纵之归约以捕斡罕自效硕和卓既去见斡罕秘 
不言见获事乃反闲奚人于斡罕曰陷泉失利奚人有贰志不可不察时斡罕屡败其下累心硕和卓乃与贼帅锡勒塔执斡罕诣右都统完颜 
思敬降志宁等追捕余党贼悉平入朝为左副元帅经略宋事大定二年志宁驻军睢阳使完颜旺祥复取蔡州完颜襄拔颍州移牒宋枢密使 
张浚使衣皇统以来旧式时宋得斡罕党人瓜里扎巴用其谋攻灵壁虹县都统奚托卜嘉叛入宋三年瓜里等谋曰北人恃骑射今夏月久雨 
胶解弓不可用故李世辅与之来攻宿州归德尹珠嘉苏色宿州防御使乌凌阿萨喇万户温特赫苏赫费摩罗索不俟大军辄出战由是军败 
城陷世辅得志日与瓜里扎巴置酒高会志宁以精兵万人自睢阳趋宿州世辅闻志宁军少易之五月志宁将至宿州令从军尽执旗帜驰州 
西为疑兵三明安兵驻州南志宁自以大军驻州东南扼其归路世辅先击东南军以步骑数万皆执盾背城为阵外捍以行马使别将将兵三 
千出东门欲自阵后攻志宁军万户芬彻击败之右翼万户瓜尔佳清臣为前行撤毁行马短兵接战世辅军乱诸将乘势追杀至城下是夕世 
辅尽按败将将斩之其统制常吉惧而来奔尽得城中虚实明日世辅悉兵出战骑兵居前志宁麾诸军力战世辅复大败走者自相蹈藉争城 
门而入门填塞缘城而上金军自濠外射之皆堕死隍闲杀骑士万五千步卒三万余人世辅乘夜脱走明日瓜尔佳清臣张师忠追及世辅斩 
首四千余赴水死者不可胜计获甲三万他兵仗甚众帝以御服金线袍玉吐鹘宾铁佩刀使伊喇道就军中赐之凡有功将士明安穆昆并迁 
赏诏志宁曰卿虽年少前征契丹战功居最今复破大敌朕甚嘉之宋人复议和志宁还军睢阳帝以御服玉佩刀通犀御带赐之五年志宁驻 
军南京五月召至京师拜平章政事左副元帅如故复还军六年二月还京师拜枢密使七年以第十四女下嫁志宁子诸神努九年拜右丞相 
十一年代宗叙北征既还入见封广平郡王进封金源郡王十二年卒谥武定十五年图像衍庆宫帝尝语宰相曰志宁临敌身先士卒勇敢之 
气自太师梁王未有如此人者也明昌五年配享世宗庙庭 【按赫舍哩志宁及布萨忠义皆世为国戚金史旧系列传今并移入外戚】

　　△布萨忠义

　　布萨忠义本名乌哲上京博勒和河人宣献皇后侄元妃之兄也高祖斡喇布曾祖璸都祖呼兰父博啰国初世袭穆昆博索路统军使忠 
义魁伟长髯喜谈兵有大略年十六领本穆昆兵从睿宗定陕西射中宋大将宋兵遂溃由是知名师府承制署为穆昆宗弼再取河南荐为明 
安攻冀州先登攻大名府以本部兵力战破其军十余万从宗弼渡淮攻寿庐等州领亲军万户超宁远大将军承其父世袭穆昆皇统四年除 
博州防御使公余学女真字及古算法阅月尽能通之在郡不事田猎燕游郡中翕然称治及考郡民诣阙愿留诏从之累迁西北路招讨使入 
为兵部尚书布萨呼图尝与海陵篡立恃势陵傲同列忠义因会饮众辱之海陵不悦出为震武军节度使火山贼李铁枪乘署来攻忠义从一 
骑迎击之射杀数人贼乃退改临洮尹兼熙秦路兵马都总管阅再考徙平阳尹再徙济南尹以本官为汉南路行营副统制伐宋克通化军世 
宗立入朝拜尚书右丞伊喇斡罕僭号兵久不决忠义请曰契丹小寇不时殄灭致烦圣虑臣愿効死力除之世宗大悦拜平章政事兼右丞元 
帅封荣国公诏曰军中将士有犯连职之外并以军法从事有功者依格迁赏并诏诸将士同心戮力无或弛慢忠义至军贼陷灵山同昌惠和 
等县结阵西行忠义追之及于花道宗亨为左翼宗叙为右翼与贼夹河阵贼渡河先攻左翼偏败右翼救之贼引去斡罕乃以精锐自随以赢 
兵护其母妻辎重由别道西走期于山后会集忠义追及于诺尔岭西陷泉时昏雾四塞啀步莫覩物色忠义祷奠己昏雾廓然及战忠义右据 
南冈为偃月阵右迤而北大败之获其弟诺尔俘生口三十万获杂畜十余万车帐金珍以巨万计悉分诸军贼走趋奚地遣将追蹑至七渡河 
又败之既踰浑岭复进军袭之降者相属于路斡罕就执契丹平章京师拜尚书右丞相改封沂国公时宋孝宗立虽尝遣使来而欲用敌国礼 
又用扎巴计攻取泗寿等州大定二年诏忠义以丞相总戎事居南京节制诸将忠义至南京简阅士卒分屯要害戒诸将严守备使左副元师 
志宁移牒宋枢密使张浚其略曰可还侵地各守画定疆界凡事一依皇统以来旧约帅府亦当解严宋宣抚使张浚复书志宁曰疆场之一彼 
一此兵家之或胜或负何常之有当置勿道谨遣官寮敬造麾下议之是时已复泗寿邓州忠义使将士择善水草休息且牧马俟来岁取淮南 
初世宗诏诸将由泗寿唐邓三道进发宋人闻之即自方城叶县以来烧夷田野使无所刍牧忠义命唐邓道军刍牧许女闲三年忠义入奏事 
遂以丞相兼都元帅无何还军中忠义与宋相持日久虑夏久雨弓力易减豫选劲弓万于别库及赴阙议事宋将李世辅果掩取灵壁虹县及 
宿州忠义使人还汴发所贮劲弓给志宁军遂大捷竟复宿州忠义还以书责宋宋同知枢密院事洪遵计议官卢仲贤与志宁书约为叔侄国 
归侵地忠义驰奏请定书式诏谕之曰若宋人归疆岁币如昔可免奏表称臣许世为侄国忠义凡七贻书宋人宋人他托未从忠义移大军压 
淮境遣志宁率偏师渡淮取盱贻濠庐和滁等州宋人惧而世宗意天下厌苦兵革思与百姓休息诏忠义度宜以行四年正月忠义奏请俟秋 
凉进发诏从之宋使胡昉以右仆射汤思退书来宋称侄国不肯加世字忠义执昉留军中答其书使仗以闻诏曰行人何罪遣胡昉还国边事 
从宜措画及图克坦克宁取楚州世宗下诏进师于是宋知枢密院周葵同知枢密院事王之望与忠义书 【按周葵王之望书据金史交聘 
表云系与忠义书而本传脱载今据增辑】 一一如约和议始定宋遣试礼部尚书魏■〈木巳〉崇信军承宣使庸湑充通问国信使取到宋 
主国书式并国书副本宋世为侄国约岁币二十万两匹国书仍书名再拜不称大字五年正月魏■〈木巳〉康湑入见其书曰侄宋皇帝眘 
谨再拜致书于叔大金圣明仁孝皇帝阙下魏■〈木巳〉还复书叔大金皇帝不名不书谨再拜但曰致书于侄宋皇帝不用尊号不书阙下 
和好已定罢兵诏天下以左副都点检完颜仲为报问国信使太子詹事杨伯雄副之忠义奏官军一十七万三千三百余人留马步军一十一 
万六千二百屯戍帝以屯戌太多命选马一万二千选军一万五千及签军一万与旧军通留六万以宋国进到岁币悉赏诸军三月诏丞相忠 
义先还左副元帅志宁右监军宗叙留驻南京余官非急用者并勒还任忠义朝京师帝谕之曰宋国请和偃兵息民皆卿力也拜左丞相兼都 
元帅六年卒谥曰武庄忠义动由礼义谦以接下尤敬儒者善御将士能得其死力及为宰辅知无不言十一年诏曰故左丞相忠义族人及昭 
德皇后亲族人材可用者左副点检乌库哩元忠体察以闻二十一年帝思忠义功勒铭墓碑泰和元年图像衍庆宫配享世宗庙庭子揆

　　揆

　　 揆

　　揆本名临喜少以世冑选为近侍奉御大定十五年尚韩国大长公主擢器物局副使特授临潢府路哈沙阿河世袭明安厯殿前左卫将 
军罢职寻起为滦州刺史改蠡州入为兵部侍郎大理卿刑部尚书章宗即位出为泰定军节度使改知临洮府事以政迹闻升河南路统军使 
