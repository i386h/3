<!-- { "loadSidebar": true } -->
锡里军详衮约音努貌伟言辨通辽汉文字善骑射击鞠所交皆一时名士年四十始为护卫平重元之乱以功迁护卫太保改本部南克俄为 
旗鼓伊喇详衮拜五蕃部节度使卒子扬阿

　　△耶律迪里

　　耶律迪里字萨兰采访使吼五世孙宽厚好学工文词重熙未补牌印郎君兼知起居注清宁元年稍迁同知永州事禁盗有功改北面林 
牙承旨九年重元作乱迪里赴援力战平之遥授临海军节度使十年徙武安州观察使咸雍五年累迁长宁宫使来括户部司立出纳经画法 
公私便之太康四年为南院大王秩满部民请留同知南京留守事有疾命乘传赴阙遣太医视之迁上京大安中改塔布城节度使以疾致仕 
加兼侍中赐一品俸八年卒

　　△姚景行

　　姚景行始名景禧祖汉英本周将应厯初来聘用敌国礼帝怒留之隶汉人宫分及景行既贵始出籍贯兴中县景行博学重熙五年擢进 
士乙科为将作监改燕赵国王教授不数年至翰林学士枢密副使参知政事性敦厚廉直人望归之道宗即位多被顾问为北府宰相九年秋 
告归道闻重元乱收集行旅得三百余骑勤王比至贼巳平帝嘉其忠赐以逆人财产咸雍元年出为武定军节度使明年拜南院枢密使帝有 
意伐宋召景行问曰宋人好生边事如何对曰自圣宗皇帝以威德怀远宋修职贡迨今几六十年若以细故用兵恐违先帝成约帝然其言而 
止致仕不踰月复旧职丁家艰起复兼中书令帝问古今儒士优劣占对称旨知兴中府改朔方军节度使太康初徙镇辽兴以上京多滞狱命 
为留守不数月以狱空闻累乞致政不从复请乃许之加守太师卒追封柳城郡王谥文宪寿隆五年诏为立祠

　　钦定续通志卷四百二十一

　　●钦定续通志卷四百二十二　列传二百二十二

　　列传

　　辽 【六】

　　○辽六

　　耶律额特埒　　　　哈里　　窦景庸　　　　　耶律音济　　杨绩　　　　　　赵徽　　王观　　　　　　耶律吉逊　　 
耶律阿苏　　　　耶律俨　　刘伸　　　　　　耶律呼哩　　杨遵勖　　　　　王棠　　牛温舒　　　　　耶律达鲁　　萧道 
拉　　　　　耶律唐古　　萧德勒岱　　　　萧绰哈　　萧扬阿　　　　　耶律珠展　　萧托斯和　　　　耶律阿息保　　萧 
伊苏　　　　　苏呼敦　　李处温　　　　　张琳　　萧乌纳　　　　　耶律实鲁　　耶律伊都

　　耶律额特埒
　　哈里
　　窦景庸
　　耶律音济
　　杨绩
　　赵徽
　　王观
　　耶律吉逊
　　耶律阿苏
　　耶律俨
　　刘伸
　　耶律呼哩
　　杨遵勖
　　王棠
　　牛温舒
　　耶律达鲁
　　萧道拉
　　耶律唐古
　　萧德勒岱
　　萧绰哈
　　萧扬阿
　　耶律珠展
　　萧托斯和
　　耶律阿息保
　　萧伊苏
　　萧呼敦
　　李处温
　　张琳
　　萧乌纳
　　耶律实鲁
　　耶律伊都

　　△耶律额特埒

　　耶律额特埒字伊实音许国王伊德实六年孙初补本班郎君时耶律伊苏擅权残害忠良额特埒恐祸及深自抑畏太康中为宿直官厯 
左右护卫太保大安初升燕王傅徙左伊勒希巴四年改北院枢密副使迁知北院枢密使事赐翼圣佐义功臣北准布酋长默古斯叛额特埒 
进讨会天大雪败默古斯四别部斩首千余级寿隆初拜西北路招讨使封漆木郡王赐宣力守正功臣寻拜南府宰相讨扎古呼喇巴部破之 
召为契丹行宫都部署先是北南府有讼各州府得就按之比岁非奉枢密檄不得鞠问故讼者稽留额特埒请如旧从之五年复为西北路招 
讨使禁军都统累奏尼都格尔捷六年擒默古斯加守太保赐奉国匡化功臣干统初乞致仕不许止罢招讨使仍为南院枢密使封混同郡王 
迁北院枢密使加守太师赐推诚赞治功臣致仕薨谥曰敬肃

　　△哈里

　　哈里字呼纽回鹘人其先太祖时来贡愿留因任用之重熙间哈里厯近侍长清宁九年讨重元乱有功加金吾卫上将军赐平乱功臣累 
迁殿前都点检以宿卫严肃称太康初加守太子太保二年加同中书门下平章事三年改同知南院宣徽使事会耶律伊苏出守中京哈里入 
贺及议复召陈其不可伊苏再入枢府出哈里为广利军节度使皇太子被诬哈里当连坐诏勿问大安初厯丕勒达噜噶部节度使寿隆五年 
卒年七十七

　　△窦景庸

　　窦景庸中京人中书令振之子聪敏好学清宁中第进士授秘书省校书郎累迁少府少监咸雍六年授枢密直学士寻知汉人行宫副部 
署事大安初迁南院枢密副使监修国史知枢密院事赐同德功臣封陈国公有疾请致仕不从加太子太保授武定军节度使审决冤滞轻重 
得宜以狱空闻七年拜中京留守九年薨谥曰肃宪子瑜三司副使

　　△耶律音济

　　耶律音济字阿古丕勒部人父双库镇西边二十余年治尚严肃不殖货利时多称之音济寅畏好义以荫补官累迁东京副留守北枢密 
院侍御时萧格萧特古斯等以佞见任鬻爵纳贿意济以直道处其间无所阿唯改客省使时朝廷遗使括三京隐户不得以音济代之得数千 
余户昭怀太子知北南院事选音济为转导枢密使伊苏将倾太子恶音济在侧奏出之为羣牧林牙太康元年伊苏请赐牧地音济奏曰今牧 
地褊陿畜不蕃息岂可分赐臣下帝乃止伊苏由是益嫉之除怀德军节度使徙漠北猾水马羣太保卒

　　△杨绩

　　杨绩 【按续通考作马续误】 良乡人太平十一年进士及第累迁南院枢密副使与杜防韩知白等擅给进士堂帖降长宁军节度使 
徙知涿州清宁初拜参知政事兼同知枢密院事为南府宰相九年闻重元乱与姚景行勤王十年知兴中府咸雍初入知枢密院事二年乞致 
仕不许拜南枢密院使帝以续旧臣特诏燕见论古今治乱人臣邪正续拜贺曰何代无贤世乱则独善其身主圣则兼济天下陛下铢分邪正 
升黜分明天下幸甚纟表告归不许封赵王太康中以例改王辽西致仕加守太保薨子贵忠知兴中府

　　△赵徽

　　赵徽南京人重熙五年擢甲科为太子中舍赐绯衣银鱼 【据兴宗纪增】 累迁大理正清宁二年铜州人妄毁三教徽按鞫之以状闻 
称旨厯烦剧有能名累迁翰林学士承旨咸雍初为度支使三年拜参知政事出为武定军节度使及代军民请留后同知枢密院事兼南府宰 
相门下侍郎平章事致仕卒追赠中书令谥文宪

　　△王观

　　王观南京人博学有才辩重熙七年中进士乙科兴宗崩充夏国报哀使还除给事中咸雍初迁翰林学士寻兼干文阁学士七年改南院 
枢密副使赐国姓参知政事兼知南院枢密事坐矫制修私第削爵为民卒

　　△耶律吉逊

　　耶律吉逊字盈隐永兴宫分人兴宗在青宫尝居左右辅导召宗大渐吉逊与丰嘉努告仁德皇后同宰相萧珠卜等谋逆及钦哀为皇太 
后称制吉逊尤见宠任重熙中其子尼格为近侍坐事伏诛帝以吉逊有翼戴功且悼其子罪死欲世其官吉逊无所出之部因见马印文有丕 
勒部号使隶其部拜南府宰相寻出为东北路详衮卒

　　△耶律阿苏

　　耶律阿苏字萨巴北院枢密使伊苏之弟 【据道宗纪增辑伊苏具奸臣传】 清宁初补祗候郎君以善射掌猎事进渤海近侍详衮重 
元之乱与护卫苏射杀尼噜古赐号靖乱功臣徙契丹行宫都部署大安初兼知北院大王事封漆水郡王寿隆元年 【原传作十一年据本 
纪改】 为北院枢密使监修国史道宗崩受顾命加裕悦录伊苏党人阿苏受贿多所宽贳萧赫噜尝言当修边备阿苏力沮其事后以风疾失 
音致仕加尚父封赵王薨年八十追封齐国王

　　△耶律俨

　　耶律俨字若思析津人本姓李氏父仲禧重熙中始仕清宁初同知南院宣徽使事四年城鸭子混同二水间拜北院宣徽使咸雍初坐悞 
奏事出为榆州刺史俄复旧职迁汉人行宫都部署七年 【原文作六年据道宗纪改】 赐国姓封韩国公改南院枢密使时枢臣伊苏等诬 
陷皇太子诏仲禧偕伊苏鞫之蔓引无辜未尝雪正伊苏荐仲禧可任拜广德军节度使复为南院枢密使卒谥钦惠俨仪观秀整好学有诗名 
登咸雍进士第守著作佐郎补中书省令史以勤敏称太康初厯都部署判官将作少监后两府奏事论羣臣优劣唯称俨才俊改少府少监知 
大理正赐紫六年迁大理少卿奏谳详平明年升大理卿丁父忧夺服同签部署司事大安初为景州刺史绳胥徒禁豪猾抚老恤贫未数月善 
政流播郡人刻石颂德二年改御史中丞诏按上京滞狱多所平反同知宣徽院事提点大理寺六年冬改山西路都转运使刮剔垢弊奏定课 
额益州县俸给事皆施　寿隆初授枢密直学士 【按道宗纪俨在大安时巳授此职】 以母忧去官寻召复旧职宋攻夏李干顺求和解帝 
命俨如宋平之拜参知政事帝晚年倦勤用人不能自择令各掷骰子以采胜者官之俨尝得胜采帝曰上相之征也迁知枢密院事赐经邦佐 
运功臣封越国公修皇朝实录 【按天祚纪干统三年召俨纂太祖帝实录与本传异】 帝大渐俨与北院枢密使阿苏同受顾命干统三年 
徙封秦国六年封漆水郡王天庆中薨赠尚父谥曰忠懿俨素廉洁一介不取于人经籍一览成诵又善伺人主意其妻尝出入禁中由是权宠 
益固三子处贞太常少卿处廉同知中京留守事处能少府少监

　　△刘伸

　　刘伸字济时宛平人少颖悟长以辞翰间重熙五年登进士第厯彰武军节度使掌书记大理正因奏狱帝适与近臣语不顾伸进曰臣闻 
自古帝王必重民命愿陛下省臣奏帝大惊异擢枢密都承旨权中京副留守诏徙富民以实春泰二州伸以为不可奏罢之迁大理少卿人以 
不冤升大理卿改西京副留守以父忧终制为三司副使加谏议大夫提点大理寺伸明法而恕案冤狱全活者众徙南京副留守俄改崇义军 
节度使政务简静民用不援改户部使岁入羡余钱三十万缗拜南院枢密副使道宗尝谓大臣曰今之忠直耶律玦刘伸而巳拜参知政事谕 
之曰卿弗惮宰相时北院枢密使伊苏势焰方炽伸奏曰臣于伊苏尚不畏何宰相之畏伊苏衔之相与排诋出为保静军节度使帝终欲大用 
加守太子太保迁上京留守伊苏以事徙镇雄武复以崇义军节度使致仕适燕蓟民饥伸与致仕赵徽韩造日济以麋粥所活不胜算大安二 
年卒

　　△耶律呼哩

　　耶律呼哩字苏色弘义宫分人其先允佐太祖有功父扬鄂特左监门卫大将军呼哩性谦谨于事无适莫重熙末补寝殿实达尔以善职 
屡更华要迁千年卫大将军大安中北准布酋默古斯叛为招讨都监与耶律纳延讨平之以功为汉人行宫副部署兼知太和宫事致仕加同 
中书门下平章事卒

　　△杨遵勖

　　杨遵勖字益诫涿州范阳人重熙十九年登进士第调儒州军事判官累迁枢密院副承旨咸雍三年为宋国贺正使还迁都承旨四方之 
事丛于枢府簿书填委遵勖一日五行俱下剖决如流敷奏详敏帝嘉之奉诏征户部逋钱得四十余万缗拜枢密直学士改枢密副使太康初 
