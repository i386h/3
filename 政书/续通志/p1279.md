<!-- { "loadSidebar": true } -->
梅山乘势而南转运副使蔡煜言是役不可亟成帝以委之安石主惇议进兵争之不巳既而煜得蛮地安石恨煜沮惇及薄其赏进惇修起居 
注以是兵久不决召惇还累擢三司使吕惠卿去位邓绾论惇同恶出知湖南徙杭州入为翰林学士元丰三年拜参知政事朱服为御史惇密 
使客达意于服为服所白惇父冒占民沈立田立遮诉惇惇系之开封仕二罪罢知蔡州厯陈定二州五年召拜门下侍郎丰稷奏曰官府肇新 
而惇首用非稽古建官意稷坐左迁谏官赵彦若疏惇无行不报哲宗即位知枢密院事宣仁后听政惇与蔡确矫唱定策功确罢惇不自安乃 
驳司马光所更役法累数千言光议既行惇忿争帘前其语甚悖宣仁后怒刘挚苏辙王觌朱光庭王岩叟孙升交章击之出知汝州七八年闲 
数为言者弹治哲宗亲攻有复熙宁元丰之意首起惇为尚书左仆射兼门下侍郎于是专主绍述凡元佑所革一切复之引蔡卞林希黄履来 
之邵张商英周秩翟思上官均居要地任言责协谋朋奸报复仇怨大小之臣无一得免甚至诋宣仁后谓元佑之初老奸擅国又请发司马光 
吕公着冢斲其棺哲宗不听惇意不惬请编类元佑诸臣章疏遂治刘安世范祖禹谏禁中偏乳媪事又诬刘挚梁焘有逆谋起同文馆狱命蔡 
京安惇蹇序辰穷治欲覆诸人家又议遣吕升卿董必察访岭南将尽杀流人哲宗曰朕遵祖宗遣制未尝杀戮大臣其释勿治然重得罪者千 
余人或至三四谪徙天下冤之惇用刑恕为御史中丞恕诬宣仁后有废立意惇遂追贬司马光王珪至欲废宣仁后自皇太后太妃皆力争哲 
宗感悟焚其奏惇与蔡卞再言哲宗怒曰卿等不欲朕入英宗庙乎惇卞乃巳惇又以皇后孟氏宣仁后所立劝哲宗起掖庭秘狱托以左道废 
居瑶华宫初神宗以永乐之败当宁恸哭循致不豫故元佑宰辅推本其意专务怀柔外国西夏请故地以非要害城砦还之惇以为蹙国弃地 
罪其帅臣遂用浅攻挠耕之说肆开边隙绝夏人岁赐进筑乌哲等城陕西诸道兴役五十余所败军覆将复弃青唐死伤不可计知天下怨巳 
欲塞其议请诏中外察民妄语者论如律优立赏格告讦之风浸盛哲宗崩皇太后议所立惇厉声曰以礼律言之母弟简王当立皇太后曰老 
身无子诸王皆是神宗庶子惇复曰以长则由王当立皇太后曰申王病不可立惇尚欲言知枢密院事曾布叱之曰章惇听太后处分皇太后 
决策立端王是为徽宗迁惇特进封申国公为山陵使灵轝陷泽中踰宿而行言者劾其不恭罢知越州寻贬武昌军节度副使潭州安置右正 
言任伯雨论其欲追废宣仁后又贬雷州司户参军徙睦州卒绍兴五年高宗阅任伯雨章疏诏贬惇昭化军节度副使子孙不得仕于朝诏下 
海内称快独其家犹为辨诬论见者哂之

　　△曾布 

　　曾布字子宣南丰人年十三而孤学于兄巩同登第调宣州司户参军怀仁令熙宁二年徙开封以韩维王安石荐上书言为政之本有二 
曰厉风俗择人才其要有八曰劝农桑理财赋兴学校审选举责吏课叙宗室修武备制远人大率皆安石指也召对合意授太子中允崇政殿 
说书加集贤校理判司农寺检正中书五房凡三日五受敕诰与吕惠卿共创青苗助役保甲农田法一时朝臣多争之布遂上疏其大旨欲坚 
神宗意专任安石以威胁众使毋敢言于是骤见拔用遂修起居注知制诰为翰林学士兼三司使韩琦上疏极论新法之害神宗颇悟布条析 
而驳之持之愈固七年大旱诏求直言布论判官吕嘉问市易掊克之虐谓市易之设以禁兼并今嘉问差官四方买物贷禁客旅无得先交易 
以息多寡为诛赏殿最故官吏牙驵惟恐裒之不尽而息之不伙则是官自为兼并非市易本意事下两制议惠卿以为沮新法安石怒黜布知 
饶州再徙广州元丰初进龙图阁待制厯知桂秦陈蔡庆州元丰末复翰林学士迁户部尚书司马光为攻论令增损役法布辞曰复役一事法 
令纤悉皆出已手若令遽自改易义不可为元佑初以龙图阁学士知太原府厯真定河阳及青瀛二州绍圣初知枢密院使初章惇为相布草 
制极其称美冀惇引同执政惇忌之止荐居枢府故稍不相能布赞惇绍述甚力请甄赏元佑臣庶论更役法不便者以劝敢言助惇兴犬狱悉 
陷正人又赞成掖庭诏狱论死者三人惇以士心不附诡情饰过荐引名士彭汝砺陈瓘张庭坚等 【按东都事略作是事章惇为相斥逐元 
佑臣僚士心不附布诡情辟致名士陈瓘张庭坚等此传并作章惇之事所戴互异】 乞正所夺司马光吕公着赠谥勿毁墓仆碑布以为无益 
之事又奏人主操柄不可倒持今自丞弼以至言官知畏宰相不知畏陛下臣如不言孰敢言者其意葢欲倾惇也会哲宗崩皇太后召宰执问 
谁可立惇有异议布叱惇使从太后命徽宗立惇得罪罢拜韩从彦左仆射布右仆射忠彦虽居上然柔懦事多决于布布犹不能容明年忠彦 
罢布独当国渐进绍述之说崇宁元年 【本纪崇宁元年夏五月罢韩忠彦闰六月罢曾在是忠彦与布免相同一年事宰辅表亦与本传同 
】 召蔡京为左丞京与布异会布拟其壻之父陈佑甫为户部侍郎京奏布私其所亲布忿然争辨声色稍厉温益叱布曰曾布上前安得失礼 
徽宗不悦御史遂攻之罢为观文殿大学士知润州京积憾未巳加布以赃贿令开封吕嘉问逮捕其诸子诱左证使自诬而贷其罪布落职提 
举太清宫太平居住又降司农卿分司南京又以尝荐学官赵谂而谂叛责散官衡州安置又以弃湟州责贺州别驾又责廉州司户凡四年乃 
徙舒州复大中大夫提举崇福宫大观元年卒于润州

　　△安惇  

　　安惇字处厚广安军人上舍及第调成都府教授上书论学制召对擢监察御史哲宗初罢为利州路转运判官厯夔州湖北江东三路绍 
圣初召为国子司业三迁谏议大夫章惇蔡卞造同文诱狱使蔡京与惇杂治二人肆其忮心上言司马光刘挚梁焘吕大防等交通陈衍变先 
帝成法疏隔两官斥随龙内侍以去陛下之腹心废顾命大臣以翦陛下之羽翼大逆不道死有余辜帝为诛衍锢挚焘子孙迁御史中丞鞫邹 
浩事檄广东使者锺正甫摄治之于新州士大夫或千里会逮踵蹇序辰初议阅诉理书牍被祸者七八百人天下怨疾为二蔡二惇之谣徽宗 
雅恶之乃以宝文阁待制知润州 【东都事略作知潭州】 寻放归田里蔡京为相复拜工部侍郎迁兵部尚书崇宁初同知枢密院卒长子 
郊后坐指斥诛流其次子邦于涪而追贬惇单州团练副使其祝遂绝

　　钦定续通志卷六百十四

　　●钦定续通志卷六百十五　奸臣传四

　　奸臣传

　　宋 【二】 

　　○宋二 

　　蔡京【卞　攸　翛　　　赵良嗣】

　　蔡京 
　　赵良嗣 

　　△蔡京 

　　蔡京字符长兴化军仙游人登熙宁三年进士第调钱塘尉舒州推官累迁起居郎使辽还拜中书舍人改龙图阁待制知开封府元丰末 
大臣议所立京附蔡确将害王珪以贪定策之功不克司马光秉政复差役法为期五日同列病太迫京独如约光喜曰使人人奉法如君何不 
可行之有已而台谏言京挟邪坏法出知成德军改瀛州徙成都谏官范祖禹论京不可用乃改江淮荆浙发运使又改知扬州厯郓永兴军迁 
龙图阁直学士复知成都绍圣初入权户部尚书章惇复变役法置司讲议久不决京谓惇曰取熙宁成法施行之耳何以讲为惇然之雇役遂 
定差雇两法光惇不同十年闲京再莅其事成于反掌两人相倚以济识者有以见其奸文及甫狱起命京穷治京捕内侍张士良令述陈衍事 
状衍以大逆不道论诛并劾刘摮梁焘二人亦贬死当锢其子孙王岩叟范祖禹刘安世复远窜时京弟卞为右丞京为翰林学士兼修国史京 
觊执政曾布知枢密院忌之密言卞备位丞辖京不可以同升但进承旨徽宗即位罢为端明龙图两学士知太原皇太后命帝留京毕史事数 
月谏官陈瓘论其交通近侍瓘坐斥京亦出知江宁颇怏怏迁延不之官御史陈次升袭夬陈师锡交论其恶夺职提举洞霄宫居杭州童贯以 
供奉官诣三吴京与游累月凡所画屏幛扇带之属贯日以达禁中且附语言论奏至帝所由是帝属意京左街道录徐知常以符水出入元符 
后殿屡言非相京不足以有为巳而宫妾宦官合词称誉遂起京知定州崇宁元年徙大名府韩忠彦与曾布交恶谋引京自助复用为学士承 
旨徽宗有意修熙丰政事起居舍人邓洵武党京撰爱莫助之图以献徽宗遂决意用京忠彦罢拜尚书左丞俄代曾布为右仆射制下之日赐 
坐延和殿命之曰朕欲上述父兄之志卿何以教之京顿首谢愿尽死二年正月进左仆射京起逐臣一旦得志阴托诏述之柄箝制天下用条 
例故事即都省置讲议司自为提举以其赏吴居厚王汉之十余人为僚属取政事之大者如宗室冗官国用商旅盐泽赋调尹牧每一事以三 
人主之凡所设施皆由是出用冯懈钱遹之议复废元佑皇后罢科举法令州县悉仿太学三舍考选建辟雍外学于城南以待四方之士推方 
田于天下榷江淮七路茶官自为市尽更盐钞法凡旧钞皆弗用富商巨贾尝赍持数十万缗一旦化为流丐甚者至赴水及缢死提点淮东刑 
狱章縡奏京改法误民京怒夺其官因铸当十大钱尽陷縡诸弟御史沈畸等用治狱失意羁削者六人陈瓘子汇以上书黥置海岛南开黔中 
筑靖州辰溪猺叛杀溆浦令京重为赏格杀一首领者赐绢三百荆南守马珹言有生猺有省地猺今未知叛者为何种族若计级行赏惧不能 
无滥京罢珹命舒亶代之以剿绝羣猺为期西收湟川鄯廓取■〈牜羊〉牱夜郎地擢童贯领节度使其后杨戬蓝从熙谭稹梁师成踵之凡 
寄资一切转行祖宗之法荡然无余矣又欲兵柄士心皆归已建澶郑曹拱州为西辅各屯兵二万而用其姻昵宋乔年胡师文为郡守禁卒扞 
掫月给钱五百骤增十倍以固结之威福在手中外莫敢议累转司空封嘉国公京既贵而贪益甚巳受仆射奉复创取司空寄禄钱帝不知也 
时元佑羣臣贬窜死徙略尽京犹未惬意命等其罪状首以司马光目曰奸党刻石文德殿门又自书为大碑徧班郡国又籍元符上书人范柔 
中以下为邪等凡名在两籍者三百九人皆锢其子孙不得官京师及近甸改封魏国时承平既久帑庾盈溢京倡为丰京豫大之说视官爵财 
物如粪土累朝所储扫地矣帝尝大宴出玉琖王巵示辅臣曰欲用此恐人以为太华京曰用之上寿于礼无嫌事苟当于理多言不足畏也五 
年正月彗出西方其长竟天帝以言者毁党碑凡京建置　切罢之免为开府仪同三司安远军节度使中太乙宫使其党阴援于上大观元年 
复拜左仆射以南丹纳士躐拜太尉受八宝拜太师三年台谏交论其恶遂致仕犹提举修哲宗实录改封楚国朝朔望太学生陈朝老追疏京 
恶十四事曰渎上帝罔君父结奥援轻爵禄广费用变法度妄制作喜导谀箝台谏炽亲党长奔竞崇释老穷土木矜远略乞投畀远方以御魑 
魅四年五月彗复出奎娄闲御史张克公论京辅政八年权震海内轻锡予以蠹国用托爵禄以市私恩役将作以葺居第用漕船以运花石名 
