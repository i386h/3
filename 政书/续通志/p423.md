<!-- { "loadSidebar": true } -->
　　莣一名杜荣 【考释文云杜舍人作牡】 见尔雅郭璞注云今亡草似茅皮可以为绳索履屩也寰宇志谓之芭芒本草纲目谓之芭茅 
陈藏器曰芒今东人多以为箔又曰石芒生高山如芒而节短江西呼为折草
　　茏一名天菕一名红一名茏古大者名蘬见尔雅有山隰二种诗隰有游龙淮南子水草之始海闾生屈龙屈龙生容华广雅荭茏■〈艹 
颉〉马蓼也玉篇云茏马藻也别录天蓼一名石龙此隰草也管子其山之浅有茏与斥注元茏斥并古草名此山草也
　　莎一名薃其实别名媞见尔雅 【尔雅谓侯莎者侯维也说文及张揖子虚赋注云薃侯者失其句读也玉篇又倒其文曰莎侯】 夏小 
正正月缇缟 【尔雅疏引此文作媞薃】 传云缟也者莎随也 【尔雅疏作■〈艹隋〉】 缇也者其实也广雅云地毛莎■〈艹隋〉 
也又云其蒿青蓑也 【郑樵尔雅补注云即莎草或云即香附子亦名莎草根生块如实尔雅误以为实也如莎草之类皆无实考旧说皆合 
云台夫须为一惟罗愿分台莎二条郑注亦疑莎草有二皆考之不精至以入须为云台郑志编入蔬类则谬益甚　芸薹即蔬谱沛菜胡洽谓 
之寒菜】 别录谓之夫须天宝方曰水香棱唐本草云根名香附子即江表传之雀头香图经云苗名香棱根名莎结亦名草附子河南淮南名 
水莎陇西谓之地藾根蜀郡名续草根亦名水巴戟又名三棱草李时珍曰俗人呼为雷公头
　　■〈艹揭〉车 【一作藒】 一名芞舆见尔雅及离骚王逸郭璞并云芳草广志云■〈艹揭〉车香味辛生彭城高数尺黄叶白花齐 
民要术云凡诸树木虫注者煎此香冷淋之即辟也李时珍曰与今兰香零陵相类 【郑樵尔雅补注云芸蒿误】
　　权一名黄华见尔雅郭璞注云今谓牛芸草为黄华华黄叶似■〈艹牧〉蓿邢昺疏云牛芸者芸类也 【王氏谈录云芸香草也文丞 
相家庭砌下有草如苜蓿摘之尤香公曰此乃牛芸尔雅所谓权黄华者校之香烈于芸】
　　（臣）等谨按郑樵尔雅补注以黄华为野决明误今别出之
　　艾一名冰台见尔雅郭璞注云今艾蒿博物志削冰令圆举以向日以艾承其影则得火诗毛传云艾所以疗疾别录一名医草埤雅谓之 
灸草
　　蘩一名皤蒿见尔雅孙炎郭璞注并云白蒿也尔雅又云蘩由胡夏小正二月采蘩传云繁由胡繁由胡者繁母也繁方勃也广雅云繁母 
蒡葧也陆玑毛诗草木疏云皤蒿一名游胡北海人谓之旁勃 【郑志白蒿即茵蔯蒿白兔食之仙此本神仙服食经考服食经自谓旁勃不 
谓茵蔯弘景已正本经之误旁勃茵蔯俱有白蒿之名寔二物也李时珍曰白蒿有水陆二种尔雅通谓之蘩曰蘩皤蒿即诗食野之苹今陆生 
艾蒿也辛熏不美曰繁由胡即诗于以采蘩左传苹蘩薀藻之菜今水生蒌蒿也辛香而美曰蘩之丑秋为蒿则通指水陆二种而言春时各有 
种名曰藾曰萧曰萩此说亦仍前人之误蘩无艾蒿之名苹则藾萧不可与蘩混蒌蒿即蔏蒌萧即萩虽均有蒿名实非蒿也】
　　蔚一名牡菣瞃尔雅郭璞注云无子者别录在下品苏恭曰齐头蒿也李时珍曰秋开细黄花结实大如车前实而内子微细不可见故人 
以为无子也 【诗匪莪伊蔚陆玑曰蔚牡蒿也八月为角角似小豆角锐而长一名马薪蒿苏颂曰陆云有子与郭小异今当用有子者为正 
李时珍曰别录牡蒿马先蒿原是二条陆玑所谓有子者乃马先蒿而复引无子之牡蒿释之误矣考马先蒿葛洪陶弘景作马矢蒿别录又谓 
之练石草一名烂石草苏恭曰俗谓之虎麻一名马新蒿李时珍曰蒿气如马矢故名马矢马先乃马矢字讹马新又马先之讹也】
　　■〈艹购〉一名蔏蒌见尔雅郭璞注云蔏蒌蒌蒿也生下田初出可啖江东用羹鱼诗作蒌毛传云蒌草中之翘翘然 【楚辞吴酸蒿 
蒌不沾薄只王逸注云蒿繁草也蒌香草也蒿蒌木二物自唐孟诜食疗本草以尔雅蘩由胡为蒌蒿而说家遂通皤蒿为一以为特有水陆之 
分郑志并以鹿鸣之苹为蒌蒿皆谬也】
　　萧一名萩见尔雅郭璞注云即蒿说同诗毛传庄子司马彪注陆玑诗草木疏云今人所谓荻蒿者是也或云牛尾蒿似白蒿许慎以为艾 
蒿非也 【考萧与艾异而萧艾均有蒿名实非蒿也其牛尾蒿则李时珍曰色青不白细叶直上状如牛尾者得之】
　　（臣）等谨按尔雅补注云即青蒿也或云牛尾蒿今药家谓之青葙子考青葙花叶似鸡冠嫩苗似苋故李时珍谓之野鸡冠又谓之鸡 
冠苋乃以青葙当萧萩误矣
　　藬一名牛■〈艹颓〉 【作蘈者误】 见尔雅郭璞注云今江东呼草为牛■〈艹颓〉者高尺余许方茎叶长而锐有穗穗闲有华华 
紫缥色可淋以为饮李时珍曰茺蔚花红紫色亦有微白色者茎叶子穗皆一样诸家误分为二物陈藏器曰茺蔚人呼为臭草又曰錾菜似益 
母苏颂曰茺蔚实似鸡冠子即益母之白花者乃尔雅所谓蓷是也闺阁事宜云紫花者为野天麻陈藏器曰天麻似马鞭草子如青葙子孙思 
邈千金方云天麻草茎如火麻花如鼠尾花即益母之紫花者乃尔雅所谓藬是也蓷藬名本相同但以花色分别之 【郭璞独指白花者为 
益母昝殷谓白花者非益母皆欠详审宋人重修本草以天麻草误注天麻尤为谬失】 萑亦见尔雅毛苌郑康成作鵻刘歆李巡谓之臭秽本 
经别名火杴近效方谓之土质汗李时珍又谓之猪麻 【魏博士周元明以为庵闾非也郑志合诗采蓫尔雅蒠菜与牛■〈艹颓〉为一列 
羊蹄之下盖因诗郑笺蓫牛■〈艹颓〉及陆蔬遂今人谓之羊蹄而误不知陆可从郑不可从也】
　　（臣）等谨按郑志止载白花一种而异名亦复不具今详着之
　　蘻一名狗毒见尔雅樊光曰俗语苦如蘻钩一名芺见尔雅郭璞注云大如拇指中空茎头有台似蓟初生可食邢昺疏云蓟类也说文云 
味苦江南食以下气是也别录名苦芺造化指南云大者名苦藉其无花实者名地胆草李时珍又谓之苦板
　　（臣）等谨按此与芡了不相似而郑志果类及尔雅补注合为一条谬矣今别出之
　　蓾一名蔖见尔雅郭璞注云作履苴草邢昺疏云即蒯类也郑樵补注云苴草也可为屦生卤地说文■〈艹鲁〉或从蓾云草也可以束
　　荓一名马帚见尔雅郭璞注云似着可以为扫彗邢昺疏云今俗谓蓍荓夏小正七月荓秀传荓也者有马帚也广雅马帚屈马第也本经 
有蠡实李时珍曰蠡乃荔字之误尔雅荓马帚此即荔草谓其可为马刷故名马帚今河南北人呼为铁扫帚
　　■〈艹庳〉一名鼠莞见尔雅郭璞注云亦莞属也纤细似龙须可以为席蜀中出好者别录有名未用有龙常草云生河水旁状如龙刍 
李时珍曰俚俗呼为粽心草尔雅■〈艹庳〉鼠莞恐即此盖龙须之小者尔
　　（臣）等谨按郭注纤细似龙须则鼠莞乃莞之小者非即龙须也神农本经明言石龙刍一名龙须而陶弘景言龙刍似龙须但多节尔 
似以为二物郑志及尔雅补注因解鼠莞为龙须皆未详考本经与尔雅注也今别出之
　　莞一名苻蓠其上谓之蒚见尔雅郭璞注云今西方人呼蒲为莞蒲蒚谓其头台首也今江东谓之苻蓠西方亦名蒲中茎为蒚用之为席 
诗下莞上簟郑笺云莞小蒲之席也孔疏云尔雅某氏注曰本草云白蒲一名苻蓠楚谓之莞蒲广雅葱蒲 【考汉书东方朔传注作葱蒲】  
莞也 【别录及郑志并合白芷为一盖因说文蒉■〈艹嚣〉楚谓之蓠齐谓之茞而误遂改旧说白蒲为白芷也不知芷有萨名苻蓠无芷 
名也白蒲可以为席白芷岂可以为席乎本经有白芷无白蒲者疑后人妄改也一说莞即灯心草又云即芄兰皆非也或云莞苻二字成文呼 
莞蒲者蒲苻音近晋书蒲洪改姓为苻其证也】
　　葥一名王蔧见尔雅郭璞注云王帚也似藜其树可以为扫蔧江东呼之曰落帚邢昺疏云此即藜之科大为树可以作埽蔧者本经上品 
地肤陶弘景谓茎苗可为埽帚苏恭曰北人名涎衣草大明曰即落帚子也苏颂曰其苗即独帚也李时珍又谓之白地草云尔雅葥王蔧即此  
【尔雅补注云王蔧椶榈也郑志以为椶榈之小而无须者而入木类误矣事物原始以诗南山有台之莱为一名落帚亦非也】
　　大菊一名蘧麦见尔雅郭璞注云一名麦句姜即瞿麦郭璞补注云丛生茎细弱今人多植庭院闲其花与叶皆可爱故有南天竹之名本 
经瞿麦一名巨句麦李时珍亦谓之南天竹草 【此条注疏本草注郑志皆误郭云一名麦句姜乃巨句麦之误麦句姜是本经天名精之别 
名苏恭所谓其味甘辛故有姜称尔雅之茢薽豕首也邢疏于茢薽下引本经麦句姜于大菊下引本经巨句麦是矣然不敢驳郭注大菊一名 
麦句姜之误且从释文而改广雅以凑合之不知广雅误认陵苕为蘧麦未尝误认麦句姜为蘧麦也广雅误以蘧麦当茈葳陵苕陶弘景因谓 
紫葳是瞿麦根不知本经紫葳一名陵苕一名茇华即诗苕之华尔雅苕陵苕吴普谓之瞿陵者也郑志于瞿麦下引尔雅蘥雀麦乃承日华本 
草之误又重出雀麦一条而讹杜姥草为牡姓草不知雀麦即王焘外台秘要之牛星草也】
　　欔一名乌阶见尔雅郭璞注云即乌杷也子连相着状如杷齿可以染皂邢昺疏云今俗谓之狼杷 【郑注作稂■〈禾巴〉】 是也  
【陈藏器曰狼杷草与秋穗子并可染皂又曰郎耶草高三四尺叶作鴈齿如鬼钗苗李时珍曰狼把草即郎耶草也闽人呼爷为郎罢则狼把 
当作郎罢乃通若如李言则与郭注如杷齿之说不同其云可以染皂则一也时珍又曰方士言此草即鼠尾草功用亦近之但无的据耳据孙 
炎郭璞陶弘景陈藏器李时珍并言鼠尾可染皂似即乌阶但郭不言乌阶即鼠尾而藏器分鼠尾狼把郎耶为三因别载之】
　　■〈木〈雚上又下〉〉一名橐含见尔雅释文及石经作攫又欔乌阶石经亦作攫则橐含即乌阶也 【尔雅又云■〈木〈雚上又 
下〉〉橐含郭璞郑樵注俱未详考释文及石经作攫又欔乌阶石经亦作攫或一物而异名欤】
　　蔷一名虞蓼见尔雅孙炎注云泽之所生郭璞注云虞蓼泽蓼苏恭曰水蓼生下湿水旁叶似马蓼大于家蓼茎赤色水挼食之胜于蓼子
　　啮一名苦堇见尔雅郭璞注云今堇葵也叶似柳子如米汋食之滑诗堇荼如饴大戴礼夏小正二月荣堇小戴礼内则堇荁枌榆毛戴二 
传及陆氏释文并云堇菜也仪礼公食大夫礼铏芼有滑郑注云堇荁之属说文堇草也根如荠叶如细柳蒸食之甘
　　葥一名山苺见尔雅郭璞注云今之木苺也实似藨苺而大亦可食郑樵补注云树生其子可食俗呼桑苺陈藏器谓之悬钩子大明谓之 
树苺吴瑞谓之沿钩子 【李时珍曰此类凡五种一种藤蔓蘩衍者俗名割田藨即本草蓬虆也一种蔓小于蓬虆者俗名插田藨即本草覆 
盆子尔雅所谓茥蒛葐也又一种蔓小于蓬虆者俗名■〈艹耨〉田藨即尔雅所谓藨麃也一种就地蔓生者即本草蛇苺也一种树生者今 
人亦通呼为藨子即尔雅所谓山苺陈藏器本草所谓悬钩子者也孟诜谓覆盆江东名悬钩子大明谓树生者是覆盆子并误今按郑志果类 
止引茥蒛葐藨麃两条而从大明说以树生者为覆盆是误以山苺为蒛葐也陶弘景以蓬虆为根覆盆为实马志苏颂以蓬虆为苗覆盆为子 
