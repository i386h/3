<!-- { "loadSidebar": true } -->
州珏与合守王坚协力战守攻之九月不能下景定初坚征入朝以马千代之四年以珏代千咸淳三年四月元平章赛音谔德齐提兵入坏重 
庆夹道出合城下珏碇舟断江中为水城元兵数万攻之不克遂引去合州自余玠徙治钓鱼山城壁甚固珏外以兵护耕内教民垦田积粟再 
期公私兼足九年叛将刘整献计统军实喇欲筑马鬃虎顶山扼三江口以图合珏闻实喇至乃张疑兵于嘉渠口潜师渡平阳滩攻芜菁平母 
德彰二城火其资粮器械统制周虎战死马鬃城卒不就十年加宁江东承宣使德佑元年升四川制置副使知重庆府五月加检校少保征其 
兵入卫蜀道断不得达六月昝万寿以嘉定及三龟九顶降守将侯都统战死已而泸叙长宁富顺开达巴渠诸郡不一月皆下元兵围重庆作 
浮梁三江中断援兵二年二月珏遣张万以巨舰载精兵断内水桥入重庆四月约重庆兵出攻凤顶诸砦珏结泸士刘霖先坤朋为内应六月 
遣赵安破神臂门执梅应春杀之复泸州重庆兵渐解去围泸州十二月赵定应迎珏入重庆为制置时杨立以涪州降珏遣张万攻走立立复 
合兵来决战史进张世杰战死珏闻二王立广中遣兵数百人求王所谓史训忠赵安等援泸州明年十月万州破守将上官夔死之十一月泸 
州食尽人相食城遂破安抚王世昌自经死元兵会重庆驻佛图关以一军屯南城一军屯朱邨坪一军屯江上十二月达州降将鲜汝忠破咸 
淳皇华城执守将马堃军使包申巷战死景炎三年二月元兵破绍庆府执守将鲜龙湖北提刑赵立与幕官赵酉泰皆自杀珏率众出熏风门 
与大将伊苏岱尔战扶桑坝诸将从其后合击之珏兵大溃赵安以书说珏降不听安乃与帐下夜开镇西门降珏率兵巷战不支归索鸩饮不 
得乃以小舟戴妻子东走涪明日万户特穆尔追及于涪执之重庆降三月合州亦破珏被执至安西赵老庵其友谓之曰公尽忠一世以报所 
事今至此纵得不死亦何以哉珏乃解弓弦自经赵立者字德修重庆第进士以上书忤贾似道被谪德佑初起为太社令湖北提刑使蜀趣诸 
将入卫至重庆则昝万寿己降立无以复命还至涪沈水死

　　△王仙

　　王仙蜀都统也守涪州势孤援绝宋亡之二年元兵破城仙自刎断其吭不殊以两手自摘其首坠乃死

　　△曹琦

　　曹琦蜀进士也知南平军被执脱身南归制置辟主管机宜迗字闻都统赵安以城降就守御地自经死

　　△陆秀夫 【刘鼎孙】

　　陆秀夫字君实楚州盐城人徙家镇江景定元年登进士第李庭芝镇淮南闻其名辟至幕中时天下称得士多者以淮南为第一号小朝 
廷三迁至主管机宜文字咸淳十年庭芝制置淮东擢参议官德佑元年边事急诸僚属多亡者惟秀夫不去庭芝上其名除司农寺丞累擢至 
宗正少卿兼权起居舍人明年二王走温州秀夫与苏刘义追从之使人召陈宜中张世杰等皆至遂相与立益王于福州进端明殿学士签书 
枢密院事宜中以秀夫久在兵间知军务每事谘访始行秀夫亦悉心赞画旋与宜中议不合宜中使言者劾罢之张世杰让宜中曰此如何时 
动以台谏论人宜中皇恐亟召秀夫还时君臣播越海滨庶事疏略杨太妃垂帘与羣臣语犹自称奴独秀夫俨然正笏如立治朝或时在行中 
凄然泣下以朝衣拭泪衣尽浥左右无不悲动者属井澳风王以惊疾殂羣臣皆欲散去秀夫曰度宗皇帝一子尚在将焉置之古人有以一旅 
一成中兴者今百官有司皆具士卒数万天未绝宋此岂不可为国耶乃与众其立卫王时陈宜中往占城与世杰不协屡召不至乃以秀夫为 
左丞相与世杰共秉政时世杰驻兵厓山秀夫外筹军旅内调工役凡有所述作尽出其手虽匆遽流离犹日书大学章句以劝讲祥兴二年二 
月厓山破秀夫走卫王舟而世杰刘义各断维去秀夫度不可脱乃仗剑驱妻子入海即负王赴海死翰林学士刘鼎孙亦驱家属入海不死被 
执搒掠无完肤一名得脱卒蹈海鼎孙字伯镇江陵进士也

　　△张世杰 【刘师勇】

　　张世杰范阳人少从张柔戍■〈木巳〉有罪奔宋隶淮兵中阮思聪见而奇之言之吕文德文德召为小校累功至黄州武定诸军都统 
制有功转十官厯知高邮军安东州咸淳四人元军筑鹿门堡吕文德请益兵调世杰与夏贵赴之及吕文焕以襄阳降命世杰将五千人守鄂 
州世杰以铁絙锁两城 【按鄂州即郢州元史巴延传云郢在汉水北以石为城宋人又于汉水南筑新郢横铁绳锁战舰即本传所云两传 
是也】 夹以炮弩其要津皆施杙设攻具元军破新城长驱而下世杰刀战元兵不得前遣人招之不听丞相巴延阳攻严山隘潜舟自唐港荡 
舟入汉东攻鄂鄂降世杰提所部兵入卫道复饶州乃入朝时方征诸将勤王多不至独世杰来上下叹与不数月累官至保康军承宣使总都 
督府兵遣将四出取浙西诸郡复平江安吉广德溧阳诸城兵势颇振七月与刘师勇诸将出师焦山世杰兵乱大败奔图山寻擢龙神卫四厢 
都指挥使十月进沿江招讨使改制置副使兼知江阴军己而元军至独松关召文天祥入卫以世杰为保康军节度使知平江寻亦召入卫加 
检校少保德佑二年正月元军逼临安世杰请移三宫入海而与天祥合兵背城一战丞相陈宜中以方遣人请和止之未几和议亦沮元军至 
皋亭山世杰乃昃兵入定海石国英遣都统卞彪说之使降世杰以为彪来从已俱南也椎牛享之酒半彪从容为言世杰大怒断其舌碟之巾 
子山四月从二王入福州五月与宜中奉是为主拜签书枢密院事王世强导元兵攻之世杰乃奉益王入海其冬元招讨刘深攻浅湾世杰兵 
败移王居井澳深复来攻世杰战却之遂徙碙州景炎三年四月益王殂卫王昺立拜世杰少傅枢密副使战辄不利世杰以碙州不可居徙王 
新会之厓山八月封越国公明年元张宏范等兵至厓山或谓世杰曰北兵以舟师塞海口则我不能进退盍先据海口幸而胜国之福也不胜 
犹可西走世杰恐久在海上人有离心乃曰频年航海何时已乎今须与决胜负悉焚行朝草市结大船千余作木砦为死守记已而宏范兵至 
据海口樵汲道绝兵茹干粮十余日渴甚下掬海水饮之海水咸饮即呕泄兵大困世杰率苏刘义方兴日大战宏范得世杰甥韩命以官使三 
至招之世杰厯数古忠臣曰吾知降生且富贵但为主死不移尔二月癸未宏范等攻厓山世杰败走卫王舟元军薄中军世杰乃断维以十余 
舰夺港去后还收兵厓山刘自立击败之降其将方遇龙叶秀荣章文秀等四十余人世杰复欲奉杨太妃求赵氏后立之俄飓风坏舟溺死平 
章山下刘师勇者庐州人以战功厯环卫官姚訔复常州师勇亦以淮兵取吕城朝廷加师勇和州防御使助訔守常州以张彦守吕城合兵拒 
元军会彦见执吕城失守常州势益孤元军寘彦城下招降师勇以大义斥之去又遣范文虎来谕师勇伏弩射走之常受围数月援绝城陷师 
勇拔栅战且行其弟马堕堑跃不能出师勇举手与诀而去淮军数千人皆鬬死师勇从二王至海上见时事不可为忧愤卒葬于鼓山

　　△莫谦之

　　莫谦之常州宜兴僧也德佑元年纠合义士捍御乡闾诏为溧阳尉是冬没于战赠武功大夫时万安僧亦起兵举旗曰时危聊作将事定 
复为僧旋亦败死

　　△徐道明

　　徐道明常州天庆观道士也为管辖赐紫德佑元年元兵围城道明入谒郡守姚訔退而慨然告其徒曰姚公誓与城俱亡吾属亦不失为 
义士及兵屠城道明危坐焫香读老子书其声琅然兵以刃胁之不为动遂死焉

　　钦定续通志卷五百十五

　　●钦定续通志卷五百十六　忠义传九

　　忠义传

　　辽

　　○辽

　　（臣）等谨按辽史忠义之臣散见列传今采其事迹尤著者补为一卷用符郑志体例而仍以捐生效死为重焉

　　萧岩寿　　　耶律萨喇　　萧苏色　　耶律托卜嘉　萧和克

　　萧岩寿
　　耶律萨喇
　　萧苏色
　　耶律托卜嘉
　　萧和克

　　△萧岩寿

　　萧岩寿伊实部人性刚直尚气仕重熙末道宗即位皇太后屡称其贤由是进用帝出猎较岩寿典其事未尝高下于心帝益重之厯文班 
太保同知枢密院事咸雍四年从耶律仁先伐准布破之有诏留屯亡归者众由是镌尔官十年讨德哷勒部有功为其部节度使太康元年同 
知南院宣徽使事迁北面林牙密奏伊逊以皇太子知国政心不自安与张孝杰数相过从恐有阴谋动摇太子帝悟出伊逊为中京留守 【 
按中京原讹上京今据本纪及伊逊萨喇等传改】 会伊逊生日帝遣近臣耶律拜萨巴赐物为寿伊逊欲诬岩寿因私属白帝臣见奸人在朝 
陛下孤危身虽在外窃用寒心拜萨巴还以闻帝遣人赐伊逊车谕曰无虑弗用行将召矣由是反疑岩寿出为顺义军节度使伊逊复入为枢 
密院流岩寿于威路终身拘作岩寿虽窜逐恒以社稷为忧时人为之语曰以狠牧羊何能久长三年伊逊诬岩寿与谋废立事执还杀之干统 
间赠同中书门下平章事绘象宜福殿岩寿廉直面折廷诤多与伊逊忤故及于难

　　△耶律萨喇

　　耶律萨喇字董隐南院大王穆尔古之孙为人忠直沈厚始仕清宁初累迁西南面招讨使以治称咸雍九年改北院大王未几为契丹行 
官都部署太康二年耶律伊逊为中京留守诏百官廷议欲复召之羣臣无敢正言萨喇独奏曰萧岩寿言伊逊有罪不可为枢臣故陛下出之 
今复召恐天下生疑三谏不纳左右为之震悚伊逊复为枢密使见萨喇让曰与君无憾何独异议萨喇曰此社稷计何憾之有伊逊诬萨喇与 
荪色同谋废立诏按无迹出为始平军节度使及萧额图珲诬首遣使杀之干统间追封漆水郡王绘象宜福殿仍追赠三子官爵

　　△萧苏色

　　萧苏色字图勒锦图鲁卜部人赋性沈毅始仕重熙间累迁右护卫太保富珠哩叛从耶律义先往讨执首乱托多罗以归清宁中厯北面 
林牙彰国军节度使入为北院枢密副使咸雍十年经略西南边撤宋堡障戍以皮室军帝嘉之太康二年知北院枢密院耶律伊逊权宠方盛 
附丽者多至通显苏色未尝造门伊逊衔之诬构苏色首谋废立按之无验出为上京留守伊逊复令萧额图珲以前事诬告帝怒不复加讯遣 
使杀之时方盛暑尸诸原野容色不变乌鹊不敢近干统闻追封兰陵郡王绘像宜福殿

　　△耶律托卜嘉

　　耶律托卜嘉字萨巴系出季父房父果嘉仕至林牙重熙间破夏人于金肃军有功焉托卜嘉清宁中补牌印郎君累迁中兴宫使九年平 
重元之乱以功知点检司事赐平乱功臣为怀德军节度使咸雍五年迁约尼克太康三年授北院宣徽使耶律伊逊谋害太子托卜嘉知其奸 
欲杀伊逊及萧德勒岱萧实沙等伊逊知之令其党诬构托卜嘉与废立事杀之干统间追封漆水郡王绘像宜福殿

　　△萧和克

　　萧和克字阿尔斯兰为人秉性忠直趫捷有力甫冠补禁军咸雍初从招讨使耶律卓克算讨番部之违命者及请降来介有能跃駞峰而 
上者以儇捷相诧卓克算问左右谁能此和克被重铠而出手不及峰一跃而上使者大骇卓克算以女妻之帝闻召为护卫时耶律伊逊以狡 
