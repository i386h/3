<!-- { "loadSidebar": true } -->
琚曰女真人径居达要不知闾阎疾苦汝等自丞簿至是民闲何事不知凡有利害宜悉敷陈夏五月乙卯如柳河川闰月宋遣使来祈请陵寝 
庚辰夏国任得敬胁王李仁孝使上表请中分其国帝问宰臣李石石琚等言事系彼国请许之帝曰有国之主岂肯无故分国与人此必由权 
臣逼夺朕为四海主寍容此邪若彼不能自正则当以兵诛之不可许也乃却其贡物并赐仁孝以诏得敬始惧 【按夏人以分国请命金史 
原文仅载帝曰彼劫于权臣耳诏不许据续通鉴纲目所载较为详晰惟有若彼不能自正则当以兵诛之一言俾任得敬遍夺奸谋为之顿挫 
而世宗刚正之气昭然可见矣兹补辑】 秋七月壬午秋猎敕扈从人纵畜牧蹂践禾稼者杖之仍偿其直八月己未至自柳河川壬申遣参知 
政事宗叙北巡冬十月甲寅如霸州冬猎乙丑帝谓大臣曰比因巡猎闻固安县令高昌裔不职己令罢之霸州司候成奉先奉职谨恪可进一 
阶除固安令辛未帝谓宰臣曰朕凡论事有未能深究其利害者卿等宜悉心论列无为面从而退有后言十一月宋遣使来贺生辰别函书请 
陵寝 【按续通鉴纲目载是年闰五月宋遣起居郎范成大为金国祈请使又载十一月宋遣中书舍人赵雄如金考宋史所载亦同葢范成 
大以求陵寝地及更受书礼奉使赵雄以贺生辰奉使而别函书请陵寝虽于事均无成要非岁以为常诸贺生辰正旦泛使之类金史本纪俱 
缺载兹补辑】 十二月丙寅帝谓宰臣曰比体中不佳有妨朝事今观所奏事皆依条格殊无一利国之事若一朝行一事岁计有余则其利溥 
矣
　　十一年春正月丁丑封子永升为徐王永蹈为滕王永济为薛王壬午诏职官年七十以上致仕者不拘官品并给俸禄之半丙申命赈南 
京屯田明安被水灾者戊戌尚书省奏汾阳军节度副使牛信昌生日受馈献法当夺官帝曰尚书省枢密院生日馈献不少仅劾小官岂正天 
下之道自今宰执枢密馈献亦宜罢去帝谓宰臣曰往岁清暑山西以近路无畜牧之地命民五里外乃得耕垦今间民皆去之他所甚可矜悯 
其命依旧耕种事有类此卿等宜即告朕三月辛巳命有司以天水郡公旅榇依一品礼葬于巩洛之原夏四月丁未大理卿李昌图以廉问图 
克坦贞舒穆噜阿玛拉受赃不法既得罪状不即黜罢杖之四十高丽国王晛弟晧废其主自立诈称让国遣使以表来上五月辛卯诏遣吏部 
侍郎靖使高丽问故六月己酉诏诸路常贡数内同州沙苑羊非急用徒劳民尔自今罢之朕居深宫劳民之事岂能尽知似此当具以闻戊午 
观稼于近郊秋八月癸卯朔诏朝臣曰朕尝谕汝等国家利便治体遗阙皆可直言外路官民亦尝言事汝等终无一语凡政事所行岂能皆当 
自今直言得失毋有所隐乙巳帝谓宰臣曰随朝之官自谓厯一考则当得某职两考则当得某职第务因循碌碌而己自今以外路官与内除 
者察其公勤则升用之但苟简于事不须任满便以本品出之赏罚不明岂能勤勉庚戌帝谓宰臣曰五品以下阙员甚多而难于得人卿等曾 
无一言见举者欲画久安之计兴百姓之利而无良辅佐所行皆寻常事耳虽日日视朝何益之有卿等宜勉思之冬十月甲寅帝谓宰臣曰卿 
等凡有奏朕何尝不从自今朕旨虽出宜审而行有未便者即奏改之或在下位有言尚书省所行未便者亦当改之丙寅赫舍哩良弼进睿宗 
实录戊辰帝谓宰臣曰衍庆宫图画功臣已命增为二十人如丞相韩企先自本朝兴国以来宪章法度多出其手至于关决大政但与大臣谋 
议终不使外人知觉汉人宰相前后无比若褒显之亦足示劝慎无遗之十一月戊寅帝幸东宫谓皇太子曰朕为汝措天下当无复有经营之 
事汝惟无忘祖宗纯厚之风以勤修道德为孝明信赏罚为治而已如辽之海滨王以国人爱其子嫉而杀之此何理也子为众爱愈为美事所 
为若此安有不亡唐太宗谓高宗曰尔于李绩无恩今以事出之我死宜即授以仆射彼必致死力矣君人者焉用伪为受恩于父安有忘报于 
子者乎朕御臣下惟以诚实耳丙戌朝享于太庙丁亥有事于圜丘石琚奏其礼帝曰祭天在诚不在仪仗之盛前朝汉人惟务整肃此自奉耳 
非敬天也 【据史纬补辑】 大赦羣臣奉上尊号十二月丙辰参知政事敬嗣晖薨辛酉进封越王永中为赵王随王永功曹王渖王永成豳 
王徐王永升虞王滕王永蹈徐王薛王永济滕王乙丑赵王永中曹王永功俱授明安仍命永功亲治事以习为政

　　钦定续通志卷四十九

　　●钦定续通志卷五十　金纪四

　　金纪 【四】

　　世宗 【二】

　　○世宗二

　　大定十二年春正月戊寅诏有司凡陈言文字皆国政利害自今言有可行以其本封送秘书监当行者录副付所司丙申以水旱免中都 
西京南京河北河东山西陕西去年租税二月壬寅帝谕诸王府长史曰朕选汝等欲劝导诸王使之为善如诸王所为未善当力陈之尚或不 
从则具某日行某事以奏丙午尚书省奏清强官同知城阳军事山和尚等暗察明访皆着政声诏进官旌赏速议升除庚戌帝如顺州春水癸 
丑还都丙辰诏自今官长不法其僚佐不能纠正又不上言者并坐之三月乙亥诏赃污之官己被廉问若仍旧职必复害民其遣使诸道即日 
罢之癸巳以前西北路招讨使伊喇道为参知政事丁酉北京曹贵等谋反伏诛夏四月丁巳纳哈塔齐锦等谋反伏诛癸亥诏宰臣曰诸府少 
尹多阙员当选进士虽资叙未至而有政声者擢用之乙丑荆王文以赃罪夺爵降授德州防御使丙寅尚书右丞相赫舍哩志寍薨丁卯准布 
来贡五月癸酉帝如百花川甲戌命赈山东东路和伦明安民饥丁丑次珠卜奇久旱而雨戊寅观稼禁扈从蹂践民田癸未谕宰臣曰朕每次 
舍凡秣马之具皆假于民闲多亡失不还其主此弹压官不职可择人代之所过即令询问但亡失民闲什物并偿其直乙酉诏给西北路人户 
牛六月甲寅如金莲川秋九月丙子至自金莲川丁亥鄜州李方等谋反伏诛冬十月丙辰以德州防御使文赀产赐其兄之子耀珠且论其母 
文之罪汝等皆当连坐念宋王有大功于国故置不问仍以家产赐汝子十一月甲戌帝谓宰臣曰宗室中有不任官事者朕欲授以散官量予 
廪禄未知前代何如石琚曰陶唐之亲九族周家之内睦九族见于诗书皆帝王美事也曹国公主之家奴犯事宛平令刘彦弼杖之主怒辱彦 
弼帝闻之深责公主又以台臣徇势畏忌不敢言夺俸一月以陕西统军使璋为御史大夫戊子帝屏侍臣与宰臣议事记注官亦退帝曰史官 
记人君善恶朕之言动及与卿等所议皆当与知其于记录无或有隐可以朕意谕之十二月丁酉诏遣官及护卫二十人分路选年二十以上 
四十以下有门地才行及善射者充护卫不得过百人冀州民王琼等以谋反伏诛德州防御使文以谋反伏诛辛丑出宫女二十余人辛亥禁 
审录官以宴饮废公务诏金银坑冶听民开采毋得收税以图克坦克寍为枢密副使
　　十三年春正月癸酉尚书省奏南客车俊等因榷场贸易误犯边界罪当死帝曰本非故意可免罪发还毋令彼国知之恐复治其罪诏有 
司严禁州县坊里为民害者闰月壬子诏太子詹事曰东宫官属尤当选用正人如行检不修及不称职者具以名闻洛阳县贼攻卢氏县杀县 
令李庭才亡入于宋三月乙卯帝谓宰臣曰会寍乃国家兴王之地自海陵迁都永安女真人寖忘旧风朕曩时见女真风俗迄今不忘今之燕 
饮音乐皆习汉风盖以备礼也非朕心所好东宫不知女真风俗第以朕故尚存之恐异时一变此风非长久之计甚欲一至会寍使子孙得见 
旧俗庶几习效之谕太子詹事刘仲诲曰太子生于富贵易入于侈惟当导以淳俭朕自即位以来服御器物往往仍旧卿以此意谕之夏四月 
己巳定出继子所继财产与本家财产通数均分授洺州孝子刘政太子掌饮丞乙亥帝御睿思殿命歌者歌女真词顾谓皇太子及诸王曰朕 
思先朝所行之事未尝暂忘故时听此词亦欲令汝辈知之汝辈自幼惟习汉人风俗不知女真纯实之风至于文字语言或不通晓是忘本也 
汝辈当体朕意至于子孙当遵朕教诫也辛巳更定盗祭物法五月壬辰朔日有食之戊戌禁女真人毋得译为汉姓邓州民范三殴杀人当死 
而亲老无侍帝曰在丑不争谓之孝孝然后能养斯人以一朝之忿忘身及亲可论如法其亲官与养济秋七月庚子复以会寍府为上京庚戌 
罢岁课雉尾八月丁卯以赵王永中为枢密使诏赐诸明安穆昆廉能三等官赏冬十月丙子以前南京留守唐古安礼为尚书右丞十一月帝 
谓宰臣曰外路正五品职事多阙员苟有贤能用能不次壬子吏部尚书梁肃请禁奴婢服罗绮帝曰近已禁服明金行之以渐可也且教化之 
行当自贵近始朕宫中服御常自节约近民闲风俗比正隆时间稍淳俭卿等当更务从俭素使民知所效
　　十四年春正月壬戌以大兴尹璋使宋有罪杖之戊寅诏免去年被水旱百姓租税三月甲午帝谓大臣曰海陵纯尚吏事当时宰执止以 
案牍为功卿等当思经济之术不可狃于故常也又徧谕明安穆昆之民今后不许杀生祈祭若遇节辰及祭天日许得饮会自二月一日至八 
月终并禁绝饮燕亦不许赴会他所恐妨农功虽闲月有犯痛饮者抵罪又命应卫士有不闲女真语者并勒习学仍自后不得汉语甲辰帝更 
名雍夏四月乙丑帝谕宰臣曰闻愚民祈福多建佛寺虽已条禁尚多犯者宜申约束无令徒费财用戊辰有事于太庙以皇太子摄行事乙亥 
帝御垂拱殿顾谓皇太子及亲王曰人之行莫大于孝弟孝弟无不蒙天佑汝等宜尽孝于父母友于兄弟自古兄弟之际多因妻妾离闲以至 
相违妻者外属耳可比兄弟之亲乎若妇言是听而兄弟相违甚非理也汝等当以朕言常铭于心五月甲午如金莲川秋九月丁亥还都癸卯 
帝谓侍臣曰朕自在潜邸以至于今于亲属旧知未尝欺心有徇近御史台奏枢密使永中致书河南统军使完颜仲托以卖马朕知而不问是 
自欺其心也夙夜负愧甚于抱疾冬十月乙卯朔诏图画功臣二十人于衍庆宫圣武殿左右庑 【按图画功臣增为二十人已见大定十一 
年纪中此又诏图功臣二十人盖因请增定十五人谥号而申纪之非复出也】 十一月甲申朔日有食之戊戌召尚食局使谕之曰大官之食 
皆民脂膏日者品味太多不可徧举徒为虚费自今止进可口者数品而已十二月戊寅以完颜守道为右丞相图克坦克寍为平章政事
　　十五年春正月 【按金史原文于正月下载阙字今无可采补姑仍其旧】 秋七月丙午展盘与所部喀喇贝欢等内附八月宋遣汤邦 
彦来申议陵寝 【按续通鉴纲目载宋淳熙二年八月以左司汤邦彦为金国申让使即世宗大定十五年也宋史所载亦同又载邦彦至金 
引见金主不能措一辞而还宋史亦载淳熙三年四月丁酉汤邦彦奉使无状流新州编管是邦彦固巳充使至金矣金史失载今据补辑】 九 
月辛卯高丽西京留守赵位宠叛其君请以慈悲岭以西鸭绿江以东四十余城内附不纳闰月乙酉朔定应禁弓箭鎗刀路分惟品官家奴客 
