<!-- { "loadSidebar": true } -->
石数折辱之会侍宴殿中易之引蜀商宋霸子等博塞后前安石跪奏商等贱类不当戏殿上顾左右引出坐皆失色后以安石辞正改容慰勉 
凤阁侍郎陆元方自以为不及退告人曰韦公真宰相后尝幸兴泰宫议趋疾道安石曰此道板筑所成非自然之固千金子且诫垂堂况万乘 
可轻乘危哉后为回辇长安二年同凤阁鸾台三品俄又知纳言检校扬州大都督府长史神龙元年罢政事俄复同三品迁中书令兼相王府 
长史封郧国公赐封三百户加特进为侍中中宗与韦后以正月望夜幸其第赉赐不赀帝尝幸安乐公主池主请御船安石曰御轻舟乘不测 
非帝王事乃止睿宗立授太子少保改封郇国复为侍中中书令进开府仪同三司太平公主有异谋欲引安石数因其壻唐晙邀之拒不往帝 
一日召安石曰朝廷倾心东宫卿胡不察对曰太子仁孝天下所称且有大功陛下今安得亡国语此必太平公主计也帝矍然曰卿勿言朕知 
之主窃闻乃构飞变欲讯之赖郭元振保护免迁尚书右仆射兼太子宾客同三品俄罢政事留守东都会妻薛怨壻婢笞杀之为御史中丞杨 
茂谦所劾下迁蒲州刺史徙青州安石在蒲太常卿姜皎有所请拒之皎弟晦为中丞以安石昔相中宗受遗制而宗楚客韦温坛削相王辅政 
语安石无所建正讽侍御史洪子舆劾举子舆以更赦不从监察御史郭震奏之有诏与韦嗣立赵彦昭等皆贬安石为汪州别驾皎又奏安石 
护作定陵有所盗没诏藉其赃安石叹曰祇须我死乃己发愤卒年六十四开元十七年赠蒲州刺史天宝初加赠左仆射郇国公谥文贞二子 
陟斌

　　韦陟
　　韦斌
　　韦叔夏
　　韦绦
　　韦抗

　　 韦陟

　　陟字殷卿与弟斌俱秀敏神龙二年安石为中书令陟甫十岁授温王府东阁祭酒朝散大夫善文辞书有楷法一时知名士皆与游开元 
中居丧以父不得志殁乃与斌杜门不出八年亲友更往敦晓乃强调为洛阳令宋璟见陟叹曰盛德遗范尽在是矣累除礼部郎中中书令张 
九龄引为舍人与孙逖梁陟并司书命时号得才迁礼部侍郎陟于鉴裁尤长故事主司取人以一日试为高下陟许自通所工先就其能试之 
己乃程考由是无遗材迁吏部侍郎选人多伪集与正调相冒陟风采严正擿辨无不首伏每岁黜正数百员号为精敏自以才地可坐阶三公 
居常简贵视僚党謷然其以道谊合虽后进布衣与均礼李林甫忌之出为襄阳太守徙河南采访使以判官员锡善讯覆支使韦元甫工书奏 
时号员推韦状陟皆倚任之俄袭郇国公坐事贬守锺离义阳后为河东太守兼本道采访使以失职内怏怏颇饷谢权幸欲自结天宝十二载 
入考华清宫杨国忠恶其才望讽拾遗吴豸之使发陟罪豸之乃劾陟馈遗事国忠又使韦元忠左验陟惶悸赂吉温求捄由是俱得罪陟贬桂 
岭尉 【按通鉴以此为十二载事盖陟以十二载诣行在二贬官则右明年也】 再贬平乐会安禄山陷洛阳弟斌没贼国志欲构陟与贼通 
密谕守吏令胁陟使忧死州豪杰共说曰昔张说被窜匿陈氏以免今若诏书下谁敢庇公愿公乘扁舟遁去事寍乃出不亦美乎陟慨然曰命 
当尔其敢逃刑因坚卧不出岁余肃宗即位起为吴郡太守会永王兵起委陟招谕乃授御史大夫江东节度使与高适来瑱会安州陟为载书 
登坛誓众辞旨慷慨士皆陨泣永王败帝趣陟赴凤翔初季广琛从永王乱非其本谋陟表广琛为厯阳太守慰安之至是恐广琛有后变乃驰 
往慰谕而后赴征帝雅闻陟名欲倚以相及是迁延疑有顾望意止除御史大夫会杜甫上表论房管词意迂慢帝令陟与崔光远颜真卿按之 
陟奏甫言虽狂不失谏臣体帝繇是疏之将军王去荣杀其本县令帝将宥之陟又以为不可时朝臣着位不肃殿中有相吊哭者帝以陟不任 
职用颜真卿代之更拜吏部尚书久之宗人伐墓栢坐不相教贬绛州刺史迁授太常卿吕諲入辅荐为礼部尚书东京留守史思明逼伊洛李 
光弼议守河阳陟率东京官属入关避之诏授吏部尚书就保永乐不许至京卒年六十五赠荆州大都督陟早有名而为林甫国忠摈废及肃 
宗择相自谓必得以后至不用郁郁不得志疾且卒叹曰吾道穷于此乎性侈纵喜饰服马侍儿阉童列左右常数十侔于王宫主第穷治馔羞 
择膏腴地艺谷麦以鸟羽择米每食视庖中所弃其直犹不减万钱宴公侯家虽极水陆曾不下筯常以五采笺为书记使侍妾主之陟惟署名 
自谓所书陟字若五朵云时号郇公五云体永泰元年赠尚书左仆射太常博士程皓议谥忠孝颜真卿以为许国养亲不两立不当合二行为 
谥主客员外郎归崇敬亦驳正之右仆射郭英乂卒用太常议云

　　 韦斌

　　斌父为相时授太常通事舍人少修整好文艺容止严峭有大臣体与陟齐名开元中薛王业以女妻之迁秘书丞天宝中为中书舍人兼 
集贤院学士改太常少卿李林甫构韦坚狱斌以宗累贬巴陵太守移临汝久之拜银青光禄大夫列五品时陟守河东而从兄由为右金吾卫 
将军绦为太子少师四第同时列戟衣冠罕比者禄山陷洛阳斌为贼得署以黄门侍郎忧愤卒干元元年赠秘书监斌天性质厚每朝会不敢 
离立笑言尝大雪在廷者皆振裾更立斌不徙足雪甚几至鞾亦不失恭子况少隐王屋山孔述睿称之及述睿以谏议大夫召荐况为右拾遗 
不拜未几以起居郎召半岁辄弃官去徙家龙门除司封员外郎称疾固辞元和初授谏议大夫勉谕到职数月乞骸骨以太子左庶子致仕卒 
况虽世贵而志冲远不为声利所迁当时重其风操

　　 韦叔夏

　　叔夏安石兄通礼家学擢明经第厯太常博士高宗崩恤礼亡缺叔夏与中书舍人贾大隐博士裴守真譔定其制擢春官员外郎武后拜 
洛享明堂凡所沿改皆叔夏祝钦明郭山恽等所裁讨每立一议众咨服之累迁成均司业后又诏五礼仪物司礼博士有所修革须叔夏钦明 
等评处然后以闻进位春官侍郎中宗复位转太常少卿为建立庙社使进银青光禄大夫累封沛郡公国子祭酒卒赠兖州都督修文馆学士 
谥曰文子绦

　　 韦绦

　　绦开元时厯集贤修撰光禄卿迁太常唐兴礼文虽具然宗庙制度时有缪缺至显庆中许敬宗建言笾豆以多为贵宗庙之数不可踰郊 
请大祀十二中祀十小祀八大祀中祀簠簋■〈登瓦〉俎皆一小祀无■〈登瓦〉诏可 【按唐会要敬宗此奏在永徽二年而新书以为 
显庆未知就是】 开元二十二年 【新书于礼器服制二议迭书二十三年知此为二十二年之误也旧书礼仪志作二十二年会要作二十 
三年通鉴并两事皆系之二十四年今从旧书】 敕令以笾豆之荐未能备物宜诏礼官学士共议以闻绦请宗庙笾豆每室皆加十二又言酌 
献酒爵制度全小仅无一合执持甚难宜稍大之兵部侍郎张均职方郎中韦述议曰礼天之所生地之所长苟可荐者莫不咸在圣人知孝子 
之情深而物类无限故为之节使物有品器有数贵贱差降不得踰越左传曰享以训恭俭宴以示慈惠恭俭以行礼慈惠以布政享之与宴犹 
且异文祭尊所陈固不同矣且人之嗜好本无凭准燕私之馔与时迁移故圣人一约以礼屈到嗜芰屈建不以荐以为不以私欲干国之典今 
欲取甘旨肥浓皆充祭用苟踰旧制其何极焉虽笾豆有加岂能备也若以今之珍馔平生所习求神无方何必师古是簠簋可去而盘盂桮案 
当御矣韶濩可息而箜篌笙笛应奏矣且自汉以来诸陵皆有寝宫岁时朔望荐以常馔固可尽孝子之心至宗庙正礼宜依典故又按旧制一 
升曰爵五升曰散礼称贵者献以爵贱者献以散此贵小贱大以示节俭请如故太子宾客崔沔曰祭祀之典肇于太古人所饮食必先严献未 
有火化则有毛血之荐未有曲蘖则有元酒之奠施及后王礼物渐备然以神道致敬不敢废也铏俎笾豆簠簋尊罍周人时馔也其用通于燕 
享宾客周公制礼乃与毛血元酒同荐鬼神国家由礼立训因时制范清庙时享礼馔备进用周制也园寝上食时膳具陈遵汉法也职贡助祭 
致远物也有新必荐顺时令也苑囿之内躬稼所收搜田之时亲发所中莫不荐而后食尽诚敬也若此至矣复何加焉但当申敕有司无或简 
怠则浓腴鲜美尽在矣不必加笾豆之数也至于祭器视物所宜故大羹古馔也盛以■〈登瓦〉■〈登瓦〉古器也和羹时馔也盛以铏铏 
时器也亦有古馔而用时器者故毛血于盘元酒于尊未有进时馔用古器者古质而今文有所不称也礼部员外郎杨仲昌户部郎中杨伯成 
左卫兵曹参军刘秩等请如旧便帝乃诏太常择品味可增者稍加焉绦又请每室加笾豆各六四时以新果珍羞实之制可又诏献爵用药升 
一升 【按食货志调钟律测晷景合汤药及冠冕制用小升小两自余公私用大升大两药升即小升也别本作龠升误】 以合古义二十三 
年诏书服纪所未通者令礼官学士详议绦上言外祖父母正尊请进至大功九月姨舅侪亲服宜齐等请进舅至小功五月堂姨舅亲舅母古 
未有服并望加至袒免于是韦述议曰自高祖至元孙谓之九族由近及远差其轻重遂为五服传曰外亲之服皆缌郑玄曰异姓正服不过缌 
外祖父母小功以尊加从母小功以名加舅甥外孙中外昆弟皆依本服缌麻若以匹敌外祖则祖也舅则伯叔也父母之恩不殊而独杀于外 
者有以也禽兽知母而不知父野人则父母等都邑之士则知尊祢大夫学士则知尊祖家无二尊丧无二斩人之所奉不可二也持重于大宗 
者降其小宗为人后者降其父母女子出嫁杀其本宗盖所存者远所抑者私也今若外祖及舅加服一等堂舅及姨列于本服则中外之制相 
去几何且五服有上杀之义出于祖者服不得过于祖出于曾祖者服不得过曾祖堂姨舅出于外曾祖若为之服则外曾祖父母外伯叔祖父 
母亦宜制服矣外祖至大功则外曾祖小功外高祖缌推而广之是与本族无异矣且服皆有报则堂甥外曾孙侄女之子皆当制服矣圣人岂 
薄其骨肉恩爱哉本于公者末于私议有所断不得不然苟可加也亦可减也先王之制谓之彛伦一紊其叙庸可止乎请依仪礼丧服为定杨 
仲昌又言魏征始议加舅服至小功五月虽征贤也而周孔圣也以贤改圣后学何从外祖父母进至大功则岂无加报于外孙乎外孙而报以 
大功则本宗之庶孙用何等耶帝手敕曰议既为姨舅服小功则舅母不得全降宜服缌堂姨舅宜袒免若谓所服不得过本宗复为外曾祖父 
母外伯叔父母制服亦何伤皆亲亲意也侍中裴耀卿中书令张九龄礼部尚书李林甫奏言外服无降甥为舅母报之夫之甥既报则夫之姨 
舅又当服恐所引益疏诏曰姨舅属近以亲言之亦姑伯之匹可曰所引疏耶妇人从夫者也夫于姨舅既服矣从夫而服是谓睦亲卿等宜熟 
计耀卿等奏言舅母缌堂姨舅袒免请准制旨自我为古罢诸儒议制曰可二十六年诏绦每月奏月令一篇每孟月朔日于宣政侧设榻东向 
置案绦坐读之诸司官长悉升殿坐听岁余罢高宗上元三年将祫享议者以礼纬三年祫五年禘公羊家五年再殷祭二家舛互莫能断决太 
学博士史璨 【新书作史元会要作史元璨】 议曰春秋僖公三十三年十二月薨文公二年八月丁卯大享于太庙公羊曰祫也则三年丧 
