<!-- { "loadSidebar": true } -->
　　公孙 【○宋公孙一淳熙进士元公孙辅至正进士明公孙让安吉知县】
　　司徒 【宋司徒绰元佑登科明司徒绶新会训导】
　　司空 【宋司空宗韩绍圣登科明司空禧定海知县】
　　闾邱 【○宋闾邱昕吏部侍郎谥清简明闾邱玉瑞州推官】
　　西门 【○宋登科有西门治西门解明西门炳洧川县丞】
　　西方 【○宋登科西方琥】
　　成公 【○宋成公策通直】
　　青阳 【○宋进士青阳燮青阳泰元青阳梦炎官尚书】
　　东方 【○明东方正石屏知州】
　　公冶 【○明公冶志洪武中以材任佥都御史】
　　巫马 【○明巫马寿万厯举人】
　　（臣）等谨案公孙氏司徒氏司空氏闾邱氏西门氏西方氏成公氏青阳氏东方氏公冶氏巫马氏俱见郑志因希姓续载宋明人名依 
韵附见以资稽考故于注首加圈别之后仿此
　　子行 【周子行敬子卫大夫】
　　浩生 【周浩生不害】
　　比人 【汉比人交四门博士】
　　古口 【汉古口引】
　　驳马 【汉驳马少伯见容斋随笔】
　　友通 【汉友通期见容斋随笔】
　　左邱 【姓氏辩证曰临川李瑞卿言蜀人有卖卜者左邱氏自云左邱明之后又尝见御史姓左者问其先出邱明乎御史曰左与左邱 
本自两氏因知蜀卜者果不妄】
　　（臣）等谨按孔子所称者古之闻人姓左邱名明郑樵所谓居左邱者也着春秋传者姓左名邱明郑樵所谓楚史倚相之后与左史氏 
同族者也但樵以地为氏内并未列入左邱氏殊失之疏漏今补入
　　水邱 【○吴越都监水邱昭券宋进士水邱袤水邱咨龙明水邱进水邱曦俱举人】
　　主父 【○宋登科主父诘】
　　毋邱 【○宋登科毋邱会毋邱斌】
　　赣娄 【周赣娄子】
　　少西 【姓氏辩证曰出自妫姓陈公子夏之后别为少西氏】
　　下门 【姓氏辩证曰国语周景王大夫下门子之后因氏焉世本晋有大夫下门聪】
　　鬬谷 【楚令尹鬬谷于菟按左传谷作谷】
　　乘马 【汉书周勃传勃斩陈豨将军乘马降师古曰姓乘马名降】
　　胜屠 【汉有胜屠公】
　　傅其 【汉傅其义】
　　利作 【英贤传后汉安乐任序同郡利作氏也】
　　大公 【宋大公鼎户部使】
　　第五 【○宋第五寍远嘉定进士明第五规永乐举人】
　　太史 【○宋太史洵武太史邵俱绍兴进士】
　　侍其 【○明待其备高安人】
　　伯州 【周伯州犂楚臣】
　　甪里 【汉甪里先生四皓之一甪里若叔后汉人】
　　默台 【汉默台峰】
　　涉其 【汉涉其帑】
　　赤章 【韩子智伯以钟遗仇繇赤章蔓枝谏令不受】
　　谷那 【唐谷那律弘文馆学士】
　　铁力 【明铁力必失鸿胪寺序班】
　　乐正 【○宋乐正子长即墨人遇仙家授巨胜赤散方年逾百八十岁入劳山不知所终】
　　濮阳 【○明濮阳恭永乐进士】

　　钦定续通志卷八十八

　　●钦定续通志卷八十九　六书略一

　　六书略 【一】

　　（臣）等谨按郑樵作六书略推本于经术之明皆由小学其义诚当已惟是专以隶书论六书而不求诸籀篆是以错误间生葢自史籀 
作大篆之后小篆与隶书相继递兴凡将元尚等篇皆古法所留遗而后世或传或不传即其传者若史游急就章扬雄方言等书亦非尽古人 
之旧惟许慎说文解字一书虽一淆于唐之李阳冰又参错于南唐之徐铉独其偏旁点书未改旧观于小篆之法厘然具备则六书之义犹得 
有所依据故言六书者惟说文最为近古若隶法即今之楷书 【梁庾肩吾云隶书今之正书唐张怀瓘云隶书程邈造字皆直正亦曰真书 
宋赵明诚云隶者今之楷书亦曰真书王应麟云自唐以前皆谓楷字为隶】 虽从篆出而已离其初意故林罕字源偏旁小说序谓隶书有不 
抛篆者有全违篆者有减篆者有添篆者有篆隶同文者非究于篆无由晓隶葢文字之讹实由隶书始郑氏仅从隶法以求六书则沿其流而 
不究其源如以星字作○ 【星字古文作□篆文作□】 而释之云古文星小则为星大则为盘释酉 【古文作□】 字云酉即卣也卣 
即尊也释真 【古文作□】 字云从匕从具变化之具等类未免于古人之旨稍有乖牾若其分别部居罗列文字于象形则有十形六象及 
兼声兼意于指事则兼声形意三体于会意则合同异二母转注之类则有四谐声之类则有六假借之类则有十二固极该洽矣逮乎元明以 
来诸家发明六书之义更互演说类例滋多至如魏校王应电吴元满之属揣测形声依文立范人自为说家自为疏一点画之微一横直之式 
必推衍其体象以致傅会穿凿之弊皆颇不免焉推其发原则郑樵之志别类太多未必不为后人所借口也考许慎说文始一终亥中闲初未 
尝区别六书类例而六书之类例自条贯于其中元明以来述者虽多就其中差可据者若元载侗之六书故止及其五而不及于假借杨桓之 
六书统不及其五而止及于谐声其它若张有复古编不区分六者而义已可以兼通周伯琦赵古则诸书分晰六者而义转待于互见何者会 
意之法有近于指事指事之变有类于转注转注之体有涉于象形今必欲取九千之籀文字字分肌析理各指一例已有所不能矣况于楷书 
数万之字而能一一分其类例乎且字者孳也所以究天地之精华通百昌之蕃汇而文明日启训诂相宣事以适用为先礼以时宜为大贵沿 
波而讨源无举本而遗末今续修郑志依类条次谨择诸书所载可以上下通贯而无执于一时一家之论者自象形以下虽仿郑例而字必确 
征不敢稍有臆附其诸家之说可以资考据者略附于后若郑志于六书之后兼载古今殊文一代殊文诸国殊文而并及梵书之制今以辽金 
元字各缘起略可考者附缀卷末以备六书之制又郑志所列上古殊文约举数条祗存大概而鼎彝刀布流传后世其中可以征信者正复不 
少今亦略加辑述于后以申郑志所未备云

　　象形一
　　指事二

　　○象形一

　　（臣）等谨按六书之次序郑康成周官保氏注引郑司农说一象形二会意三转注四处事五假借六谐声贾公彦周礼疏因之班固汉 
书艺文志一象形二象事三象意四象声五转注六假借颜师古汉书注因之许慎说文解字一指事二象形三谐声四会意五转注六假借卫 
恒书势因之徐锴之说文系传周伯琦之说文字源皆一象形二指事三会意四谐声五转注六假借其叙次与汉书艺文志同张有之复古编 
赵古则之六书本义吴元满之六书正义一象形二指事三会意四谐声俱同惟以假借居转注之前叙次微异杨桓之六书溯源王应电之同 
文备考一象形二会意与周礼注同而杨氏则三指事四转注五谐声六假借王氏则三指事四谐声五转注六假借又自各异戴侗之六书故 
一指事二象形与说文同而三会意四转注五谐声六假借复互异焉郑志则以象形居一指事居二会意居三转注居四谐声居五假借居六 
今谨依郑志原例编次又按宋元以后言六书者同异滋多难以尽据惟元黄公绍古今韵会所分注象形会意各条悉依说文系传原本无失 
许慎之旧故兹以韵会核校慎传所列者为主而参以戴侗六书故周伯琦六书正讹包希鲁六书补义其余诸家所引绪棼而旨歧者概不敢 
取又郑志原图每条下又分正生侧生兼生续生各目虽字以孳生为义原其条晰无所不该然必指目造端一一分属亦恐转有牵合泥滞之 
弊故但以六书分列而郑之细目不复重加件系云
　　八 【八别也象分别相背之形徐锴曰数之八两两相背是别也○按郑志所列诸字并无一定之部分次第今续编诸字依说文系传 
所载者居多是以悉据说文部分叙之又按说文系传第一条解字之文皆依许慎之旧今每条所引说文之语不复明出说文字以省繁赘又 
郑志所列诸字之下有以篆书注其形者有以楷书释其体者今惟其字必须篆始明者谨用篆书别之若其笔画篆与楷皆可显著者即用楷 
书作注以昭省便】 齿 【口龂骨也象口齿之形】 牙 【贝牡齿也象上下相错形徐锴曰比于齿为牡】 只 【语已词也从口象气 
下引之形】 鸟 【□长尾禽总名鸟之足似□故从匕今文作鸟】 胃 【本作□谷府也从□从□象形隶作胃○按说文及系传古作 
某象形与今楷书绝异者今概不载若其与楷书尚相近而形声体用未改其旧者则仍载之】 刀 【徐锴曰象刀背与刃也】 刃 【徐 
锴曰若今刀刃皆别铸刚铁故从□】 竹 【□象箬下垂形】 豆 【从口象形○按口象器腹之形与口耳之口不同】 爵 【□礼器 
也本作□象爵之形中有鬯酒□持之也徐锴曰□象爵头廿其盛酒处厂其尾柄也】 弋 【□□也象析木锐衺者形□象物挂之也本作 
弋今作杙】 朵 【徐错曰□象其垂形按□亦象形非乃字亦非几字】 巢 【鸟在木上也徐谐曰□三鸟也□巢形也】 回 【□转 
也从口中象回转之形】 贝 【□海介虫徐锴曰下象其垂足尾也】 鼎 【□三足两耳象折木以坎】 克 【□肩也象屋下刻木之 
形徐锴曰肩任也任者又负荷之名也与肩膊义通故此字下亦微象肩字之上也能胜此物谓之克也本作□今作克】 秀 【徐锴曰禾实 
也有实之象下垂也○按□即下垂象形与乃字不同】 米 【矿实也象禾黍之形徐锴曰穬颗粒也十其粰汇开而米见也□□米之形也 
○按□□皆象形与七八之八不同】 气 【本作□象云气之形徐锴曰象云起貌也今作气】 臼 【中象米也】 瓜 【徐锴曰□瓜 
实也外□蔓也】 巵 【□圜器也所以节饮食象人□在其下徐谐曰厂象人□节也一专言也】 广 【因广为屋象对刺高屋之形徐 
锴曰因广为屋故但一边下】 石 【山石也在厂之下口象形○按口亦象形则与口音围者不同徐锴曰口音围误也】 冉 【□本作 
冄徐锴曰冄弱也象毛细而下垂今作冉】 象 【南越大兽长鼻牙象耳牙四足之形】 马 【象马头髦尾四足之形】 犬 【□狗之 
有悬蹏者也徐锴曰蹏足趾高象犬之长体垂耳也】 鼠 【徐锴曰上象齿下象腹爪尾鼠好啮伤故象齿】 囟 【头会匘葢也】 心  
【□人心在身之中】 鱼 【徐锴曰下火象尾而已非水火之火】 户 【半门为户】 门 【从二户】 耳 【□主听也】 手 【 
拳也□象五指之形】 刈 【本作乂芟草也从□□相交徐锴曰象刈草之刀形后人加刂作刈】 曲 【本作□象气曲受物之形】 蟊  
【□食草根者本作■〈吊上虫下〉从虫吊象形徐锴曰惟此一□象虫形不从矛】 勺 【挹取也象中有实形】 几 【几踞几也徐 
锴曰人所凭坐也】 四 【四阴数也象四分之形毛晃曰从口从八口象四方八者别也】 宁 【□辨积物也徐锴曰象上隆四周之形 
