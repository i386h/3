<!-- { "loadSidebar": true } -->
　　窦建德　　　薛举【仁果】　　李轨　　刘武周【苑君璋高开道】　　　刘黑闼【徐圆朗】

　　（臣）等谨按班孟坚汉书改史迁之例以陈胜项籍为列传之首自后史家咸宗之范蔚宗后汉书首列圣公盆子以及公孙述隗嚣等 
传陈承祚魏志亦首列董袁刘吕诸传葢草味羣雄皆为兴朝驱除史家叙述其事以见创业之艰难于例固不可略也唐新旧二史以李密王 
世充窦建德等为列传首葢取斯例但考李密王世充二人隋书已为列传郑樵通志业经采入兹既续郑氏之书不宜复载自窦建德以下则 
以类叙次分为二卷云

　　窦建德
　　辥举
　　李轨
　　刘武周
　　高开道
　　刘黑闼

　　△窦建德

　　窦建德贝州漳南人 【按新史建德自言汉景帝太后父安成侯之裔及僭号使人祠观津先墓事涉附会今不取】 少重然诺材力绝 
人乡人丧亲贫无以葬建德方耕闻之太息遽解牛以给丧事盗夜劫其家建德立户下盗入击三人死余不敢进请其尸建德曰可投绳系取 
之盗投绳建德乃自縻使盗曳出跃起捉刀复杀数人繇是益知名为里长犯法亡会赦归久之父卒里中送葬千余人所赠予皆让不受隋大 
业七年募兵伐辽东建德补队长方如军会邑人孙安祖盗羊为县令补劾笞辱 【按旧书及通鉴皆云安祖家为水所漂妻子馁死县以安 
祖骁勇亦选在行中安祖辞贫白言漳南令令怒笞之与此异此据新书及隋季革命记】 安祖刺杀令亡抵建德建德阴舍之时山东饥羣盗 
起乃谋曰今水潦为灾民力刓敝主上不是恤而亲驾临辽且往岁西征十不一返创夷未复又重发兵人情危骇易以摇动丈夫当建功于世 
讵为亡命虏乎我闻高鸡泊广袤数百里葭薍阻奥可以违难乘闲窃出掠敓足以自资因得聚豪杰且观时变以就大计安祖然之建德为招 
无赖少年数百人使安祖率之入高鸡泊为盗安祖号摸羊公 【旧书自称将军通鉴同】 时鄃人张金称亦结众万余依河渚闲蓚人高士 
达兵千余屯清河鄙上诸盗往来漳南多杀掠独不入建德闲郡县意建德与贼通捕族其家建德至河闲闻家屠灭即率麾下二百人亡归士 
达士达自称东海公以建德为司兵安祖为金称所杀其下数千人归建德众益盛至万人犹保高鸡泊倾身接物执苦与士卒均由是能致人 
死力十二年涿郡通守郭绚率兵万人讨士达士达自以智力不及建德乃推为军司马以兵属焉建德使士达守辎重自以精兵七千迎绚诈 
为亡状遣绚书约条请前驱执贼自効绚信之引兵从建德至长河界兵懈不设备建德袭杀其军数千人绚以数十骑去追斩于平原隋遣太 
仆卿杨义臣讨破张金称于清河乘胜欲遂入高鸡泊建德谓士达曰隋善将独义臣耳新破金称其锋不可当引兵避之彼欲战不得军老食 
乏乘之可有功士达不纳留建德守壁身将兵逆战置酒享士建德闻曰东海公未捷遽自矜大祸至不日矣隋兵胜必长驱而来吾不能独支 
乃留众保壁帅锐士据险待后五日义臣斩士达于阵追北薄垒守兵溃建德以百余骑走饶阳饶阳无备因取之义臣已杀士达谓余党不足 
忧引去故建德得还平原为士达发丧招溃卒得数千人军复振自称将军初佗盗得隋官及士人必杀之惟建德恩遇甚备引故饶阳长宋正 
本为客尊任之参决军议隋郡县吏多以地归之势益张众至十余万十三年正月筑坛场于河闲乐寿自立为长乐王建元丁丑 【按大业 
十三年岁在丁丑建德以丁丑纪元必在其岁新书系之十四年误又大业十四年即唐武德元年也新书建德传先书大业十四年又书武德 
元年亦误今并考正】 署官属分治郡县七月隋右翊卫将军薛世雄 【通鉴作左御卫大将军涿郡通守】 督兵三万讨之屯河闲七里 
井建德以劲兵伏旁泽中悉拔诸城伪遁世雄以为畏稍弛备建德率敢死士千人袭之会大雾昼冥隋军惊溃相腾藉死者如邱世雄自变量百 
骑亡去尽得其众获河闲丞王琮劳遣之琮复婴城建德进攻未下明年河闲食尽闻炀帝遇弒琮率吏发丧乘城大临建德遣使八吊琮因请 
降建德为退舍饬僎具琮率郡属素服面缚军门建德亲释之麾下或言河闲久拒守多杀士今力穷而下请烹之建德曰琮谊士也吾方旌擢 
以励事君者且往为盗可妄杀人今将安百姓安天下而害忠臣乎即令其军曰先与琮有隙敢妄动者罪三族乃授琮瀛洲刺史始都乐寿号 
金城宫冬至大会僚吏有五大鸟集其宫羣鸟从之又京城人献玄圭一景城丞孔德绍曰昔天以是授禹今瑞与之侔国宜称夏建德然之 【 
按是时始改国号曰夏新书于建元丁丑之前己书更号夏王者误也今删彼存此】 改元五凤以德绍为内史侍郎初上谷贼王须拔自号漫 
天王以兵略幽州战死其将魏刀儿领其众壁深泽众十万建德以计袭取之并有其地 【新书载在大业十二年今从旧书】 武德二年  
【新书作元年误】 宇文化及至魏县建德谓其纳言宋正本及德绍曰化及大逆不道吾欲为天下诛之何如正本等皆曰善 【按建德 
起于羣盗非真为隋报雠新旧书载建德与其臣语甚详今皆删】 即引兵讨化及连战破之化及保聊城乃纵撞车机石四面乘城拔之建德 
人先谒萧皇后语称臣执宇文智及杨士贤元武达许宏仁孟景等召隋文武官共临斩之枭首辕门囚化及并其子载以槛车至大陆县斩之  
【按隋书云载之河闲斩之通鉴云至襄国杀之今据新旧唐书】 建德性约素不喜食肉饭脱粟加蔬具妻曹未尝衣纨绮每下城破敌赀 
宝并散赉将士至是得隋宫人千数皆放去乃以诛化及报越王侗侗封为夏王以隋黄门侍郎裴矩为尚书右仆射 【旧书作左仆射】 兵 
部侍郎崔君肃为侍中少府令何稠为工部尚书余随才署职委以政事有愿往关中及东都者听仍给道里费以兵护出于境八月攻洺州陷 
之遂迁都焉更号万春宫遣使朝侗与王世充结欢俄而世充废侗乃绝之始建天子旌旗出入警跸书称诏追谥隋炀帝为闵帝以齐王暕子 
政道 【宰相世系表杨慎矜突厥传作正道】 为郧公义成公主在突厥遣使迎萧后建德自将千余骑送之并献化及首未几连突厥侵相 
州刺史吕珉死之进攻卫州执河北大使淮安王神通同安长公主黎阳守将李世绩释之复使世绩守黎阳馆王公主馈以客礼滑州刺史王 
轨为奴所杀以首奔建德建德曰奴杀主大逆命斩奴而返轨首滑人德之遂降齐济二州亦降兖贼徐圆朗闻风送款三年世绩自拔归国吏 
白建德诛其父建德曰世绩唐臣不忘其主忠也父何罪释不问高祖遣使修好建德即以公主等归京师尝执赵州刺史张志昂 【旧书作 
张昂】 邢州刺史陈君宾大使张道源等将杀之国子祭酒凌敬谏曰彼悉力坚守以穷就禽仗节士也今杀之无以劝建德怒曰我傅其城犹 
不下劳费士旅何可赦敬曰王之大将高士兴抗罗艺于易南兵未交士兴即降可乎建德悟即释之建德大将王伏宝数持兵功略在诸帅上 
或谗其反建德杀之伏宝临死呼曰我无罪王何信谗自刈左右手乎后战数不利纳言宋正本好直谏建德复听谗言杀之政教益衰 【据 
旧书增】 九月建德自帅师围幽州为罗艺所败艺乘胜袭其营建德阵营中填堑而出败艺众进薄其城不能拔乃还 【通鉴载此事在十 
月】 济阴贼孟海公兵三万据周桥城以掠河南建德自击之会秦王伐东都其中书舍人刘斌 【通鉴一作刘郴】 献说曰唐据关内郑 
王河南夏有冀方此鼎足相持势也今唐郑二国兵不解唐强郑弱势必举郑郑灭则夏有齿寒之忧为大王计莫若援郑使郑抗其内我攻其 
外唐之兵必却唐却而郑完然后徐观其变郑若可图因而取之并二国乘唐师老长驱而西关中可遂有也建德曰善会世充遣兄子琬及长 
孙安世乞师建德即令其臣李大师魏处绘诣唐请解郑围秦王留之不答四年建德克周桥虏海公留其将范愿戌之悉发海公徐圆朗之众 
并兵号三十万救世充至滑州世充行台仆射韩洪开城纳之进逼元梁管三州皆陷遂屯荥阳运粮泝河西上舟相属不绝壁成皋东原筑营 
板渚遣使与世充约期三月秦王进据虎牢翌日以骑五百觇建德营设伏道侧独与数骑进未至贼营三里觉贼出骑追之王渐却诱至伏所 
卒起奋击贼骑惊引去追斩三百级获其将殷秋石瓒建德失二将又闻唐兵精顿六十日不敢西其诸将又新破海公掠获盈给日夜思归凌 
敬说建德曰今唐以重兵守虎牢我若悉兵济河取怀州河阳以重将戍之然后鸣鼓建旗踰太行入上党传檄旁郡进壶口以骇蒲津收河东 
地此上策也且有三利乘虚捣境师有万全一也拓土得众二也郑围自解三也建德将从之而王琬长孙安世曰请兵西又阴赍金王啖诸将 
以乱其谋众乃曰凌敬书生岂知战建德乃谢敬曰今士心锐天赞我也方用众议不得如公言敬固争建德怒命扶出其妻谏曰祭酒计甚善 
夫自滏口道乘唐之虚连营渐进以取山北因招突厥西抄关中唐必还师自救郑难舒矣今顿兵虎牢下徒自苦恐无功建德曰此非女子所 
知且郑朝暮待吾来既许之岂可见难而退 【谨按通鉴辑览　　御批胡寅以凌敬之策虽善而汾晋蒲坂非不战所能下若延引日月世 
充破而建德仍不免于亡此老生常谈耳使建德是时果集兵向秦如孙膑之直趋大梁未必不足以夺洛阳城下诸军之气特为诸将所惑一 
战被擒所谓神昧当几非天夺其魄者欤】 五月自板渚出为阵西薄泛南属鹊山亘二十里鼓而前秦王登虎牢城望其军按甲不战曰贼起 
山东未尝见大敌今度险士嚣令不肃也逼城而阵有轻我心待其饥破之果矣日中建德士皆坐列渴争饮意益怠王麾军先登骑怒尘大涨 
乃率史大奈秦叔宝缠麾帜驰出贼阵后建德军顾而惊遂大溃建德被重创窜牛口谷车骑将军白士让杨武威获之传而西斩长安市年四 
十九建德妻与其左仆射齐善行以骑数百遁还洺州余党欲立其养子为主善行曰夏王奄定河朔号为威强今一出不复非天命有归哉不 
如委心请命无为涂炭生民也遂分府库散给将士令各解去善行乃与右仆射裴矩行台曹且率官属及建德妻并传国玉玺来降建德起兵 
至灭凡六年

　　△辥举

　　辥举兰州金城人 【旧书云河东汾阴人父汪徙居金城】 善射殖产巨万好结纳边豪为长雄隋大业末任金城府校尉陇西盗起金 
城令郝瑗将讨贼募兵数千檄举将始授用大会置酒举与子仁果 【通鉴考异曰唐高祖实录先作仁果后作仁杲新旧高祖太祖纪辥举 
传柳芳唐厯柳宗元集皆作仁杲太宗实录吴兢太宗勋吏革命纪焦璐唐朝年代记陈岳唐统记皆作仁果今醴泉昭陵前有石马六匹其一 
铭曰白蹄乌平辥仁果时所乘此最可据今从之】 及其党劫瑗于坐矫称捕反省即起兵囚郡县官发粟以赈贫乏自号西秦霸王建元秦兴 
以仁果为齐公少子仁越为晋公它贼宗罗■〈日侯〉帅众下之以为义兴公更招附余盗剽马牧兵锋甚锐所徇皆下隋将皇甫绾兵万人 
