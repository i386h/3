<!-- { "loadSidebar": true } -->
送良弼至对马岛十年良弼至自日本入见帝询知其故曰卿可谓不辱君命矣后帝将讨日本数问良弼良弼言勿击便帝从之 【按日本 
国传至元十一年十七年十八年洪茶邱等累征日本则是未尝从良弼之言也传恐误】 十一年同佥书枢密院事丞相巴延伐宋良弼言宋 
重兵在扬州宜以大军先捣临安后讫如其计帝尝从容问曰高丽小国也匠工奕技皆胜汉人至于儒人皆通经书学孔孟汉人惟务课赋吟 
诗将何用焉良弼对曰此非学者之病在国家所尚何如耳久之以疾辞得旨居怀孟良弼别业在温县故有地三千亩乃析为二六与怀州四 
与孟州皆永隶庙学以赡生徒自以出身儒素示不忘本也或问为治之要良弼曰人性易发而难制者惟怒为甚必克己然后可以制怒必顺 
理然后可以忘怒能忍所难忍容所难容事斯济矣二十三年卒追封韩国公谥文正子训陕西平章政事

　　△赵璧

　　赵璧字宝仁云中怀仁人世祖在潜邸闻其贤召见呼秀才而不名赐三僮给薪水命后宫亲制衣衣之宠遇无比命驰驿西方聘名士王 
鹗等又令蒙古生十人从璧授儒书敕璧习国语译大学衍义 【按虞集道园谥议云译论语大学中庸孟子诸书传未详载】 时从马上听 
其陈说辞旨明贯辄大喜宪宗尝召璧问曰天下何如而治对曰请先诛近侍之尤不法者宪宗不悦璧退世祖曰秀才汝浑身是胆耶一日断 
事官伊啰斡齐持其印请于帝曰此先朝赐臣印也今陛下登极将仍用此旧印抑易以新者耶时璧侍帝呵之曰用汝与否取自圣裁汝乃敢 
以印为请耶夺置帝前帝为默然既而曰朕亦不能为此也自是伊啰斡齐不复用岁壬子为河南轻略使有刘万户者素贪暴其党董主簿尤 
恃势为虐强取民女有色者三十余人璧至按其罪立斩之尽还民女刘大惊会雨雪因请璧酌酒贺曰经略下车诛锄强猾故雪为瑞应璧曰 
如董主簿比者尚有其人俟尽诛之瑞应将大至矣刘屏气不敢出语归卧病而卒时人以为怖死世祖中统元年拜燕京宣慰使时供给蜀军 
府库己竭及用兵北边璧经昼馈运相继不绝中书省立援平章政事三年李璮反益都从亲王哈必齐讨之璮己据济南诸军乏食璧从济河 
得粟及羊豕以馈军军复大振至元元年帝欲作文檄宋执笔者数人不称旨乃召璧为之文成帝喜曰惟秀才曲尽我意改枢密副使六年命 
诣鹿门山都元帅阿珠营同行汉军都元帅府事宋将夏贵率兵自武昌遡流入援襄阳时汉水暴涨璧据险设伏待之贵果中夜潜上璧策马 
出鹿门行二十余里发伏夺其五舟大呼曰南船己败我水军宜速进贵慑不敢动及旦阿珠领骑兵璧率水军合战于虎尾洲贵大败走高丽 
王禃为其臣林衍所逐帝召璧还改中书左丞同国王特讷克行东京等路中书省事聚兵平壤时衍己死璧与王议曰高丽迁居江华岛有年 
矣外虽卑辞臣贡内恃其险故使权臣无所畏忌擅逐其主今衍虽死王实无罪若朝廷遣兵护归使复国于古京可以安兵息民策之上也因 
遣使以闻帝从之师还迁中书右丞十年复拜平章政事十三年卒大德三年赠大司徒谥忠亮子仁荣同知归德府事仁恭集贤直学士

　　钦定续通志卷四百六十四

　　●钦定续通志卷四百六十五　列传二百六十五

　　列传

　　元 【十九】

　　○元十九

　　安图【谔都岱】　　　廉希【宪希贤】

　　安图
　　廉希宪

　　△安图

　　安图穆乎哩四世孙巴图尔长子也中统初世祖追录元勋召入长宿卫年十三位在百寮上母鸿吉哩氏 【元世家作特默伦氏】 时 
睿皇后姊也四年执额哷布格党千余将置之法安图侍侧帝问之对曰人各为其主陛下甫定大难遽以私憾杀人何以怀服未附帝惊曰卿 
年少何从得老成语由是深重之至元二年拜中书右丞相帝召许衡至令入省议事衡以疾辞安图亲候其馆与语良久既还念之不释三年 
帝谕衡曰安图尚幼未更事善辅导之衡对曰安图聪敏且有执守告以古人所言悉能领解臣敢不尽心四年安图奏内外官须用老成人宜 
令儒臣姚枢等入省议事帝从之五年廷臣密议立尚书省以阿哈玛特领之乃先奏以安图宜位三公商挺倡言曰安图国之柱石若为三公 
是崇以虚名而实夺之权也甚不可事遂罢八年陕西省臣伊苏岱尔言盗贼滋横请显戮一二以示惩安图曰强窃均死恐非所宜罪至死者 
宜仍旧待报从之十一年奏阿哈玛特蠹国害民数事又奏各部与大都路官多非才乞加黜汰从之十二年诏以行中书省枢密院事从太子 
北平王出镇极边二十一年从王归待罪阙下帝即召见慰劳之 【按续通鉴云太宗长孙曰海都居北方日寻干戈至元十二年诏封皇子 
诺木罕为北平王率兵镇守而以安图总省院之政为海都所拘十年始还有谮安图受海都官者帝怒石天麟为之辨意始解事见巴延及石 
天麟传故不详载】 遂留寝殿语至四鼓及出复拜中书右丞相二十三年中书奏拟漕司诸官姓名帝曰如平章右丞等朕当亲择余皆卿等 
职也安图奏曰此闻圣意欲倚近侍为耳目近臣乃伺隙援引非类私署奏目付中书施行臣常废格不行虑其党有短臣者幸陛下详察帝曰 
卿言是也今后若此者勿行其妄奏者即入言之二十四年纳颜叛帝亲讨平之宗室诖误者命安图按问多所平反尝退朝诸免罪者争迎谢 
安图毅然不顾有言其悖慢者帝曰汝等岂知安图所为特辱之使改过耳是岁复立尚书省安图切谏曰臣力不能回天乞不用僧格别相贤 
者犹或不至虐民误国不听二十八年罢相仍领宿卫事三十年以疾卒大德七年赠东平忠宪王子谔都岱

　　谔都岱

　　 谔都岱

　　谔都岱器度宏达世祖时袭长宿卫父安图殁凡赠赙之物一无所受以素车朴马归葬先茔事母以孝闻成帝即位拜大司徒领太常寺 
事常侍掖庭赞画大政帝及中宫咸以家人礼待之大德六年卒至大二年赠东平王谥忠简子拜珠自有传

　　△廉希宪

　　廉希宪字善甫博啰哈雅子也幼魁伟举止异凡儿九岁家奴四人盗马逃去既获将付有司希宪泣之之俱得免死世祖为皇弟希宪年 
十九得入侍恩宠殊绝希宪好经史一日方读孟子闻召急怀以进世祖问其说遂以性善义利仁暴之旨为对世祖嘉之曰曰廉孟子由是知 
名尝与近臣校射三发皆中众惊服曰真文武材也岁甲寅世祖以京兆分地命希宪为宣抚使希宪讲求民病抑强扶弱暇日从名儒许衡桃 
枢辈谘访治道请用衡提举学校教育人材为根本计初世祖受命宪宗经理河南关右谗者谓王府人多专擅王法命阿勒达尔刘太平检核 
所部大开告许希宪曰宣抚司事由己出僚属何预事竟卒无获罪者己未世祖渡江取鄂州命希宪入籍府库希宪引儒生百余拜伏军门因 
言俘获士人宜遣还以广异思世祖嘉纳之还者五百余人宪宗崩帝希宪请速还京正大位以安天下祖然之命希宪先行审察事变对曰刘 
太平和啰海在关右珲塔哈在六盘征南诸军散处秦蜀太平要结诸将其性险诈设有异谋渐不可制宜遣赵良弼往觇人情事宜从之世祖 
命希宪赐膳于宗王塔齐尔希宪即劝王首建翊戴之谋王然之庚申至开平宗室诸王劝进谦让未允希宪复以天时人事进言愿早定大计 
世祖遂即位希宪上言高丽王子倎久留京师今闻其父死宜遣还国又言鄂兵未还宜遣使与宋讲好敕诸军北归帝皆从之赵良弼还自关 
右奏刘太平和啰海反状皆如希宪言初分汉地为十道乃并京兆四川为一道以希宪为宣抚使太平和啰海闻之乘驿急入京兆密谋为变 
后三日希宪至宣布诏旨遣使安谕六盘未几珲塔哈反杀所遣使且谕其赏密喇卜和卓奇塔特布哈使各以兵来援又多与蒙古军鄂啰官 
乌努呼等金帛尽起新军且约太平和啰海同日俱发希宪得报遣刘黑马等掩捕太平和啰海获之尽得其奸谋悉置于狱复诛密喇卜和卓 
及奇塔特布哈具以驿闻时关中无兵备命汪惟良 【世祖纪作汪良臣】 将秦巩诸军进六盘惟良以未得上旨为辞希宪曰此怕身承密 
旨君但办吾事制符己飞奏矣惟良遂行又发蜀卒更戍及在家余丁推节制诸军蒙古官巴崇将之谓之曰六盘兵精勿与争锋但张声势使 
不得东则大事济矣会有诏赦至希宪命绞太平等于狱尸于通衢方出迎诏人心遂安乃遣使自劾停赦行刑征调诸军擅以惟良为帅等罪 
帝深善之西川将耨埒鄂啰官将举兵应珲塔哈巴崇获之系其党五十余人于干州狱送二人至京兆请杀之希宪谓僚佐曰众志未一彼军 
见将校执人或别生心为害不细今因其惧死并力宽释使之感恩效力就发此军余丁往隶巴崇上策也初巴崇既执诸校其军疑惧骇乱四 
出莫可禁遏及知诸校获全大喜过望巴崇亦悟果得精骑数千将与俱西诏以希宪为中书右丞行奏蜀省事珲塔哈闻京兆有备遂西渡河 
趋甘州阿勒达尔复自和琳合兵分结陇蜀诸将于是成都帅伯嘉努等遣使言人心危疑事不可测希宪遣使深谕戒之两川诸将素惮希宪 
威名按堵从命珲塔哈阿勒达尔合军而东诸将失利河右大震西土亲王哲伯特穆尔辎重皆空就食秦雍朝议欲弃两川退守兴元希宪力 
言不可乃止会亲王哈坦及淮惟良巴崇等兵兵战西凉大败之俘斩略尽得二叛首以送枭之京兆市事闻帝大嘉之曰希宪真男子也进拜 
平章政事希宪奏四川降民皆散处山谷宜申敕军使毋得俘掠又禁诸人无贩易生口由是四川遂安奇彻获宋臣张炳震王政二人俱以母 
老遣还因为书与宋四川制置余玠谕以天道人事玠得书愧感不敢复轻动巩昍帅府言镇戎州有谋为叛者连引四百余人希宪详推之惟 
诛首恶五人宋将刘整以泸州降尽系前归宋者数百人希宪奏释之且致书宰臣待整以恩当得其死力 【按辍耕录云刘整初附来谒希 
宪据中坐令整入展拜侧立整求退谓曰汝欲有所言明日当诣政事堂或问其故曰刘整虽贵卖国叛臣也故折辱之本传所载葢在既见之 
后欤】 整后首建取襄阳之策果立勋效李璮反山东事连王文统平章赵璧素忌希宪勋名因言文统为希宪荐引希宪得民心有商挺赵良 
弼为之辅此事宜关圣虑帝曰希宪幼事朕朕知其心挺良弼皆正士何虑焉蜀伶人费正寅 【按希宪家传云宋俘费寅以利口才捷同知 
兴元府事希宪悉其人不用寅乘闲谗公本传作伶人费正寅互异】 以私怨谮希宪修城治兵潜畜异志帝惑之命中书右丞纳罕代为行省 
诏希宪还京陛见言曰方关陕川蜀宋宁事急星火臣随宜行事不谋佐贰如寅所言罪止在臣臣请逮系有司帝慰谕良久进拜中书平章政 
事一曰夜半召希宪入禁中从容道藩邸时事因及赵璧所言希宪曰昔刘秉忠张易称王文统才习士诏问臣臣对亦闻之实未尝识其人也 
帝曰朕亦记此希宪在中书振举纲维综核名实当时翕然称治又建言国家自开创以来凡纳士及始命之臣咸令世守前古所无宜更张之 
使考课黜陟始议行迁转法奸臣阿哈玛特领左右部专总财赋会其党相攻击帝命中书推核希宪穷治其事以闻杖阿哈玛特罢所领归有 
