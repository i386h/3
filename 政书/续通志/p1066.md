<!-- { "loadSidebar": true } -->
　　王国昌胶州高密人初为胶州千户中统元年入觐世祖察其能迁左武卫亲军千户召问军旅事国昌奏对甚悉帝嘉之至元五年有上 
书言高丽境内黑山海道至宋境为近帝命国昌往视泛海千余里海涛汹涌从者恐劝还国昌神昌神色自若徐曰奉天子威命未毕事而遽 
返可乎遂至黑山乃还帝延见慰劳时东夷皆内属惟日本不受正朔帝知隋时曾与中国通遣使谕以威德令国昌率兵护送道经高丽会高 
丽有叛臣据珍岛因与经略使茂图史枢等攻拔之八年 【日本国传作七年】 复遣使往日本命国昌屯于高丽之义安郡以为援卒于军 
子通嗣

　　王通

　　 王通

　　通初袭千户十二年从诸军伐宋渡江镇鄂州时潭州不下兵薄其城通以千人破其栅宋兵遁去通纵兵追击杀获甚众从攻静江下之 
十五年上书言南方已定而北陲宋安靖屯田于和林率所部自効帝慰劳遣之从破敌兵于金山俘获生口及马羊牛驼不可胜计从讨叛王 
纳延又屯田瓜沙诸州武宗即位迁屯储卫亲军都指挥使镇海口以疾卒

　　△姜彧

　　姜彧字文卿莱州莱阳人父椿避乱依济南张荣因家焉彧颖悟好学荣守济南辟为掾升参议官中统二年彧与荣孙宏入朝因言益都 
李璮反状己露宜先其未发制之不报明年璮果反袭据济南彧弃家从荣招集散亡迎诸王哈必齐进讨之捕得生口言城中粮尽势蹙彧乃 
请见王曰闻王陛辞面受诏曰发兵诛叛毋及无辜今旦夕城且破王宜早谕诸将分守城门勿令纵兵不然城中无噍类矣王曰汝言城破解 
阴阳耶彧曰以人事知之若待城破言之晚矣王悟明日贼众开门出降王下令诸军敢入城者论以军法璮就擒城中按堵如故彧以功授大 
都督府参议改知滨州时行营军士多占民田为牧地纵牛马坏民禾稼彧言于中书遣官分画疆畔捕其强猾者寘之法乃课民种桑岁余新 
桑徧野人名为太守桑及迁东平府判官民遮请留马为之不行至元五年为河北河南道提刑按察使累迁行台御史中丞以老病归济南寻 
擢燕南河北道提刑按察使三十年卒子迪吉

　　△张础

　　张础字可用其先渤海人父范为真定劝农官因家焉础业儒岁丙辰平章廉希宪荐于世祖潜邸时真定为诸王额哷布格分地以础不 
附己衔之遣使言于世祖曰张础我分地中人当以归我世祖命使者复曰兄弟至亲宁有彼此且我方有事于宋如础者实所倚任待天下平 
定当遣还也己未从伐宋凡征发军旅文檄悉出其手中统元年立中书省以础权左右司事寻出为彰德路拘榷官厯知献州威州有妇人乘 
驴过市者投下官昂吉之奴引鸣镝射妇人坠地取匿昂吉家础将以其事闻昂吉惧乃出其奴论如法至元十四年擢江南浙西道提刑按察 
副使宣慰使实哩贪暴掠良民为奴础劾黜之遂安县民聚众负险为乱命础与同知浙西道宣慰使刘宣领兵捕之础曰江南新附守吏或失 
抚绥宜遣人招谕以全众命宣不可础曰谕之不来加诛未晚从之逆党果自缚请罪础释之宣乃叹服迁岭南广西道提刑按察使宣慰使伊 
埒图强夺民财础按其罪后改授安豊路总管三十一年卒于官封清河郡公谥文敏子淑卫辉路推官

　　△吕■〈或，土代一〉

　　吕■〈或，土代一〉字伯充河内人父佑归附初隶兵籍转徙北郡复至关中家焉廉希宪宣抚京兆聘许衡教授生徒■〈或，土代 
一〉从衡学衡为国子祭酒举■〈或，土代一〉为伴读至元十三年擢陕西道按察使知事未行会宋降者言襄汉新附民情未安有吕子 
开者向为襄阳制置司参谋官今退居鄂其人悉知宋事宜征用之朝廷议遣使而难其人■〈或，土代一〉闻之慨然请行偕子开入觐陈 
安抚襄汉便宜诏以子开为翰林直学士辞不就十四年授■〈或，土代一〉四川行枢密院都事时宋制置使张珏守重庆安抚使王立守 
合州诏枢府分兵取之李德辉行西院事于成都获立侦卒张合等数人将杀之■〈或，土代一〉曰彼不即降者以昔尝抗命惧诛耳今宜 
释合等俾归谕立未几立果遣合等赉蜡书至成都德辉请与东院同受降后期不至德辉承制授立乃为安抚使知合州开仓赈民禁戢剽掠 
泸叙崇庆思播夔万等郡闻之相继送欵东院耻无功诬德辉越境邀功械立于长安狱将诛之■〈或，土代一〉适以事至京师言于许衡 
衡白留守贺仁杰遂奏释立仍旧官■〈或，土代一〉亦以平定功升四川行省左右司郎中三十年改华州知州劝农兴学具有成效及代 
民争留之大德中河东关陇地震月余不止■〈或，土代一〉与集贤学士萧□设问答数千言以究其理且移书庙堂陈救灾弭患之道仁 
宗即位召拜翰林侍读学士时方议行科举■〈或，土代一〉曰经明行修质而少华非惟士有实行国家亦当得真才以登治平未几致仕 
遣使给驿还关中卒追封东平郡公谥文穆子三人杲果桢皆显仕

　　△王恽

　　王恽字仲谋卫州汲县人父天铎金正大初以律学中首选仕至户部主事恽好学善属文与东鲁王博文渤海王旭齐名中统元年左丞 
姚枢宣抚东平辟为详议官时省部初建令诸路各上儒吏之能理财者一人恽以选至京师上书论时政擢为中书省详定官 【按恽自着 
中堂事记云初高丽国相有书致寒喧于省府欲命恽为答书恽曰境外之交非人臣所宜止范文正书论元昊遂得罪于裕陵也遂止谨附识 
】 二年转翰林修撰同知制诰寻兼中书省左右司都事治钱谷议典礼考制度咸究所长至元五年建御史台首拜监察御史论事凡百五十 
余章时都水刘晸交结权势没官粮四十余万石恽暴其奸利又言晸监修太庙毕功特转官锡赏今纔数年梁柱摧朽事涉不敬宜论如法晸 
竟以忧卒九年出为平阳路总管府判官十四年除翰林侍制拜燕南河北道按察副使十八年裕宗在东宫恽进承华事略其目曰广孝立爱 
端本进学择术谨习听政达聪抚军崇儒亲贤去邪纳诲几谏从谏推恩尚俭戒逸知贤审官凡二十篇 【按裕宗纪抚军下有明分一条戒 
逸下无知贤一条与此互异】 裕宗览之喜甚令诸皇孙传观称其书裨益良多十九年改山东木西道提刑按察副使在官一年以疾还卫二 
十二年召为左司郎中时右丞卢世荣以聚敛进用屡趣之不赴或问其故恽曰力小任大剥众利己未闻能全者远之尚恐见凂况可近乎二 
十六年擢福建闽海道提刑按察使奏言福建所辖郡县五十余连山距海实为邀徼重地而民情轻诡由平定以来官吏贪残故山寇往往啸 
聚愚民因而蚁附及官兵致讨复蹂践之甚非朝廷一视同仁之意今行省官僚尚缺宜复选清望素著者使镇静之庶几治安可期矣时行省 
讨剧贼锺明亮无功恽复条陈利害曰福建归附之民户几百万黄华一变十去四五今刻贼猖獗又酷于华况其地有溪山之险东击西走出 
没难测招之不降攻之不克宜选精兵申明号令专命重臣节制以计讨之使彼势穷力竭庶可取也二十八年召至京师见帝于柳林行宫上 
万言书极谏时政授翰林学士成宗即位献守成事鉴一十五篇所论悉本诸经旨元贞元年加知制诰同修国史奉敕纂修世祖实录因集圣 
训六卷上之大德五年乞致仕授其子公孺为卫州推官以便养八年卒追封太原郡公谥迗定其著述有相鉴五十卷汲郡志十五卷承华事 
略中堂事记乌台笔补玉堂嘉话并杂着诗文合为一百卷

　　钦定续通志卷四百八十一

　　●钦定续通志卷四百八十二　列传二百八十二

　　列传

　　元 【三十六】

　　○元三十六

　　陈祜【天祥】　　　　　刘宣　　何荣祖　　　　　　　　陈思济　　秦长卿　　　　　　　　赵与■〈票上灬下〉　　 
姚天福　　　　　　　　许国祯【扆】

　　陈祜
　　刘宣
　　何荣祖
　　陈思济
　　秦长卿
　　赵与■〈票上灬下〉
　　姚天福
　　许国祯

　　△陈祜

　　陈祜一名天佑字庆甫赵州宁晋人少好学家贫母张氏尝剪发易书使读之岁癸丑穆王分土于陕洛表佑为河南府总管甫下车礼金 
季名士李国维杨杲李微嶭元咨访治道奏免征西军数百家及椒竹诸税粮料等钱世祖即位分陕洛为河南西路真除祜为总管以清慎称 
至元二年调官法行改南京路治中适东方大蝗徐邳尤甚责捕至急佑曰捕蝗虑其伤稼也今蝗虽盛而谷已熟不如令早刈之庶力省而有 
得三年朝廷授卫辉路总管申明法令创立孔子庙修比于墓且请于朝着于祀典尝上书言树太平之本有三一曰太子国本建立宜早二曰 
中书政本责成宜专三曰人材治本选举宜审时论称之六年置提刑按察司首以佑为山东东西道提刑按察使 【按百官志云国初立提 
刑按察司四道一曰山东东西道至元六年以提刑按察司兼劝农事与此不合】 时中书尚书省二省并立帝厌其烦欲合为一集大臣杂议 
佑还朝命预议阿哈玛特为尚书平章欲奏升中书右丞相安图为太师因罢中书省惧祜有异议许进祜尚书参知政事以陷之及入议祜极 
言中书政本祖宗所立不可罢三公古官今徒存其虚位未须设事遂寝阿哈玛特怒其忤已除佥中兴等路行尚书省事会朝廷大举伐宋遣 
祜佥军山东民多逃匿闻祜来皆曰陈按察来必无私遂皆出应期而办十二年转南京总管兼开封府尹吏多震慑失措祜因谓曰何必若是 
前为盗跖今为颜子吾以颜子待之前为颜子今为盗跖吾以盗跖待之由是吏知修饬不敢弄法许蔡间有巨盗祜捕之急逃入宋境宋亡随 
制置夏贵过汴祜斥下马挝杀之民间帖然十四年迁浙东道宣慰使时江南初附军士俘获温台民数千口祜悉夺还之未几行省榷民商酒 
税祜请曰兵火之余伤残之民宜从宽恤不报遣祜检覆庆元台州民田及还至新日值玉山乡盗仓猝不及备遂遇害 【按虞集撰陈思济 
神道碑云时盗起新昌玉山宣慰陈祜率师往讨为飞矢所中而殒与本传所载略异】 追封河南郡公谥忠定祜能诗文有节斋集子夔芍陂 
屯田万户初在扬州闻父遇盗死泣请于行省愿复父雠擒其贼魁戮于绍兴市孙思谦自有传弟天祥

　　陈天祥

　　 陈天祥

　　天祥字吉甫因兄祜仕河南徙家洛阳少隶军籍善骑射李璮叛据济南结宋为外援河北河南宣慰司承制授天祥千户屯田汊口防遏 
宋兵事平罢归居偃师南山躬耕读书从游者日众其居近缑氏山因号缑山先生至元十一年为郢复州等处招讨司经厯从国兵渡江论军 
事深为行省参政贾居贞所器十三年兴国军以籍兵器致乱行省命天祥权知本军事甫入境父老来谒谕之曰捍卫乡井诚不可无兵任事 
者籍之过当故致乱尔今令汝辈权置兵仗自卫何如众称便乃条其事于行省行省许以便宜处置由是流移复业以至邻郡之民来归者相 
继天祥命以十家为甲十甲有长弛兵禁以从民便人心既安军势稍振用士兵收李必聪山寨不戮一人他寨闻之各自散去境内悉平时州 
县官吏巿有俸禄天祥从便规措而月给之以正其贪民用弗扰居岁余代者至变更旧政治隐匿兵者甚急未几兴国复变邻郡寿日府及大 
