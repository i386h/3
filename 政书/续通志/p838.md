<!-- { "loadSidebar": true } -->
曰我受此土有死而已汝为人将不能以死敌我乃欲以儿女子语诱我乎亦斩之谓仲祖胁从贷之刘衍还金人复入滑部将张撝请往捄泽 
选兵五千付之戒母轻战以需援撝至滑迎战敌骑十倍诸将请少避其锋撝曰避而偷生何面目见宗公力战死之泽闻撝急遣王宣领骑五 
千救之撝死二日宣始至与金人大战破走之泽迎撝丧归恤其家以宣权知滑州金人自是不复犯东京山东盗起执政谓其多以义师为名 
请下令止勤王泽疏曰自敌围京城忠义之士愤懑争奋广之东西湖之南北福建江淮越数千里争先勤王当时大臣无远识大略不能抚而 
用之使之饥饿困穷弱者填沟壑强者为盗贼此非勤王者之罪乃一时错置乖谬所致耳今河东西不从敌国而保山砦者不知其几诸处节 
义之夫自黥其面而争先救驾者复不知其几此诏一出臣恐草泽之士一旦解体仓卒有急谁复有愿忠效义之心哉辽人王策为金将往来 
河上泽擒之解其缚坐堂上为言契丹本宋兄弟之国以义激之策感泣愿效死因问敌国虚实尽得其详遂决大举之计召诸将谓曰汝等有 
忠义心当协谋剿敌期还二圣以立大功言讫泣下诸将皆泣听命金人战不利悉引兵去泽疏谏南幸言臣为陛下保护京城自去年秋冬至 
于今春又三月矣陛下不早回京城则天下之民无所依戴不报除资政殿学士又遣子颖诣行阙上疏曰今收复伊洛而金人渡河捍蔽滑台 
而敌国屡败河东河北山砦义民引领举踵日望官兵之至中兴之兆可见在陛下见几乘时又言昔楚人城郢史氏鄙之今闻有旨于仪真教 
习水战是规规为偏霸之谋传闻四方必谓中原不守但为江寍控扼之计时河北盗杨进聚众三十万与丁进王再兴李贵王大郎等拥众各 
数万侵掠为患泽遣人谕以祸福悉招降之王善者河东巨寇众七十万欲据京东泽单骑驰至善营泣谕善解甲降先是泽去磁以州事付兵 
马钤辖李侃统制赵世隆杀之至是世隆及弟世兴以兵二万来归众惧其变泽曰世隆本吾一校尔何能为世隆至责之曰河北陷没吾宋法 
令与上下之分亦陷没邪命斩之时世兴佩刃侍侧众兵露刃庭下泽徐谓世兴曰汝兄诛汝能奋志立功足以雪耻世兴感泣金人攻滑州泽 
遣世兴至掩其不备败之泽威声日着北方闻其名常尊惮之泽疏言丁进数十万众愿守护京城李成愿扈从还阙即渡河剿敌杨进等兵百 
万亦愿渡河同致死力臣闻多助之至天下顺之陛下及此时还京则众心翕然何敌国之足忧乎又言爱其亲以及人之亲所以教人孝敬其 
兄以及人之兄所以教人弟陛下当与忠臣义士合谋肆讨迎复二圣今上皇所御龙德宫俨然如旧惟渊圣皇帝未有宫室望改修宝箓宫以 
为迎奉之所使天下知孝于父弟于兄是以身教也上乃降诏择日还京既而不果 【伏读通鉴辑览　　御批前儒谓高宗非不知和议之 
不可恃恐二帝果还于己有不利耳此言实洞见其肺腑观李纲宗泽等屡请还京言之恳切而卒不见听及一闻信王入汴即有择日还京之 
诏于雠仇则甘心避之于兄弟则投袂争之其忌出于天性乃知前论固不为过当也】 泽前后请上还京二十余奏每为潜善等所抑忧愤成 
疾疽发于背诸将入问疾泽矍然曰吾以二帝蒙尘积愤至此汝等能歼敌则我死无恨众皆流涕曰敢不尽力诸将出泽叹曰出师未捷身先 
死长使英雄泪满襟翌日风雨昼晦泽无一语及家事但呼过河者三而薨都人号恸遗表犹赞上还京赠观文殿学士通议大夫谥忠简泽质 
直好义亲故贫者多依以为活而自奉甚薄常曰君父侧身尝胆臣子乃安居美食邪始泽招集羣盗聚兵储粮结诸路义兵连燕赵豪杰自谓 
渡河克复可指日冀有志弗就识者恨之子颖居戎幕素得士心泽薨数日将士去者十五都人请以颖继父任会朝廷已命杜充留守乃以颖 
为判官充反泽所为颇失人心颖屡争之不从请持服归自是豪杰不为用羣聚城下者复为盗而中原不守矣颖官终兵部郎中

　　△赵鼎

　　赵鼎字符镇解州闻喜人生四岁而孤母樊教之通经史百家之书登崇寍五年进士第对策斥章惇误国累官为河南洛阳令宰相吴敏 
知其能擢为开封士曹金人陷太原朝廷议割三镇地鼎曰祖宗之地不可以与人何庸议已而京师失守二帝北行金人议立张邦昌鼎与胡 
寅张浚逃太学中不书议状高宗即位除权户部员外郎知枢密院张浚荐之除司勋郎官上幸建康诏条具防秋事宜鼎言宜以六宫所止为 
行宫车驾所止为行在择精兵以备仪卫其余兵将分布江淮使敌莫测巡幸之定所上纳之久雨诏求阙政鼎言自熙寍闲王安石用事变祖 
宗之法造生边患穷困民力败坏人才至崇寍初蔡京托绍述之名尽祖安石之政凡今日之患始于安石成于蔡京今安石犹配享庙廷而京 
之党未除时政之阙无大于是 【伏读通鉴辑览　　御批王安石蔡京变法流毒固宋室致病之由但至高宗南渡以后宋之宗社朝不保 
暮其先务自当以讲求军事为急赵鼎乃谓时政之阙莫大于安石之配享未罢蔡京之党未除实迂缓而不切于事即如其言悉举而廓清之 
又岂遽能靖外患而维国本乎鼎固南宋名臣而此疏实不免书生肤末之见抑亦门户排斥之私耳】 帝乃罢安石配享擢右司谏旋迁殿中 
侍御史刘光世与韩世忠部将擅相杀夺鼎请鞫治诸将肃然中丞范宗尹言故事无自司谏迁殿中者帝曰鼎在言路极举职所言四十事已 
施行三十有六遂迁侍御史北兵至江上幸会稽召台谏议去留鼎陈战守避三策拜御史中丞请督王■〈王燮〉进军宣州周望分军出广 
德刘光世驻蕲黄为邀击之计又言经营中原当自关中始经营关中当自蜀始欲幸蜀当自荆襄始吴越介在一隅非进取中原之地荆襄左 
顾川陕右控湖湘下瞰京洛三国所必争宜以公安为行阙而屯兵于襄阳运江浙之粟以资川陕之兵经营大业计无出此宰相吕颐浩请帝 
幸浙西下诏亲征鼎以为不可轻举颐浩恶其异已改鼎翰林学士鼎不拜改吏部尚书又不拜言陛下有听纳之诚而宰相陈拒谏之说陛下 
有眷待台臣之意而宰相挟挫沮言官之威坚卧不出疏颐浩过失凡千言乃罢颐浩诏鼎复为中丞除端明殿学士签书枢密院事金人攻楚 
州鼎奏遣张俊往援之俊不行山阳遂陷金人留淮上范宗尹奏敌未必能再渡鼎曰勿恃其不来恃吾有以待之三省当以敌退为陛下拔人 
才修政事密院常虞敌至为陛下申军律治甲兵即两得之帝曰卿等如此朕复何忧鼎以楚州之失上章丐去会辛企宗除节度使鼎言企宗 
非军功忤旨出奉祠除知平江府寻改知建康又移知洪州京西招抚使李横欲用兵复东京鼎言横乌合之众不能当敌恐遂失襄阳已而横 
战不利走襄阳竟陷召拜参知政事宰相朱胜非言襄阳国之上流不可不急取上问岳飞可使否鼎曰知上流利害无如飞者签枢徐俯不以 
为然飞出师竟复襄阳鼎乞令韩世忠屯泗上刘光世出陈蔡光世请入奏俯欲许之鼎不可伪齐宿迁令来归俯欲斩送刘豫鼎复争之俯积 
不能平乃求去朱胜非兼知枢密院言者谓当国者不知兵乞令参政通知由是为胜非所忌除鼎知枢密院川陕宣抚使都督川陕荆襄诸军 
事鼎所条奏胜非多沮抑之鼎上疏言顷张浚出使川陕君臣相信古今无二而终致物议以被窜逐今臣所请兵不满数千半皆老弱所赍金 
帛至微除命甫下弹墨已行臣日侍宸衷所陈已艰难况在万里之外乎时人士皆惜其去台谏有留行者会边报沓至鼎每陈用兵大计及朝 
辞留拜尚书右仆射同中书门下平章事兼知枢密院事制下朝士相庆时刘豫子麟与金人合兵大入举朝震恐鼎论战御之计诸将各异议 
独张俊以为当进讨鼎是其言有劝上他幸者鼎曰战而不捷去未晚也帝亦曰朕当亲总六师临江决战鼎喜曰累年退怯敌志益骄今圣断 
亲征成功可必于是诏张俊以所部援韩世忠而命刘光世移军建康且促世忠进兵世忠至扬州大破金人于大仪镇方警报交驰刘光世遣 
人讽鼎曰相公自入蜀何事为他人任患世忠亦谓人曰赵丞相真敢为者 【伏读通鉴辑览　　御批高宗决计亲征赵鼎遂留襄赞此正 
可转之机诸将闻之自当奋励同心力图兴复乃刘光世竟遣人讽鼎且敢云何事为他人任患视军国之重如膜外忽君臣之义若路人丧心 
若此虽寸斩亦不足以蔽其罪独世忠以忠诚自励扬州济师大仪克捷颇怀敌忾之心乃亦有赵丞相真敢为之语何其与行事大相剌谬耶 
】 鼎闻之恐上意中变乘闲言陛下养兵十年用之正在今日若少加退沮即人心涣散长江之险不可复恃及捷音日至车驾至平江下诏声 
逆豫之罪欲自将渡江决战鼎曰敌之远来利于速战遽与争锋非策也且豫犹遣其子岂可烦至尊耶帝为止不行 【伏读通鉴辑览　　 
御批赵鼎力赞高宗亲征一洗累年委靡之习南渡以后差为快举然车驾未行即有济否非鼎所知之语则其中本无定见及平江闻捷高宗 
遂欲渡江决战又复阻止是虽有亲征之名而无亲征之实故其功亦仅收得半非若澶渊之毅然一往勇断集事也论者以鼎比之寇准其志 
虽同而才力不逮远甚】 未几签书枢密院事胡松年自江上还云北兵大集然后知鼎之有先见也张浚久废鼎言浚可大任乃召除知枢密 
院命浚往江上视师敌兵久驻淮南知南兵有备渐谋北归鼎曰金人无能为矣命诸将邀诸淮连败之金人遁去鼎奏金人遁归尤当博采羣 
言为善后之计于是诏吕颐浩等议攻战备御措置绥怀之方五年上还临安制以鼎守左仆射知枢密院事张浚守右仆射兼知枢密院事都 
督诸路军马鼎以政事先后及人才所当召用者条而置之座右次第奏行之制以贵州防御使瑗为保庆军节度使封建国公于行宫门外建 
资善堂鼎荐范冲为翊善朱震为赞读朝论谓二人极天下之选诏范冲刊定神宗哲宗二史鼎以宰相监修是非各得其正上亲书忠正德文 
四字赐鼎又以御书尚书一帙赐之鼎上疏谢刘豫遣子麟猊分路入寇时张俊屯盱眙杨沂中屯泗韩世忠屯楚岳飞驻鄂刘光世驻庐沿江 
上下无兵帝与鼎以为忧鼎移书浚欲令浚与沂中合兵剿敌光世乞舍庐还太平又乞退保采石鼎奏曰豫逆贼也官军与豫战而不能胜或 
更退守何以立国今贼已渡淮当亟遣张俊合光世之军尽扫淮南之寇然后议去留上善其策诏二将进兵俊军至藕塘与猊战大破之鼎命 
沂中趋合肥以会光世光世已弃庐回江北俊以书告鼎鼎曰上诏俊有不用命者听以军法从事光世大骇复进至肥河与麟战破之麟猊拔 
册遁去浚在江上尝遣其属吕祉入奏事所言夸大鼎每抑之上谓鼎曰他日张浚与卿不和必吕祉也后浚因论事语意微侵鼎鼎言臣初与 
浚如兄弟因吕祉离闲遂尔暌异今浚成功当使展尽底蕴浚当留臣当去帝曰俟浚归议之浚尝奏乞幸建康而鼎与折彦质请回跸临安暨 
浚还乞乘胜攻河南且罢刘光世军政鼎言擒豫固易耳然得河南能保金人不内侵乎光世累世为将无故而罢之恐人心不安 【伏读通 
鉴辑览　　御批史称帝谓浚鼎不和必由吕祉若誉高宗有先见者夫其臣也皆其臣也黜陟谁则司之而为此局外之论亦可鄙矣浚遂因 
