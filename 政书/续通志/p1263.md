<!-- { "loadSidebar": true } -->
四年也是岁李景兵破建州王氏灭江南录云保大三年虏王氏之族迁于金陵谬也据王潮实以唐景福元年入福州拜观察使而后人纪录 
者乃用骑马来骑马去之谶以为据遂以王潮光启二年岁在丙午拜泉州刺史为始年至保大四年岁复在丙午而灭故为六十一年然其奄 
有闽国则当自景福元年为始实五十五年也今诸家记其国灭丙午是也其始年则牵于谶书谬矣惟江南录又差其末年也】 

　　△附 

　　留从効 
　　陈洪进 

　　 留从効 

　　留从効 【宋史作从效今据欧史】 泉州永春人幼孤事母兄以孝悌闻朱文进弒延羲据其位以黄绍颇守泉州时从効方为泉州散 
指挥使与其党王忠顺等諆兴复王氏从効倡言吾等皆受王氏恩遇今闻建州士卒谋尽力击福州以复王氏苟一旦功先成我辈何面目见 
之邪于是募敢死士得陈洪进等五十二人夜持自梃踰城而入劫库兵擒绍颇斩之立延政从子继勋为刺史从効等自署为统帅洪进等皆 
为指挥使继勋令送绍颇首于建州奉延政为主延政遂送款于李景会景遣将围福州两浙钱氏发兵来援福州入于钱氏从効以兵劫继勋 
送江南景即以泉州为清源军授从効节度泉漳等州观察使闽中五州自此分矣后累封至晋江王从効知人疾苦在郡专以勤俭养民为务 
民甚爱之王氏有二女嫁为郡人妻从効奉之甚谨资给丰厚岁取进士明经谓之秋堂周世宗征淮南江北地尽入中朝从効遣使闲道奉表 
修贡世宗嘉纳之又乞置邸京师世宗以其素附江南不许宋初上表称藩贡奉不绝太祖命使厚抚之使未至从効疽发背卒从効无嗣以兄 
从愿子绍錤绍镃为子从効寝疾时从愿守漳州绍錤在金陵绍镃尚幼衙校张汉思陈洪进等率兵劫从効迁东亭汉思自称留后洪进为副 
使时建隆三年也明年洪进废汉思自立

　　 陈洪进 

　　陈洪进泉州仙游人幼习兵法及长以材勇闻隶兵籍从攻汀州以功补副兵马使从留从効杀黄绍颇将送首建州羣下以道阻贼盛皆 
惮行洪进独请往至尤溪贼数千人遮道不得前洪进绐贼曰福泉二州已为义师所袭尔辈复为何人戍守即持绍颇首示之曰送此于建州 
迎嗣君以归国尔贼遂溃渠帅数人听命至建州延政大悦以为本州岛马步行军都校时晋开运元年也未几遣归泉州从効劫王继勋降江南 
景以从効为清源军节度洪进为统军使与副使张汉思同领兵柄从効卒洪进推汉思为留后自为副使汉思年老军务皆决于洪进汉思诸 
子并为衙将颇不平汉思亦患其专因大享将吏伏甲将害洪进酒数行地忽大震同谋者以告洪进亟去众惊散自是更相为备一日洪进袖 
大锁安步入府中汉思方处内斋洪进鐍其门使人叩门谓汉思曰郡中军吏请洪进知留务众情不可违当以印见授汉思惶惧不知所为即 
自门闲出印与之洪进即日以兵迁汉思别墅遣使请命于李煜煜即以为清源军节度泉南等州观察使时宋太祖平泽潞下扬州取荆湖洪 
进大惧遣衙将魏仁济闲道奉表听朝旨太祖赐诏安抚又以其素附江南再谕李煜不必以彼此为意煜亦听命自后屡遣使朝贡干德二年 
制改清源军为平海军仍授洪进节度使加检校太傅以其子文颢为节度副使文颢为漳州刺史洪进每岁以修贡朝廷多厚敛于民第民赀 
百万以上者令差入钱以为试协律奉礼郎蠲其丁役及江南平吴越王来朝洪进不自安遣其子文颢入贡太祖因下诏召之遂入觐至南剑 
州闻太祖崩归镇发哀太宗即位加检校太师明年来朝表献所管漳泉两郡优诏嘉纳之遂以为武宁军节度使同平章事留京师奉朝请诸 
子皆授近郡太平兴国四十年从平太原六年封杞国公雍熙元进封岐国公二年卒赠中书令谥忠顺 【按宋史闽世家此下有文显文颢 
文顗三人传俱无事迹足录今从删】 

　　钦定续通志卷六百一

　　●钦定续通志卷六百二　载记九

　　载记 【九】 

　　南平

　　○南平 

　　高季兴　　从诲　　保融　　保勖　　继冲　　 【附】 孙光宪　　梁延嗣

　　高季兴 
　　高从诲 
　　高保融 
　　高保勖 
　　高继冲 
　　附 

　　△高季兴 

　　高季兴字贻孙陕州硖石人本名季昌避后唐献祖庙讳更名季兴少为汴人李让家僮梁太祖养让为子赐姓名曰朱友让季兴因得进 
见太祖奇其材命友让以子畜之乃冒姓朱氏补制胜军使迁毅勇指挥使 【通鉴作亲从指挥使】 天复二年梁兵攻凤翔李茂贞坚壁不 
出太祖议欲还军季兴独进曰天下豪杰窥此举者一岁矣今岐人已愬破在旦夕而坚壁以老我师此可以诱致也太祖壮其言命季兴募敢 
死士得骑士马景季兴授以计引见太祖景曰此行无还理愿录其后太祖许之景乃以数骑驰叩城门告曰梁兵将东前锋去矢岐人以为然 
开门出追梁军梁兵随景进杀其九千余人景死之季兴由是知名明年拜宋州刺史从破青州徙颍州防御使复姓高氏天佑二年梁兵破襄 
州赵匡凝奔吴其弟荆南留后匡明奔蜀乃以季兴为荆南节度观察留后 【按曾巩隆平集及王偁东都事略云康末荆南司马张瓌逐其 
节度使陈儒自称留后瓌败而季兴守荆南考新唐书陈儒传瓌逐儒及秦宗权遣赵德諲攻败之在僖宗中和闲而德諲据襄州传子匡凝至 
天复三年匡凝始遣其弟匡明据荆南天佑二年奔蜀二书谓瓌败而季兴即守荆南似不足据惟通鉴云天佑二年梁兵破襄州匡凝兄弟出 
奔九月以都将贺瓌为荆南留后会武贞节度使雷彦威屡寇艼南瓌不能守三年十月乃以颍州防御使高季兴代之与十国春秋所载同据 
此则季兴为荆南留后亦非匡明奔蜀后即授也均与欧史异】 开平元年拜节度使 【按三楚新录作拜江陵尹兼管节度观察处置等使 
】 二年加同平章事荆南节度十州唐末为诸道侵削所治惟江陵一城而已兵火之后季兴招缉绥抚人咸归之太祖崩季兴见梁日衰弱乃 
谋阻兵自固治城隍设楼橹以兵攻归峡伥襄州绝贡赋者累年末帝优容之封季兴渤海王赐以衮冕剑佩贞明三年始复修贡梁亡唐庄宗 
入洛下诏慰谕其客司空熏等劝季兴入朝独梁震不可曰梁唐世为仇敌大王梁室故臣擢强兵居重镇以身入朝行为虏尔季兴不听以骑 
士三百为卫朝于洛阳庄宗果欲留之郭崇韬谏乃止厚礼遣之庄宗尝问季兴曰吾已灭梁欲正吴蜀何者为先季兴曰宜先蜀臣请以本道 
兵先进庄宗大悦及已去庄宗心颇悔乃密诏襄州刘训图之季兴行至襄州心动夜斩关出已去而诏书始至季兴归谓梁震曰不听子言几 
不免因曰吾行有二失来朝一失放还一失且主上百战以取河南对功臣夸手钞春秋又曰我于手指上得天下其自矜伐如此而荒于游畋 
政事多废吾无虑矣同光三年封南平王 【按陶岳五代史补作同光二年封季兴南平王并加兼中书令】 魏王继岌巳破蜀得蜀金帛四 
十余万自峡而下会庄宗难作季兴闻变乃悉邀留蜀物杀其使者韩珙等十余人初唐兵伐蜀季兴请以本道兵自取夔忠万余峡等州乃以 
季兴为峡路东南面招讨使而季兴未尝出兵魏王破蜀明宗入立季兴屡请以夔忠等州为属郡唐大臣皆以为不可明宗不得巳与之而犹 
自除刺史季兴拒不纳明宗乃以襄州刘训为招讨使攻之不克而唐别将西方邺克其夔忠万三州季兴遂以荆归峡三州臣于吴 【按五 
代史西方邺传云邺取夔忠万三州已而又取归州数败季兴兵是季兴以地归吴只有荆峡二州也】 吴册季兴秦王天成三年卒谥曰武信

　　△高从诲 

　　从诲字遵圣季兴长子季兴时仕梁赐告归省遂留为马步军都指挥使行军司马季兴卒吴以从诲为荆南节度使从诲以父自绝于唐 
惧复见讨乃聘于楚楚王马殷为请命于唐而从诲亦遣押衙刘知谦奉表自归明宗纳之长兴元年拜从诲节度使追封季兴楚王封从诲渤 
海王应顺元年封南平王从诲明敏多权诈晋高祖遣翰林学士陶谷为从诲生辰国信使从诲宴谷望沙楼大陈战舰于楼下谓谷曰吴蜀不 
宾久矣愿修武备习水战以待师期谷还具道其语晋高祖大喜复遣使赐甲马百匹襄州安从进反结从诲为拔从诲外为拒绝阴与之通晋 
帅致讨从诲遣将季端以舟师为应从仕诛从诲求郢州为属郡不许汉高祖起太原从诲遣人闲道奉表劝进且言汉得天下愿乞郢州为属 
高祖阳诺之卒亦不与从诲怒发兵攻郢州为刺史尹实所败汉遣国子祭酒田敏使楚假道荆南从诲问敏中国虚实以为契丹之后兵食皆 
殚意欲以诮敏敏言杜重威悉以晋戈甲降契丹契丹置之镇州未尝以北故晋兵皆汉有也从诲不悦敏以印本五经遣从诲从诲谢曰子之 
所识不过孝经十八章尔敏曰至德要道于此足矣为诵诸侯章制节谨度数言从诲以为讥已以大巵罚敏荆南地狭兵弱介于吴越为小国 
自吴称帝而南汉闽楚犹奉梁正朔岁时贡奉皆假道荆南季兴从诲常邀留使者掠取其物而诸道以书责诮或发兵加讨即复还之而无媿 
从诲自求郢州不得遂自绝于朝廷逾年复通朝贡干佑元年卒谥曰文献

　　△高保融 

　　保融 【马令南唐书作保庸】 字德长从诲第三子从诲时为节度副使兼峡州刺史从诲卒拜节度使广顺元年封渤海郡王显德元 
年进封南平王世宗征淮保融遣指挥使魏璘率兵三千出夏口为应又遣客将刘扶奉笺南唐劝其内附李景称臣世宗得保融所与笺大喜 
赐绢百匹荆南自后唐以来数岁一贡京师及世宗时无岁不贡保融以器械金帛皆土地常产不足以効诚节乃遣其弟保绅来朝世宗益嘉 
之初季兴之镇有牙兵五千衣食皆仰给于梁至明宗时岁给盐万三千石后不复给及是命泰州复给之保融性迂缓无材能事无大小皆委 
其弟保勖其从叔从义谋为乱为其徒高知训所告徙松滋杀之宋兴保融惧一岁三入贡建隆元年卒谥曰贞懿

　　△高保勖 

　　保勖字省躬从诲第十子晋天福初领汉州刺史保融立令判内外诸军事周显德初从保融请累加检校太尉充行军司马领宁江军节 
度保融卒即拜荆南节度使建隆二年遣其弟保寅入贡归劝保勖奉土归朝不听保勖淫泆无度又好营造台榭穷极工巧军民咸怨政事一 
治及寝疾谓其将梁廷嗣曰我疾终不起兄弟孰可付后事者延嗣曰公不念贞懿王乎先生寝疾以军府付公今先王子继冲长矣保勖即以 
继冲判内外兵马十一月保勖卒

　　△高继冲 

　　继冲字成和 【宋史及东都事略作字赞平】 保融长子保勖卒拜节度使时湖南张文表作乱周保权求救于朝廷建隆四年宋太祖 
命慕容延钊等讨之假道荆南约以兵过城外继冲大将李景威请严兵待之判官孙光宪叱之曰汝峡江一民尔安识成败且中国自周世宗 
时巳有混一天下之志今真主受命王师岂易当也因劝继冲去斥堠封府库以待景威出而叹曰吾言不用大事去矣何用生为因扼吭而死 
廷钊军至继冲出逆于郊而前锋遽入城继冲亟归见旌旗甲马布列衢巷大惧即诣延钊纳裨印太祖优诏仍命继冲为节度使 【按宋史 
