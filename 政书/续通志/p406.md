<!-- { "loadSidebar": true } -->
城皆雨土】 雨沙 【宋高宗绍兴十一年三月庚申泾州雨黄沙恭宗德佑元年三月辛巳黄沙蔽天　元成宗大德十年二月大同路雨沙 
顺帝至元四年四月辛未京师雨红沙　明宪宗成化七年四月丙辰雨黑沙如漆孝宗弘治十七年二月甲辰雨沙世宗嘉靖元年正月丁卯 
雨黄沙神宗万厯二十五年二月癸亥湖州雨黄沙四十七年二月甲戌尘沙涨天其色赤黄庄烈帝崇祯十二年二月壬申浚县黄埃涨天十 
四年正月壬寅黄埃涨天】 陨石 【唐高宗永徽四年八月己亥陨石十八同州之冯翊有声如雷　宋真宗天僖三年正月晦沈邱县陨石 
入地七尺许孝宗淳熙十六年三月壬寅陨石于宝应县散如火甚臭腥　元成宗大德二年六月崇仁县星陨为绿石顺帝至正十年正月甲 
戌棣州陨石十一月冬至夜星陨于耀州化为石形如斧十六年十一月大名县星坠化为石状如狗头太史验视云天狗十九年四月己丑瓯 
寍县星坠声如雷化为石二十三年六月庚戌益都临胊县星坠入地五尺得石如砖　明宪宗成化六年六月壬申阳信陨石一化为三外黑 
内青十四年六月辛亥临晋陨石大如升二十三年五月壬寅束鹿青气坠地得黑石二一如椀一如鸡卵孝宗弘治三年三月庆阳两石无数 
大者如鸡卵小者如芡实四年十月丁巳光山县星陨入地化为石如斗十年二月丙申修武黑气入地化为石状如羊首十二年五月戊寅朔 
州有白气陨地为大石三武宗正德元年八月壬戌即墨陨火光化为绿石一九年五月己卯滨州陨石十三年正月己未邻水陨石一世宗嘉 
靖十二年五月丁未祁县有声如鼓火流坠地为石十九年五月辛丑星陨枣强为石四四十二年三月癸卯怀庆陨石穆宗隆庆二年三月己 
未保定新城陨黑石二神宗万历三年五月癸亥有二流星昼陨景州城北化为黑石十七年九月戊午万载陨石十九年四月辛酉遵化陨石 
二庄烈帝崇祯九年九月丁未太康陨石】 雨木冰 【一曰树介　唐高宗永徽二年十一月甲申阴雾凝冻封树木数日不解麟德元年十 
二月甲戌雨木冰仪凤三年十一月丙申雨木冰武后延载元年十月癸酉白雾木冰中宗景龙四年三月庚申雨木冰玄宗开元二十九年十 
一月己巳雨木冰数日不解代宗永泰元年三月庚子夜霜木有冰大历二年十一月纷雾如雪木冰德宗贞元元年十二月雨木冰二十年冬 
雨木冰穆宗长庆三年十一月丁丑雨木冰敬宗宝历元年十一月丙申雨木冰文宗太和七年十二月丙戌夜雾木冰开成四年九月辛丑雨 
雪木冰十月己巳亦如之武宗会昌元年十二月丁丑雨木冰四年正月己酉雨木冰庚戌亦如之　汉高祖天福十二年十一月壬子雨木冰 
辛酉癸酉亦如之　周太祖广顺三年十二月戊申雨木冰　宋真宗咸平六年十一月庚戌雨木冰大中祥符五年正月戊寅雨木冰天禧五 
年正月戊寅雨木冰仁宗庆历三年十二月丁巳雨木冰嘉佑元年正月雨木冰英宗治平二年十月乙巳雨木冰神宗熙寍三年十月雨木冰 
八年正月如之九年正月亦如之哲宗元佑八年二月雨木冰徽宗宣和五年十月乙酉雨木冰钦宗靖康元年十月乙卯雨木冰二年正月丁 
酉雨木冰高宗绍兴五年十一月辛亥雨木冰　金海陵贞元三年十二月己丑雨木冰正隆四年十一月庚寅霜附木章宗明昌四年十一月 
壬午雨木冰承安五年十月癸卯霜附木泰和四年正月壬申阴雾木冰十一月丁卯木冰凡三日宣宗贞佑元年十二月乙卯雨木冰二年十 
二月己酉雨木冰兴定三年十二月壬申雨木冰五年十二月丁丑霜附木　元成宗大德七年十一月辛酉木冰文宗至顺二年十一月丁巳 
雨木冰十二月癸亥雨木冰顺帝至元五年十一月癸酉瑞州路雨木冰至明年二月壬寅始解至正四年正月汴梁路雨木冰十一月东平雨 
木冰十二年九月壬午冀寍保德州雨木冰十四年冬龙兴雨木冰二十五年二月辛亥汴梁雨木冰五日始解　明太祖洪武四年正月戊申 
木冰六年十二月乙丑雨木冰十一年正月丁亥雨木冰二十二年正月甲戌雨木冰英宗正统三年十月丁丑木介天顺七年十月甲辰雨木 
冰八年正月乙丑雨木冰宪宗成化十六年正月辛卯雨木冰二十三年十二月戊辰木介穆宗隆庆三年十一月癸巳木冰神宗万历十四年 
冬苏松木冰庄烈帝崇祯元年十一月陕西木冰附枝尽折】 雨冰 【唐高宗龙朔三年十一月癸酉雨冰】 雨红雾 【元顺帝至正五 
年四月丹阳县雨红雾】 雨赤雪 【唐德宗贞元二十一年正月甲戌雨赤雪于京师　宋仁宗庆历三年十二月德博州降红雪】 雨黑 
霜 【元世祖至元七年四月壬午檀州雨黑霜二夕仁宗延佑七年益津县雨黑霜】 雨黑水 【宋孝宗淳熙十一年二月临安府新城县 
深浦雨黑水终夕　元顺帝至正十七年正月己丑杭州降黑雨河水皆黑　明太祖洪武十年正月丁酉金华处州雨水如墨汁世宗嘉靖八 
年十月癸巳杭州雨黑水神宗万历二十五年二月癸亥湖州黑雨庄烈帝崇祯十年山东雨黑水新乡亦如之】 雨虫 【明孝宗弘治六年 
八月己巳临晋雨虫如雪】 雨鱼 【唐宪宗元和十四年二月鱼坠于郓州市长尺余僖宗光启二年扬州雨鱼　宋徽宗政和七年夏有二 
鱼落殿中省厅屋上　元顺帝至正二十五年六月戊申京师雨鱼长尺许　明世宗嘉靖四十一年二月乙亥德州九龙庙雨鱼大者数寸】  
雨毛 【唐中宗神龙二年四月己亥雨毛于越州之鄮县　宋神宗熙寍元年荆襄闲天雨白牦三月丁酉潭州雨毛八年五月丁丑雨黄毛 
　元仁宗皇庆元年六月丁卯雨毛顺帝元统二年六月彰德雨白毛至元三年三月彰德雨毛如绵而绿六年七月延安路鄜州雨白毛至正 
十三年四月余次县雨白毛十八年五月益都雨白牦十九年三月遵化路连日雨牦二十五年五月甲子京师雨牦长尺许二十七年五月益 
都雨白牦　明孝宗弘治元年五月丙寅长寍县雨毛】 雨米榖 【宋孝宗干道四年春舒州雨黑米坚如铁破之米心通黑　元顺帝至正 
十一年十月衢州东北雨米黍　明成祖永乐十六年正月乙丑同州雨榖及荞麦】 雨黍粟 【宋哲宗元佑三年六月临江县雨白黍七月 
又雨黑黍　元顺帝至正十一年十一月浦城县雨黑子如稗实邵武雨黑黍如芦穄信州雨黑黍　明宪宗成化六年二月戊寅湖广应山雨 
粟】 雨菽豆 【宋神宗元丰二年六月忠州雨豆七月南宾县雨豆徽宗大观元年三月庐州雨大豆高宗绍兴十六年正月辛未泸州雨豆 
　金世宗大定十六年三月戊申雨豆于临潢之境其形上锐而赤　元顺帝至正十一年十一月鄱阳县雨菽豆　明孝宗弘治八年六月甲 
子黟县雨豆穆宗隆庆二年四月天雨黑豆神宗万历四十三年四月戊寅石首雨豆】 雨汤 【唐懿宗咸通八年七月泗州下邳雨汤杀鸟 
雀】 雨血 【唐高宗武德初突厥国中雨血三日宪宗元和十四年二月郓州从事院门前地有血尺余人以为自空而堕　宋仁宗庆厯三 
年十二月二十六日天雄军德博州雨血理宗端平三年七月甲申天雨血宝佑三年蜀雨血　金哀宗天兴三年正月己酉京索之闲雨血十 
余里　元顺帝元统二年正月庚寅朔河南雨血至正十五年春蓟州雨血　明庄烈帝崇祯七年二月戊午海丰雨血】 雨水银 【宋高宗 
绍兴二十六年七月辛酉夜天雨水银】 雨药 【宋仁宗历元年二月丙午京师雨药】 雨水 【唐德宗贞元四年正月乙亥陈留雨水 
十里许大如指长寸余中空所下者立如植　宋光宗绍熙五年行都雨木】 雨桂子 【唐武后垂拱四年三月雨桂子于台州旬余乃止　 
宋神宗元丰三年六月己未饶州长山雨木子数亩状类山芋子味香而辛士人以为桂子明道中常有之】 雨金 【唐武后垂拱三年七年 
广州雨金】 雨钱 【宋高宗建　炎二年天雨纸钱厚盈寸绍兴二年七月天雨钱　明宪宗成化十三年六月甲子雨钱于京师世宗嘉靖 
六年五月甲午京师雨钱】 雨丝 【元顺帝至正十三年七月丁卯泉州路雨白丝】 雨絮 【明太祖洪武十九年九月丙午天雨絮】  
雨线 【元顺帝至元三年正月己丑雨线】
　　（臣）等谨案郑志天变多采自厯代史志而前后纪载详略互异如天雨螽螽蝗属言雨者记变此本春秋文也螽蝗代有后无言天雨 
者原志或载或否体例未纯今兹所录概从节焉雨草雨灰后史所无不遇此异也前史纪雨谷宋以后有雨黍粟菽豆之事大抵物反常则为 
异后先所值不必尽同悉依前志而采辑之谨存史家据实直书之法焉

　　○日

　　众日并出 【唐太宗贞观初突厥有五日并照　周世宗题德七年正月癸卯日既出其下复有一日相掩黑光摩荡者久之　宋真宗 
景德元年十二月甲辰日有二影如三日状　元顺帝至正十六年三月两日相荡　明世宗嘉靖三十四年十二月庚申晦日忽暗有青黑紫 
日影如盘数十相摩久之成千百飞荡满天向西北而散神宗万历二十五年三月癸丑黑日二三十回绕日旁移时不见熹宗天启四年二月 
癸丑黑日摩荡日旁庄烈帝崇祯十一年十一月癸亥日入时日光摩荡如两日十三年九月己巳两日并出辰刻乃合为一入时又分为二】  
日鬬 【唐文宗太和二年十二月癸亥有黑祲与日如鬬六年三月有黑祲与日如鬬僖宗干符六年十一月丙辰朔有两日并出而鬬三日 
乃不见】 日中黑子 【唐敬宗宝历二年三月辛亥日中有黑子文宗太和六年三月庚戌日中有黑子开成二年十一月辛巳日中有黑子 
大如鸡卵武宗会昌元年十一月庚戌日中有黑子僖宗干符元年日中有黑子　宋太祖开宝七年正月丙戌日中有黑子二神宗熙寍十年 
二月辛卯日中有黑子如李至乙巳散元丰元年闰正月庚子日中有黑子如李至二月戊午散十二月丙午日中有黑子如李至丁巳散二年 
二月甲寅日中有黑子如李至癸亥散徽宗崇寍三年十月壬辰日中有黑子如枣大政和二年四月辛卯日中有黑子乍二乍三如栗大八年 
十一月辛亥日中有黑子如李大宣和二年五月己酉日中有黑子如枣大三年十二月辛卯日中有黑子如李大高宗建炎三年三月己卯日 
中有黑子至壬寅消绍兴元年二月己卯日中有黑子如李大三日乃伏六年十月壬戌日中有黑子如李大至十一月丙寅消七年二月庚子 
日中有黑子如李大旬日消四月戊申日中有黑子至五月消八年二月辛酉日中有黑子十月乙亥亦如之十五年六月丁未日中有黑子孝 
宗淳熙十二年正月癸巳日中生黑子大如枣戊戌至庚戌日中皆有黑子十三年五月庚辰日中生黑子大如枣光宗绍熙四年十一月辛未 
日中有黑子至庚辰消寍宗庆元六年八月乙未日中有黑子如枣大至庚子消十二月乙酉又生至乙巳消嘉泰二年十二月甲戌日中生黑 
子大如枣丙戌始消四年正月癸未日中有黑子开禧元年四月辛丑日中生黑子大如枣理宗嘉熙二年十月己巳日中有黑子恭宗德佑二 
