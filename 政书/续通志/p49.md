<!-- { "loadSidebar": true } -->
上表求袭位壬戌畋于近郊冬十月戊寅大发兵屯关南及镇定州十一月庚子安南静海军节度行军司马权知州事丁璇上表求袭位不报 
丙午下诏征辽以秦王廷美为东京留守王仁赡为大内都部署陈从信副之壬子驾发京师癸丑以河阳三城节度使崔彦进为关南都部署 
戊午驻跸大名府诸军及辽师战于莫州败绩十二月戊寅以保静军节度使刘遇威塞军节度使曹翰为幽州东西路部署庚辰发大名府因 
校猎乙酉帝至自大名府交州行营与贼战大破之
　　六年春三月巳酉兴元尹德芳薨壬戌孙全兴等破贼于白藤江口知邕州侯仁贵死之诏斩部署刘澄贾湜于军中征孙全兴下狱遂班 
师夏四月罢湖州织罗放女工五月巳未降死罪流以下原之平塞军与辽师战破之六月甲戌司空平章事薛居正薨秋九月乙未朔日有食 
之辛亥以赵普为司徒石熙载为枢密使壬子诏求直言冬十月甲申以侍卫马军都指挥使米信为定州都部署十一月丁酉监察御史张白 
坐知蔡州日假官钱籴粜弃市辛亥祀天地于圜丘大赦羣臣上尊号曰应运统天睿文英武大圣至明广孝皇帝丁巳交州行营部署孙全兴 
弃市辛酉以枢密使楚昭辅为左骁卫上将十二月巳卯畋于近郊辛卯禁民私市近界部落马
　　七年春正月壬戌定舆服等差及婚取丧葬仪二月乙酉免庐州管内逋租三月癸巳朔日有食之乙未以秦王廷美为西京留守夏四月 
甲子以枢密直学士窦偁中书舍人郭贽并参知政事如京使柴禹锡为宣徽北院使兼枢密副使戊辰中书侍郎平章事卢多逊罢为兵部尚 
书丁丑西京留守秦王廷美罢归第流卢多逊于崖州庚辰左仆射平章事沈伦罢为工部尚书五月辛丑崔彦进败辽师于唐兴戊申虑囚巳 
酉夏州留后李继捧献其银夏绥宥四州辛亥潘美败辽师于雁门丙辰降封秦王廷美无涪陵县公安置房州以崇化副使阎彦进知房州监 
察御史袁廓通判军州事已未府州破辽师于新泽砦六月乙亥遣使发李继捧缌麻巳上亲赴阙其弟继迁奔地斤泽秋七月甲子以子德崇 
为检校太保同平章事封卫王德明为检校太保同平章事封广平郡王乙卯左仆射沈伦致仕八月庚申太子太师王溥薨冬十月戊辰如金 
明池观习水战巳卯左谏议大夫参知政事窦偁卒癸卯干元历成十一月巳酉以李继捧为彰德军节度使禁民丧葬作乐十二月戊午朔日 
有食之庚午蠲两浙诸州太平兴国六年以前逋租戊寅高丽国王伷卒其弟治遣使求袭位诏以治为高丽国王闰月戊子丰州与契丹战破 
之丙辰畋于近郊辛亥诏赦银夏等州常赦所不原者
　　八年春正月巳卯以东上合门使王显为宣徽南院使酒坊使弭德超为北院使并兼枢密副使二月戊子朔日有食之丁酉禁内属部落 
私市女口三月庚申以右谏议大夫宋琪为参知政事丰州奏破契丹降三千余帐癸酉如金明池观习水战甲申除福建诸州盐禁夏四月壬 
寅班外官戒谕辞壬子流枢密副使弭德超于琼州五月丁卯黎桓自称交州三使留后遣使来贡并上丁璇让表诏送璇母子赴阙不听丁亥 
流威塞军节度使曹翰于登州六月巳亥以王显为枢密生柴禹锡为宣徽南院使兼枢密副使巳酉兖州泰山父老及瑕邱等七县民诣阙请 
封禅秋七月辛未参政知事郭贽罢为秘书少监庚辰加宋琪吏部尚书以工部尚书李昉参知政事八月壬辰以大水释死罪以下庚戌以枢 
密使石熙载为右仆射辛亥增谥法冬十月巳酉封元佐楚王元佑陈王元休韩王元儁冀王元杰益王并检校太保同平章事司徒兼侍中赵 
普罢为武胜军节度使十一月壬子以参知政事宋琪李昉并同平章事癸丑除川峡民祖父母父母在别籍异财弃市律壬申以翰林学士李 
穆吕蒙正李至并参知政事枢密直学士张齐贤王沔并同签署枢密院事十二月壬午诏绥银夏等州民界外归业者给复三年
　　雍熙元年春正月戊午右仆射石熙载薨壬戌购逸书丁卯涪陵县公廷美薨追封涪陵王癸酉左谏议大夫参知政事李穆卒夏四月乙 
酉泰山父老诣阙请封禅戊子羣臣表请凡三上许之甲午如金明池观习水战遂至讲武台观射五月庚戌除江南盐禁辛亥如城南观刈麦 
六月丁亥诏求直言巳丑遣使按两浙淮南西川广南狱讼镇安军节度使守中书令石守信薨壬寅诏罢封泰山冬十月夏州言掩击李继迁 
获其母妻俘千四百余帐继迁走壬辰禁布帛不中度者十一月丁巳祀天地于圜丘大赦改元十二月庚辰徙淮海国王钱俶为汉南国王丁 
亥罢岭南采珠场壬辰立德妃李氏为皇后
　　二年春正月丙辰以德恭为左武卫大将军判济州封定安侯德隆为右武卫大将军判沂州封长灵侯右补阙刘蒙叟通判济州起居舍 
人韩俭通判沂州二月戊寅权交州留后黎桓遣使来贡乙末李继迁诱杀汝州团练使曹光实夏四月乙亥遣使振江南诸州及察官吏能否 
戊寅遣忠武军节度使潘美屯三交河口巳丑殿前承旨王着坐赃弃市辛丑夏州行营破西蕃息利族五月甲子如城南观麦戊子复禁盐榷 
酤秋八月癸酉遣使按两浙荆湖福建江南东西路淮南诸州狱仍察官吏勤惰九月丙午除十恶官吏犯赃谋故劫杀外降死罪流以下原之 
蠲江浙诸州民逋租辛亥废楚王元佐为庶人巳巳禁海贾冬十月辛丑虑囚十一月壬午狩于近郊以所获献太庙着为令辛卯诏在官丁父 
母忧者并放离任十二月庚子朔日有食之丙辰门下侍郎同平章事宋琪罢
　　三年春正月辛未右武卫大将军长灵侯德隆薨以其弟德彛嗣侯仍知沂州庚寅北伐以天平军节度使曹彬为幽州道行营前军马步 
水陆都部署河阳三城节度使崔彦进副之侍卫马军都指挥使彰化军节度使米信为西北道都部署沙州观察使杜彦圭副之以其众出雄 
州侍卫步军都指挥使靖难军节度使田重进为定州路都部署出飞狐戊戌参知政事李至罢为礼部侍郎二月壬子以检校太师忠武军节 
度使潘美为云应朔等州都部署云州观察使杨业副之出雁门三月癸酉曹彬克固安丁丑田重进及契丹战于飞狐北破之潘美下寰州辛 
巳曹彬克涿州潘美围朔州降之癸未田重进又败辽人于飞狐北乙酉曹彬又败之于涿州南丁亥潘美克应州庚寅武寍军节度使同平章 
事岐国公陈洪进卒辛卯田重进攻飞狐其守将吕行德等举城降丙申进围灵邱其守将穆超以城降夏四月辛丑潘美克云州田重进战于 
飞狐北大破辽人壬寅曹彬米信战于新城东北又破之巳酉田重进再战飞狐北再破之乙卯重进至蔚州其牙校李存璋许彦钦执其监城 
使同州节度使耿绍忠以城降五月庚午曹彬之师大败于岐沟关退屯易州知幽州行府事刘保勋死之丙子召曹彬崔彦进米信归阙命田 
重进屯定州潘美还代州徙云应寰朔吏民及吐浑部族分置河东京西辽复陷寰州杨业死之六月戊戌朔日有食之甲辰以御史中丞辛仲 
甫为参知政事秋七月庚午贬曹彬为右骁卫上将军崔彦进为右武卫上将军米信为右屯卫上将军杜彦圭为均州团练使甲午诏陈王元 
佑改名元僖韩王元休改元侃冀王元儶改元份八月丁酉以王沔张宏并为枢密副使丁未振剑州饥辛亥降潘美为检校太保九月丙寅减 
两京诸州系囚罪赐所徙寰应蔚等州民米蠲升宣等十四州雍熙二年官所振贷戊寅赐北征军士阵亡者家三月粮冬十月甲辰以陈王元 
僖为开封尹庚辰诏以权静海军留后黎桓为本军节度使十一月丙戌如建隆观相国寺祈雪十二月巳亥田重进攻岐沟关下之壬寅辽人 
败刘廷让军于君子馆先锋将贺令图被执高阳关部署杨重进死之壬子建房州为保康军以右卫上将军刘继元为节度使代州副部署卢 
汉赟败辽人于土镫堡
　　四年春正月巳卯遣使按西川岭南江浙等路刑狱丙戌诏应行营将士战败溃散者并释不问蠲河北雍熙三年以前逋租敌所蹂践者 
给复三年军所过二年余一年二月丙申以汉南国王钱俶为武胜军节度使徙封南阳国王丁酉缮治河北诸州军城隍甲寅钱俶改封许王 
夏四月癸巳以御史中丞赵昌言为右谏议大夫枢密副使丁未如金明池观水嬉遂习射琼林苑五月丙寅遣使市诸道民马六月丁酉以右 
骁卫上将军刘廷让为雄州都部署庚子定国军节度使崔翰复为高阳关兵马都部署秋七月庚寅如讲武池观鱼冬十月丙午流雄州都部 
署刘廷让于商州壬子左仆射致仕沈伦薨十一月庚辰诏以实数给百官俸十二月庚戌畋于近郊
　　端拱元年春正月乙亥大赦改元癸未如玉津园习射二月丙申禁诸州献珍禽奇兽巳亥诏瀛州民为敌所侵暴者赐三年租复其役五 
年庚子开封尹陈王元僖进封许王元侃襄王元份越王钱俶邓王中书门下平章事李昉为尚书右仆射参知政事吕蒙正同中书门下平章 
事枢密使王显加检校太傅给事中许国公赵普守太保兼侍中枢密副使王沔为参知政事御史中丞张宏为枢密副使庚戌以子元偓为左 
卫上将军徐国公元偁为右卫上将军泾国公三月甲戌贬枢密副使赵昌言为崇信军行军司马癸未如玉津园习射夏五月辛未赐感德军 
节度使李继捧姓赵氏名保忠壬申以保忠为定难军节度使闰月辛卯以洺州防御使刘福为高阳关兵马都部署濮州防御使杨赞为贝州 
兵马都部署六月丙辰右领军卫大将军陈廷山谋反伏诛秋七月丙午除西川诸州盐禁辛亥以忠武军节度使潘美知镇州八月甲子以宣 
徽南院使郭守文为镇州路都部署冬十月壬午以侍卫步军都指挥使戴兴为澶州都部署癸未诏罢游猎放五坊所畜鹰犬十一月巳丑郭 
守文破辽人于唐河十二月辛未以夏州蕃落使李继迁为银州刺史充洛苑使
　　二年春正月壬辰以涪州观察使柴禹锡为澶州兵马部署癸巳诏议北伐二月壬子令河北东西路招置营田三月诏平塞天威平定威 
虏静戎保塞寍边等军祁易保定镇邢赵等州民除雍熙四年正月丙戌绍给复外更给复二年霸代洺雄莫深等州平虏岢岚军更给复一年 
癸亥作方田三月辛卯以高琼为并代都部署夏五月戊戌以旱虑囚遣使决诸道狱秋七月甲申以知代州张齐贤为刑部侍郎枢密副使盐 
铁使张逊为宣徽北院使签署枢密院使辛丑辽人犯威虏军崇仪使尹继伦击败之八月丙辰大赦冬十月辛未以定难军节度使赵保忠同 
平章事帝以灾异迭见下诏罪巳十二月庚申令四方所上表祗称皇帝去尊号
　　淳化元年春正月戊寅朔减京畿系囚罪改元文武官并加勋阶爵邑除逋负受尊号二月丁未除江南两浙淮西岭南诸州渔禁夏四月 
庚戌虑囚遣使分决诸道狱甲寅五溪蛮田汉权来附丙寅以殿前副都指挥使戴兴为镇州都部署五月甲午给致仕官半俸六月丙午罢中 
元下元张灯秋七月赐开封陈留封邱酸枣鄢陵今年田租之半开封特给复一年八月乙巳毁左藏库金银库巳巳禁川峡岭南湖南杀人祀 
鬼免京兆长安八县今岁租十之六及舒州宿松等县鱼池税九月免沧单汝三州今岁租十之六冬十月以干郑二州河南寿安等十四州县 
旱免今岁租十之四并蠲其税十一月免大名府管内今岁租十之七
