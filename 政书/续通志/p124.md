<!-- { "loadSidebar": true } -->
　　四年春正月辛酉以瓜尔佳衡为平章政事起复张万公为平章政事杨伯通为尚书左丞签枢密院事完颜匡为尚书右丞二月庚午御 
宣华门观迎佛壬申谕有司自今每旬三品至五品官各一人转对有应奏事与转对官相见无面对者上章亦听戊寅如建春宫庚辰谕点检 
司曰自蒲河至长河及细河以东朕常所经行官为知买其地令百姓耕之仍免其租税甲申还宫乙酉以布萨揆治边有功召为参知政事三 
月丁酉以宗浩为枢密使已亥遣使册王晫为高丽国王丁未敕尚书官员必须改除者议之其月日浅者毋数改易夏四月壬午进封英王从 
宪为瀛王五月壬辰朔以旱下诏责躬求直言避正殿减膳审理冤狱命奏事于泰和殿戊戌命有司望祭岳渎祷雨已亥应奉翰林文字陈载 
言四事其一边民苦于寇掠其二农民困于军需其三审决冤滞一切从宽苟纵有罪其四行省官员例获厚赏而沿边司县曾不沾及此亦干 
和气致旱灾之所由也帝是之戊申宰臣以京畿雨率百官请御正殿复常膳不从庚戌帝谕宰臣曰诸路旱或关执政今惟大兴宛平两县不 
雨得非守令之过欤司空襄平章政事万公参知政事揆上表待罪帝以罪己答之令各还职壬子祈雨于太庙六月丁卯雨司空襄以下屡表 
请御正殿复常膳至是从之丁丑右补阙杨庭秀言自转对官外复令随令八品以上外路五品以上及出使外路有可言者并许移检院以闻 
则时政得失民间利病可周知矣从之癸未奉职酬和尚进浮漏水称影仪简仪图命有司依式造之丁亥定宫中亲戚非公事传达语言转递 
诸物及书简出入者罪秋七月辛亥敕宣徽院官天寿节凡致仕率执悉召与宴八月甲戌以皇嗣未立命有司祈于太庙冬十月乙未敕京府 
州县设普济院每岁十月至明年四月设粥以食贫民十二月右补阙杨庭秀请类集太祖太宗世宗三朝圣训以时观览从之仍诏增熙宗为 
四朝
　　五年春正月乙未尚书省言会试取士不得过六百人不及其数则阙之庚子命左右司五日一奏事庚戌定明安穆昆军前怠慢罢世袭 
制二月丁未帝与宰臣论置相曰国克坦镒朕志先定贾铉如何皆曰知延安府事孙即康可平章政事且先铉一榜帝曰论相安问榜次特以 
贾才可用耳右补阙杨庭秀言乞令尚书及第左右官一人应入史事者编次日历或一月或一季封送史院帝是其言仍令送著作局润色之 
三月癸亥孙铎完颜萨喇蒙古仁本召对便殿庚午以卞为御史大夫丙子尚书省奏拟同知商州事富察锡津为济南府判官帝曰宰相岂可 
止徇人情要当重惜名爵此人不堪朕常记之止与七品足矣庚辰以图克坦镒为平章政事辛巳定本国婚聘礼制夏五月乙卯朔定明安穆 
昆鬬殴杀人遇赦免死罢世袭制秋七月癸亥定居祖父母丧婚娶听离法初置富森羣牧九月戊午命宗浩贾铉佩金符行省山东等路括地 
已未通吉思忠言各路边堡墙隍自塔布色东至呼尔根几六百里向以起筑忽遽并无女墙副堤近令修完计工七十五万止役戍军未尝动 
民今巳毕功赐诏奖谕修玉牒成立皇族收养异姓男为子者徒三年同姓者减二等立嫡违法者徒一年冬十月辛丑集百官于尚书省问间 
者亢旱近则久阴岂政有错谬而致然欤各以所见对十一月癸丑朔日有食之乙卯以吕卿云为左补阙审官院以资浅驳奏帝谕之曰明昌 
间卿云尝上书言宫掖事辞甚切直皆他人不能言者卿辈盖不知也臣下言事不令外人知乃是谨密正当显用卿宜悉之十二月癸未朔诏 
改明年为泰和元年乙未诏宫籍监户百姓自愿以女为婚者听

　　钦定续通志卷五十二

　　●钦定续通志卷五十三　金纪七

　　金纪 【七】

　　章宗 【二】 　　　　卫绍王

　　○章宗二

　　泰和元年春正月己巳太府监孙复言方今在仕者三万七千余员而门荫补叙居三之二诸司待阙动至累年葢补荫猥多流品混淆本 
末相舛至于进纳之人既无劳绩又非科第而亦荫及子孙无所分别欲流之清必澄其源乃更定荫叙法尚书省奏今杖式轻细民不知畏请 
用大杖诏不许过五分三月辛巳敕官司文字避始祖以下庙讳小字犯者论如律夏四月甲辰诏谕契丹人户累经签军立功者官赏恩例与 
女真同仍许养马为吏五月戊寅削尊长有罪卑幼追捕律六月巳亥申明旧制明安穆昆户每田四十亩树桑一亩毁树木者有禁鬻地土者 
有刑其田多汗莱人户阙乏并坐所临长吏按察司以时劝督仍减牛头税三之一敕尚书省举行风俗奢僭之禁乙巳初许诸科征铺马黄河 
夫军须等钱折纳银一半愿纳钱钞者听秋七月甲子谕刑部官凡上书人言及宰相者不得申省八月壬寅制明安穆昆并隶按察司监察御 
史止按部纠举有罪则并坐监临之官诏推排西北京辽东三路人户物力九月定赡学养士法生员给民佃官田六十亩岁支粟三十石国子 
生人百八亩岁给以所入官为掌其数冬十月壬辰御史台奏在制按察司官比任终遣官考核然后尚书省命官覆察之今监察御史添设员 
多宜分路巡行每路女真汉人各一人同往从之壬寅敕有司购遗书宜偿其价以广搜访藏书之家有珍惜不愿送官者官为誊写毕复还之 
仍量给其值之半十一月丁巳谕工部曰比闻怀州有橙结实官吏检视已尝扰民今复进柑得无重扰民乎其诫所司遇有则进无则巳十二 
月丁酉司空襄等进新定律令敕条格式五十二卷辛丑诏颁行之
　　二年春正月乙卯始朝献于衍庆宫夏四月辛丑谕御史台诸诉事于台当以实上闻不得辄称察知五月甲辰朔日有食之壬戌谕有司 
曰金井巴纳不过二三日留朕之所止一凉厦足矣若加修治徒费人力其藩篱不及之处用围幕可也己巳敕御史台京师拜庙及巡幸所过 
州县止令洒扫不许以黄土覆道六月辛卯谕尚书省诸路禾稼及雨多寡令州郡以闻秋八月丁酉皇子生九月甲寅以拱卫直都指挥使完 
颜瑭等贺宋生日使且戒之曰两国和好矣汝不宜争细故伤大体庚午封皇子为葛王冬十一月甲辰更定德运为土腊用辰以宗浩为枢密 
使十二月癸酉以皇子晬日放僧道戒牒三千闰月辛酉定人户物力随时推收法
　　三年春正月巳卯以宗浩为尚书右丞相完颜匡为左丞布萨揆为右丞孙即康贾铉并为参知政事三月丁亥定从人铜牌卖毁罪赏制 
夏四月乙巳禘于太庙敕致仕官入宫年高艰于步履者并听策杖仍令舍人护卫扶之五月丙戌以定律令正土德凤凰来皇嗣建大赦辛卯 
皇子葛王薨壬辰定擅增减宫门锁钥罪六月壬寅诏选聪明方正为修起居注又诘点检司诸亲军所设教授及受业人若干其为教何法通 
大义者几人各具以闻秋九月壬辰诏定千户穆昆受随处捕盗官公移盗急不即以众应之者罪有差冬十月庚申奉御完颜阿鲁岱使宋还 
言宋权臣韩侂冑市马厉兵将谋北侵帝怒以为生事笞之五十出为彰德府判官及淮平陷擢为安国军节度副使丁卯谕尚书省士庶陈言 
可悉令诣阙量与食直仍给官舍居之其言切直及系利害重者并三日内奏闻十一月甲午诏监察等察事可二年一出十二月庚子谕宰臣 
曰贺正宋使且至可令监察随之以为常辛亥诏诸亲王公主每岁寒食十月朔听朝谒兴裕二陵忌辰亦如之癸丑诏遣监察御史分按诸路 
所遣者女真人即以汉人朝臣偕所遣者汉人即以女真朝臣偕
　　四年春正月丁丑尚书省奏宋贺正使还至庆都道卒诏遣防御使努色尔往祭赙以绢布命送伴使张云护丧以归二月丁酉以山东河 
北旱诏祈雨东北二岳庚戌始祭三皇五帝四王癸丑诏凡州郡无宣圣庙学者并增修之三月癸酉命大兴府祈雨戊寅诏定前代帝王合致 
祭者尚书省奏三皇五帝四王已行三年一祭之礼若夏太康殷太甲太戊武丁周成王康王宣王汉高祖文景武宣后汉光武明章唐高祖文 
皇一十七君致祭为宜从之壬辰辽阳府判官锡默瑠嘉以上书论列朝臣削官一阶罢之夏四月丙申诏定县令以下考课法丙午定衣服制 
甲寅以久旱下诏责躬求直言避正殿减膳彻乐省御厩马免旱灾州县徭役及今年夏税遣使审系囚理冤狱乙卯宰臣上表待罪诏曰朕德 
有愆上天示异卿等各趋乃职思副朕怀五月甲戌雨乙亥百官上表请御正殿复常仪乙酉谢雨于宗庙丁亥报祀社稷汰随朝冗官六月壬 
辰朔罢兼官俸给秋八月丁酉以崇浩为左丞相布萨揆为平章政事孙即康为尚书右丞布萨端为左丞通吉思忠为参知政事庚子诏完颜 
纲乔宇宋元吉等编类陈言文字其言涉宫庭若大臣省台六部各以类从凡二千卷辛丑以崇肃为御史大夫癸卯尚书省奏前以天旱诏求 
直言河南府卢显达汝州王大材所陈言涉不逊请论其罪从之减教坊长行五十人渤海教坊长行三十人文绣署女工五十人出宫女百六 
十人九月壬申定屯田户自种及租佃法冬十月丙申诏亲军三十五岁以下习孝经论语十二月辛丑敕陕西河南饥民所鬻男女官为赎之
　　五年春正月乙亥诏有司自太和三年郡县三经行幸民尝供亿者赐今年租税之半丁丑调山东河北军夫改治漕渠二月己丑朔谕各 
路按察司限于近制各务因循莫思举刺郡县以贪黩相尚莫能畏戢自今若纠察得实民无冤滞能使一路镇静者为称职其或繁紊使民不 
得伸愬者为旷废三月乙丑宋兵入秦川界甲戌谕有司进士名有犯孔子讳者避之仍着为令命给米诸寺自十月十五日至次年正月十五 
日作糜以食贫民辛巳宋兵入巩州唐州得宋谍者言韩侂冑屯兵鄂岳将谋北侵夏四月癸巳命枢密院移文宋人依誓约撤新兵毋纵入境 
壬子定随路转运司每季检视库物法五月甲子以布萨揆为河南宣抚使籍诸道兵以备宋 【按续通鉴纲目载金章宗以宋事问大臣皆 
谓宋不敢渝盟及闻完颜匡言乃命布萨揆宣抚河南据此则非因唐州得宋谍者言而备宋也与金史异】 甲申宋人破涟水县六月戊子复 
之己酉制镇防军逃亡致边事失错陷败户口者罪甲寅召诸大臣问备宋之策皆以设备养恶为言帝以南北和好四十余载民不知兵不忍 
先发秋七月壬午诏诸县盗贼多所选注巡尉八月辛卯诏罢宣抚司时宋殿帅郭倪濠州守将田俊迈诱虹县民苏贵等为间河南将臣亦屡 
纵谍往往利俊迈之赂皆为游说言宋之增戍本虞他盗及闻行台之建亦不敢去备且兵皆白丁自裹粮备穷蹙饥疫死者十二三由是中外 
信之宣抚司以宋三省枢密院及盱眙军谍来上又皆镌黜边臣为辞宣抚使揆因请罢司从之揆又奏罢临洮德顺秦巩新置弓箭手九月戊 
戌宋攻比阳寺庄副巡检阿里哈肆嘉努死之甲辰宋人焚黄涧执巡检高颢冬十月丁丑宋人袭比阳唐州军事判官索多死之十一月乙酉 
宋人攻固县商州司狱寿祖击败之己丑以太常卿赵之杰等为贺宋正旦使 【按宋史载金使赵之杰入见礼甚倨是时兵衅之开实先自 
宋如谓金使入见礼倨则以金欲南侵而先以使臣之倨挑之如海陵之使王全者然考续通鉴纲目载金使赵之杰入见韩侂冑故使赞者犯 
