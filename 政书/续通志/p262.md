<!-- { "loadSidebar": true } -->
诣皇后第至门取制书册宝置案上礼官先入主昏朝服出迎使者执事者举案前行使者奉制书及节执事者以鴈及礼物从之至堂中各置 
于案主昏者四拜退立于西南女官以九龙四凤冠袆衣进皇后使者以节册宝授司礼监官内赞导入中堂皇后具服出合诣香案前向阙立 
四拜赞宣册皇后跪宣册官宣讫以授皇后皇后受册以授女官赞宣宝如宣册仪皇后入合司礼监官持节出授使者报受册宝礼毕主昏者 
诣案前跪正使取奉迎制宣讫授主昏者副使进鴈及礼物主昏者皆跪受如前仪女官奏请皇后出合自东阶下立香案前四拜升堂南向立 
主昏者进立于东西向曰戒之敬之夙夜无违退立于东阶母进立于西东向施衿结帨曰勉之敬之夙夜无违退立于西阶内执事请乘舆皇 
后降阶升舆导从出仪仗大乐前行从大明门中门入百官朝服于承天门外班迎候舆入乃退皇后至午门外鸣钟鼓卤簿止正副使以节授 
司礼监复命授册宝官捧册宝仪仗女乐前导进奉天门至内庭皇后出舆由西阶进皇帝由东阶降迎揖入内殿帝更服具衮冕后更礼服同 
诣奉先殿谒礼毕还宫合卺帝更皮弁升内殿后更衣从升各升座东西相向执事者举馔案于前女官取四金爵酌酒以进既饮进馔复进酒 
进饭讫女官以两卺酌酒合和以进既饮又进馔毕兴易常服帝从者馂后之馔后从者馂帝之馔次曰早帝后皆礼服候太后升座帝后进座 
前四拜皇后进殿修讫复位帝后复四拜三日早帝冕服后礼服同诣太后宫行八拜礼还宫帝服皮弁升座后礼服诣帝前行八拜礼后还宫 
升座引礼导在内亲属及六尚等女官次各监局内官内使俱行八拜礼是日皇帝御奉天殿颁诏四日行庆贺礼五日行盥馈礼俱如常仪

　　△天子册妃嫔

　　后唐庄宗同光二年六月以卫国夫人韩氏为淑妃燕国夫人伊氏为德妃令所司择日册命八月庚午正衙命使以宰臣豆卢革韦说充 
册使
　　宋初妃嫔不行册礼真宗大中祥符七年封婉仪杨氏为淑妃翰林草制付中书不宣于外庭仁宗庆厯八年封美人张氏为贵妃所司择 
日备礼册命十二月发册设次位命官持节授册印内外命妇称贺畧如册皇后仪
　　明太祖洪武三年册孙氏为贵妃定仪皇帝不御殿承制官宣制曰妃某氏特封某妃命卿等持节行礼但授册无宝余并如中宫仪成祖 
永乐七年定册妃礼皇帝皮弁服御华盖殿传制至宣宗立孙贵妃始授宝宪宗封万贵妃始称皇世宗嘉靖十一年册九嫔礼官上仪注先日 
所司陈设仪仗如朔望仪至期皇帝具衮冕告太庙世庙讫易皮弁服御华盖殿百官公服入行礼正副使朝服承制举节册至九嫔宫九嫔迎 
于宫门外随至拜位女官宣册九嫔受册先后八拜送节出宫门复命九嫔随具服候皇后率诣奉先殿谒告及诣皇帝皇后前谢恩俱如册妃 
礼惟圭用次玉谷文银册少杀于皇妃五分之一二十年册德妃张氏以妃将就室而帝方静摄不传制不谒告内殿余并如旧

　　钦定续通志卷一百十五

 
　　●钦定续通志卷一百十六

　　礼畧

　　嘉礼 【二】

　　○嘉礼二

　　皇太子纳妃
　　公侯大夫士婚礼
　　元正冬至受朝贺
　　读时令
　　册命诸王侯
　　三老五更
　　乡饮酒

　　△皇太子纳妃 【皇子诸王婚公主嫁附】

　　后唐庄宗同光二年太常礼院奏皇子兴圣宫使继岌虽未封建官是检校合准一品婚姻礼妇人从夫之爵亦准一品命妇礼亲迎日太 
常卤簿鼓吹前导乘辂车其妃花钗九枝博鬓褕翟衣九等其日平明皇帝差官告亲庙一室宗正卿摄昏主行礼其夕亲迎至女氏之门以结 
彩车御轮三周从之
　　晋高祖天福四年太常礼院定长安公主出降仪太仆寺供厌翟二马车毂中书省备团方编扇各十六行障座伞一大扇一团大扇二从 
之又奏婚用诞马在礼无文周礼诸侯以璋请驸马都尉加以璋郡王之壻加玄纁以代马书函之礼出自近代请废之诏曰纳采之时主人再 
拜使者不答虽开元礼具载其仪今宜答拜仍令郑王重贵主其婚礼中外不贺余依所奏
　　宋皇太子纳妃因前代之制皇太子亲迎天子临轩醮戒而增盥馈之礼诸王纳妃聘礼赐女家白金万两敌门 【即古纳采】 用羊二 
十口酒二十壶彩四十匹定礼羊酒彩各加十茗百斤头■〈须上巾下〉巾段绫绢三十匹黄金钗钏四双条脱一副真珠琥珀璎珞真珠翠 
毛玉钗朵各二副销金生色衣各一袭金涂银合二锦绣绫罗三百匹果盘花粉花羃眠羊卧鹿花饼银胜小色金银钱等物纳财用金器百两 
彩千匹镇五十万锦绮绫罗绢各三百匹销金绣画衣十袭真珠翠毛玉钗朵各三副函书一架缠束帛押马函马二十匹羊五十口酒五十壶 
系羊酒红绢百匹花粉花羃果盘银胜罗胜等物亲迎用涂金银装肩舆一行障坐障各一方团掌扇四引障花十树生色烛笼十高髻钗插并 
童子八人骑分左右导扇舆其宗室子聘礼赐女家白金五千两其敌门定礼纳财亲迎礼皆减半远属族卑者又减之公主下降初被选尚者 
即拜驸马都尉赐玉带袭衣银鞍勒马采罗百匹谓之系亲又赐办财银万两进财之数倍于亲王聘礼出降赐甲第余如诸王夫人之制掌扇 
加四引障花烛笼各加十皆行舅姑之礼诸亲递加赐赉其县主系亲以金带赐办财银五千两纳财赐赉大率三分减二宗室女特分郡君者 
又差降焉仁宗嘉佑初礼官言礼阁新仪公主出降前一日行五礼古者结婚始用行人告以夫家采择之意谓之纳采问女之名归卜夫庙吉 
以告女家谓之问名纳吉今选尚一出朝廷不待纳采公主封爵己行诞告不待问名而卜之若纳成则既有进财请期则有司择日宜稍依五 
礼之名存其物数俾知婚姻之义重而夫妇之际严亦不忘古礼之义也时兖国公主下嫁李玮诏俟出降日令夫家主昏者具合用鴈币玉马 
等物陈于内东门外以授内谒者进入内侍付掌事者受之惟马不入神宗即位诏旧制尚帝女者辄升行以避舅姑之尊岂可以富贵之故屈 
人伦长幼之序宜诏有司革之着为令仍令陈国长公主行见舅姑之礼驸马都尉王师约更不升行公主见舅姑行礼自此始
　　辽公主下嫁仪选公主诸父一人为昏主凡当奥者媒者致词之仪自纳币至礼成大略如纳后仪择吉日诘旦媒者趣尚主之家诣宫侯 
皇帝皇后御便殿率其族入见进酒讫命皇族与尚主之族相偶饮翼日尚主之家以公主及壻率其族入见致宴于皇帝皇后献赆送者礼物 
讫朝辞赐公主青幰车二螭头盖部皆饰以银驾駞赐壻朝服四时袭衣鞍马凡所须无不备选皇族一人送至其家亲王女封公主者婚仪仿 
此以亲疏为差降圣宗太平八年六月权北院大王耶律哲鲁奏今岁十一月皇太子纳妃诸族备会亲之帐诏以豪盛者三十户给其费兴宗 
重熙十六年定公主行妇礼于舅姑仪
　　明初定皇太子纳妃凡行礼皆遣使持节如皇帝大昏仪纳采问名制曰奉制纳某氏女为皇太子妃命卿等行纳采问名礼至妃第傧者 
出请事使者曰储宫纳配属于令德邦有常典使某行纳采之礼傧者入告主昏者曰臣某之女昧于壸仪不足以备采择恭承制命臣某不敢 
辞傧者出告使者入陈礼物于庭宣制曰某奉诏采择奠鴈礼毕使者出傧者复请事使者曰储宫之配采择既谐将加卜筮奉制问名傧者入 
告主昏者曰制以臣某之女可以奉侍储宫臣某不敢辞傧者出告使者复入陈礼奠鴈如仪宣制曰臣某奉诏问名将谋诸卜筮主昏者曰臣 
某第几女某氏出次纳吉傧者请事使者曰谋诸卜筮其占协从制使某告吉傧者入告主昏者曰臣某之女惷愚惧弗克堪卜筮云吉惟臣之 
幸臣谨奉典制傧者出告使者入陈礼奠鴈如仪宣制曰奉制告吉又次纳微傧者出告使者入陈玉帛礼物不奠鴈宣制曰某奉制告成又次 
请期辞曰询于龟筮某月某日吉制使某告期主昏者曰敢不承命陈礼奠鴈如仪又次告庙遣使持节授册宝又次醮戒皇帝服通天冠绛纱 
袍御奉天殿百官侍立引进导皇太子至丹陛四拜入殿东门就席位东向立司爵以醆进皇太子跪搢圭受醆祭酒司馔以馔进跪受亦如之 
兴就席坐饮食讫导诣御座前跪皇帝命之曰往迎尔相承我宗事朂率以敬皇太子曰臣某谨奉制旨俯伏兴出至丹陛四拜毕皇帝还宫皇 
太子出又次亲迎其日质明东宫官具朝服陈卤簿鼓吹于东宫门外皇太子冕服乘舆出侍卫导从如仪至宫门降舆升辂东宫官皆从至妃 
第降辂升舆至次降舆入就次东宫官皆就次妃服褕翟花钗出合南面立傅姆立于左右主昏者朝服立于西阶下引进导皇太子出次立于 
大门之东西向傧者朝服出立于门东请事引进跪启皇太子曰某奉制亲迎引进兴承传于傧者傧者入告导主昏者出迎于大门外之西东 
向再拜皇太子答拜引进导皇太子入门奠鴈出至次以侯主昏者不降送宫人傅姆导妃出听父母命戒毕乘舆出门降舆乘凤轿皇太子揭 
帘讫遂升辂至东宫门外降辂乘舆入俟于内殿门外之东西面司闺导妃诣内殿门外之西东面皇太子揖妃入行合卺礼如中宫仪又次朝 
见其日妃诣内殿陛下候皇帝升座司闺导妃入北面立再拜自西阶升宫人奉枣栗盘进至御座前授妃妃奠于御前复位再拜礼毕诣皇后 
前奉腶修盘如上仪又次醴妃次盥馈次谒庙次羣臣命妇朝贺皆如仪亲王昏礼畧于皇太子同盥馈毕王皮弁服妃翟衣诣东宫前行四拜 
礼凡公主出降行纳采门名礼壻家备礼物表文于家庭望阙再拜掌昏者奉至内东门诣内使前曰朝恩贶室于某官某之子某习先人之礼 
使臣某请纳采以表跪授内使内使跪受奉进内殿执鴈及礼物者从入内使出掌昏者曰将加卜筮使臣某问名进表如初内使出曰有制掌 
昏者跪内使宣曰皇帝第几女封某公主掌昏者俯伏兴入就次赐宴出纳吉仪与纳采同纳征壻家具玄繻束帛乘马表文如仪请期词曰某 
臣命某谨请吉日亲迎日壻公服告庙将行父醮于厅随意致戒壻再拜出至内东门内内使延入次执鴈及奉礼物者各陈于庭其日公主礼 
服辞奉先殿诣帝后前四拜受爵帝后随意训戒受命讫又四拜降阶内命妇送至内殿门外公主升辇至内东门降辇壻揭帘公主升轿壻出 
次立执鴈者以鴈跪授壻壻受鴈跪进于内使内使跪受以授左右壻再拜先出乘马还公主卤簿车辂后发公侯百官命妇送至府壻先候于 
门公主至壻揭帘公主降同诣祠堂壻东公主西皆再拜进爵读祝又再拜出诣寝室壻公主相向再拜各就座壻东公主西进馔合卺如仪复 
相向再拜明日见舅姑行四拜礼舅姑答二拜第十日驸马朝见谢恩行五拜礼太祖洪武九年以太师李善长子祺为驸马都尉尚临安公主 
先期告奉先殿下嫁前二日命使册公主册后次日谒奉先殿又定驸马受诰仪吏部宜捧诰命置龙亭至太师府驸马拜受次日善长及驸马 
谢恩后十日始请昏期二十六年稍更仪注然其拜舅姑及公主驸马相向拜之礼终明世实未尝行也成化二十二年更定皇太子昏礼凡册 
节等案俱由奉天左门出皇太子亲迎由东长安门出其日妃服燕居服随父母家庙行礼执事者具酒馔妃饮食讫父母坐堂上妃诣前各四 
