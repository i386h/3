<!-- { "loadSidebar": true } -->
　　汉书地理志沱水在蜀郡郫县西东入大江即郫江也括地志潜水一名复水今名龙门水源出绵谷县东龙门山合注于嘉陵江

　　沔

　　水经注沔水一名沮水出武都沮县东狼谷东南至沔县注于汉水
　　（臣）等谨案黑水沱潜沔水皆禹贡所载梁州之水也梁州东据华山之南西距黑水以今舆地言之则陕西汉中府之凤县兴安州及 
商州之雒南山阳镇安商南秦州之两当阶州之成县文县湖北郧阳府之房县竹山竹溪及郧西县之西境四川则成都保寍顺庆龙安嘉定 
雅州潼川诸府卭眉泸诸州是也
　　（臣）等又案梁州之水禹贡所未载者水经注青衣水出青衣县与沫水合桓水出蜀郡岷山注于南海延江水出犍为南广县东南注 
于酉水存水出犍为■〈存阝〉鄢县温水出牂牁夜郎县淹水出越巂遂久县徼外东南注于若水以今舆地言之皆四川境内古梁州域也

　　黑水

　　雍州黑水杜佑通典谓不可得详樊绰程大昌金履祥李元阳焦竑诸说各异然皆雍州之境按括地志言出伊吾南流绝三危山则当自 
炖煌北大碛外流至郡界南经白龙堆东三危山西又南经吐谷浑界中又南经吐蕃界中绕出河源之外而注于南海地理今释引水经注黑 
水出张掖鸡山至于炖煌此雍州之黑水也

　　弱水

　　地理今释弱水出陕西山丹卫城西有山丹河古弱水也出卫西南穷石山正流西至合黍山与张掖河合

　　泾渭汭 【汉书纳作芮】

　　汉书地理志泾水出安定郡泾阳县西渭水出陇西郡首阳县西南汭水出扶风汧县西北东注于泾

　　漆沮

　　寰宇记漆水自耀州同官县来经华原县合沮水汉书地理志沮水出北地直路县东西注于洛

　　沣

　　汉书地理志酆水出扶风鄠县东南北过上林苑注于渭

　　猪野

　　猪野泽名汉书地理志武威县东北有休屠泽古文以为猪野
　　（臣）等谨案黑水弱水泾渭汭漆沮沣猪野皆禹贡所载雍州之水也雍州西距黑水东据河以今舆地言之陕西则西安延安凤翔诸 
度及甘肃之平凉庆阳巩昌各府皆是也

　　钦定续通志卷一百三

　　●钦定续通志卷一百四　地理略二

　　地理略 【二】

　　五代

　　○五代

　　（臣）等谨按古来志地者皆略于五代欧阳修作职方考仅标大致薛居正作郡县志王溥作会要虽尚存十道之名然一代偶及数道 
一道偶及数州沿革废置殊多遗缺其余各书如欧阳忞舆地广记乐史太平寰宇记马端临舆地考于五代亦靡得而详焉信乎欧史之序曰 
五代乱世文字不完而时有废置不可考究也若其沿唐之制改郡称州而尤重藩镇加军额者为节度镇州较他州为重故职方考特悉之凡 
以言其大要也今续纂五代地理略其分注以职方考为主其有职方考所无而采之羣书者则加案语以别之职方考或有疑误之处则别加 
案语于其下以资考订云
　　唐之盛时以天下为十道而其势未分洎其衰也置军节度号为方镇兵骄则逐帅将强则叛上僖昭以来日益割裂天下别为十一南有 
吴浙荆湖闽汉西有岐蜀北有燕晋朱温据汴遂成篡弒建号曰梁其地西至泾渭南逾江汉北濒河东际海所有州曰汴 【唐宣武军梁为 
东都开封府】 洛 【唐东都河南府梁为西都】 雍 【唐上都京兆府梁改大安府置永平军】 兖 【泰寍军】 沂密青 【平卢 
军】 淄齐棣登莱徐 【武寍军】 宿郓 【天平军】 曹濮宋 【唐属宣武军节度梁徙军于此】 亳辉 【唐昭宗光化二年朱全 
忠以宋州之砀山虞城单父曹州之成武表置州三年置崇德军】 颍陈蔡许 【唐忠武军梁改匡国军】 汝郑滑 【唐义成军梁改宣 
义军】 襄 【唐山南东道节度梁初改忠义军后复为山南东道】 均房金邓 【唐属山南东道梁分置宣化军】 随郢泌 【唐唐州 
昭宗天佑三年朱全忠徙治泌阳表更名】 复安 【宣威军】 申蒲 【护国军】 孟 【河阳三城】 怀晋 【唐属护国军节度梁 
初置定昌军后改建寍军】 绛陕 【唐保义军梁改镇国军】 虢华 【唐镇国军梁改感化军】 商同 【唐匡国军梁改忠武军】  
崇 【唐末李茂贞以华原县建耀州置义胜军梁末帝时茂贞义子温韬以州降梁梁改州为崇州军为静胜军】 邠 【静难军】 寍庆  
【唐末李茂贞建安定军节度梁为武静军○案此据太平寰宇记】 衍鄜 【保大军】 坊丹延 【唐属保大军节度梁置忠义军○案 
自崇州至此凡九州岛职方考皆注岐字考史梁太祖开平三年取鄜坊丹延诸州干化五年邠寍二州俱降梁衍州寻亦为梁所取是此数州实 
为梁有不得分属之岐今删去岐字】 夏 【定难军】 银绥宥灵 【朔方军】 盐魏 【天雄军】 博贝卫澶相 【唐属天雄军节 
度梁分置昭德军】 邢 【唐属昭义军节度昭义旧统泽潞邢洺磁五州唐末孟方立为节度使徙军额于此而泽潞二州入晋故其时有两 
昭义军梁晋之争或入于梁或入于晋梁以邢州统洺磁二州为保义军】 洺磁 【改曰惠州】 镇 【唐成德军梁改武顺军】 冀深赵 
易祁定 【义定军】 凡七十有八晋发愤仇雠既克燕孽遂翦朱梁改晋称唐其地东至海南至淮汉西度秦陇北尽燕代所有州曰并 【 
西京太原府寻改北都】 洛 【复为东都】 雍 【复为西都废永平军】 魏 【东京兴唐府寻改邺都】 汴 【复为宣武军】 兖 
沂密青淄齐棣登莱徐宿郓曹濮宋 【改归德军】 亳单 【梁辉州后唐改为单州】 颍陈蔡许 【复为忠武军】 汝郑滑 【复为 
义成军】 襄均房金邓 【改为威胜军】 随郢唐 【复泌州为唐州】 复安 【改为安远军】 申蒲孟怀晋 【改为建雄军】 绛 
陕 【复为保义军】 虢华 【复为镇国军】 商同 【复为匡国军】 耀 【复崇州为耀州改顺义军】 邠寍庆衍鄜坊丹延 【 
改为彰武军】 夏银绥宥灵盐岐 【唐末为李茂贞所据后唐庄宗同光初内附仍为凤翔军○案此据顾祖禹方舆纪要】 陇泾 【岐 
彰义军】 原渭武秦 【岐雄武军蜀天雄军】 成 【梁改为汶州末帝贞明初地入于蜀后唐同光中复曰成州○案此据太平寰宇记 
】 阶凤 【故属山南西道节度蜀升为武兴军后唐废○案此据太平寰宇记】 干 【唐末李茂贞置后为威胜军后唐同光中改为刺 
史○案此据太平寰宇记】 博贝卫澶相 【复隶天雄军○案此据太平寰宇记】 邢洺磁 【复惠州为磁州以邢洺磁三州为安国军 
】 镇 【初为北都寻罢都复为成德军○按此据五代史庄宗本纪】 冀深赵易祁定沧 【唐横海军节度梁末以张万进归顺改顺化 
军后唐复为横海军○案此据五代会要】 景德瀛莫幽 【卢龙军】 涿檀蓟顺蔚朔 【振武军】 云 【大同军】 应 【故属大 
同军明宗置彰国军】 新 【威塞军】 妫儒武寰 【本朔州马邑县梁开平中晋王存勖于此置兴唐军后唐明宗天成初改置州○案 
此据方舆纪要】 忻代 【雁门军】 岚石宪麟府 【唐末于此置府谷镇后唐庄宗以代北诸部屡为边患乃升为府谷县寻建州○案 
此据舆地考】 汾慈隰泽潞 【改为安义军】 沁辽凡一百二十有三 【案职方考庄宗初起并代取幽沧有州三十五后又取梁魏博 
等十有六州合五十一州以灭梁岐王称臣得七州同光破蜀巳而复失惟得秦凤阶成四州而营平二州已陷于契丹其增置州一合为一百 
二十三州今考后唐以同光三年破蜀而孟知祥僭号在长兴应顺之闲是时山南诸州尚未尽入于蜀其仅有秦凤阶成四州盖石晋时事又 
考同光二年瓜沙入贡命权知归义留后曹义金为刺史节度使长兴初凉州亦来附四年又置保顺军于洮州兼领鄯州是后唐所有州殆不 
仅如职方考所称而巳也又职方考既称一百二十三州而谱内统营平二州为一百二十五州盖误今删去】 石晋兴戎契丹助虐石氏既立 
遂献燕云一十六州于契丹合得后唐故地及取蜀之州一增置之州一其所有州曰汴 【东京开封府】 洛 【西京河南府】 雍 【 
废后唐西京为晋昌军】 魏 【改兴唐府为广晋府寻升为邺都○案此据会要】 兖沂密青淄齐棣登莱徐宿郓曹 【故属宣武军晋 
置威信军】 濮宋亳单颍陈 【镇安军】 蔡许汝郑滑襄 【晋太祖天福七年降为防御州所管均房二州割隶邓州○案此据会要】  
均房金 【故属山南东道节度唐末置戎昭军已而废之遂入于蜀晋天福中得其地置怀德军寻罢】 邓随郢唐 【复为泌州○案此据 
舆地考】 复安 【罢安远军】 申蒲孟怀晋绛陕虢华商同耀邠寍庆衍威 【天福四年置割灵州之方渠寍州之木波马岭三镇为属 
而治方渠】 鄜坊丹延夏银绥宥灵盐岐陇泾原渭武秦成阶凤干博贝 【永清军】 卫澶 【故属天雄军节度晋天福九年改镇寍军 
又于顿邱县置德清军○案此据会要及舆地考】 相 【彰德军】 洺邢磁镇 【改为顺德军】 冀深赵易祁定沧景德忻代岚石宪麟 
府 【案职方考晋置永安军汉罢之周复考五代会要汉高祖天福十二年升为永安军节度隐帝干佑三年降为团练周世宗显德元年复 
旧军额而舆地考亦云晋高祖赂契丹以河西之地契丹欲迁河西之民实辽东人心大扰从阮因保险阨之少帝绝契丹诏从阮出师从阮乃 
深入拔十余砦汉时从阮归命升府州为永安军是永安军之置实在汉初职方考疑误】 并汾慈隰泽潞 【复为昭义军】 沁辽 【天 
福三年改置昭义军于此四年废○案此据方舆纪要】 凡一百有九晋天福六年以刘知远为河东节度使北京留守自出帝立与契丹绝盟 
及契丹入汴徙晋主于黄龙府知远乃称尊号以令四方远近争应之契丹留其臣萧翰守大梁遂北去时潞州及晋陕皆来附知远遣师从晋 
陕而东萧翰遁去河南遂定契丹适有内变晋之旧境悉归于汉其所有州曰汴 【东京开封府】 洛 【西京河南府】 魏 【改广晋 
府为大名府仍曰邺都】 雍 【改为永兴军】 兖沂密青淄齐棣登莱徐宿郓曹 【罢威信军】 濮宋亳单颍陈 【废镇安军】 蔡 
许汝郑滑襄 【复为山南东道○案此据会要】 均房金邓随郢唐 【复泌州为唐州○案此据太平寰宇记】 复安 【复为安远军 
】 申蒲孟怀晋绛陕虢华商同耀解 【隐帝干佑元年置割河中之闻喜安邑二县为属而治解○案此据舆地考】 邠寍庆衍威鄜坊丹 
延夏银绥宥灵盐岐陇泾原渭武干博贝卫澶相刑洺磁镇 【复为成德军】 冀深赵易祁定沧景德忻代岚石宪麟府 【初置永安军寻 
废】 并汾慈隰泽潞沁辽凡一百有六 【案职方考云一百有六州而谱内所列乃一百十州考五代史后蜀世家契丹灭晋汉高祖起于太 
