<!-- { "loadSidebar": true } -->
　　襄邑恭王神符字神符少孤事兄谨高祖兴兵神符留长安为卫文升所囚京师平封安吉郡公帝受禅例王迁并州总管颉利可汗盗边 
神符与战汾东斩级五百获马二千又战沙河获乙利达官得可汗所乘马及铠召为大府卿迁扬州大都督自丹阳度江治隋江都故郡扬人 
利之然少威严不为下所畏累擢宗正卿以足不良改光禄大夫归第月给羊酒太宗就第慰问又令乘小舆入紫微殿迁开府仪同三司永徽 
二年薨赠司空荆州都督陪葬献陵子七人并爵郡王例降公唯得懋文■〈日东〉知名德懋官少府监临川郡公五世孙从晦文■〈日东 
〉幽州都督魏国公垂拱中坐累贬藤州别驾诛子挺捷捷袭封挺督曾孙程捷曾孙石别有传

　　从晦

　　从晦祖模仕至德中为猗氏令史思明陷洛阳贼帅掠诸县模率众拒平之稍迁黔中观察使终太子宾客赠太子太保谥曰敬从晦宝历 
初及进士第累擢太常博士甘露之祸御史中丞李孝本被诛从晦以族昆弟贬朗州司户参军改澶王府咨议分司东都忌者重发前坐下迁 
亳州司马久乃转吏部郎中兼侍御史知杂事出为常州刺史镇海军节度使李琢表其政赐金紫历京兆尹工部侍郎山南西道节度使又以 
最就进银青光禄大夫卒年六十三赠吏部尚书从晦姿质伟岸所至以风力闻少与崔龟从李景让裴休善奖目后进名知人杨收方布衣进 
谒从晦一见如雅识即待以公辅后果宰相

　　△世祖诸子

　　世祖 【按世系表及旧书俱称代祖高祖纪及资治通鉴并载武德元年追谥皇考曰元皇帝庙号世祖与传相符今从传】 四子长曰 
澄次湛次洪次高祖神尧皇帝 【按世系表长高祖次澄次湛次洪序次与传互异】
　　梁王澄蚤薨无嗣武德初与二王同追封

　　蜀王湛

　　 蜀王湛

　　蜀王湛【博乂　奉慈　戡】

　　蜀王湛生子博乂奉慈

　　博乂
　　奉慈
　　戡

　　博乂

　　陇西恭王博乂武德初与奉慈例王高宗时擢累礼部尚书特进骄侈不循法度伎妾数百曳罗纨甘粱肉放于声乐以自娱其弟奉慈亦 
荒纵皆为帝所鄙尝曰吾仇人有善且用之况亲戚乎王等昵小人专为不轨先王坟典不闻学何以为善哉各赐市书绢二百疋以愧切之然 
不自克也薨赠开府仪同三司荆州都督

　　奉慈

　　渤海敬王奉慈显庆时为原州都督薨七世孙戡

　　戡

　　戡字定臣幼孤年十岁余即好学大寒掇薪自炙夜无然膏默念所记年二十明六经举进士就礼部试吏唱名乃入戡耻之明日径返江 
东隐阳羡里阳羡民有鬬争不决不之官而诣戡以辨凡论著数百篇常恶元和有元白诗多纤艳不逞而世竞重之乃集诗人之类夫古者断 
为唐诗以讥正其失云平卢节度使王彦威表为巡官府迁还洛阳卒

　　钦定续通志卷一百八十一


 
　　●钦定续通志卷一百八十二　宗室传二

　　宗室传

　　唐 【二】

　　○唐二

　　高祖诸子

　　△高祖诸子

　　隐太子建成　　卫王元霸　　　巢王元吉楚王智云　　　荆王元景　　　汉王元昌酆王元亨　　　周王元方　　　徐王元 
礼韩王元嘉　　　彭王元则　　　郑王元懿霍王元轨　　　虢王凤　　　　道王元庆邓王元裕　　　舒王元名　　　鲁王灵夔 
江王元祥　　　密王元晓　　　滕王元婴

　　高祖二十二子窦皇后生建成太宗皇帝元霸元吉万贵妃生智云莫嫔生元景孙嫔生元昌伊德妃生元亨张氏生元方郭婕妤生元礼 
宇文昭仪生元嘉及第十九子灵夔王才人生元则张宝林生元懿张美人生元轨杨美人生凤刘婕妤生元庆崔嫔生元裕小杨嫔生元名杨 
嫔生元祥鲁才人生元晓柳宝林生元婴

　　隐太子建成
　　卫王元霸
　　巢王元吉
　　楚王智云
　　荆王元景
　　汉王元昌
　　酆王元亨
　　周王元方
　　徐王元礼
　　韩王元嘉
　　彭王元则
　　郑王元懿
　　霍王元轨
　　虢王凤
　　道王元庆
　　邓王元裕
　　舒王元名
　　鲁王灵夔
　　江王元祥
　　密王元晓
　　滕王元婴

　　 隐太子建成

　　隐太子建成小字毗沙门资简弛不治常检荒色嗜酒畋猎无度所从皆博徒大侠隋高祖被诏捕贼汾晋闲留建成护家居河东高祖己 
起兵密召与元吉赴太原隋人购之急从闲道至授左领军大都督封陇西郡公引兵略定西河从平京师唐国建为世子开府置官属又迁抚 
军大将军为东讨元帅将万人 【旧唐书作将兵十万】 徇洛阳授尚书令高祖受禅立为皇太子诏率将军桑显和击司竹羣盗平之凉州 
人安兴贵杀李轨以众降 【按吴缜纠谬载李轨传安修仁兴贵执轨送之斩于长安又高祖纪武德二年五月庚辰凉州将安修仁执李轨 
以降然则非兴贵杀轨也今考资治通鉴所载与李轨传及高祖纪皆同】 诏趣原州应接建成素骄不恤士虽甚暑昼夜驰猎众不堪其劳亡 
者过半帝欲其习事乃敕非军国大务听裁决之又以李纲郑善果为宫官参谋议稽胡刘屳成寇边诏建成进讨破之鄜州斩虏千计引渠长 
悉官之使还招羣胡仚成与它大帅降建成畏其众绐欲城州县者使降胡操筑阴勒兵杀六千人仚成奔梁师都尝循行北边遇贼四百出降 
馘其耳纵之中允王珪洗马魏征以帝初兴建成不知谋而秦王数平剧寇功冠天下英豪归之阴许立为皇太子势危甚会刘黑闼乱河北珪 
等进说曰殿下特以嫡长居东宫非有功德为人所称道今黑闼痍叛残孽众不盈万利兵鏖之唾手可决请往讨因结山东英俊心自封殖建 
成遂请行黑闼败洺水建成问征曰山东其定乎对曰黑闼虽败杀伤太甚其魁党皆悬名处死妻子系虏欲降无繇虽有赦令获者必戮不大 
荡宥恐残贼啸结民未可安既而黑闼复振庐江王瑗弃洺州山东乱命齐王元吉讨之有诏降者赦罪众不信建成至获俘皆抚遣之百姓欣 
悦贼惧夜奔兵追战黑闼众犹盛及纵囚使相告曰褫而甲还乡里若妻子获者既己释矣众乃散或缚其渠长降遂禽黑闼帝晚多内宠张婕 
妤尹德妃最幸亲戚分事宫府建成与元吉通谋内结妃御以自固当是时海内未定秦王数将兵在外诸妃希所见及洛阳平帝遣诸妃驰阅 
后宫见府库服玩皆私有求索为兄弟请官秦王已封帑簿及官爵非有功不得妃媛曹怨之会为陕东道行台有诏属内得专处决王以美田 
给淮安王神通而张婕妤为父丐之帝手诏赐田诏至神通已前得不肯与婕妤妄曰诏赐妾父田而王夺与人帝怒召秦王让曰我诏令不如 
尔教邪佗日谓裴寂曰儿久典兵为儒生所误非复我昔日子秦府属杜如晦骑过尹妃父门恚其傲率家童捽殴折一指父惧即使妃前欣秦 
王左右暴其父帝不察大怒诘王曰儿左右乃凌我妃家况百姓乎王自辩晓讫不置繇是见疏帝召诸王燕秦王感母之不及有天下也偶独 
泣帝顾不乐妃媛因得中伤之为建成游说曰海内无事陛下春秋高当自娱秦王辄悲泣正为嗔忌妾属耳使陛下万岁后王得志妾属无遗 
类东宫慈爱必能全养乃皆悲不自胜帝恻然遂无易太子意突厥入寇帝议迁都秦王苦谏止建成见帝曰秦王欲外御寇沮迁都议以久其 
兵而谋纂夺帝浸不悦初帝令秦王居西京承干殿元吉居武德殿与上台东宫昼夜往来皆携弓刀相遇如家人礼由是皇太子令秦齐二王 
教与诏敕杂行内外惧莫知所从建成等私募四方骁勇及长安恶少年二千人为宫甲屯左右长林门号长林兵又令左虞候率可达志募幽 
州突厥兵三百内宫中将攻西宫或告于帝帝召建成责之乃流达志巂州华阴杨文干素凶诐建成昵之使为庆州总管遣募兵送京师欲为 
变时帝幸仁智宫秦王元吉从建成谓元吉曰秦王且徧见诸妃彼金宝多有以赂遗之也吾安得箕踞受祸安危之计决今日元吉曰善乃命 
郎将尔朱焕校尉桥公山赍甲遗文干趣兴兵焕等惧至豳乡白反状寍州人杜凤 【资治通鉴作杜凤举】 亦上变帝遣司农卿宇文颕驿 
召文干元吉阴结颖使告文干文干遽率兵反帝以建成首谋未忍治即诏捕王珪魏征及左卫率韦挺舍人徐师暮左卫骑冯世立欲杀之以 
薄太子罪乃手诏召建成建成惧不敢往师謩劝遂举兵詹事主簿赵弘智谏建成损车服速往谢罪乃诣行在所未至屏官属径入谒叩头请 
死投身于地不能起帝怒夜囚幕中使兵卫守会文干陷寍州帝惊以宫近贼夜率卫士南趣山行十余里明乃还宫召秦王问计对曰文干竖 
子耳官司当即禽之就使假刻漏之久正须遣一将可办帝曰事连建成恐应者众尔自行还吾以尔为太子使建成王蜀蜀地狭不足为变若 
不能事汝取之易也秦王率众趣寍州文干为其下所杀以其首降执宇文颖送京师秦王之行元吉及内嬖更为建成请封德彝亦阴说帝由 
是意解复诏建成居守但责兄弟不相容而谪王珪韦挺天策兵曹参军杜淹于远方 【谨按通鉴辑览　　御批高祖无卓识泥古而立建 
成即当有以处世民及至文干通谋事发己许废建成而立世民矣顾乃外惑佞臣内牵嬖妾濡忍酿祸谁执其咎哉】 然怨猜日结建成等召 
秦王夜晏毒酒而进之王暴疾衉血数升淮安王扶掖还宫帝问疾敕建成秦王不能酒毋夜聚又谓秦王曰吾起晋阳平天下皆尔力将定东 
宫尔亟让故成而美志又太子立多历年吾重夺之观而兄弟终不相下同在京师忿阋且深尔还洛阳行台自陕以东悉主之建天子旌旗如 
梁孝王故事王泣曰非所愿也不可远膝下帝曰陆贾汉臣也犹递过诸子况我天下主东西两宫思汝即往何所悲邪王将行建成等谋曰秦 
王得土地甲兵必为患留之京师一匹夫耳因密使人说帝言秦王左右皆山东人闻还洛皆洒然喜观其意不复来矣事果寝俄而突厥寇边 
太子荐元吉北讨欲因其兵作乱长孙无忌房元龄杜如晦尉迟敬德侯君集等劝秦王先图之王乃密秦建成等与后宫乱因曰臣无负兄弟 
今乃欲杀臣是为世充建德复仇使臣死虽地下愧见诸贼帝大惊报曰旦日当穷治而必早参张婕好驰语建成乃召元吉谋曰请勒宫甲托 
疾不朝建成曰善然不共入朝事何繇知迟明乘马至玄武门秦王先至以勇士九人自卫时帝已召裴寂萧瑀陈叔达封德彝宇文士及窦诞 
颜师古等入建成元吉至临湖殿觉变遽反走秦王随呼之元吉引弓欲射不能彀者三秦王射建成即死元吉中矢走敬德追杀之俄而东宫 
齐府兵三千攻玄武门闭不得入接战久之疾及殿屋王左右数百骑至合击之众遂溃帝谓裴寂等曰事今奈何萧瑀陈叔达曰臣闻内外无 
限父子不亲失而弗断反蒙其乱建成元吉自草昧以来未始与谋既立又无功德疑贰相济为萧墙忧秦王功盖天下内外归心立为太子付 
军国大务陛下释重负矣帝曰此吾志也乃召秦王至慰抚之曰朕几有投杼之惑秦王号泣不能止建成死年三十八长子承宗为太原王早 
卒承道安陆王承德河东王承训武安王承明汝南王承义巨鹿王皆坐诛诏除建成元吉属籍其党疑惧更相告庐江王瑗遂反乃下诏建成 
