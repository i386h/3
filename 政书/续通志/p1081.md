<!-- { "loadSidebar": true } -->
将议行之正言但掌择人法不可易也事遂寝延佑六年卒封赵国公谥忠宣子秉德厯兵工二部侍郎秉仁累官工部尚书

　　△谢让

　　谢让字仲和颍昌人幼颖悟好学国兵取宋立行中书省于江西让以选为令史调河闲都转盐运司经厯擢南台御史举湖广行省平章 
政事哈喇哈斯达尔罕可为御史大夫山东廉访使陈天祥可为御史中丞右司员外郎高昉可任风宪劾江浙省臣听诏不恭及不法事世祖 
遣使杂问既款服诏令让与俱来人皆危之让恬然若无事者台纲大振大德闲诏立陕西行御史台以让为都事凡御史封章及文移其可否 
一决于让迁户部员外郎时东胜云丰等州民饥乞籴邻郡宪司惧其贩鬻为利闭其籴事闻于朝议设法立禁闭籴者有罪三州之民赖以全 
活者甚众厯湖广行省左右司郎中时广西两江岑雄黄圣许等屡相雠杀为边患让谓此曹第可怀柔不宜力竞若舍中国有用之民争炎荒 
不毛之地非长策也因书榜招谕以携其赏俄调河南时江淮屯戍军二十余万亲王分镇扬州皆以两淮民税给之不足则漕于湖广江西是 
岁会计两淮仅少三十万石让请以淮盐三十万引鬻之数其价钞以给军食不劳远运公私便之至大元年转户部侍郎京仓主计吏以仓廪 
多罅漏久雨米坏请覆糠粃其上因杂揉米中以给内外工人及宿卫者让察其奸以藁秸易之奸弊悉除厯拜刑部尚书仁宗即位有旨六部 
事疑不决者须让共议而后闻刑部有案让未署字而误用印吏惧遂私效让署事觉度无损于事且怜吏以罪废遂视之曰吾署也其宽厚多 
类此让上言古今有天下者皆有律以辅治帝乃命中书省纂集典章以让精律学使为校正官朝廷以吏多滞事责曹按不如程者令下让曰 
刑狱非钱谷铨选之比宽以岁月尚虑失实岂可律以常法乎由是刑曹独得不责稽违拜陕西行省参知政事未几拜西台侍御史延佑四年 
卒于官追封陈留郡公谥宪穆子好古覆实司提举

　　△韩若愚

　　韩若愚字希贤保定满城人由武卫府史授通惠河道所都事开河有功厯迁中书左司都事时监烧昏钞者欲取能名槩以所烧钞为伪 
钞使管库者诬服狱既具若愚知其冤覆之得免死者十余人迁刑部郎中改吏部仁宗即位故事凡潜邸官吏不次迁转若愚以岁月定其资 
品遂着为令皇庆元年迁刑部侍郎寻擢中书左司郎中时议禁民田猎犯者抵死若愚曰昔齐宣王之囿杀其麋鹿者如杀人之罪孟子非也 
遂轻其刑时参政曹鼎新辞职帝曰若效韩若愚廉勤足矣何用辞为继命若愚参议中书省事特们德尔为右丞相以憎爱进退百官恨若愚 
不附己罗织以事帝知其枉不听拜户部尚书延佑六年复拜参议中书省事特们德尔复入相以旧憾诬若愚罪欲杀之帝不从复奏夺其官 
除名归乡里泰定初命复其官厯侍御史时左丞相都尔苏擅威福以事诬侍御额琳沁等下枢密狱无敢言其冤若愚以计奏左丞相都尔苏 
为右大夫事遂解三年拜河南左丞会文宗平内难若愚画策中机帝嘉之天厯三年迁淮西江北道廉访使卒追封南阳郡公谥贞肃

　　△赵师鲁

　　赵师鲁字希颜霸州文安人父趾秘书少监师鲁风采端庄在太学力学如寒士延佑初为兴文署丞后补中书省掾于朝廷典章故实律 
令文法无不练习临事明敏果断执政奇之及典铨选平允无私人无不服泰定中拜监察御史时大礼未举师鲁言天子亲祀郊庙所以通精 
诚迓福厘百王不易之典也宜鉴成宪讲求故事对越以格纯嘏帝嘉纳正元夕合出禁中命有司张灯山为乐师鲁上言燕安怠惰肇荒淫之 
基奇巧珍玩发奢侈之端观灯事虽微而纵耳目之欲则上累日月之明疏闻遽命罢之是时宰相都尔苏密专命令不使中外预知师鲁又上 
言古之人君将有言也必先虑之于心咨之于众决之于故老大臣然后断然行之涣若汗不可反未有独出柄臣之意不咨众谋者也不报都 
尔苏虽刚狠亦服其敢言朝士年未及致仕其子请预荫其官执政欲从之师鲁驳其非事遂止天厯中迁枢密院判官持节治四川军宣布威 
德士卒怀其恩信久之出为河闲路转运盐使绝巡察之奸省州县厨传赠遣费灶户商人无不便之岁课遂大增率僚吏新孔子庙命吏往江 
右制雅乐聘工师春秋释奠士谕称之以疾笃弃官归京师至元三年卒封天水郡侯谥文清

　　△刘德温

　　刘德温字纯甫大兴人厯仕内宰司丞大德中奉中旨征河南民逋粮德温辄平其价令出钞以偿民甚便之复转延福司丞奉旨代祀岳 
渎比还迁同知大都路都总管府事辇毂之下供亿浩繁德温措置有法民用不扰累迁同知上都留守司事省檄和籴粮民以价不时得递相 
观望德温令曰粮入价出吏有敢为奸者罪之于是粮不踰期而集俄授永平路总管永平当天厯兵革之余野无居民德温为政一年而户口 
增仓廪实遂兴学校以育人材庶事毕举岁大旱祷而雨岁以不歉滦漆二水为害有司岁发民筑堤德温曰流亡始集而又役之是重困民也 
遂罢其役而水亦不复至有豪民武断乡里前吏莫敢治德温按得其罪论如法书其过于门后竟以不道伏诛永平古孤竹国也国初郡守请 
于朝谥伯夷曰清惠叔齐曰仁惠炙庙祀之而祀礼未备德温请命有司春秋具牢礼致祭从之着为式赐庙额曰圣清士论韪之至顺四年封 
彭城郡侯谥清惠

　　△尉迟德诚

　　尉迟德诚字信甫绛州人祖天泽仕金为库官郡王带孙拔绛州天泽被俘授霍州御衣局人匠总管父鼐仕至潞州知州德诚厯官太子 
率更丞至大元年改詹事院都事二年迁家令司丞仁宗见其谨恪常令侍左右数荐士出则未尝语人选为河东山西道宣慰司同知击奸吏 
宽税敛上计京师入见帝方食赐以馂余擢陕西行台治书侍御史厯拜辽东道肃政廉访使上疏言事其略曰劳诸王以怀其心防出入以严 
宫禁立谏官以远谗佞崇科举以求人材立常平以备凶荒汰僧道以宽民食举贤良以励忠孝抑奢侈以厚风俗及拯钞法裁冘官等事未报 
而卒

　　△秦起宗

　　秦起宗字符卿广平深水县人生长兵闲学书无从得纸父顺削柳为简写以授之成诵削去更书年十七选入蒙古学学辄成辟武卫译 
史御史中丞塔齐尔爱其才迁中台史仁宗即位累迁太子家令司典簿官上言东宫官属辅导德义财赋非所治也朝廷是之迁南台御史建 
康多水或实灾而有司抑之或无灾而冒免起宗微行得实人以为神明文宗初立命威顺王征八番时蜀省囊嘉特尚拒命起宗极言武昌重 
镇当备上流之师亲王不可远去力止之及王入见帝谓曰八番之行非秦元卿几为失计其后八番师还无敢扰于道路者拜中台御史劾中 
丞和尚受人妇女贱买县官屋不报起宗从台官入见跽辩久之敕令起起宗不起会日暮出明日立太子有赦起宗又奏不罪和尚无以正国 
法和尚伏辜帝曰为御史当如是矣又劾闽宪布扎尔窃父妾以逃其父愤死流之岭南出为抚州路总管至官有司供帐甚盛问其费所从出 
小吏不敢隐曰借办于民遂亟使归之几席仅给而已僚佐有宴集成礼即止曰我素农家安俭约务清静庶使吾民化之居一岁以老去官明 
年以兵部尚书玫隹卒谥昭肃

　　钦定续通志四百九十

　　●钦定续通志卷四百九十一　列传二百九十一

　　列传

　　元 【四十五】

　　○元四十五

　　张思明　　　　　　　　吴元珪　　张升　　　　　　　　　陈灏　　贺胜　　　　　　　　　杨多尔济【布哈】　　萧 
拜珠　　　　　　　　耶律希亮　　赵世延

　　张思明
　　吴元珪
　　张升
　　陈灏
　　贺胜
　　杨多尔济
　　萧拜珠
　　耶律希亮
　　赵世延

　　△张思明

　　张思明字士瞻辉州人颖悟过人读书日记千言至元闲由侍仪司舍人辟尚书省掾左丞相阿哈玛特既死世祖追论其奸命尚书簿问 
遗櫱一日召右丞相荣祖左丞马绍尽输其赃以入思明抱牍从日已昏命读之自昏达曙帝听忘疲曰读书吐音大似侍仪舍人荣祖对曰正 
由舍人选为掾者帝奇之曰斯人可用授湖广行省都事皇庆初厯迁两浙盐运使岁课充赢僚属请上增数思明曰赢缩不常万一以增为额 
是我希一己之荣遗百世之害不可延佑三年拜中书参知政事时浮屠妙总统有宠敕中书官其弟五品思明执不可帝大怒召切责之对曰 
选法天下公器径路一开来者杂还故宁违怕获戾不忍隳祖宗之成宪使四方得窥陛下浅深也帝心然其言而业已许之曰卿可姑与之后 
勿为例乃授万亿库提举不与散官久之近臣疾其持法峭直日构谗闲改工部尚书帝问左右曰张思明居工部得无怏怏乎对曰勤政如初 
帝嘉叹之五年迁西京宣慰使岭北戍士多贫者岁凶相挺为变思明威惠并行边境乃安因疏和琳运粮不便事十一条复拜中书参知政事 
比召至车驾幸上都见于道慰勉良久寻升左丞英宗宅忧右丞相特们德尔用事日诛大臣不附己者中外汹汹思明谏曰山陵甫毕新君未 
立丞相恣行杀戮国人皆谓阴有不臣之心万一诸王驸马疑而不至将柰何特们德尔大悟曰非左丞言几误吾事帝造寿安山寺监察御史 
观音保索约勒哈陶默色成珪李谦亨强谏帝震怒杀观音保等二人以珪谦亨属吏思明白丞相曰言事御史职也祖宗朝未尝杀谏臣成李 
既属吏当论法丞相乃力言之二人得从轻典及拜珠为左丞相与特们德尔各树朋党思明惧祸及累辞不获后诬以不支蒙古子女口粮饿 
死四百人遂废于家杜门六年文宗天厯元年起为江浙行省左丞会陕西大饥中书拨江浙盐运司岁课十万锭赈之吏白周岁所入已输京 
师当回咨中书思明曰陕西饥民犹鲋在涸辙往复踰月是索之枯鱼之肆也其以来年未输者如数与之有罪吾当坐朝廷韪之二年复召为 
中书左丞移疾去顺帝至元三年卒赠清河郡公谥贞敏思明平日不治生产惟蓄书三万七千余卷尤明于律与谢仲和曹鼎新同称三绝云

　　△吴元珪

　　吴元珪字君璋广平人父鼎燕南提刑按察副使至元十四年世祖召元珪入见授后卫经厯十七年擢枢密经厯初江南既定枢密奏裁 
定官属京师五卫行省万户府设官有差均俸禄给医药设学校置屯田多元珪所论建二十六年参议枢密院事时缮修宫城尚书省奏役军 
士万人留守司主之元珪亟陈其不便乃立武卫缮理宫城以留守段天佑兼都指挥使凡有兴作必以闻于枢府大德元年除吏部尚书时选 
曹铨注多有私其乡里者元珪曰此风不可长川党朔党之兴宋所由衰也请谒悉皆谢绝三年迁工部尚书河朔连年水旱元珪言春秋之义 
以养民为木凡用民力者必书盖民力息则生养遂生养遂则教化行而风俗美宰相嘉其言土木之工稍息六年出为江浙行省参知政事初 
朱清张瑄以财雄江南徧结当路及伏诛录其家具籍所交诸贵人而江浙省臣为尤甚惟元珪一无所污武宗即位拜枢密副使诏议政中书 
条上惜民力严选举节财用定律令谨赏罚建科举课农桑汰冗员易封赠诸事皆切于世务者初诏发军万人屯田称海以实边海都之乱被 
