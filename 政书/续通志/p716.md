<!-- { "loadSidebar": true } -->
干兴初加左仆射兼侍中武寍军节度使景灵宫使进鲁国公诏如曹彬给公使钱岁万缗契丹使者肃从顺桀骜称疾留馆下不时发朝廷遣 
使问劳相望于道利用请一切罢之从顺乃引去天圣三年加司空五年改封郓国公 【按东都事略载利用进尚书右仆射封韩国公干兴 
元年进封鲁国公天圣五年改封郓国公宋史本传俱失载今据补】 章献太后临朝中人与贵戚稍能轩轾为祸福而利用以勋旧自居不恤 
也凡内降恩力持不予左右多怨太后亦严惮利用称曰侍中而不名利用奏事帘前颇不祗肃或以指爪系带鞓左右指以示太后曰利用在 
先帝前何敢尔邪太后颔之利用奏抑内降恩难屡却亦有不得已从之者人以是谗之或绐太后曰蒙恩得内降辄不从今利用家媪阴诺臣 
请其必可得矣下之而验太后始疑其私颇衔怒内侍罗崇勋得罪太后使利用召崇勋戒敕之利用去崇勋冠帻诟斥良久崇勋恨之会其从 
子汭为赵州兵马监押州民赵德崇诣阙告汭不法事奏上崇勋请往按治遂穷探其狱汭坐被酒衣黄衣令人呼万岁杖死初汭事起即罢利 
用枢密使加兼侍中判邓州及汭诛谪左千牛卫将军知随州又坐私贷景灵宫公钱贬崇信军节度副使房州安置命内侍杨怀敏护送诸子 
各夺二官没所赐第籍其赀黜亲属十余人宦者多恶利用行至襄阳驿怀敏以语逼之利用遂投缳而绝以暴卒闻后其家请居邓州帝恻然 
许之命其子内殿崇班渊监本州岛税明道二年追复节度兼侍中复赠太傅还诸子官赐谥襄悼命学士赵槩作神道碑帝为篆其额曰旌功之 
碑诏归所没旧产利用性悍梗少通力裁侥幸而其亲旧或有因缘以进者故及于祸然在朝廷忠荩有守始终不少屈死非其罪天下冤之

　　孙继邺

　　 孙继邺

　　孙继邺字符嗣其先金陵人祖谦事李昪为长剑都指挥使南伐闽援兵不至战死父承睿时为小校愤将兵者不如期致其父没乃刺杀 
之亡去转徙淮楚闲久之入京师以策上太宗授左班殿直终左藏库使继邺初以三班奉职监涔阳酒税会宜州陈进反曹利用辟以自随为 
前驱破贼于象州大乌岭以功迁左侍禁改西头供奉官晁迥荐为合门祗候上御戎策十数事又用曹玮荐为鄜延路兵马都监徙知环州累 
迁崇仪副使会修筑洪德砦与总兵者论事不协绌为冀州兵马都监起知保安军徙泾州使契丹枢密使曹利用欲用之继邺恶其权盛阴知 
利用将有祸数以疾辞遂除左龙武军统军致仕利用贬复为崇仪副使累迁西上合门使出为环庆路副都总管道改泾原路兼知渭州建言 
萧关故道前控大川善水草敌骑所从出也诚得属羌与奉赐且羁其酋领使为藩篱则可无西顾忧矣为步军都虞候徙真定路卒

　　△张耆

　　张耆字符弼开封人年十一给事真宗藩邸及即位授西头供奉官尝与石知颙侍射苑中连发中的擢供备库副使带御器械咸平中契 
丹侵边以功迁南作坊使昭州刺史天雄军兵马钤辖边兵未解徙镇州行营黔辖又徙定州契丹围望都耆与诸将从闲道往援比至城已陷 
耆与敌战身被数创斩其枭将迟明复战会王继忠为契丹所执耆还请大举讨之辅臣以为不可迁昭州团练使并代州钤辖明年契丹兵复 
入帝欲亲征耆奏边事十余条多论兵贵持重及所以取胜者召还入对帝曰卿尝北伐契丹入塞与卿所请兴师之日同悔不用卿策今领守 
澶州而未得人如何耆请行帝喜命为驾前西面钤辖令至澶州候契丹远近耆驰骑往改东面排阵钤辖事平会曹州赵谏告耆受金为人求 
荐礼部贬供备库使潞州都监久之事稍辨复官管句皇城司帝以耆厯河东稔边事召耆问地里险易状耆因言云应蔚朔四郡闲遣人以文 
移至并代闲非觇边虚实即欲熟道路宜密谕代州使自云应蔚至者由大石谷入自朔至者由士墱入余闲道皆塞之以示险迁英州防御使 
侍卫亲军马军都虞候从帝东封迁绛州防御使 【东都事略作齐州防御使】 殿前都虞候时建玉清宫耆疏言谓殚国财用以兴土木之 
役非所以承天意厯迁威塞军节度使进宣徽南院使兼枢密副使罢判河阳天禧二年徙镇武寍拜同中书门下平章事判陈州累厯镇安军 
淮南节度使判寿州召为枢密使兼羣牧制置使封岐国公 【按耆封岐国公宋史本传失载据东都事略补】 会灵观使先名旻至是表改 
名耆加尚书左仆射兼侍中厯河阳三城泰寍山南东道昭德四镇节度使 【按东都事略载耆为泰寍山南东道昭德三镇节度并在拜枢 
密使后其为河阳三城节度则在拜枢密使之前与宋史本传互异】 进兼侍中封邓国公章献太后崩以左仆射改镇护国出判许州移襄邓 
孟许陈寿六州进封徐国公耆为人重密有智数章献太后微时尝寓其家耆事之甚谨及太后预政宠遇最厚安佚富盛踰四十年所厯藩镇 
人颇以为扰以太子太师致仕卒赠太师兼侍中谥荣僖子二一□□□一利一名最着

　　张希一
　　张利一

　　 张希一

　　希一字简翁以父耆任厯官河北缘边安抚副使请徙边兵内地以宽籴费每州岁为市平以籴边谷使人不能高下其价戍卒之孥给粮 
先军士一日使其家为伍保坐以逃亡之累皆着为法徙成都利州路钤辖真定府路总管累使契丹契丹尝以雄州不当禁渔界河及役白沟 
两属民为言希一曰界河之禁起于大国统和中今文移尚存白沟本输中国田租我太宗特除之自是大国侵牟立税故名两属恶有中国不 
役之理契丹语塞以均州防御使卒弟利一

　　 张利一

　　利一字和叔以荫补供奉官厯河北缘边安抚都监兼合门通事舍人知广信军谍告契丹侵边利一置酒高会于谯门敌率众遁去徙知 
保州雄州契丹刺两属民为兵民不堪其辱利一绥来之有大姓举族南徙慕而来者众发廪振恤移诘涿州自是不敢复刺终雄州团练使

　　△杨崇勋

　　杨崇勋字宝臣蓟州人祖守斌事太祖为龙捷指挥使父全美事太宗为殿前指挥使崇勋以父任为东西班承旨事真宗于东宫帝尝曰 
闻若嗜学吾授若书崇勋自是少通兵法及前代兴废之事真宗即位迁左侍禁累迁枢密都承旨改客省使领羣牧使帝久不豫寇准罢相入 
内副都知周怀政谋奉帝为太上皇传位太子复相准尝以谋访崇勋崇勋告其事遂诛怀政擢崇勋邓州观察使不拜乃以内客省使领桂州 
观察使复兼羣牧使初羣牧置使皆以文臣领之崇勋曰马者战备虽无事可去邪仁宗即位以彰德军节度观察留后知陈州厯授殿前都指 
挥使领振武军节度使拜宣徽南院使兼枢密副使又厯镇南定武军山南东道三镇节度使 【按宋史宰辅表及东都事略载崇勋为镇南 
军节度使在拜宣徽使之前与宋史本传互异】 章献与仁宗言先帝最称崇勋质信可任大事乃进枢密使明道二年加同平章事以河阳三 
城节度使判陈州景佑初怀政之弟怀信讼崇勋诬告其兄遂罢同平章事厯知寿亳陈三州契丹将渝盟朝廷择将备边崇勋请行复拜同平 
章事判定州既而老不任事徙成德军又徙郑州坐其子宗诲纳赇枉法以左卫上将军致仕改太子太保卒赠太尉谥恭密寻改谥恭毅崇勋 
性贪鄙久任军职当真宗时每对辄肆言中外事喜中伤人人以是畏之 【按宋史此下有夏守恩传已附见守赟传中今从删】

　　△夏守赟

　　夏守赟字子美并州榆次人父遇为武骑军校与契丹战没兄守恩给事真宗襄王邸王问其兄弟守恩言守赟四岁而孤日侍王邸不得 
时抚养心辄念之王为动容即日召入宫而怜其幼听就外舍后二年复召入王乳母齐国夫人使傅婢拊视之稍长习通文字王为太子守赟 
典工作事及即位授右侍禁李继迁叛命使绥夏伺边衅迁西头供奉官寄班祗候康保裔与贼战殁部曲畏诛声言保裔降贼密诏守赟往察 
之廉问得状还奏诏恤保裔家帝幸澶渊及祀汾阴为驾前巡检从幸亳州命修行宫转崇仪使提举仓草场帝甚亲信遣中使问守赟曰欲管 
军乎为横行使乎守赟曰臣得日近冕旒足矣寻迁西上合门使提举诸司库务以右千牛卫大将军昭州刺史为枢密都承旨兼领三班院凡 
十余年累迁步军马军殿前副都指挥使建武镇东保大军节度使进殿前都指挥使徙镇定国守恩坐赃废守赟亦以镇海军节度使罢管军 
之本镇踰年徙定州路都总管召知枢密院事既入见帝问西事守赟言平时小障屯兵马不及千余贼兵盛至固守不暇安能出鬬宜并兵以 
据冲要伺便邀击功或可成帝然之刘平石元孙败人有以降贼诬告者守赟颇辨其枉引康保裔事为质因自请将兵击贼换宣徽南院使陕 
西马步军都总管兼经略安抚缘边招讨使然守赟性庸怯寡方略不为士卒所服寻诏驻军河中居数月徙屯鄜州其子随为陕西缘边招讨 
副使时晏殊宋绶知枢密院又召守赟同知院事守赟请罢以宣徽南院使天平军节度使厯判相州复为真定府定州等路都总管未至徙高 
阳关都总管就判瀛州卒赠太尉谥忠僖子随

　　夏随

　　 夏随

　　随字君正颇好儒术多从士大夫游以父荫为茶酒班殿侍迁右班殿直仁宗即位除内殿承制合门祗候累迁泰州防御使元昊反为鄜 
延路副都总管随本名元亨与元昊有嫌因奏改焉寻徙环庆路未几复还鄜延元昊为书及锦袍银带投境上以遗金明砦都监李士彬且约 
与同叛候人得之诸将皆疑士彬独随曰此行闲尔士彬与羌世仇若有私约通赠遗岂使众知邪乃召士彬与饮厚抚之士彬感泣后数日果 
击贼斩首获羊马自效及守赟知枢密院事耀州观察使知亳州刘平石元孙败以随知河中府守赟经略安抚陕西留领会灵观事守赟还复 
为陕西副都总管兼缘边招讨副使帝曰朝廷方以边事委卿卿毋以父在机密为嫌时随已病次陕州卒赠昭信军节度使谥庄恪随在边陲 
无多战功然慎重少过

　　△狄青

　　狄青字汉臣汾州西河人善骑射初隶骑御马直选为散直宝元初赵元昊反诏择卫士从边以青为三班差使殿侍延州指使时偏将屡 
为贼败士卒多畏怯青勇于临敌常为先锋凡四年前后大小二十五战中流矢者八破金汤城略宥州罗密翠香摩诺尔枽罗沁七家口等族 
燔积聚数万收其帐二千三百生口五千七百又城桥子谷筑招安丰林新砦大郎等堡皆扼贼要害尝战安远被创甚闻寇至即挺起驰赴众 
争前为用临敌被发带铜面具出入贼中皆披靡莫敢当 【谨按通鉴辑览　　御批青猛锐善战所向披靡乃其勇略使然非被发面具足 
以制胜史家艳称其事洵为骛奇失实】 尹洙为经略判官青以指使见与谈兵善之荐于经略使韩琦范仲淹曰此良将材也二人一见奇之 
待遇甚厚仲淹以左氏春秋授之曰将不知古今匹夫勇尔青折节读书悉通秦汉以来将帅兵法由是益知名以功累迁西上合门副使擢秦 
州刺史泾原路副都总管经略招讨副使帝以青数有战功欲召见问方略会贼寇渭州命图形以进元昊称臣徙真定路副都总管厯迁马步 
军副都指挥使保大安远二军节度观察留后青奋行伍十余年而贵是时面涅犹存 【按文献通考载宋沿五代兵制诸军悉黵面为字以 
