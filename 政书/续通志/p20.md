<!-- { "loadSidebar": true } -->
史鲜于叔明为梓州刺史充剑南东川节度使六月壬辰幽州兵马使朱希彩杀其节度使李怀仙 【新书作壬寅系崔圆卒条下此依旧书 
】 庚子淮南节度使赵国公崔圆卒闽月己酉郭子仪加司徒庚申王缙兼幽州节度使以尚书右丞韦元甫为淮南节度使丁卯以幽州节度 
副使朱希彩知幽州留后秋七月泸州刺史杨子琳反陷成都剑南节度留后崔宽败之八月壬戌吐蕃寇灵州丁卯寇邠州京师戒严戊辰邠 
寍节度使马璘及吐蕃战败之庚午河东节度使太原尹同中书门下平章事辛云京卒王缙兼太原尹北都留守充河东节度使余官如故九 
月壬午吐蕃寇灵州朔方将白元光败之壬辰又败之于灵武京师解严冬十月乙未以京兆尹李勉为广州刺史充岭南节度使十一月丁亥 
朱希彩为幽州长史充幽州卢龙节度使十二月己酉以邠寍节度使马璘为泾原节度使移镇泾州泾原兵马使王章之谋反伏诛
　　四年春二月乙巳以泸州刺史杨子琳为峡州团练使 【旧书作陜州刺史此据通鉴改】 乙卯杜鸿渐罢副元帅三月遣御史税商钱 
甲戌免京兆今岁税庚寅江西团练使魏少游封赵国公六月丁酉以太子詹事臧希让检校工部尚书充渭北节度使以渭北节度使李光进 
为太子太保秋七月癸未降死罪流以下原之八月以久雨民困官出米二万石减粜以惠贫民冬十一月甲戊吐蕃寇灵州朔方留后常谦光 
败之乙亥杜鸿渐卒丙子左仆射裴冕同中书门下平章事充东都留守河南淮南淮西山南东道副元帅十一月戊戌裴冕薨是岁广州人冯 
崇道桂州人朱济时反容管经畧使王翃败之
　　五年春正月辛卯以陜州节度使皇甫温为凤翔节度使凤翔节度使李抱玉为河西陇右山南西道副元帅壬辰河南尹张延赏充东都 
留守罢河南等道副元帅以其兵属留守三月癸酉鱼朝恩有罪自杀夏四月庚子湖南兵马使臧玠杀其团练使崔灌据潭州为乱澧州刺史 
杨子琳道州刺史裴虬衡州刺史杨济讨之丁未封朱希彩高密郡王六月己未以彗星灭赦天下见禁囚徒秋七月丁巳以浙东观察使薛兼 
训为检校工部尚书太原尹北都留守充河东节度使九月丁丑吐蕃寇永寿
　　六年春二月壬寅李抱玉罢山南西道副元帅岭南蛮梁崇牵据容州三月王翃讨平之夏四月己未沣州刺史杨子琳来朝赐名猷秋八 
月乙卯淮南节度使韦元甫卒庚午以御史大夫张延赏为淮南节度使
　　七年春正月庚子以检校户部尚书路嗣恭为江西观察使二月甲寅兵部侍郎李涵为浙西观察使夏五月乙未以旱大赦减膳彻乐是 
秋卢龙将李怀瑗杀其节度使朱希彩冬十月辛未以权知幽州卢龙节度留后朱泚检校左散骑常侍充幽州卢龙节度使丙子以太府卿吕 
崇贲为岭南节度使十一月庚辰免巴蓬渠集壁充通开八州二岁租庸
　　八年春正月壬午昭义军节度使薛嵩卒甲辰诏京官三品已上及郎官御史岁举刺史县令一人二月丁卯朱泚加检校户部尚书封怀 
寍郡王 【按旧书丁卯上有阙文正月丁丑朔则丁卯当在二月】 壬申永平军节度使令狐彰卒三月丙子以工部尚书李勉为永平军节 
度使夏五月壬辰赦京师癸卯降天下死罪流已下原之秋八月己未吐蕃寇灵州郭子仪与战于七级渠败之辛未幽州节度使朱泚遣弟滔 
将精骑诣泾州防秋七月壬午循州刺史哥舒晃反杀岭南节度使吕崇贲戊子诏京官五品已上各上封事冬十月癸卯加田承嗣同平章事 
吐蕃寇泾州邠州丙寅朔方兵马使浑瑊与吐蕃战于宜禄败绩泾原节度使马璘复与战于潘原败之十一月乙丑以江西观察使路嗣恭为 
岭南节度使浙东观察使陈少游为淮南节度使
　　九年春正月壬寅汴宋节度使田神功卒二月辛未徐州军乱逐其刺史梁乘己丑以田神玉权知汴宋留后夏四月壬辰大赦五月丙寅 
加马璘尚书左仆射知省事秋八月戊寅以皇甫温为浙东观察使九月庚子幽州节度使朱泚来朝乙未渭北节度使臧希让卒冬十一月庚 
子以商州刺史李国清为陜州观察使十二月壬辰降京师死罪流已下原之
　　十年春正月丁酉昭义军兵马使裴志清逐其节度使薛■〈山上咢下〉叛附于田承嗣乙未朱泚请西征吐蕃以弟滔为幽州留后许 
之戊申田承嗣反癸丑陷洺州二月乙丑陷卫州刺史薛雄死之辛未封子述睦王逾郴王连恩王遘鄜王迅随王 【旧新书无据通鉴增】  
造忻王暹韶王运嘉王遇端王遹循王通恭王达原王逸雅王丙子河阳军乱逐三城使常休明三月甲午陕州军乱逐其观察使李国清夏四 
月癸未贬田承嗣为永州刺史仍诏河东成德幽州淄青淮西永平淮宋泽潞河阳诸道出师进讨给复昭义五州二年五月乙未魏博将霍荣 
国以滋州降六月甲戌成德军节度使李宝臣及田承嗣战于冀州败之秋八月己丑田承嗣寇磁州九月壬寅降京师死罪流巳下原之壬子 
吐蕃寇临泾癸丑寇陇州丙辰李抱玉击败之丁巳马璘又败之于百里城冬十月辛酉朔日有食之甲子昭义军节度使李承昭及田承嗣战 
于清水败之己丑尚书右仆射裴遵庆卒十一月丁酉魏博将吴希光以瀛州降丁未路嗣恭克广州哥舒晃伏诛
　　十一年春正月庚寅田承嗣降辛亥崔寍及吐蕃战败之二月癸亥荆南节度使卫伯玉卒夏四月己卯以前淮南节度使张延赏为江陵 
尹荆南节度使汴州都虞侯李灵耀反五月癸巳以永平军节度使李勉充汴宋等八州节度观察留后秋七月庚寅田承嗣寇滑州李勉与战 
败绩八月丙寅加幽州节度使朱泚同中书门下平章事甲申淮西节度使李忠臣河阳三城使马燧及李勉讨李灵耀九月乙丑李忠臣等及 
李灵耀战于郑州败绩冬十月乙酉战于中牟败之又败之于西梁固田承嗣以兵援灵耀李忠臣逆击于匡城大败之甲寅灵耀伏诛十二月 
丁亥加平卢淄青节度使饶阳郡王李正巳成德军节度使陇西郡王李宝臣并检校司空同中书门下平章事庚寅泾原节度使检校尚书左 
仆射知省事扶风郡王马璘卒丁酉以泾原节度副使张掖郡王段秀实权知河东节度留后昭义节度使李承昭称疾以泽潞行军司马李抱 
玉权知磁邢兵马留后庚戌加淮南节度使西平郡王李忠臣检校司空同中书门下平章事仍兼汴州刺史
　　十二年春正月辛酉以段秀实为泾州本州岛团练使二月戊子以李正已之子纳为淄青节度留后三月乙卯河西陇右副元帅凉国公李 
抱玉卒癸亥以太原少尹河南节度使行军司马权知河东留后鲍防为太原尹北都留守河东节度使庚午授田承嗣魏博节度使官并如故 
辛巳元载有罪伏诛贬王缙括州刺史夏四月壬午太常卿杨绾为中书侍郎礼部侍郎常衮为门下侍郎并同中书门下平章事赐田承嗣铁 
券癸巳诏谏官献封事勿限时丁酉吐蕃寇黎雅二州崔寍击败之五月甲戌以前安南都护张伯仪为岭南节度使秋七月己巳杨绾薨八月 
癸巳赐东川节度使鲜于叔明姓李氏九月辛酉以泾原节度副使段秀实为四镇北庭行营泾原郑棣等节度使庚午吐蕃寇防州十一月壬 
子山南西道节度使张献恭及吐蕃战于岷州败之冬二月丁亥崔寍及吐蕃战于西山败之庚子以朱泚兼陇右节度使权知河西泽潞行营 
兵马事
　　十三年春正月戊辰回纥寇并州鲍防与战于阳曲败绩二月庚辰代州刺史张光晟及回纥战于羊武谷败之夏四月甲辰吐蕃寇灵州 
常谦光击败之秋七月辛未吐蕃寇盐州庆州八月甲戍李宝臣请复姓张从之十四年春二月癸未魏博节度使田承嗣卒其兄子悦自称留 
后三月丁未汴宋将李希烈逐其节度使李忠臣自称留后辛酉以前容管经略使王翃为河中少尹知府事夏四月癸未张宝臣复请姓李从 
之五月癸卯帝有疾辛酉诏皇太子监国是夕皇帝崩于紫宸内殿遣诏皇太子柩前即位以郭子仪摄冢宰八月庚申羣臣上尊谥曰睿文孝 
武皇帝庙号代宗陵曰元陵
　　代宗广德二年永泰一年大历十四年凡十七年

　　钦定续通志卷九

　　●钦定续通志卷十　唐纪十 

　　唐纪 【十】 

　　德宗一 

　　○德宗一 

　　德宗皇帝讳适代宗长子也母曰睿贞皇后沈氏肃宗元年建丑月封奉节郡王代宗即位以为天下兵马元帅进封鲁王八月徙封雍王 
时史朝义据东都十月德宗会诸军屯于陕州诸将进击史朝义败之朝义走河北遂复东都十一月朝义死河北平进兼尚书令与功臣郭子 
仪等图形凌烟阁广德二年二月立为皇太子大厯十四年五月癸亥以代宗遗诏即皇帝位于太极殿闰月壬申贬中书舍人崔佑甫为河南 
少尹甲戌贬常衮为河南少尹以河南少尹崔佑甫为门下侍郎同中书门下平章事 【按旧书不言常衮先贬河南少尹新书不载贬崔佑 
甫及常衮再贬潮州刺史考崔佑甫传常衮劾佑甫请贬潮州刺史帝以为重改河南少尹时郭子仪朱泚俱以平章事当署尾衮如故事代署 
子仪泚入言佑甫不宜贬帝曰卿向何所言今云非耶二人对初不知帝怒以衮为罔上即两换职以衮为河南少尹而拜佑甫门下侍郎同中 
书门下平章事常衮传奏贬佑甫为河南少尹帝怒使与佑甫换袟再贬潮州刺史新旧书互有脱略】 丙子罢新罗渤海岁贡鹰鹞戊寅罢山 
南贡枇杷江南贡柑橘非供宗庙者辛巳罢邕府岁贡奴婢罢梨园乐工三百人及剑南岁贡春酒甲申郭子仪加号尚父兼太尉中书令余官 
如故以朔方都虞候李怀光为河中尹邠寍庆晋绛慈隰等州节度使以朔方右留后常谦光兼灵州大都督西受降城定远军天德盐夏丰等 
节度使以朔方左留后单于副都护浑瑊为单于大都护振武东军中二受降城镇北及绥银麟胜等军州节度营田使丙戌罢献祥瑞贡器饰 
金银者还之丁亥出宫人放舞象三十二于荆山之阳五坊鹰犬皆放之辛卯以河阳三城使马燧检校工部尚书兼太原尹北都留守河东节 
度使壬辰以河东节度留后鲍防为京畿观察使丙申兵部侍郎黎干以罪赐死以户部侍郎判度支韩滉为太常卿吏部尚书刘晏判度支盐 
铁转运等使初晏与滉分掌天才财赋至是晏都领之六月己亥朔大赦赐文武官阶爵加李正已司徒太子太傅崔寍李勉以本官同平章事 
庚子封子诵宣王谟舒王谌通王谅虔王详肃王谦资王乙巳封弟乃益王迅隋王遂蜀王丙午诏六品官每日二人待制癸丑诏罢扬州岁贡 
端午日江心所铸镜幽州麝香癸亥诏举可任刺史县令者秋七月戊辰朔日有食之庚午弛邕州金坑蔡辛卯罢榷酤八月甲辰以道州司马 
杨炎为门下侍郎怀州刺史乔琳为御史大夫同中书门下平章事乙巳还吐蕃俘冬十月丁酉吐蕃云南蛮寇茂扶文黎等州凤翔节度使朱 
泚金吾卫大将军曲环击败之己酉葬代宗皇帝于元陵戊午罢九成宫贡立兽炭炉襄州种蔗蒻工以沙苑豢猪三千头给贫民十一月辛未 
以鸿胪卿贾耽为山南西道节度使壬午乔琳罢癸巳加崔寍兼灵州大都督单于镇北大都护朔方节度使出镇坊州以荆南节度使兼江陵 
尹张延赏兼成都尹剑南西川节度使十二月乙卯立宣王诵为皇太子丙寅晦日有食之
