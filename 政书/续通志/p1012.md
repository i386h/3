<!-- { "loadSidebar": true } -->
　　苗道润　　　王福　　　　伊喇重嘉努　　武仙　　　　张甫　　　　　　靖安民　　郭文振　　　胡天作【史咏】　张 
开　　燕宁

　　苗道润
　　王福
　　伊喇重嘉努
　　武仙
　　张甫
　　靖安民
　　郭文振
　　胡天作 【史咏】
　　张开
　　燕宁

　　△苗道润

　　苗道润贞佑初为河北义军队长宣宗迁汴河北土人往往团结为兵或为羣盗道润有勇畧能得众心累战有功略定城邑遣人诣南京 
求官封宣宗召问河南转运使王扩扩对曰兼制天下者以天下为度道润得众有功因而羁縻使自为守策之上也今不许彼负其众何不可 
为于是除道润同知顺天军节度使事累功迁中都路经略使前后抚定五十余城兴定元年诏道润恢复中都以山东兵益之道润奏去年臣 
遣总领张子明招降蠡州通吉齐锦近日河北东路兵马都总管伊喇特尔格移军蠡州袭破子明军臣将提兵问罪重以特尔格自拔来归但 
备之而己今欲复取都城乞无罪特尔格直令受臣节制庶可集事宰相奏二人不协不可相统属完颜■〈宀禹〉行元帅府事以和辑之初 
道润与顺天军节度使李琛不相能琛遣兵攻满城完州道润军拒战杀琛兄荣及弟明等奏琛以众叛琛亦奏道润与潞州提控乌凌阿乌登 
日谋侵害杀臣兄弟将为后患又奏乞令河北州府官不相统摄并听帅府节制仍遣官增减诸路兵力使权均势敌无相并吞则百姓安农亩 
矣廷议令山东行省枢密院谕琛行省在彼自当俱听节制何待帅府土兵本以义团结且耕且战今乃聚之城寨遂相并吞百姓不安皆由官 
长无所忌惮使之然也以后严为约束依时树艺无致生事有诏道润与伊喇特尔格合兵抚定河北既而道润与贾仝贾瑀互相攻击贾瑀诈 
约和道润信之遂伏兵刺杀道润朝廷不能问经畧副使张柔因攻贾瑀杀之道润死提控靖安民代领其众自后乃封建矣初贞佑四年司谏 
珠嘉直敦乞封建河朔诏尚书省议事寝不行兴定三年太原不守河北州县不能自立诏百官议所以为长久之利者乃封沧州经畧使王福 
为沧海公河间路招抚使伊喇重嘉努为河间公真定经略使武仙为恒山公中都东路经略使张甫为高阳公中都西路经略使靖安民为易 
水公辽州从宜郭文振为晋阳公平阳招抚使胡天作为平阳公昭义军节度使完颜开为上党公山东安抚副使燕宁为东莒公九公皆兼宣 
抚使阶银青荣禄大夫赐号宣力忠臣总帅本路兵马署置官吏征敛赋税赏罚号令得以便宜行之

　　△王福

　　王福本河北义军积战功累迁沧州经略副使兴定元年福遣提控张聚王进复滨棣二州以聚摄棣州防御使进摄滨州刺史久之福与 
聚有隙聚以棣附于益都张林三年福上言沧州东滨沧海西连真定北备元兵乞选重臣为经略使得便宜从事以镇抚军民朝廷以福初率 
义兵复沧州有众万余自雄一方与张林张聚邻境今利津己破辽东道阻且其意本欲自为因而授之可使招集滨棣之人通辽东音问乃以 
福为本州岛经略使仍令自择副使四年封为沧海公以清沧观州盐山无棣乐陵东光宁津吴桥将陵阜城蓚县隶焉四月红袄贼李二太尉寇 
乐陵棣州张聚来攻福皆击却之李二复寇盐山经略副使张文与战大败之后张林与张聚日来攻掠沧州危蹙遂纳欵于林东平元帅府请 
讨福朝廷以防秋在近乃止

　　△伊喇重嘉努

　　伊喇重嘉努积战功累官河间路招抚使赐姓完颜氏兴定四年封河间公以献蠡安深州河间肃宁安平武强饶阳六家庄郎山寨隶焉 
兴定末所部州县皆不可守元光元年移屯信安本张甫北境张甫因奏地当冲要乞权改为府以重之诏改为镇安府兴甫合兵复取河间府 
及安蠡献三州明年同保镇安各当一面别遣总领提领孙汝楫杨寿提控袁德李成分保外垣遂全镇安未几重嘉努奏镇安距迎桨堌海口 
二百余里实辽东往来之冲甫有海船在镇安西北可募人直抵辽东以通中外之意今拟应募者特迁忠显校尉授八品职仍赏宝泉五千贯 
官职己至忠显八品以上者迁两官升职一等回日再迁两官升职二等诏从之

　　△武仙

　　武仙 【续通鉴作武善】 威州人尝率乡兵保威州又破石海于真定兴定四年累迁知真定府兼经略使无可封恒山公以中山真定 
府沃冀威镇宁平定州抱犊寨栾南宫县隶焉兄贵亦为安国军节度使史天祥击之与仙同归元仙与史天倪俱治真定且六年积不相能惧 
天倪图己尝欲南走宣宗招之正大二年贼杀天倪复以真定来降元将萨纳台讨击之仙乃奔汴五年召见复封恒山公置府卫州七年卫州 
被围内外不通诏平章政事哈达枢密副使布哈救之徙仙兵屯胡岭关扼金州路八年元兵涉襄汉哈达布哈驻邓州仙由荆子口会邓州军 
天兴元年哈达布哈败绩于三峯山仙遂走南阳收溃军得十万人屯留山及威远寨立官府聚精食修器仗兵势稍振三月汴京被围擢为河 
南行省诏与邓州行省色埒合兵入援至密县东遇元将苏布特兵仙即按军□山店报色埒曰阻涧结营待仙至俱进不然败矣色埒急欲至 
汴不听行至京水元兵乘之不战而溃仙走还留山哀宗诏曰色埒不知兵向使从卿阻润之策岂有败哉军务一以付卿戮力一心以图后举 
十一月复召仙山不欲行乃上疏陈利害请缓三月生死入援洪果萨哈降元苏布特署守裕州萨哈诈以书约仙取裕仙信之萨哈与元兵夹 
击败仙于柳河仙走圣朵寨时哀宗在归德遣修撰魏璠间道召仙仙阅兵选锋尚十万璠曰主上旦夕望公不宜久留此仙怒几杀璠璠还归 
德仙奏请诛璠哀宗不听己而圣朵乏食仙徙军邓州仰给于邓州总帅伊喇瑗 【瑗宋史纪事本末作琼】 瑗畏逼以女女仙仙不疑纳之 
乃还顺阳瑗终疑仙与城降宋 【按续通鉴武山次顺阳与武天锡伊喇瑗相掎角谋迎金主入蜀宋孟珙逼天锡垒斩之武仙败走瑗孤立 
而惧乃降与本传异】 宋孟珙来袭仙迎击大败珙兵惧复来徙浙川之石穴时哀宗在蔡州遣近侍乌页责仙曰朕平日未尝负卿国家危难 
至此忍拥兵自恃坐待灭亡耶将士闻之相视哽咽皆愿赴难仙惧众心有变乃杀马牛歃血盟哲不负国家众乃大喜复谓众曰蔡州道梗吾 
兵食少恐不能到且蔡不坚守纵到亦无益近觇宋金州百姓据山为栅广袤百里积精三百万石今取此为根本然后趋蔡迎帝西幸未晚也 
众未及应即令戒行李取浙川泝流而上路险水悍溺死不可胜数军士绝食亡者八九仙进退失据遂谋北走 【按续通鉴绍定六年孟珙 
大败武仙于马磴山时仙徒石穴分据九砦珙六日破其七分兵进攻遂破石穴连败之仙与五六骑遁去本传第言进退失据而不详其事恐 
有遗漏】 行部尚书卢芝侍郎石玠曰吾等知仙不恤国家久矣谏之不从去之未可事至今日正欠蔡州一死耳假若不得到蔡死于道中犹 
胜死于仙也既去仙追玠杀之芝至南阳为土贼所害明年蔡州破将士大怨皆散去仙从十八人北渡河趋泽州为戍兵所杀

　　△张甫

　　张甫初归顺元涿州刺史李奇噜招之兴定元年与张进俱来降东平行省蒙古纲承制除甫中都路经略副使二年甫与永定军节度使 
贾仝不协以兵相攻朝廷怪奇噜不能和辑诏纲讲睦纲奏张甫本受奇噜招降情意厚善今遣同知安武军王郁先与奇噜议所以平之者然 
后可诏从纲奏未几仝复捕甫部民杀甫参议官刑■〈王毕〉甫率兵攻之仝败走自缢甫请符印以安辑部众诏与之无何李奇噜归元甫 
为中都东路经略使三年甫奏真定兵冲乞遣重臣与武仙并力守之不报及真定不守甫复奏权元帅右都监柴茂保冀州水寨孤立无援乞 
益兵助之四年封高阳公以雄莫霸州高阳信安文安大成保定静海宝坻武清安次县隶焉元光元年赐姓完颜二年张进累迁元帅左监军 
亦赐姓完颜

　　△靖安民

　　靖安民永兴人初充义军隶苗道润麾下累功迁中都路总领招抚使兴定二年道润死行省侯击承制以李奇噜权中都路经略使道润 
之众不服愿得安民代之三年分雄霸以东为中都东路奇噜领之易州以西为中都西路安民领之俱任经略使四年安民上书曰苗道润抚 
定州县五十余城为西京路经略使刘铎嫉其功竟以阴谋贼害铎又俴刘智元等掠镇抚孙资招抚杨得胜家口若铎常居此恐致败事铎亦 
遣副使刘璋诣南京自诉言安民冒滥封拜诱惑人心强抑总领冯通王彦晖等仗刘智元杀杜贵事廷议以铎本行招诱逋亡今乃与安民互 
相论列起争端苗道润死安民实代领其众彦晖等军本隶道润当听安民节制乃召铎还顷之封安民易水公以涿易安肃保州君氏川季鹿 
三保河北江矾山寨青白口朝天寨水谷欢谷东安寨隶焉十月安民出兵至矾山复取檐车寨元兵围所居山寨提控马豹以安民妻子及老 
弱出降安民军中闻之骇乱众议欲降安民乃经厯官郝端不肯从遂遇害诏赠金紫光禄大夫

　　△郭文振

　　郭文振字拯之太原人承安二年进士累官辽州刺史深得众心兴定三年权元帅左都监 【宣宗记作右都监】 行河东北路元帅府 
事招降大原东山二百余村得壮士七千分驻防秋与张开合兵复取太原四年上疏曰河朔自用兵后郡邑萧然并无官长武夫悍卒因缘得 
志瓜分角竞以相侵扩乞行帅府擅请便宜朝廷因而抚之假权传授至与各路帅府力侔势均陕西行省路远道梗卒难闻之故飞扬跋扈无 
所畏惧自平阳城破以来河北不置行省朝廷信臣不复往来但令伊喇行报而己所司劳以酒食悦以货财借其声誉共欺朝廷臣夙夜忧惧 
乞分遣公廉之官徧诣访察庶知所在利害之实泽潞等处粮广民众地多险阻乞选重臣复置行省皆听节制上下相维则国势日重奸恶不 
萌矣时泽潞己诏张开规画不能尽用其言但令南京兵马使珠嘉赛音行帅府于怀孟而己是岁封晋阳公河东北路皆隶焉文振复奏武仙 
所统境上甚大虽与林州元帅府共招抚之乞更选州县官同与安集臣所统岚管隩石宁化保德诸州境土阔远不能周知利害葭州刺史瓜 
尔佳芬彻智勇过人深悉河东事势乞令行元帅府事或为本路兵马都总管与臣分治诏皆许之上党公张开以厚赏诱文振将士颇有亡归 
者诏分辽潞粟脤太原饥开不与文振奏闻迢遣使慰谕之文振又请分上党粟以赡太原诏与张开计度元光元年林州行元帅府惟良得罪 
召还文振奏惟良在林州五岁政尚宽厚大得民心今兹被召军民遮路泣留其去未几义尖之众作乱逐招抚使康塘乞遣还为便不许又奏 
乞起前平章胥鼎行省河北诸公府帅府并听节制诏谕百姓使知不忘遗黎之意然后以河南陕西精锐并力恢复不报二年诏文振应援史 
咏复河东是岁辽州不能守徙其军于孟州部将汾州招抚使王遇与孟州防御使纳喇蒙古勒不相能复徙卫州然亦不可为军迄正大间寓 
于卫而己

　　△胡天作 【史咏】

　　胡天作字景山管州人以乡兵守御本州岛累功迁管州刺史兴定二年平阳失守三年复取之天作言汾潞皆置帅府平阳大镇今稍完复 
