<!-- { "loadSidebar": true } -->
　　二年春正月辽陷泰州 【新纪作秦州兹据马全节传及五代会要改下同】 壬子马全节及辽战于榆林两军皆溃戊午如南庄张从 
恩留守东都辛酉以高行周为御营使辽师还二月己巳如黎阳横海军节度使田武为东北面行营都部署以御辽丙子大阅于戚城丙戌阅 
马于铁邱丙申以端明殿学士户部侍郎冯玉为户部尚书枢密使三月戊戌据陷祁州刺史沈斌死之 【此事通鉴在二月然新旧史俱作 
三月戊戌盖据奏到之日也】 丁未畋于戚城庚戌马全节克泰州辛亥易州戍将孙方谏及辽战于狼山败之甲寅杜威克满城乙卯克遂城 
庚申杜威及辽战于阳城败之追奔至于卫村又败之夏四月戊寅劳旋于戚城己卯劳旋于王莾河甲申至自澶州赦左右军囚庚寅大赏军 
功五月丙申朔大赦丙午如南庄六月丁卯射于繁台 【纂误引此作射雁于繁台谓雁字当是兔字盖前后皆作射兔而六月又非射雁时 
也今各本并无雁字姑仍之】 幸杜威第秋八月甲子朔日有食之丙寅和凝罢以冯玉为中书侍郎同中书门下平章事辛未阅马于茂泽陂 
丁丑括马九月己亥阅马于万龙冈幸李守贞第冬十月戊寅射兔于砚台十一月己巳射兔于皋门如沙台十二月丁丑畋于郊丁亥桑维翰 
罢以开封尹赵莹为中书令李崧守侍中枢密使
　　三年春二月壬戌朔日有食之壬午射鸭于板桥如南庄夏六月孙方谏以狼山叛附于辽辽侵定州己丑以李守贞为行营都部署义成 
军节度使皇甫遇为副秋九月辛丑行营马军排阵使张彦泽及辽战于新兴败之癸卯刘知远及辽战于朔州败之冬十月丁未以杜威为北 
面行营都招讨使李守贞为兵马都监十一月永清军节度使梁汉璋及辽战于瀛州败绩 【新纪永清作永静考是时无永静军兹据旧史 
】 辽侵镇定十二月己未杜威军于中渡壬戌奉国都指挥使王清及辽战于滹沱败绩死之杜威李守贞张彦泽以其军叛降于辽庚午射兔 
于沙台壬申张彦泽犯京师杀开封尹桑维翰帝北行辽灭晋
　　出帝天福一年 【仍高祖年号称八年】 开运三年凡四年
　　右后晋二帝合十二年

　　钦定续通志卷二十二

　　●钦定续通志卷二十三　后汉纪

　　汉纪

　　高祖　　　　隐帝

　　○高祖

　　高祖皇帝姓刘氏讳暠初名知远其先沙陀部人也其后世居于太原知远弱不好弄严重寡言面紫色目多白睛凛如也与晋高祖俱事 
唐明宗为偏将明宗及梁人战德胜晋高祖马甲断梁兵几及之知远以所乘马授高祖复取高祖马殿而还高祖德之高祖留守北京以知远 
为押衙潞王从珂反愍帝出奔高祖自镇州赴京师遇愍帝于卫州止传舍知远遣勇士石敢袖铁槌侍高祖以虞变高祖与愍帝议事未决左 
右欲兵之知远拥高祖入室敢与左右格鬬而死高祖即以兵尽杀愍帝左右置帝传舍而去废帝入立高祖复镇河东己而有隙高祖将举兵 
知远与桑维翰密为高祖谋画赞成之高祖即位于太原以知远为侍卫亲军都虞候领保义军节度使契丹耶律德光送高祖至潞州临决指 
知远曰此都军甚操剌无大故勿弃之天福二年迁侍卫马步军都指挥使领忠武军节度使已而以杜重威代知远领忠武徙知远领归德知 
远耻与重威同制杜门不出高祖怒欲罢其兵职宰相赵莹以为不可高祖乃遣端明殿学士和凝就第宣谕知远乃受命五年徙邺都留守九 
月朝京师高祖幸其第六年拜河东节度使北京留守七年高祖崩出帝立与辽绝盟用兵北方以知远从高祖起太原有佐命功勋位已高疑 
其幸国家多故而有异志每优尊之拜中书令封太原王幽州道行营招讨使又拜北面行营都统开运二年封北平王三年加守太尉然王未 
尝出兵辽逼澶州别遣伟王攻鴈门王败之于秀容八月杀吐浑白承福等族取其赀巨万良马数千四年正月德光入京师出帝北迁王遣牙 
将王峻奉表于德光德光呼之为儿赐以木拐一木拐辽法优礼大臣则赐之如中国几杖峻持拐归辽人望之皆辟道峻还为王言德光必不 
能有中国乃议建国二月戊辰河东行军司马张彦威等上笺劝进辛未皇帝即位于太原称天福十二年 【天福晋高祖年号也天福止八 
年改元开运至此四年矣汉虽建国而未有国号又称晋年号舍开运追续天福为十二年初无义理但书其实尔】 磁州贼首梁晖取相州来 
归武节都指挥使史弘肇取代州杀其刺史王晖晋州将药可俦杀其守将骆从朗及括钱使谏议大夫赵熙来归辛巳陕州留后赵晖潞州留 
后王守恩来归三月丙戌蠲河东杂税辛卯延州军乱逐其节度使周密壬辰丹州指挥使高彦询以其州来归壬寅德光北去以其将萧翰为 
宣武军节度使守汴州夏四月己未以右都押衙杨邠为枢密使蕃汉兵马都孔目官郭威权枢密副使辽陷相州杀梁晖癸亥立魏国夫人李 
氏为皇后甲子以河东节度判官苏逄吉观察推官苏禹珪并为中书侍郎同中书门下平章事乙丑侍卫亲军步军都指挥使史弘肇取潞州 
戊辰奉国指挥使武行德以河阳来归史弘肇取泽州丙子耶律德光卒于栾城其众入于镇州五月甲午以太原尹刘崇为北京留守丙申车 
驾发太原萧翰遯归以郇国公李从益知南朝军国事戊申次绛州刺史李从朗来归六月丙辰次洛阳 【新纪作河阳此从旧纪】 杀李从 
益及其母于京师甲子至于京师戊辰改国号汉赦罪人蠲民税是夏刘昫薨秋闰七月前天雄军节度使杜重威反 【杜重威于晋出帝时 
避出帝名去重至汉而复之】 庚午以天平军节度使高行周为邺都行营都部署以讨之 【旧纪是年七月以宋州节度使高行周为邺都 
留守高行周传则云汉祖人汴代李守贞为天平节度使邺平授邺都留守与纪不同今依传及新纪】 庚辰追尊祖考为皇帝妣为皇后高祖 
湍谥曰明元庙号文祖祖妣李氏谥曰明贞曾祖昂谥曰恭僖庙号德祖祖妣李氏谥曰恭惠祖僎谥曰昭宪庙号翼祖祖妣李氏谥曰昭穆考 
琠谥曰章圣庙号显祖妣安氏谥曰章懿以汉高皇帝为高祖光武皇帝为世祖皆不祧八月护圣指挥使白再荣逐辽人以镇州来归丙申安 
国军节度使辥怀让杀辽将刘铎入于邢州九月甲戌以吏部尚书窦贞固守司空兼门下侍郎翰林学士中书舍人李涛为中书侍郎并同中 
书门下平章事庚辰帝北征冬十月甲申次韦城赦河北十一月壬寅杜重威降十二月癸巳至自邺都
　　干佑元年春正月己卯大赦改元己未更名暠丁丑皇帝崩于万岁殿年五十四谥曰睿文圣武昭肃孝皇帝庙号高祖陵曰睿陵
　　高祖天福一年 【仍晋高祖年号】 干佑一年凡二年

　　○隐帝

　　隐皇帝讳承佑高祖第二子也母曰昭圣皇后李氏高祖即位拜右卫上将军大内都点检魏王承训长而贤高祖爱之方属以为嗣而承 
训薨高祖悲哀疾剧乃以承佑属诸将相宰相苏逢吉曰皇子承佑未封王请亟封之未及封高祖崩秘不发丧杀杜重威
　　干佑元年二月辛巳封承佑周王是日皇帝即位于柩前壬辰右卫大将军凤翔巡检使王景崇及蜀人战于大散关败之癸巳大赦三月 
壬戌以窦贞固为大行皇帝山陵使吏部侍郎段希尧为副太常卿张昭为礼仪使兵部侍郎卢价为卤簿使御史中丞边蔚为仪仗使丁丑李 
涛罢护国军节度使李守贞反陷潼关夏四月辛巳陕州兵马都监王玉克潼关壬午永兴军将赵思绾叛附于李守贞客省使王峻帅师屯于 
关西以柳邠为中书侍郎兼吏部尚书同中书门下平章事郭威为枢密使以镇寍军节度使郭从义为永兴军兵马都部署戊子保义军节度 
使白文珂为河中兵马都部署王峻为都监乙未以侍卫步军都指挥使尚洪迁为西面行营都虞候六月戊寅朔日有食之秋七月戊申彰德 
军节度使王继弘杀其判官张易庚申以郭威同中书门下平章事癸亥辽莫州刺史王彦徽来奔庚午杀成德军副使张鹏乙亥王景崇叛附 
于李守贞八月壬午郭威讨李守贞九月尚洪迁及赵思绾战败绩冬十一月甲寅杀太子太傅李崧灭其族壬申葬高祖皇帝于睿陵十二月 
己卯彰武军节度使高允权杀太子太师致仕刘景岩
　　二年 【按徐无党曰隐帝即位至此宜改元而不改元帝名承佑年号干佑举国臣民共称而不改避当时莫大之失或曰承天之佑礼 
运语也隐帝名当是祜字五代虽不知礼何至并此而昧之佑字传写误耳】 春正月乙巳朔大赦二月丙子蠲民纽配租夏五月李守贞之将 
周光逊降乙丑赵思绾降六月癸酉朔日有食之秋七月丁巳郭威杀华州留后赵思绾于京兆甲子克河中八月郭从义杀前永兴巡检乔守 
温丙戌郭威使来献俘冬十月辽人寇赵魏陷内邱羣臣进添都马己丑郭威及宣徽南院使王峻伐辽十一月辽师还三年春正月西面行营 
都部署赵晖克凤翔丙午郭威进添都马壬子赵晖献馘俘二月甲戌旌汝阴民曲温门闾三月己酉寒食望祭于南御园夏四月壬午郭威以 
枢密使为天雄军节度使冬十一月甲子朔日有食之丙子杀杨邠及侍卫亲军都指挥使史弘肇三司使王章皆灭其族郭威反庚辰义成军 
节度使宋延渥叛附于威壬午威犯封邱泰寍军节度使慕容彦超军于七里店癸未劳军于北郊甲申劳军于刘子陂慕容彦超及郭威战败 
绩开封尹侯益叛降于威郭允明反乙酉皇帝崩苏逄吉自杀汉亡
　　隐帝干佑二年 【仍高祖年号】
　　右后汉二帝合四年

　　钦定续通志卷二十三

　　●钦定续通志卷二十四　后周纪

　　周纪

　　太祖　　　　世宗　　　　恭帝

　　○太祖

　　太祖皇帝姓郭氏讳威邢州尧山人也父简事晋为顺州刺史刘仁恭攻破顺州简见杀威少孤依潞州人常氏潞州留后李继韬募勇敢 
士为军卒威年十八以勇力应募为人负气好使酒继韬特奇之威尝游于市市有屠者常以勇服其市人威醉呼屠者使进几割肉割不如法 
叱之屠者披其腹示之曰尔勇者能杀我乎威即前取刀刺杀之一市皆惊威颇自如为吏所执继韬惜其勇阴纵之使亡已而复召置麾下其 
后庄宗灭梁继韬以叛诛死其麾下兵悉隶从马直威以通书算补为军吏好读阃外春秋略知兵法后为侍卫军吏汉高祖为侍卫亲军都虞 
候尤亲爱之高祖既厯诸镇尝以威从契丹灭晋汉高祖起太原即皇帝位拜威枢密副使干佑元年正月高祖疾大渐以隐帝托威及史弘肇 
等隐帝即位拜威枢密使是岁三月河中李守贞永兴赵思绾凤翔王景崇相次反隐帝遣白文珂郭从义常思等分讨之久皆无功隐帝谓威 
曰吾欲烦公可乎威对曰臣不敢请亦不敢辞惟陛下命乃加威同中书门下平章事充西面军前招慰安抚使诸军皆受节度威居军中延见 
宾客褎衣博带及临阵行营幅巾短后与士卒无异上所赐予与诸将会射恣其所取其余悉以分赐士卒由是将士咸归心于威威至河中自 
栅其城东思栅其南文珂栅其西调五县十二万人筑连垒以护三栅诸将皆以谓守贞穷寇破在旦夕不宜劳人如此威不听已而守贞数出 
兵击连垒垒坏威辄补之守贞辄复出击每出必有亡失久之城中兵食俱尽威曰可矣乃治攻具为期日四面攻之破其罗城守贞与妻子自 
