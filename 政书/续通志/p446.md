<!-- { "loadSidebar": true } -->
者劳曰儿吾家千里驹更名千里自天授后宗室贤者多诛翦惟千里诡噪不情数进符瑞诸异物得免中宗反正改王成节愍太子诛武三思 
千里与其子天水王禧率数十人斩右延明门以入太子败诛死籍其家改氏蝮睿宗立诏还氏及官爵玮蚤卒中宗追封朗陵王子袨出继蜀 
王愔开元中以傍继国改封广汉郡王迁太仆卿同正员薨

　　琨

　　琨武后时厯六州刺史皆有名圣历中为岭南招慰使安辑反獠甚得其宜卒赠司卫卿神龙初赠张掖郡王开元中以子祎贵封吴王璄 
神龙初封归政郡王历宗正卿坐千里事贬南州司马

　　祎

　　祎少有志尚事继母谨抚异母弟祇以友称当袭封固让祇中宗嘉其志特封嗣江王以继嚣后开元时亦以傍继徙信安郡王累为州刺 
史治严辨迁礼部尚书朔方节度使初吐蕃据石堡城数盗塞诏祎与河西陇右议攻取既到屯诹日进师或谓城险贼所爱必固守今兵深入 
有如不捷吾军必奔不如持重伺贼势祎曰人臣之节岂惮险不进乎必众寡不敌者吾以死继之于是分兵遮贼路督诸将倍道进遂拔之自 
是河陇诸军游奕拓地至千里元宗喜更号其城曰振武军契丹牙官可突千叛诏拜忠王为河北道行军元帅讨之敕祎以副王不行故祎率 
裴耀卿诸将分道出范阳北击二蕃破之擒酋长以还余部窜伏加开府仪同三司领关内支度营田采访处置使授二子官祎功多执政害之 
赏不雠为当时所恨久之擢兵部尚书为朔方节度大使坐事下除衢州刺史厯滑怀二州天宝初以太子少师致仕明年迁太师未拜薨祎治 
家严教子有法度故峘峄岘皆显

　　峘

　　峘性质厚厯官有美名以王孙封赵国公杨国忠乱政悉斥不附己者峘由考功郎中拜睢阳太守以清简为二千石最方入计而玄宗入 
蜀即走行在除武部侍郎兼御史大夫俄拜蜀郡太守剑南节度采访使郭千仞反与陈元礼共讨平之上皇还京迁户部尚书改越国干元元 
年持节都统江淮节度宣慰观察使都统之号自峘始明年宋州刺史刘展有异志诏拜展为淮南节度使密诏峘与扬州长史邓景山图之时 
展强扈既受诏即悉兵度淮峘景山拒之战寿春败绩峘走丹阳诏贬袁州司马卒于官赠扬州大都督弟岘别有传

　　祇

　　祇封嗣吴王出为东平太守安禄山反河南陈留荥阳灵昌相继陷祇募兵拒贼元宗壮之累迁陈留太守持节河南道节度采访使厯太 
仆宗正卿代宗大历时祇既宗室老以太子宾客为集贤院待制是时勋望大臣无职事者皆得待诏于院给飱钱署舍以厚其礼自左仆射裴 
冕等十三人为之子巘以荫补五品官祇薨兄岵得罪乃以巘嗣王累至宗正卿检校刑部尚书薨赠太子少保性介直而刺人短历官清白居 
室不能庇风雨收恤甥侄慈爱过人家无留储公卿合赙乃克葬

　　 濮王泰

　　濮恭王泰字惠褒始王宜都徙封卫继怀王后又徙封越为扬州大都督再迁雍州牧左武候大将军改王魏帝以泰好士善属文诏郎府 
置文学馆得自引学士又以泰大腰腹听乘小舆至朝司马苏朂劝泰延宾客著书如古贤王泰乃奏撰括地志于是引著作郎萧德言秘书郎 
顾允记室参军蒋亚卿功曹参军谢偃等撰次卫尉供帐光禄给食士有文学者多与而贵游子弟更相因藉门若市然泰悟其过欲速成乃分 
道计州翻缉疏录凡五百五十篇历四朞成诏藏秘阁所赐万段后帝幸泰延康坊第曲赦长安死罪免坊人一年租府僚以差赐帛又泰月廪 
过皇太子远甚谏议大夫褚遂良谏曰圣人尊嫡卑庶谓之储君故用物不会与王共之庶子不得为比所以塞嫌萌杜祸源先王法度本诸人 
情知有国家者必有嫡庶庶子虽爱不得过嫡子如当亲者疏当尊者卑则私恩害公惑志乱国今魏王禀料过东宫议者以为非是昔汉窦太 
后爱梁王封四十余城王筑苑三百里治宫室为复道费用巨万出警入跸一不得意遂发病死宣帝亦骄淮阳王几至于败辅以退让之臣乃 
克免今魏王新出合且当示以节俭自可在后月加岁增又宜择师傅教以谦让勉以文学就成德器此所谓圣人之教不肃而成也帝又敕泰 
入居武德殿侍中魏征亦言王为陛下爱子欲安全之不当使居嫌疑之地今武德殿在东宫之西昔海陵居之矣论者以为不可虽时与事异 
人之多言尚或可畏又王之心亦弗遑舍愿罢之成王以宠为惧之美帝悟乃止时皇太子承干病蹇泰以计倾之乃引驸马都尉柴令武房遗 
爱等布腹心而韦挺杜楚客相继摄府事二人者为泰要结中朝臣津介赂遗羣臣更附为朋党承干惧阴遣人称泰府典签诣玄武门上封帝 
省之书言泰罪帝怒即遣捕诘不获既而太子败帝阴许立泰岑文本刘洎请遂立泰为太子长孙无忌固欲立晋王帝以太原石文有治万吉 
复欲从无忌泰微知之因语晋王尔善元昌得无及乎王忧甚帝怪之以故对帝怃然悟会召承干谴勒承干曰臣贵为太子尚何求但为泰所 
图与朝臣谋自安尔无状之人教臣为不轨事若泰为太子正使其得计耳帝曰是也有如立泰则副君可诡求而得使泰也立承干治俱死治 
也立泰承干可无它即幽泰将作监解雍州牧相州都督左武候大将军降王东莱 【谨按通鉴辑览　　御批承干之废虽不尽由泰之构 
谗然其觊觎葢非一日至云杀爱子以传晋王冀以要宠则肺肝如揭矣太宗以两弃处之可谓得当然承干辈之阅墙与建成元吉如出一辙 
幸未至元武门之甚耳天道好还吁可畏哉】 因诏自今太子不道藩王窥望者两弃之着为令然帝犹谓无忌曰公劝我立雉奴雉奴仁懦得 
无为宗社忧奈何雉奴高宗小字泰寻改王顺阳居均州之郧乡帝尝持泰表语左右曰泰文辞可喜岂非才士我心念泰无已时但为社稷计 
遣居外使两相完也二十一年进王濮高宗即位诏泰开府置僚属车服羞饍异等薨郧乡年三十五赠太尉雍州牧二子欣徽欣嗣王武后时 
为酷吏所陷贬昭州别驾薨子峤神龙初得嗣王开元中为国子祭酒以罪贬邓州别驾薨封徽新安郡王

　　 庶人佑

　　庶人佑字赞武德八年王宜阳进王楚又王燕巳乃封齐领齐州都督贞观十一年始归国明年入朝以疾留京师其舅尚乘直长阴宏智 
憸人也说佑曰王兄弟多即上万岁后何以自全要须得士自助乃引客燕宏亮 【旧书作引其妻兄燕宏信宏亮宏信之兄也亦见旧书本 
传】 谒佑佑悦赐金帛使募剑客十五年还州初帝用王府长史司马必取骨鲠敢言者有过失辄闻而佑溺羣小好弋猎长史辥大鼎屡谏不 
听帝以辅王无状免之更用权万纪万纪性刚急以法绳佑有咎君謩梁猛虎 【旧唐书作梁猛彪】 者骑射得幸万纪斥之佑私引与狎眤 
帝数以书让佑万纪恐并获罪即说佑曰王上爱子上欲王改悔故数教责王诚能饬躬引咎万纪请入朝言之上意宜解佑因上书谢罪万纪 
见帝言佑且自新帝悦厚赐万纪而仍谯戒佑佑闻万纪见劳而己蒙责以为卖己益不平会万纪又以疑贰系君謩等制佑不出国门悉暴佑 
罪于朝佑不胜忿有诏刑部尚书刘德威临讯颇实帝召佑万纪还京师佑与燕宏亮等谋射杀万纪支解之左右劝佑遂发兵乃募城中男子 
年十五以上悉发私署左右上柱国光禄大夫开府仪同三司拓东拓西等王斥库赀行赏驱人筑堞浚隍缮甲兵人恶之皆夜缒亡去诏兵部 
尚书李绩与刘德威发便道兵讨之佑日夜引宏亮等五人对其妃宴乐语官军则宏亮妄言王母忧右手持酒啖左手刀拂之佑信爱宏亮闻 
之喜帝手敕佑曰吾常戒汝勿近小人正为此往吾子今国雠我上惭皇天下愧后土题毕涕而遣佑檄诸县县辄以开佑穷蹙上表曰臣帝子 
也为万纪谗构上天降灵罪人斯得臣狂失心惝怳惊悸左右无兵即欲颠走所以颇仗械以自卫护时绩未至而青淄等州兵已集或劝佑虏 
子女走豆子■〈卤亢〉为盗计未决兵曹杜行敏夜勒兵凿垣入佑与宏亮等闭门拒至日中行敏叫曰吾为国讨贼不速降且焚土积薪佑 
乃出执送京师赐死内侍省贬为庶人葬以国公礼诏齐州给复一年擢行敏巴州刺史封南阳郡公佑喜养鬬鸭方未反狸齚四十余绝其头 
去及败牵连诛死者凡四十余人佑之乱州罗人石头数佑罪以刀直前刺佑不克杀之诏赠亳州剌史尝引骑徇邑聚野人高君状为上亲平 
寇难土地甲兵不胜计今王以数千人为乱犹一手摇泰山又如君父何佑击擒之愧其言不能杀诏擢榆社令

　　 蜀王愔

　　蜀悼王愔贞观五年始王梁与郯汉申江代五王同封 【按吴缜纠谬云太宗纪贞观五年同封者六王今传止云五王葢脱晋王治一 
名也】 徙王蜀实封八百户出为岐州刺史数畋游为非法帝频责教不悛禽兽可扰于人铁石可为器愔曾不如之乃削封户及国官半徙国 
州久之还户增至千复出驰弋败民稼典军杨道整叩马谏愔捽击之御史大夫李干佑劾愔罪高宗怒贬黄州刺史擢道整匡道府折冲都尉 
吴王恪得罪愔以母弟废为庶人徙巴州俄封涪陵王薨咸亭初复爵士赠益州大都督陪葬昭陵以子璠嗣王璠武后时谪死归诚州神龙初 
以朗陵王玮子褕嗣 【玮原文误祎吴缜纠谬云当作朗陵王玮子袨嗣今依世系表改祎从玮褕则元之旧名也仍之】

　　 蒋王恽

　　蒋王恽始王郯又徙王蒋拜安州都督赐实封千户永徽三年徙梁州恽造器物服玩多至四百车所经州县骚然护送为有司劾奏诏贷 
不问上元中迁箕州剌史录事参军张君彻诬告恽反诏使者按验恽惶惧自杀高宗知其枉斩君彻赠恽司空荆州大都督陪葬昭陵三子炜 
煌休道 【按世系表载蒋王恽子十六人而本传止云三子表载蔡国公煜本传作煌彼此互异】 炜初王汝南郡恽薨遂嗣王为武后所害 
神龙初以嫡孙绍宗为嗣蒋王薨子钦福嗣为率更令煌封蔡国公孙之芳

　　之芳

　　之芳

　　之芳有令誉安禄山奏为范阳司马安禄山反自拔归京师厯工部侍郎太子右庶子广德初诏兼御史大夫使吐蕃被留二岁乃得归拜 
礼部尚书改太子宾客休道子琚神龙初封嗣赵王开元中改王中山

　　 越王贞

　　越王贞始王汉后徙原已乃封越贞善骑射涉文史有吏干为宗室材王武后初迁累太子太傅豫州刺史 【旧书作蔡州刺史】 中宗 
废居房陵贞乃与韩王元嘉及王子黄公譔鲁王灵夔王子范阳王霭霍王元轨王子江都王绪及子琅邪王冲计议反正垂拱四年明堂成悉 
追宗室行享礼共疑后遂大诛戮不遗种事且急譔乃矫帝玺书赐冲曰朕幽絷诸王宜即起兵于是命长史萧德琮募兵告诸王师期八月冲 
先发诸王莫有应者独贞将兵攻上蔡破之而冲已败贞稍徇属县得士七千列五营贞为中营以裴守德为大将军领中营赵成美为左中郎 
将领左营闾宏道为右中郎将领右营安摩诃为郎将领后军王孝志为右将军领前军以韦庆礼为司马署官五百然胁诱无鬬志家童皆佩 
符以辟兵九月后遣左豹韬卫大将军曲崇裕夏官尚书岑长情率兵十万讨之以凤阁侍郎张光辅为诸军节度乃下诏削贞父子属籍改氏 
