<!-- { "loadSidebar": true } -->
　　（臣）等谨按金制女直字大金国志在天辅六年金史完颜希尹传在天辅三年据通鉴宣和元年八月金制女直字宋之宣和元年实 
金之天辅三年也
　　（臣）等又按金史选举志大定四年命颁行女直大小字所译经书二十年定制试策用女直大字又辽史耶律富鲁传能诵契丹大字 
而金史诸列传中亦多有通习契丹大小字女直大小字之语此可见金源一代契丹字女直字与汉字并行然列传言有通习契丹女直字者 
则当日未必人尽通习可知也辽金二史皆出元中书右丞相托克托所修其时去辽金未远文献尚有足征而托克托未能裒辑制字义例着 
于史册致使两朝制作湮没无传则诚当时疏略之故也
　　元史帝师帕克斯巴者中统元年世祖即位尊为国师命制蒙古新字字成上之其字仅千余其母凡四十有一其相关纽而成字者则有 
韵关之法其以二合三合四合而成字者则有语韵之法而大要则以谐声为宗也至元六年诏颁行于天下诏曰朕惟字以书言言以纪事此 
古今之通制我国家肇基朔方俗尚简古未遑制作凡施用文字因用汉楷及辉和尔字以达本朝之言考诸辽金以及遐方诸国例各有字今 
文治寖兴而字书有缺于一代制度实为未备故特命国师帕克斯巴创为蒙古新字译写一切文字期于顺言达事而巳自今以往凡有玺书 
颁降者并用蒙古新字仍各以其国字副之
　　元史世祖纪曰至元十二年分置翰林院专掌蒙古文字以翰林学士承旨撒的迷底里主之十五年诏虎符旧用辉和尔字今易以国字 
二十一年敕中书省奏目及文册皆不许用辉和尔字其宣命札付并用蒙古书元史文宗纪曰至顺三年命奎章阁学士院以国字译贞观政 
要锓板模印以赐百官
　　（臣）等谨按蒙古字之制其见于元人著述者有陶宗仪书史会要所载蒙古字母朱伯颜所载蒙古字韵字母其中讹误相沿莫从订 
正我皇上钦定同文韵统综以国书合之梵筴于蒙古字音字体无不一以贯之谨胪载于皇朝六书七音二略内兹但就元代制字与用字之 
由识其大略于此
　　（臣）等又按古篆殊文其可见于今者惟钟鼎诸器物铭略可寻六书之源而钟鼎篆韵汗简古文四声韵广金石韵府等书虽亦摭其 
字体而未辨其所以合于六书之旨惟宋吕大防考古图后有释文一卷最有考据今掇其要以资订证古文三代之书名也书名所起将记言 
于简策象物形而画之故厥初以象形为主不取笔画之均正又有无形可象者然后会意假借形声指事转注之文生焉至周之兴尚文书必 
同文其笔画稍稍均正窃意周宣王太史籀所作大篆已有修正故与古文多异至秦李斯程邈之徒又有省改谓之小篆即今许氏说文是也 
小篆兴而古文亡至汉鲁恭王坏孔子宅得壁中书及张苍献古春秋左氏传鲁三老献古孝经及郡国于山川得鼎彝之铭而后古文复出孔 
安国以伏生口传之书训释壁中书以隶定古文然后古文稍能训读其传于今者有古尚书孝经陈仓石鼓及郭氏汗简夏氏集韵等书尚可 
参考然以今所图古器铭识考其文义不独与小篆有异有同在一器同是一字而笔画多寡偏傍位置左右上下不一者如伯■〈一上自下 
〉父敦之■〈一上自下〉字一作□一作□宝字一作□一作□蕲字一作□一作□叔高父簋葢底皆有铭其簋字一作□一作□晋姜鼎 
之作字一作□一作□其异器者如彝尊寿万等字皆然乃知古字笔画非小篆所能该也然则古文有传于今者既可考其略则其余或以形 
象得之如□为射□为丁□为壶□为鬲□为车之类或以义类得之如□为鬳□为■〈女鼎〉之类或笔画省于小篆如□作惟□作位之 
类或笔画多于小篆如□作万 【小篆乃迈字】 □作受□作秦□作■〈弁阝〉之类或左右反正上下不同如□□皆作永□□皆作福 
□□皆作姜□□皆作姬之类余皆文奇义密不可强释矣

　　钦定续通志卷九十二

　　●钦定续通志卷九十三　七音略一


　　七音略 【一】

　　（臣）等谨按古音通转其由字母而递变者居其大半唐陆德明经典释文条例云古人音书止为譬况之说自魏孙炎始为尔雅音一 
卷今虽不传其散见于德明所引据者可考而知也隋书经籍志载婆罗门书一卷又云自后汉佛法行于中国得西域书能以十四字贯一切 
音文省而义广谓之婆罗门书字母之法权舆于此而晋魏以后等韵之学日以加详唐元和阳宁公南阳释处忠撰元和韵谱列五圆图为五 
声图二方图为九弄图唐舍利始立三十字母崇文总目载僧守温三十六字母图一卷僧宗彦四声等第图一卷横有三十六母纵有四等即 
七音韵鉴所由昉也门法之立葢以古今字音不同执音和一法以御反切率多乖迕故多为之法以取之郑志祗列韵图不及门法殊为疏略 
今谨列刘鉴十六摄二十四图于前以从简括又补门法二卷为之图解并考正其讹谬后附通释一卷俾承学之士资以考古焉

　　韵图

　　○韵图

　　（臣）等谨按郑志本七音韵鉴列内外转四十三图其韵部一本广韵考广韵二百六部葢隋陆法言切韵之旧而韵字则与切韵不同 
宋广韵卷首题云陆法言撰本长孙纳言笺注集韵韵例亦云祥符时令陈彭年邱雍因法言韵就为刊益是广韵本于切韵之证也广韵三锺 
恭字下注云九容切陆以恭蜙纵等入冬韵非也是广韵韵字不同于切韵之证也七音韵鉴冬锺二韵同为内转第二而冬韵居一二等锺韵 
居三四等其恭纵字皆入锺韵是其部分韵字一依广韵也唐李涪刊误诋法言所分上声为去去声为上又以为东冬中终妄别声律然唐韵 
广韵诸书虽递有损益不出切韵榘矱之外诸家据为韵图不可废也内外转四十三图于等子极为详备而各母下四等之字四声各以类聚 
致使一字之四声一贯者反分四处殊烦省览司马光切韵指掌图以字母总三百八十四声别为二十图最为简明而一字四声分列之病亦 
同韵鉴惟元人刘鉴作切韵指南一书依内外八转为十六摄横列三十六毋纵列四等每等之字四声一贯实为条理井然今采之为韵图一 
卷其中为独韵者六摄分开合二呼为互韵者八摄又并互韵之果假二摄为一凡独韵六图互韵十八图共二十四图又旧图以广韵之二百 
六部为次今则以内外八转为次云
　　见图（图略）

　　钦定续通志卷九十三

　　●钦定续通志卷九十四　七音略二

　　七音略 【二】

　　门法图

　　○门法图

　　（臣）等谨按反切之用本以代直音之穷音和一门其正法也而古今语音有轻重则四等多紊字音有异同则三十六母亦互相出入 
执古人反切而以今人之音求之则音和一门又有时而穷于是多立门法以取之此亦不得己而为之者非故为繁重苛细之法以惑人也唐 
人于音和门外祗有类隔一法凡舌头舌上轻唇重唇齐齿正齿之互切者归类隔门司马光切韵指掌图序略云递用则名音和傍求则名类 
隔同归一母则为双声同出一韵则为迭韵同韵而分两切者谓之凭切同音而分两韵者谓之凭韵无字则点窠以足之谓之奇声韵阙则引 
邻以寓之谓之寄韵其言门法始详至刘鉴作切韵十三门乃析类隔为轻重交互精照互用诸法沙门真空着玉钥匙又增七门共二十门而 
门法遂日以滋多矣后之议者见门法轇轕欲一扫而空之率用音和别立反切意非不善顾一家之言何能徧易古人之书至如张尔烈正字 
通不明字母妄立音切者更不足道矣况古人反切见于经典释文者粲然大备切韵唐韵书虽不传而徐铉所援以释说文者实即孙愐之旧 
广韵又渊源切韵唐韵二书而成试以诸书所立反语切取一字则舍门法固茫无涯涘矣谨集门法图解各一卷
　　见图（图略）

　　钦定续通志卷九十四

　　●钦定续通志卷九十五　七音略三

　　七音略 【三】

　　门法解

　　○门法解

　　（臣）等谨按门法既繁有一字而分数切者有一切而分数字者一字而分数切此由立切时所用门法不同或同一门法而所用出切 
行韵之字不同所致然取径虽殊而会归则一固不害其为大同也若一切而分数字则多歧亡羊势难两顾学者于音韵正变本未易窥寻而 
复以二三之说参互其闲能无治丝而棼乎此其不可之甚者也今于每门之下先释其义次类举数字以为格式其有兼用别门法者亦附注 
各字之下而出切行韵有数法相犯者亦汇加案语附列于后庶几了然分明至旧传门法歌诀词多鄙俚兼之文不达意今一切删之不复引 
用其有资辨证者则间一引之兼刊其谬误焉

　　音和门第一
　　类隔门第二
　　窠切门第三
　　交互门第四
　　振救门第五
　　正音凭切门第六
　　互用门第七
　　寄韵凭切门第八
　　喻下凭切门第九
　　日寄凭切门第十
　　通广门第十一
　　局狭门第十二
　　内外门第十三
　　各韵不定门第十四
　　前三后一门第十五
　　寄正音和门第十六
　　就形门第十七
　　创立音和门第十八
　　开合门第四十九
　　小通广局狭门第二十

　　△音和门第一

　　音和者谓见溪郡疑此四母下不拘何等字出切但视行韵在第几字即随行韵之以取字也
　　公 【古洪切】 　　　　　　　　庚 【古行切】
　　虚 【起居切】 　　　　　　　　甄 【古贤切】
　　（臣）等谨案古洪切公出切行韵取字皆在一等古行切庚出切在一等行韵取字在二等起居切虚出切行韵取字皆在三等古贤切 
甄出切在一等行韵取字在四等是音和门出切字不论等之门证也又案音和门行韵宜先除去照一精二喻四来日舌三照二诸类盖来日 
舌三照二犯通广门
　　精二喻四犯局狭门照一犯内三外二门法也通广门牙音四母不拘何等出切照二行韵则切四等假令有牙音出切照二行韵而又适 
在通广六摄内者若用音和门法则取三等字用通广门法则取四等字其局狭门精二行韵取三等字者亦然又内三门牙音四母亦不拘何 
等出切照一行韵则切三等假令有牙音出切照一行韵而又适在内八转内者若用音和门法则取二等字用内三门法则取三等字其外二 
门照一行韵取二等字者亦然若此之类颇易混淆故凡遇牙音出切而行韵逢照一精二喻四来日舌三照二及各母三等者即为通广局狭 
内三外二诸门法非音和门也其不避一四四一音和门者以所切仍是此字无异同也旧图行韵格子率多误填今具为正之因并识于此
　　（臣）等又案牙音不拘何等出切但行韵取字同等者本图有字者即为音和门若本图无字可切则用开合门以济音和门之穷谓开 
韵切合合韵切开也又如行韵在局狭摄内第三者本图有字用音和门法若本图无字而开合两门有字者用开合门法若开合两门俱无字 
者则直切第四等字是为创立者和门盖所以济局狭摄内三等行韵音和开合两门之穷也又如牙音三等出切诸母一等行韵者音和开合 
