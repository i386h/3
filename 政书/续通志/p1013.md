<!-- { "loadSidebar": true } -->
州县不下十万户复业者相继不绝过汾潞远甚宜一体置之乃以天作充便宜招抚使四年封平阳公以平阳晋安府隰吉州隶焉天作守平 
阳屡有功诏录其子定格为奉职元光元年青龙堡危急诏遣瓜尔佳实伦会张开郭文振兵救之次弹平寨东三十里不得进知府事珠格和 
色哩总领提控王和各以兵归顺于元兵民皆溃执天作出降诏诛和色哩子定格承应如故天作己受元官招抚怀孟之民定格闻之自经死 
赠信武将军睢州同知诏张开郭文振招天作天作至济源欲脱走先遣人奏表南京元将恶其反复遂诛之宣宗以史咏权行平阳府事后封 
平阳公平阳破获咏父祚母萧氏使招咏祚自缢萧氏逃归咏妻梗氏亦自死赠祚荣禄大夫京兆郡公谥成忠萧氏封京兆郡太夫人赐号归 
义梗氏赠京兆郡夫人谥义烈未几咏乞内徙徙解州河中府

　　△张开

　　张开景州人至宁末河北兵起开团结乡兵为固守累功遥授同知青州防御事贞佑四年率所部复取河间府及沧献二州十有三县又 
复青州迁观州刺史权经略使赐姓完颜观州粮尽徙军辉州乞麦种三千石驴鸁三百户部不与御史台奏开自观州转战来此久着劳绩欲 
令其军耕种自给有司计小费拒不与乞断自宸衷诏与之是岁潼关不守袑召入卫南京兴定三年与郭文振共复太原四年封上党公以泽 
潞沁州隶焉元光元年复取高平县及泽州二年大战壶关有功既而潞州危急开乞升泽沁二州为节镇以重守御诏以泽为忠昌军沁为军 
胜军正大间潞州不守开居南京部曲敌散与匹夫无异天兴初起复与刘益为西面元帅领安平都尉纪纲军五千攻卫州败绩于白公庙时 
哀宗走归德开与刘益谋收溃兵从卫不果遂与承裔西走皆为民家所杀初置公府开兴武仙最强后驻兵马武山遣人间道请粮用事者斩 
之止给二千石开置酒召诸将曰顷以粮竭为请祈二万而得二千是君相不以武仙辈待我也是时郭文振处开西北当兵之冲民贫地瘠开 
又不奉命以粮赈文振军文振穷窜开势愈孤以至于败

　　△燕宁

　　燕宁初为莒州提控守天胜寨与益都田琢东平蒙古纲相依为辅车之势山东虽残破犹倚三人为重红袄贼五公喜据注子堌率众袭 
据沂州宁击走之遂复沂州招降胡七胡八引为腹心贼中多欲降者与定四年封东莒公益都府路皆隶焉五年以保全东平功迁金紫光禄 
大夫还天胜战死纲奏宁克尽忠孝虽位居上公祖考未有封爵没后老稚无所衣食乞降异恩以励节义之士诏赠故祖皋银青荣禄大夫祖 
母张氏范阳郡夫人父希迁金紫光禄大夫母彭氏继母许氏妻霍氏皆为范阳郡夫人族属五十二人皆廪给之

　　钦定续通志卷四百四十五

　　●钦定续通志卷四百四十六　列传二百四十六

　　列传

　　金 【二十四】

　　○金二十四

　　白华　　　　　　　　锡默受实　　完颜纳绅　　聂天骥　　　　　　　持嘉乌绅　　图克坦伊都　　钮祜禄经实　王宾 
　　　　钮祜禄纳绅　　乌库哩镐　　　　　　张天纲

　　白华
　　锡默爱实
　　完颜纳绅
　　聂天骥
　　持嘉乌绅
　　图克坦伊都
　　钮祜禄经实
　　王宾
　　钮祜禄纳绅
　　乌库哩镐
　　张天纲

　　△白华

　　白华字文举澳州人贞佑三年进士初为应奉翰林文字累官枢密院经厯正大二年武仙以真定来归朝廷方经理河北宋将彭义斌乘 
之遂由山东耶邢洺磁等州华上奏曰元兵有事河西故我得少宽今彭义斌招降河朔郡县寖及真定宜及此大举以除后患时院官不欲行 
即遣华相视彰德实挤之也事竟不行三年集百官议和宋时夏全自楚州来奔诏问全所以来华具奏因是为帝所知全至后盱眙楚州王义 
深张惠范成进相继以城降和宋议寝五年增筑归德城拟工数百万遣华往相役见行院温扎辛语以民劳朝廷爱养之意减工三之一六年 
以华权枢密院判官帝以李全据楚州谕忠孝军总领富察鼎珠经厯王仲泽户部郎中刁璧及华招之华对曰李全何足介怀所虑者元兵方 
强耳今元方有事未暇南图一旦事定必来攻矣与我争天下者此也为今计者姑养士马以备北方帝沉思久之明日遣鼎珠还屯尉氏时北 
兵欲攻河中而卫州帅府与恒山公府并立虑一旦有警节制不一欲合为一又恐其不和命华往经画之 【按哀宗纪载经画卫州事在正 
大五年】 如期而还奏曰元军入军己三百余里若纵之下秦川则何以救当一战摧之与其战于近里之平川不若战于近边之险隘帝以为 
然七年庆阳围解华奏凡今之计兵食为急除密院己定忠孝军及马军都尉司步军足为一战之资此外应河南府州亦须签拣防城军秋聚 
者放依古务农讲武之义各令防本州岛府城无致他日为资敌之用五月华真授枢密判官元军自去岁入陕西翱翔京兆同华之间破南山砦 
栅六十余所己而攻凤翔金军自阌乡屯至渑池两行省晏然不动宰相台谏皆以枢院瞻望逗逼遛为京兆士庶横议蜂起以至诸相力奏帝 
前因遣白华与右司郎中夹谷八里门道宰相百官所言谕两省以帝意华等观二相见元兵势大皆有惧心还奏之帝曰我固知其怯不敢动 
矣八年元兵陷凤翔至河中庆善努报粮尽将弃京兆而东华奏为今计者与其就襄汉御之诸军比到可行半月不若径往河中一日可渡此 
如得利彼襄汉军马必当迟疑不进矣未几哈达自陕州进奏帖亦为此事帝甚喜布哈时在洛阳驿召至帝问河中可捣否市哈言我兵骑虽 
多计皆冗杂元兵少而精无非选锋我军北渡彼必屯辎重于不阳之北匿其选锋百里之外放我师渡然后断我归路恐不得利召哈达至亦 
言河中之事与前日上奏时势不同不敢自主议遂寝十二月河中府破九年京城被攻兵退改元天兴并枢密院归尚书省华退罢十二月朔 
帝遣近侍局提点伊喇宁古即白华所居问计将安出华附奏车驾当出就外兵可留皇兄荆王使之监国任其裁处如此则太后皇族可存正 
如春秋纪季入齐为附庸之事于是起华为右司郎中召谕之曰亲巡之计己决但所往羣议未定有言归德四面背水可以自保者或言可沿 
西山入邓或言不如取陈蔡路转往邓下卿以为如何华曰归德城虽坚久而食尽坐以待毙决不可往欲沿西山入邓既汝州有苏布特断不 
能往以今日事势止有背城力战与之一决外可激三军之气内可慰都人之心或止为避迁计人心顾恋家业未必毅然从行可详审之帝不 
能决寻召完颜正大等议遂以二十五日启行二年正月朔帝就归德餫船北渡至蒲城与元军接战莫能支遂拥帝登舟军资一切委弃元军 
逼之兵遂溃帝王归德崔立以汴京降时宁古之兄瑗为邓州节度命华召邓兵入援既至以事久不济淹留于馆会瑗以邓入宋华亦从至襄 
阳宋署为均州提督后范用吉送款于元华因而归元士大夫以华夙儒贵显国危不能以义自处为贬云用吉者本姓富珠哩名玖珠初归入 
宋未几纳款于元后家人诬以欲叛为同列所害

　　△锡默爱实

　　锡默爱实字正之策论进士累官翰林直学士天兴元年正月以点检瓜尔佳萨哈为总帅率步骑三万巡河渡命宿直将军内族长乐监 
其军行至封邱而还明日元兵 【本史及弘简录俱讹作金兵今改正】 遂合于是爱实上言萨哈统兵三万本欲乘元兵远至喘息未定而 
击之出京纔数十里不逢一骑己畏缩不敢进设遇重敌其肯用命乎乞斩二人以肃军政不报又言卫绍镐厉二王家属防护之严过于狱犴 
男女婚嫁人之大欲岂有幽囚终世永无伉俪之望在他人尚不忍况骨肉乎哀宗感其言始听自便未几有青城之难爱实愤时相非人尝累 
数曰平章博索固权市恩击丸外百无一能丞相萨布菽麦不分即谓乏材亦不至此人为相参政喀齐喀麤暴一马军之材乃令兼将相右丞 
延扎舒噜居相位己七八年碌碌无补患难之际倚注此类欲冀中兴难矣于是舒噜罢相萨布乞致仕而博索喀齐喀不恤也时京城虽罢攻 
以害唐庆绝和议命转运使完颜珠赫等掠京城粟前御史大夫内族哈昭与左丞李蹊总其事先令各家自实壮者存石有三斗幼者半之敢 
有匿者以升斗论罪内族完颜玖珠尤酷暴有寡妇二口实豆六斗内有蓬子三升玖珠执以令于众妇泣诉曰妾夫死于兵姑老不能为养故 
杂蓬粃以自食非敢为军储也不从竟死杖下京欣闻之股粟或白于哈昭昭曰花不损何由成蜜且京师危急欲存社稷耶存百姓耶当时皆 
莫敢言爱实奏言罢括粟则改虐政为仁政散怨气为和气不报时所括不能三万斛而京城萧然死者相枕贫富束手待毙而己帝闻之命出 
太仓米作粥以食饿者爱实叹曰与其食之宁如勿夺为奉御博诺所告又近侍干预朝政将相大臣不敢与抗爱实奏曰自古仆御之臣必选 
择正人今不论贤否惟以世冑或吏员为之以使令之贱役预社稷之大计此辈果何所知乎章既上近侍泣诉曰爱实以臣等为奴隶置至尊 
于何地耶帝益怒送有司近侍局副使李大节从容开释乃赦之出为中京留守后不知所终

　　△完颜纳绅

　　完颜纳绅字正甫苏哷弟也策论进士累官吏部侍郎命鞫近侍张文寿仁寿李麟之受敌馈遣得其奸状皆斥去朝论怏之再使元以劳 
拜参知政事天兴元年元兵驻郑州遣使招降纳绅往乞和不许攻汴益急哀宗议亲出捍御以纳绅兼枢密副使完颜萨尼雅布权参知政事 
总诸军留守京师十二月辛丑帝出京以兵部侍郎李辛跋扈密谕纳绅等羁絷之帝既行纳绅等召辛辛惧谋欲出降踰城而走纳绅等遣人 
追斩之汴民以帝亲出师日听捷报且以二相持重幸以无事俄闻军败卫州苍黄走归德民大恐时汴京内外不通米升银二两殍者相望搢 
绅士女多行入至有自食其妻子者及归德遣使迎两宫人情益不安于是民间有立荆王监国以城归顺之议而二相皆不知也二年正月丙 
寅 【原文作戊辰因下文再纪戊辰与归潜志及本纪相符故此处从改】 省令史许安国诣讲议所言古者有大疑谋及卿士谋反庶人今 
事势如此可集百官士庶问保社稷活生灵之计左司都事元好问以白纳绅纳绅曰此论甚佳可与萨尼雅布议之好问以告且言曰民间汹 
汹相公何以处之萨尼雅布曰吾二人惟有死耳好问曰死不难诚能安社稷救生灵死可也如其不然徒欲一身饱五十红衲军亦谓之死耶 
萨尼雅布白我知之矣即命召京城官民明日皆聚省中计议有父老七人陈词云云纳绅拱立无词独萨尼雅布反复申谕国家至此无可柰 
何凡有可行当共议之且继以涕泣明日西面元帅崔立为变率甲卒横刀入省中拔剑指二相曰京师危困己极二公坐视百姓饿死恬不为 
虑何也二相大骇曰汝辈有事当其议之何遽如是立麾其党先杀萨尼雅布次杀纳绅及左司郎中纳哈塔德晖等余见崔立传

　　△聂天骥

　　聂天骥字符吉五台人至宁元年进士兴定初为尚书省令史时胥吏擅威士人往往附之独天骥不用假借寻授吏部主事权监察御史 
