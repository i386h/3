<!-- { "loadSidebar": true } -->
战大败之乃分道入泚将段诚伏莽中为王伉所禽姚令言张廷芝与晟遇十鬬皆北遂至白华始张光晟以精兵壁九曲距东渭桥十里密约 
降于晟晟之入光晟劝泚等出奔故泚挟令言廷芝休子平朱遂引残军西走光晟卫出之因诣晟降泚奔泾州田希鉴拒之泚更舍逆旅遣梁 
廷芬入见希鉴曰公杀一节度唐天子必不容何不纳朱公成大事希鉴阴可廷芬出报泚悦廷芬请宰相不得乃不复入泚犹余范阳率三千 
北走驿马关宁州刺史夏侯英开门阵而待泚不敢入因保彭原西城廷芬与泚腹心朱惟孝夜射泚坠窖中韩旻嶭纶高幽岩武震朱进节董 
肴之共斩泚使宋膺传首以献泾卒杀令言降希鉴源休李子平走凤翔李楚琳斩之传首行在泚壻金吾将军马悦走党项得入幽州李希倩 
等皆以次夷灭源休相州人初为京兆尹使回纥还次太原卢杞畏其辩能结主恩奏为光禄卿休怨望故导泚僭号为调兵食署拜百官事皆 
咨之时论其逆甚于泚胁辱大臣多杀宗室子孙几于尽每官军不利喜见眉宇与姚令言劝泚围奉天昼夜为贼谋二人争自比萧曹休即收 
图籍贮府库以效何令言者河中人始应募泾原节度使马璘府孟皞为留后表其谨肃任将帅及皞归朝令言遂为节度使既挟泚乱颇尽力 
彭偃锐于进自谓为宰相所抑郁郁不慊泚乱匿田家既得用辞令一出其手故辞尤誖慢李晟爱张光晟才表丐原死置军中骆元光怒曰吾 
不能与反虏同坐拂衣去晟乃疫之晟恶田希鉴之逆欲因事诛之会吐蕃寇泾州晟行边田希鉴来谒晟置酒召诸将希鉴等诣营晟责以杀 
节度使受贼节罪缢之幕中以李观代为节度使

　　钦定续通志卷六百二十八

　　●钦定续通志卷六百二十九　逆臣传三

　　逆臣传

　　唐 【三】 

　　○唐三 

　　黄巢【王仙芝】　　　　秦宗权　　　董昌

　　黄巢 【王仙芝】  
　　秦宗权 
　　董昌 

　　△黄巢 【王仙芝】  

　　黄婐曹州冤句人少与王仙芝以贩私盐为事 【据通鉴改辑】 善击剑骑射稍通书辩给喜养亡命咸通末岁荐饥盗兴河南干符二 
年仙芝聚众三千残曹濮二州众至数万势遂张妄号大将军其党尚君长柴存毕师铎曹师雄柳彦璋刘汉宏李重霸等十余辈所在肆京而 
巢屡举进士不第遂为盗聚众数千人以应仙芝转寇河南十五州帝使平卢节度使宋威为诸道行营招讨使诏河南诸镇皆受节度以左散 
骑常侍曾元裕副焉威击仙芝于沂州城下破之仙芝亡去威因奏大渠死擅纵麾下兵还青州羣臣皆入贺居三日州县奏贼故在时兵始休 
有诏复遣士皆忿思乱贼间之趣郏城不十日破八县帝忧迫近东都督诸道兵检遏于是凤翔邠宁泾原兵守陕州潼关元裕守东都义成昭 
义以兵卫宫仙芝去攻汝州杀其将刺史走东都大震百官脱身出奔贼破阳武围郑州不克蚁聚邓汝闻关以东州县大抵皆畏贼婴城守故 
贼放兵四略残郢复二州所过焚剽生人几尽官军急追则遗赀布路土争取之率逗桡不前贼转入申光残隋州执刺史据安州分奇兵围舒 
击庐寿光等州时威老且闇阴与元裕谋养贼以自固帝知之更以陈许节度使崔安潜为行营都统以前鸿胪卿李琢代威右威卫上将军张 
自勉代元裕贼出入蕲黄蕲州刺史裴渥为贼求官约罢兵仙芝与巢等诣渥饮未几诏拜仙芝左神策军押衙遣中人慰抚仙芝喜巢恨赏不 
及己大怒曰君独得官五千众且安归因击仙芝伤首仙芝惮众怒即不受命渥中人亡去贼分其众尚君长入陈蔡巢北掠齐鲁入郓州杀节 
度使嶭崇进陷沂州遂至数万繇颍蔡保嵖岈山引兵复与仙芝合围宋州会自勉救兵至斩贼二千级仙芝解而南度汉攻荆南于是节度使 
杨知温婴城守贼纵火焚楼堞知温不出有诏以高骈代之骈以蜀兵至而城已陷巢攻和州未克仙芝自围洪州取之进破朗岳遂围潭州观 
察使崔瑾拒却之乃向浙西扰宣润不能得所欲身留江西趣别部还入河南帝诏崔安潜归忠武复起宋威曾元裕为招讨使而杨复光监军 
复光遣其属吴彦宏以诏谕贼仙芝乃遣蔡温球楚彦威尚君长来降欲诣阙请罪又遗威书求节度使阳许之上言与君长战禽之复光固言 
其降命侍御史举中人驰驿即讯不能明卒斩君长等于狗脊岭仙芝怒还攻洪州入其郛威自将往救 【按旧书作宋威为贼所贼朝廷以 
王铎代为招讨收复亳州斩仙芝通鉴从实录作曾元裕斩仙芝并与新书互异】 败仙芝于黄梅斩贼五万级获仙芝传首京师当此时巢方 
围亳州未下君长弟让率仙芝溃党归巢推巢为王号冲天大将军署拜官属驱河南山南之民十余万掠淮南建元王霸曾元裕败贼于申州 
死者万人帝以威杀尚君长非是且讨贼无功诏还青州以元裕为招讨使张自勉为副巢破考城取濮州元裕军荆襄授兵阻更拜自勉东北 
面行营招讨使督诸军急捕巢方掠让邑雍邱诏滑州节度使李峄壁原武巢寇叶阳翟欲窥东都会左神武大将军刘景仁以兵五千援东都 
河阳节度使郑延休兵三千壁河阴巢兵在江西者为镇海节度使高骈所破寇新郑郏襄城阳翟者为崔安潜逐走在浙西者为节度使裴璩 
斩逐巢大沮畏乃诣天平军乞降诏授巢右卫将军巢度藩镇不一未足制己即叛去转寇浙东执观察使崔璆于是高骈遣将张潾梁缵攻贼 
破之贼收众踰江西破虔吉饶信等州因刊山开道七百里直趋建州福州观察使韦岫战不胜弃城遁贼入之闽地诸州皆没有诏高骈为诸 
道行营都统以拒贼巢陷桂管进寇广州诒节度使李迢书求表为天平节度又胁崔璆言于朝宰相郑畋欲许之卢携田令孜执不可巢又丐 
安南都护广州节度使书闻右仆射于琮议南海市舶利不赀贼得益富而国用屈乃拜巢率府率巢见诏大诟急攻广州执李迢杀之 【按 
通鉴黄婐杀李迢在破江陵前新书误载后今改】 自号义军都统露表告将入关僖宗既罢宋威而宰相王铎请自行乃拜铎荆南节度使南 
面行营招讨都统率诸道兵进讨铎屯江陵表泰宁节度使李系为招讨副使兼湖南观察使以先锋屯潭州两屯锋驿相望会贼中大疫众死 
什四遂引北还自桂编大桴沿湘下冲永破潭州李系走朗州兵十余万歼焉进逼江陵号五十万铎民寡弃城走襄阳留刘宏守江陵铎去汉 
宏乘乱纵掠 【按通鉴王铎已去汉宏始大掠江陵新书作铎未去时事今改正】 会雨雪人多死沟壑贼欲进蹑铎会江西招讨使曹全晸 
与山南东道节度使刘巨容壁荆门使沙陀以五百骑逆战佯不胜而走贼以为怯急追之伏发大败执贼渠十二辈婐惧度江东走师促之俘 
什七八或劝巨容穷追答曰国家多负人危难不吝赏事平则得罪不如留贼冀后福止不追故巢得复整陷鄂州全晸将度江会有诏以段彦 
謩代其使乃止巢畏袭转掠江西再入饶信杭州众至二十万攻临安戍将董昌兵寡不敢战伏数十骑莽中贼至伏弩射杀贼将贼还残宣歙 
等十五州广明元年淮南高骈遣将张潾度江败李重霸降之巢数却乃保饶州众多疫别部常宏以众数万降潾急击之婐以金啖潾且致书 
请降于骈骈恐诸将分功乃奏贼不日当平请遣诸道兵巢诇知遂请战 【按原传作诸军屡奏破贼朝廷信之巢得计破杀张潾今据通鉴 
改】 破杀张潾陷睦婺二州又取宣州而汉宏残众复奋寇宋州掠申光来与巢合济采石侵扬州高骈按兵不出诏兖海节度使齐克让屯汝 
州拜全晸天平节度使兼东面副都统贼方守滁和全晸以天平兵败于淮上巢悉众度淮妄称率士大将军整众不剽掠所过惟取丁壮益兵 
李罕之犯申光颍宋徐兖等州吏皆亡巢自将攻汝州欲薄东都宰相共建言悉神策命关内诸节度兵十五万守潼关田令孜请自将而东于 
是擢左军骑将张承范为先锋右军部将王师会督粮道以飞龙使杨复恭副令孜募兵京师纔得数千人而巢已陷东都留守刘允章以百官 
迎降贼复取陕虢进攻潼关齐克让以其军战关外贼少却俄而巢至师大喍川谷皆震士饥甚烧营而溃克让走入关承范出金谕军中日诸 
君勉报国救且至士感泣拒战贼见师不继急攻关官军矢尽飞石以射始关左有大谷尚让引众趋合承范惶遽使师会以劲弩八百邀之比 
至而贼已入明日夹攻关官军溃师会欲自杀承范止之乃羸服逃见帝具言不守状帝黜宰相卢携方朝而传言贼至百官奔令孜以神策兵 
五百奉帝趋咸阳惟福穆潭寿四王 【通鉴作福穆泽寿四王】 与妃御一二从中人西门匡范统右军以殿巢以尚让为平唐大将军葢洪 
费合古副之金吾大将军张直方与羣臣迎贼灞上巢乘黄金舆卫者皆绣袍华帻其党乘铜舆以从骑士凡数十万先后之陷京师入自春明 
门升太极殿宫女数千迎拜称黄王巢舍田令孜第贼见穷民抵金帛与之甫数日因大掠缚棰居人贼酋阅甲第以处乱人妻女捕得官吏悉 
斩之火庐舍不可计杀宗室侯王无遗类巢斋太清宫卜日舍含元殿僭即位号大齐绘戈绨为衮衣击战鼓以代金石之乐列长剑大刀为卫 
大赦建元为金统唐官三品以上停四品以下还之因自陈符命取广明字判其文曰唐去丑口而着黄门黄当代唐又黄为土金所生葢天启 
云其徒上巢号承天广运启圣睿文宣武皇帝以妻曹为皇后以尚让赵璋崔璆杨希古为宰相郑汉璋御史中丞李俦黄谔尚儒为尚书方特 
谏呓大夫皮日休沈云翔裴渥翰林学士孟楷盖洪尚书左右仆射兼军容使费传古枢密使张直方检校左仆射马祥右散骑常侍王璠京兆 
尹许建米实刘瑭朱温张全 【按米实旧书作朱实张全旧书作张言并互异】 彭攒季逵等为诸将军游奕使其余以次封拜取趫伟五百 
人号功臣下令军中禁妄杀人悉输兵于官然其下本盗贼皆不从召唐时旧官无至者乃大索里阁豆卢瑑崔沆等匿永宁里张直方家直方 
者素豪杰故士多依之或告直方纳亡命者巢攻之夷其家瑑沆及大臣刘邺裴讹赵蒙李溥李汤死者百余人将作监郑綦郎官郑系举族缢 
是时乘舆次兴元诏促诸道兵收京师遂至成都巢使朱温攻邓州陷之以扰荆襄遣林言尚让寇凤翔为郑畋将宋文通所破不得前畋乃传 
檄召天下兵于是诏泾原节度使程宗楚为诸军行营副都统前朔方节度使唐宏夫为行营司马数攻贼斩万纸邠将朱玫阳为贼将王玫裒 
兵俄而杀王玫引兵入于官军宏夫进屯渭北河中王重荣营沙苑易定王处存次渭桥鄜延李孝昌夏州拓拔思恭壁武功宏夫拔咸阳破尚 
让军乘胜入京师巢窃出至石井宗楚入自延秋门处存遣锐卒五千以自■〈髟上巾下〉自志夜入杀贼都人传言巢已走邠泾军争入京 
师诸军亦解甲休竞掠货财子女巢伏野使觇城中弛备则遣孟楷率贼数百掩邠泾军都人犹谓官军讙迎之军士重负不能走是以甚败贼 
执宏夫害之处存走始王璠破奉天引众数千随宏夫及诸将败独一军战尤力巢复入京师怒民迎官军纵击杀八万人血流于路可涉也谓 
之洗城诸军退保武功于是中和元年四月也 【按通鉴中和元年改元在七月而程宗楚等入长安杀贼并在是年四月原传作中和二年 
