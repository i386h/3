<!-- { "loadSidebar": true } -->
开宝初改濮州刺史会河决澶州命守忠副颍州团练使曹翰护役河决遂塞五年知辽州民有阴召并寇谋内应者事泄守忠悉斩以狥九年 
命将征太原守忠受诏与孙宴宣由辽州入既而与路罗砦监押马继恩遇乃相与会兵入贼境燔砦四十余获牛羊数千议将深入会帝崩乃 
班师太平兴国初移知灵州在官凡七年雍熙二年改知易州徙夏州每西戎犯边战无不捷录功就拜濮州团练使端拱中知沧州改瀛州兼 
高阳关驻泊部署迁瀛州防御使初守忠尝梦一濮字方丈余及领是郡几二十年于是始悟淳化二年徙知雄州方与僚佐宴饮有军校谋变 
擐甲及阍阍者仓卒入白守忠言笑自若徐顾坐客曰此辈酒狂尔擒之可也人服其量明年加耀州观察使兼判雄州未几召还奏边事称旨 
五年又知沧州至道初移雄州三年复知沧州拜感德军节度观察留后徙宋州兼制置营田使威德兼着吏民不忍其去咸平三年入觐遣还 
未行暴卒年六十九赠太尉录其子继昌为供备库副使壻王世及为光禄寺丞守忠谨悫淡薄为治简静太祖居藩日素相厚善及受禅后每 
优任之守忠处之益谦从征太原多与谋略人罕知之者所至藩郡乐施予丰宴犒且喜与士大夫游从故时论多与之

　　△孔守正

　　孔守正开封浚仪人周世宗征淮南以材勇选为东班承旨太祖即位补内殿直兼领骁雄吐浑指挥从刘廷翰平蜀还迁骁雄副指挥使 
开宝中征太原守正隶何继筠麾下会契丹遣兵来援晋阳守正大败契丹兵于石岭关获其将王破得时王师之陷敌者数百人守正以骑军 
驰之尽夺以还太平兴国中累迁日骑东西班指挥使从太宗亲征晋阳守正分主城西洞屋领步卒大呼先登继与内侍蔡守恩等率骑兵力 
战晋军遂溃从征范阳至金台驿诏与刘仁蕴先趋岐沟关时城未下守正夜超垣度鹿角临机桥以大军将至说关使刘禹 【按长编作东 
易州刺史刘禹葢契丹名岐沟关曰东易州也】 使降禹解悬桥守正遂入城抚谕其军民以城守属綦延朗而已赴行在时契丹兵在涿州东 
守正与傅潜率御前东西班分两阵驰击之逐北二十余里降其羽林兵数百人继与高怀德刘廷翰合兵追之至桑干河契丹自是不敢近塞 
以劳再迁曰骑都指挥使领濡州刺史端拱初迁龙卫都指挥使领长州团练使出镇真定旋为颍州防御使太宗以其练习戎旅特置龙卫神 
卫四厢都指挥使以授之改领振州防御使明年拜殿前都虞候领容州观察使一日侍宴北苑守正大醉与王荣论边功于帝前忿争失仪侍 
臣请以属吏帝弗许翼日俱诣殿廷请罪帝曰朕亦大醉漫不复省遂置不问俄命为定州行营副部署受诏诣保州军开道遇敌于曹河与战 
数合枭首三十余获马五十匹帝闻而壮之淳化初擢高阳关副都部署军中小将有詈其校长者守正械送阙下未尝专决焉明年护浚惠民 
河塞澶州决河就命知州军改慎州观察使还领代州部署连移并代夏绥麟府三镇与李继迁战大横岗援范廷召出塞破贼于白池至行庄 
焚掠甚众改代夏二州部署真宗即位复徙代州咸平初授昌化军节度观察留后守正上言四任鴈门边亭久安愿徙东北自效会夏人入寇 
改定州行营副都部署四年移彰德军留后以风疾妨政改安化军留后景德初复以不任职代时议防秋北鄙守正犹屡表请行帝闵之不许 
未几卒年六十六赠泰寍军节度使

　　△谭延美

　　谭延美大名朝城人躯干壮伟少为盗于乡里周世宗镇澶渊募置帐下即位补殿前散都头从征淮南迁控鹤军副指挥使又从克三关 
时太祖领禁兵留督牙队太祖即位补控鹤指挥使稍迁都虞候马步副都军头征湖南与解晖分领行营战擢都指挥使时汪端寇攻朗州甚 
急招讨慕容延钊遣延美率兵赴之大败贼众擒端以还擢铁骑副指挥使领睦州刺史四迁至内殿直都知太平兴国初为蕲州刺史连徙庐 
寿濠光州军巡检使剧贼之为害者悉就捕六年徙知威虏军雍熙三年举兵北伐命延美为幽州西面行营都监与田重进出飞狐北俄遇敌 
延美曰彼恃众易我宜出其不意先攻之即麾骑军直进敌兵将溃大军继至遂败之斩首五百获其将大鹏翼以献擢本州岛防御使逾年改亳 
州出为镇州钤辖端拱元年徙知寍远军一旦契丹兵抵城下延美开门示之不敢入围城数日开门如故民出取刍粮者无异平曰契丹卒疑 
之遂引去二年进邕州观察使判亳州兼知代州是时任边郡者皆令兼领内地一州处其家属徙知潞陕泾州咸平四年以左领军卫上将军 
致仕六年卒年八十三赠建武军节度子继伦至崇仪副使雍虞部员外郎

　　△元达

　　元达初名守旻洺州鸡泽人身长八尺余负膂力善射家业农不任作苦委耒耜慨叹而去之任侠纵酒尝醉见道旁槐树拔剑斩之树立 
断达私喜曰吾闻李将军射石虎饮羽今树为我断岂神助欤尝从少年数十百人欲起为盗里中父老交戒之乃止时郡以户籍调役达当送 
徒阙下行数舍乃悉纵之曰吾观汝曹亦大丈夫也岂乐为是哉可善自为计吾亦从此逝矣巳而追捕至达援弓引满待之追者不敢近由是 
亡命山林闲太宗居晋邸时达求见得隶帐下尝侍太宗习射园亭命之射达射四发不中的巳而连中大宗喜为更其名曰达及即位补御龙 
直队长雍熙初累迁妫州刺史继领本州岛团练使时州郡部送亡命者至阙左右讽杀之达奏请赦之使自新且成好生之德从之端拱二年擢 
侍卫步军都虞候领幽州刺史厯北面行营都部署由常山镇入为京城巡检 【按隆平集累擢至封州观察使】 淳化四年卒年四十二赠 
昭化军节度达虽奋自草野厯职戎署至交士夫能折节尽礼人以是称之

　　△常思德

　　常思德开封人周显德初以材勇应募隶天武军累迁神卫都虞候太宗雍熙初从曹彬征幽州因署牙校寻镇威虏军端拱初以弓箭直 
都虞候领溪州刺史淳化中李顺叛蜀命往夔峡招捕师次达州新寍县调近州土兵掩杀贼徒三千余人于梁山时雷有终领大军抵合州境 
上贼众二万来拒思德与尹元裴庄等合击之合州遂平贼帅田奉正苏荣据果州思德因其遁而追捕之斩首八百果州既定余贼保渠州及 
走广安梁山乃分兵为三抵广安梁山者思德领之趣渠州者元庄领之合力进讨尽歼其党自是川峡赖以安静无复寇患以功真授汝州刺 
史初曹彬北征不利至涿州左右皆溃散独思德以所部护至易州语人曰既备武行则与主帅同死生可也若视利害以为去就将何面目以 
见君父乎太宗尝闻其言至是陛辞深加慰劳且谕之曰为臣以忠实为本汝少仕时既以骁勇自効且能尽心于主将事朕之日虽久而忠实 
如一今虽老亦当尽心乃职庶无负乎朕之委寄也未几移庆州路副都部署屯邠州咸平初与李继隆同部刍粮赴灵州以疾改陈留都监换 
左神武大将军二年卒年六十五

　　△尹继伦

　　尹继伦开封浚仪人父勋郢州防御使尝内举继伦以为可用太祖以补殿直权领虎捷指挥预平岭表下金陵太宗即位改供奉官从征 
太原还迁洛苑使充北面缘边都巡检使端拱中威虏军粮馈不继契丹潜议入侵帝遣李继隆发镇定兵万余护送辎重数千乘契丹将裕悦 
谍知之率精锐数万骑将邀于路继伦适领兵巡徼路与敌直裕悦径趋大军过继伦军不顾而去继伦谓其麾下曰敌蔑视我尔彼南出而捷 
还则乘胜驱我而北不捷亦且泄怒于我将无遗类矣为今日计不如卷甲衔枚以蹑之彼锐气前趣不虞我之至力战而胜足以自树纵死犹 
不失为忠义岂可泯然而死为异域鬼乎众皆愤激从命继伦令军中秣马俟夜人将短兵潜蹑其后至唐州徐河闲天未明越去大军四五里 
会食讫将战继隆方阵于前以待继伦从后急击杀其将皮室一人皮室者契丹相也皮室既擒众遂惊溃裕悦方食失箸为短兵中其臂创甚 
乘善马先遁契丹自是不敢窥边其平居相戒则曰当避黑面大王以继伦面黑故也以功领长州刺史仍兼巡检使淳化初著作佐郎孙崇谏 
自契丹逃归太宗询以边事极言徐河之战契丹为之夺气故每闻继伦名则仓皇不知所措于是迁继伦尚食使领长州团练使以励边将淳 
化五年李继隆奉诏讨夏州以继伦为河西兵马都监未几以深州团练使领本州岛驻泊兵马部署至道二年分遣将帅为五道讨李继迁时大 
将李继隆由灵环路往逗挠不进帝怒急召继伦至京师授灵庆兵马副都部署欲以夹辅继隆也时继伦巳被病强起受诏帝素闻其嗜酒以 
尊酒赐而遣之即日乘驿赴行营至庆州卒年五十遣中使护其丧而归葬焉

　　△薛超

　　薛超辽州平城人少有勇力干德初应募为虎捷卒从崔彦进平蜀录功补虞候迁十将太平兴国初四迁至天武指挥使从征太原领游 
骑千人备御镇定境上以张军势及车驾还契丹频侵镇定超从大将军刘廷翰率兵至徐河敌将领骑十余出挑战超跃马直前连射数人遂 
败之以功加步军都军头迁神卫军都校领叙州刺史雍熙三年从潘美北征至鴈门西陉路与契丹遇又战败之追至寰州其将赵彦辛以城 
降超连被创流血濡甲缕部分军士自若乘胜抵应州其节度副使艾正以城降还加马步军都军头淳化初屯镇州迁天武指挥使领澄州团 
练使至道元年卒年五十七

　　丁罕

　　 丁罕

　　丁罕颍州人始应募补卫士累迁指挥使从刘廷翰战徐河以夺桥功迁本军都虞候累迁天武指挥使领奖州团练使淳化三年出为泽 
州团练使知霸州会河溢坏城垒罕以私钱募筑民咸德之五年以容州观察使领灵环路行营都部署与李继迁战斩首俘获以数万计至道 
中率兵从大将李继隆出青冈峡贼闻先遁追十日程不见而返三年真拜密州观察使知威虏军徙贝州咸平二年卒子守德能世其家 【 
按宋史此下有赵瑫附传又有郭密傅思让二传俱无事迹足录今从删】

　　△李斌

　　李斌青州人初太宗在晋邸闻其状貌魁伟召置左右即位补御龙直副指挥使太平兴国中以天武指挥使领郑州刺史七年坐尝受秦 
王廷美馈遗贬曹州都校雍熙三年迁营州刺史四年领溪州团练使连为贝冀二州驻泊都监淳化中继领莱州洺州团练使勤于政理人服 
其清慎转运使陈纬以状闻于朝至道初拜桂州观察使仍判洺州徙沧州及代吏民不忍其去邻境亦上其善状诏书褒美之咸平三年卒年 
六十一

　　△田仁朗

　　田仁朗大名元城人父武仕晋昭义军节度使仁朗以父任始为西头供奉官太祖即位从讨李重进攻城有功还与右神武统军陈承昭 
浚五丈河以通漕运干德中讨蜀命仁朗为凤州路壕砦都监伐木除道大军以济录功迁染院副使从征太原还与陈承昭壅汾水灌城城将 
陷会班师俄迁内染院使数日改左藏库使为中官所谗大祖怒立召诘之至殿门命去冠带仁朗神色不挠从容曰臣尝从破蜀秋毫无犯陛 
下固知之今主藏禁中岂复为奸利以自污赞善大夫怒释止停其职开宝六年起为榷易使七年以西北边内侵选知庆州仁朗至率麾下往 
