<!-- { "loadSidebar": true } -->
卒兵马使韩宏自称留后丙辰削吴少诚官爵令宣武河阳郑滑东都汝成德幽州青淄魏博易定泽潞河东淮南徐泗山南东西鄂岳诸道进 
军讨之辛酉以韩宏为宣武军节度使冬十一月丁未山南东道节度使于頔及吴少诚战于吴房败之上官涗又败之于柴篱辛亥安黄节度 
使伊慎又败之于钟山十二月庚午寿州刺史王宗又败之于秋栅浑瑊薨乙未诸道军自溃于小溵水
　　十六年春正月乙巳恒冀易定陈许河阳四镇及吴少诚战败绩二月乙酉以左神策行营银夏节度使韩全义为蔡州行营招讨使上官 
涗副之夏四月丁亥黔中宴设将傅近逐其观察使韦士宗 【按新书作吴士宗考旧书上年八月以洋州刺史韦士宗为黔中观察使通鉴 
亦同新书疑误今从旧书作韦士宗】 辛卯以义成军行军司马卢羣为义成军节度使五月庚戌韩全义及吴少诚战于溵水南败绩壬子徐 
泗濠节度使张建封卒其子愔自称知军事六月丙午加郓州李师古淮南杜佑同平章事以佑兼领徐泗濠节度使张愔起复知徐州留后秋 
七月丁巳伊慎及吴少诚战于申州败之己未韦皋克吐蕃末恭城丙寅韩全义及吴少诚战于五楼败绩八月韦皋克吐蕃颙城九月癸卯义 
成军节度使卢羣卒戊辰左丞李光素为义成军节度使庚戌贬郑余庆为郴州司马癸丑吴少诚进逼溵水韩全义退保陈州诸军散还本道 
陈许将孟元阳及吴少诚战败之庚申以太常卿齐抗为中书侍郎同中书门下平章事癸亥以虔王谅为徐州节度使张愔为留后冬十月辛 
未杀通州别驾崔河图吴少诚引兵归蔡州上表待罪戊子诏雪吴少诚复其官爵己丑河东节度使太原尹北都留守李悦卒甲午以河东行 
军司马郑儋为太原尹河东节度使
　　十七年春正月甲寅韩全义自蔡州行营还诏仍镇华州二月乙巳韦皋及吐蕃战于鹿危山败之夏五月壬戌朔日有食之乙酉邠寍节 
度使杨朝晟卒丙戌以工部侍郎赵植为岭南节度使六月戊戌以定平兵马使李朝寀为朔方邠寍庆节度使己亥浙西观察使李锜杀上封 
事人崔善贞己酉以邠寍兵马使高固为邠寍庆节度使丁巳成德军节度使王武俊卒其子士真自称留后秋七月戊寅吐蕃寇盐州辛巳王 
士真起复授恒州成德军节度使己丑吐蕃陷麟州刺史郭锋死之八月戊午以河东行军司马严绶为太原尹河东节度使九月壬戌韦皋奏 
大破吐蕃于雅州冬十月庚子加韦皋检校司徒中书令封南康郡王十一月辛未宰相贾耽上海内华夷图及古今郡国县道四夷述四十卷 
十二月庚戌淮南节度使杜佑进通典凡九门共二百卷
　　十八年春正月庚辰以常州刺史贾全为浙东观察使三月癸未以剑南东川行军司马李康为剑南东川节度使丙戌以河中行军司马 
郑元为河中尹河中绛节度使东都留守王翃卒夏六月癸巳以吏部尚书顾少连为东都留守东都畿汝防御使秋七月乙亥罢正衙奏事庚 
辰赐蔡申光三州帛五万段米十万石盐三千石八月壬寅以邕管经略使徐中为岭南节度使甲辰以岭南节度掌书记张正元为邕管经略 
使九月乙卯以太常少卿杨凭为湖南观察使冬十月丁亥以邢部尚书王锷为淮南节度副使兼行军司马己酉鄜坊丹延节度使王栖曜卒 
十一月丙辰以同州刺史刘公济为鄜坊丹延节度使
　　十九年春二月丙申以桂管留后韦武为桂管观察使己亥安南将王季元逐其经略使裴泰兵马使赵均讨斩之三月壬子淮南节度使 
杜佑检校司空同中书门下平章事以淮南行军司马王锷为淮南节度使夏五月辛亥湖南节度使裴冑卒己未以荆南行军司马裴筠为荆 
南节度使 【旧书作乙未然上有辛亥下有甲子则当是己未也】 甲子四镇北庭行军泾原节度使刘昌卒甲戌以泾原节度留后段佑为 
四镇北庭行军泾原节度使六月陈许节度使上官涗卒甲辰以陈许行军司马刘昌裔为陈许节度使秋七月己未齐抗罢冬闰十月庚戌盐 
州将李庭俊反左神策兵马使李兴干讨杀之丁己崔损薨十一月戊寅以李兴干为盐州刺史得专奏事不隶夏州十二月戊午以振武行军 
司马阎巨源为单于大都护振武麟胜节度使庚申以太常卿高郢为中书侍郎吏部侍郎郑珣瑜为门下侍郎同中书门下平章事
　　二十年春正月丙申天德军防御团练使丰州刺史李景略卒以其判官任简迪代之己亥以鄜坊丹延节度使刘公济为工部尚书以其 
行军司马裴玢代之三月己亥以国子祭酒赵昌为安南都护本管经略使昭义节度使李万荣卒秋八月己未以昭义兵马使卢从史为昭义 
军节度使
　　二十一年 【八月顺宗改元永贞】 春正月辛未朔帝御含元殿是日不豫癸巳帝崩于会寍殿年六十四谥曰神武孝文皇帝庙号德 
宗陵曰崇陵
　　德宗建中四年兴元一年贞元二十一年凡二十六年

　　○顺宗 

　　顺宗皇帝讳诵德宗长子也母曰昭德皇后王氏始封宣城郡王大厯十四年六月进封宣王十二月立为皇太子为人宽仁喜学艺善隶 
书礼重师傅见辄先拜从德宗幸奉天常执弓矢居左右郜国公主以蛊事得罪太子妃公主女也德宗疑之几废者屡矣赖李泌保护得无废 
后侍宴鱼藻宫张水嬉彩舰宫人为棹歌众乐间发德宗驩甚顾太子曰今日何如太子诵诗好乐无荒为对及裴延龄韦渠牟用事世皆畏其 
为相太子每候颜色陈其不可故二人者卒不得用贞元二十年太子病风且瘖二十一年正月朔旦德宗御含元殿即日不豫诸王亲戚皆入 
侍惟太子卧病不能来德宗悲伤涕泣疾日益甚癸巳德宗崩丙申太子即皇帝位于太极殿二月癸卯朝羣臣于紫宸门辛亥以吏部侍郎韦 
执谊为尚书右丞同中书门下平章事壬子淄青李师古乘国丧举兵寇滑州甲子大赦罢宫市民百岁己上版授下州刺史郡君九十已上版 
授上佐县君乙丑罢盐铁使月进三月庚午放后宫三百人癸酉放后宫及教坊女妓六百人戊寅加韦皋检校太尉李师古刘济检校司空张 
茂昭司徒戊子吴少诚兼同平章事王士真王锷田季安皆检校司空癸巳立广陵郡主纯为皇太子夏四月壬寅封弟谔为钦王諴珍王进封 
子建康郡王经郯王洋川郡王纬均王临淮郡王纵溆王宏农郡王纾莒王汉东郡王绸密王晋陵郡王总郇王高平郡王约邵王云安郡王结 
宋王宣城郡王缃集王德阳郡王絿冀王河东郡王绮和王封子绚为衡王纁会王绾福王纮抚王绲岳王绅袁王纶桂王繟翼王戊申以册皇 
太子降死罪以下赐文武官子为父后者勋两转五月己巳以右金吾卫大将军范希朝为右神策统军充左右神策京西诸城镇行营兵马使 
秋七月辛卯横海军节度使程怀信卒其子执恭自称留后癸巳执恭起复为横海军节度使乙未皇太子权句当军国政事太常卿杜黄裳为 
门下侍郎左金吾卫大将军袁滋为中书侍郎同中书门下平章事郑珣瑜高郢罢八月庚子立皇太子为皇帝自称曰太上皇辛丑改贞元二 
十一年为永贞元年降死罪以下立良娣王氏为太上皇后元和元年正月皇帝率羣臣上尊号曰应干圣寿太上皇是月崩于咸寍殿年四十 
六谥曰至德大圣大安孝皇帝庙号顺宗陵曰丰陵大中三年增谥至德宏道大圣大安孝皇帝

　　顺宗永贞一年 【即德宗贞元二十一年正月即位八月传位宪宗】 

　　钦定续通志卷十一

　　●钦定续通志卷十二　唐纪十二 

　　唐纪 【十二】 

　　宪宗 

　　○宪宗 

　　宪宗皇帝讳纯顺宗长子也母曰庄宪皇后王氏贞元四年封广陵郡王顺宗即位册为皇太子永贞元年八月内禅诏立为皇帝乙巳即 
皇帝位于太极殿丁未始听政庚戌罢献祥瑞癸丑剑南西川节度使韦皋卒行军司马刘辟自称留后己未以袁滋为剑南东西两川山南西 
道安抚大使辛酉太上皇诰册良娣王氏为太上皇后癸亥以尚书左丞郑余庆同中书门下平章事九月己巳罢教坊乐工正员官辛未河阳 
三城节度使元韶卒癸酉以陈州刺史孟元阳为河阳三城孟怀节度使丙子以亢旱振申光蔡米十万石陈许五万石冬十月丁酉为曾太皇 
太后沈氏发哀贾耽薨戊戌袁滋罢己酉葬德宗皇帝于崇陵十一月壬申贬韦执谊为崖州司马袁滋为吉州刺史夏绥银节度留后杨惠琳 
反以左骁卫将军李演为夏绥银节度使壬午吏部尚书郑珣瑜卒十二月甲辰襄阳于頔加平章事己酉以刘辟为剑南西川节度使壬子以 
右谏议大夫韦丹为剑南东川节度使壬戌中书舍人郑絪为中书侍郎同中书门下平章事
　　元和元年春正月丁卯大赦改元赐文武官阶勋爵民高年者米帛羊酒辛未以鄂岳沔观察使韩皋为鄂岳蕲安黄节度使壬午成德军 
节度使王士真同中书门下平章事癸未以左神策长武城兵马使高崇文充神策行营节度使甲申太上皇崩于兴庆宫戊子兴元严砺东川 
李康率师会高崇文及神策兵马使李元奕以讨刘辟刘辟陷梓州执李康辛卯羣臣请听政二月严砺克剑州癸丑田季安加平章事三月丙 
子高崇文克梓州丁丑诏削刘辟官爵辛巳杨惠琳伏诛壬辰以高崇文为剑南东川节度使夏四月壬寅以前安南经略使赵昌为岭南节度 
使 【按旧书在三月三月乙丑朔则壬寅当是四月】 丁未杜佑为司徒平章事如故戊申以陇右经略使刘澭为保义军节度使赈浙东米 
十万石初令尚书省六品以上职事官太子师傅宾客詹事王府傅等每日两人待制五月壬申贬李康为雷州司马以横海军留后程执恭为 
横海军节度使庚辰郑余庆罢辛卯尊母为皇太后六月癸巳朔降死罪以下赐百姓有父母祖父母年八九十以上者粟帛有差丁酉高崇文 
及刘辟战于鹿头关败之加刘济侍中李师古检校司徒癸卯高崇文克汉州闰月壬戌李师古卒其弟师道自称留后秋七月壬寅葬顺宗皇 
帝于丰陵癸丑高崇文及刘辟战于玄武败之八月癸亥以左卫大将军李愿为夏绥银节度使丁卯进封平原郡王寍为邓王同安王宽沣王 
延安王宥遂王彭城王察深王高密王寰洋王文安王寮绛王审为建王己巳以建王审为平卢淄青节度使以李师道充节度留后九月丙午 
严砺及刘辟战于神泉败之辛亥高崇文克成都冬十月丙寅以高崇文检校司空兼成都尹充剑南西川节度使改封南平郡王 【按旧书 
此处脱十月字九月辛卯朔则不应有丙寅通鉴亦作十月丙寅】 戊戌以严砺为剑南东川节度使以将作监柳晟兼兴元尹山南西道节度 
使庚辰以袁滋为义成军节度使壬午以李师道为平卢淄青节度使戊子刘辟伏诛十一月戊申以武寍军节度使张愔为工部尚书东都留 
守王绍为武寍军节度使丙辰以内常侍吐突承璀为神策护军中尉
　　二年春正月辛卯有事于南郊大赦赐文武官勋爵乙巳杜黄裳罢己酉以御史中丞武元衡为门下侍郎中书舍人李吉甫为中书侍郎 
同中书门下平章事二月庚午司天造新厯成诏题为元和观象厯夏四月甲子以右金吾卫大将军范希朝为朔方灵盐节度使六月辛巳以 
京兆尹李墉为凤翔尹凤翔陇右节度使秋八月辛巳封杜黄裳为邠国公于頔为燕国公冬十月己酉以李锜为左仆射以御史大夫李元素 
