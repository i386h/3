<!-- { "loadSidebar": true } -->
内帑钱五百万缗上供米三百万石时议虑其为扰多以为非向既董其事乃请置官设属帝曰兹事鼎新脱有纷纭须朝廷坚主之使得自择 
其属向于是辟置卫琪孙珪张穆之陈倩为属权开封府推官苏轼言均输立法之初其说尚浅徒言徙贵就贱用近易远然而广置官属多出 
缗钱豪商大贾皆疑而不敢动以为虽不明言贩买然既已许之变易变易既行而不与商贾争利未之闻也夫商贾之事曲折难行其买也先 
期而予钱其卖也后期而取直多方相济委曲相通今官买是物必先设官置吏簿书廪禄为用巳多非良不售非贿不行是以官买之价比民 
必贵及其卖也弊复如前商贾之利何缘而得纵使其闲薄有所获而征商之额所损必多谏官李常亦论均输不便时帝用王安石之说不用 
其言元丰二年诏市易旧法听人赊钱以田宅或金银为抵当无抵当者三人相保则给之高宗建炎三年车驾初至杭州朱胜非为相两浙运 
副王琮言本路上供和买紬绢每匹俱折纳钱以助国用许之制曰朕累下宽恤之诏而迫于经用未能悉如所怀今闻江南预和买绢其弊尤 
甚可下江浙减四分之一以宽民力

　　△辽

　　辽太祖神册三年置羊城于炭山之北以通市易圣宗统和中耶律隆运为大丞相以南京岁不登请免百姓农器钱又请平诸郡商贾价 
从之

　　△金

　　金宣宗兴定三年议行均输又敕和市边城均输毋得折配贫民

　　△元

　　元世祖中统四年诏立燕京平准库以均平物价至元二年立诸路平准库十三年立四易库于诸路凡十有一掌市场币帛诸物成宗元 
贞元年诏大都路和顾和买及徭役以诸色户与民均当

　　△明

　　明太祖洪武二年令内外军民官司并不得指以和顾和买扰害于民如果官司缺用之物照依时值对物两平收买或客商中买物货并 
即给价如或减驳价直及不即给价从监察御史按察使体察究治之以后亦不置平准均输之制云

　　○平籴 【常平义仓】

　　唐
　　五代
　　宋
　　辽
　　金
　　元
　　明

　　△唐

　　唐宪宗元和六年制京畿旧谷已尽粟麦未登宜以常平义仓粟二十四万石贷借百姓诸道州府有乏粮处依例借贷十三年户部侍郎 
孟简奏天下州府常平义仓等斗斛请准旧例减估出粜但以石数申奏有司更不收管州县得专以利百姓从之敬宗宝历元年以两京河西 
大稔委度支和籴二百万斛以备灾沴文宗开成元年户部奏诸州府所置常平义仓伏请今后通公私田亩别纳粟一升逐年添贮义仓敛之 
至轻事必通济岁月稍久自致盈充从之

　　△五代

　　周太祖广顺元年敕天灾流行分野代有苟或闭粜岂是爱人宜令沿淮渡口镇浦不得闭粜

　　△宋

　　宋太祖干德元年诏曰多事之后义仓废寝岁或小歉失于豫备宜令诸州于所属县各置义仓自今官所收二税石别税一斗贮之三年 
诏民有欲借义仓粟充种食者令州县即计口给计以闻勿俟报义仓不足当发公廪者奏待报太宗淳化三年京畿大穰物价甚贱分遣使臣 
于京城四门置场僧价以籴令有司虚近仓以贮之俟岁饥即减价粜与贫民不过一斛真宗景德三年诏于京东京西河北河东陕西淮南江 
南两浙各置常平仓量留上供钱付司农司系帐委转运使并本州岛委幕职一员专其事每岁夏秋加钱收籴遇贵减价出粜或三年以上不经 
粜即回充粮廪别以新粟充数至天禧四年诏荆湖川陕广南并置常平仓高宗建炎二年臣僚言常平和籴州县视为具文以新易旧法也闲 
有损失而未尝问不许借贷法也闲有悉充他用而实无所储乃诏委官徧行按视

　　△辽

　　辽圣宗统和十三年令郡县置义仓岁秋熟社民随所获户出粟储仓遇岁歉发以振民后东京苏复辰海同银乌遂春泰等五十余城内 
沿边诸州各有和籴仓依圣宗法出旧易新所在无虑二三十万石虽累兵兴未尝乏用后至道宗太康时耶律孟简以中京饥减价粜粟以振 
民

　　△金

　　金太宗皇统二年十月燕西东京河东河北山东汴京等秋熟命有司增价和籴世宗大定十二年诏在都和籴以实仓廪且使钱币通流 
又诏凡秋熟之郡广籴以备水旱十四年诏定常平仓制中外行之其法寻废章宗明昌元年御史请复设常平仓敕省臣详议以闻省臣言大 
定旧制丰年则增市价十之二以籴俭岁则减市价十之一以粜夫所以丰则增价以收者恐物贱伤农俭则减价以出者恐物贵伤民增之减 
之以平粟价故谓常平非谓使天下之民专仰给于此也立法之始贵在必行其令提刑司各路计司兼领之郡县沮格者纠能推行者加擢用 
若中都路年谷不熟之所则依常平仓法减其价三之一以粜诏从之三年敕州府粜籴可各县置仓命州府县官兼提控管勾又敕置常平仓 
之地令州府官提举之县官兼董其事以所籴多寡约量升降为永制又谕上京路州县未有常平仓如亦可置定其当备粟数以闻五年尚书 
省奏明昌三年始设常平仓定其永制天下常平仓总五百一十九处见积粟数可备官兵五年之食米可备四年之用而见在钱数仅支二年 
且比年稍丰而米价犹贵若复预籴恐米价腾涌于民未便遂诏权罢中外常平仓和籴俟官钱羡余日举行

　　△元

　　元初立义仓于乡社又置常平于路府使歉不损民丰不伤农粟直不低昂而民无菜色其常平仓世祖至元六年始立八年以和籴粮及 
诸路仓所拨粮贮焉二十三年定铁法又以铁课籴粮充贮义仓其和籴之法各路府悉申行之至仁宗延佑四年敕郡县各社复置义仓

　　△明

　　明英宗正统四年因大学士杨士奇言命户部平籴储荒至五年令六部都察院推选属官领敕分诣两畿各省府州县立预备仓发所在 
库银籴粮贮之军民中有能出粟以佐官者授以散官旌其门宪宗成化十八年命南京粜常平仓粮时岁饥米贵南京户部议减价粜以济民 
候秋成平籴还仓

　　钦定续通志卷一百五十五

　　●钦定续通志卷一百五十六　艺文略一

　　艺文略 【一】

　　（臣）等谨按郑志艺文略有十二类类各分门门各标目自叙以为经籍之散亡由于编次之无纪易虽一书而学有十六种诗虽一书 
而学有十二种非可浑为一家说诚韪矣顾其所标细目失之太繁且如图谱既有专略又见于艺文略中重复之讥殆不免焉今辑自宋迄明 
之艺文谨遵钦定四库全书例以著录存目分编凡宋代诸书已登郑志者不复载入所标总类仍依郑志为十二每门细目则以四库全书为 
准云

　　经类第一 【易　书　诗　春秋　孝经　四书　尔雅　经解】

　　○经类第一

　　（臣）等谨按郑志经类有易书诗春秋国语孝经论语尔雅经解九门国语自宋庠国语补音外尠所著录兹故阙之论语与孟子大学 
中庸朱子作章句集注遂称四书今改论语门为四书门至诸门细目郑志过为区分为之随宜酌并元明无石经隋焚禁谶纬后亦无托是名 
著书者概从删削

　　易
　　书
　　诗
　　春秋
　　孝经
　　四书
　　尔雅
　　经解

　　△易

　　温公易说六卷 【宋司马光撰】 横渠易说三卷 【宋张子撰】 东坡易传九卷 【宋苏轼撰】 易传四卷 【宋伊川程子撰 
】 易学辨惑一卷 【宋邵伯温撰】 了翁易说一卷 【宋陈瓘撰】 吴园易解九卷 【宋张根撰】 周易新讲义十卷 【宋耿南 
仲撰】 紫岩易传十卷 【宋张浚撰】 读易详说十卷 【宋李光撰】 易小传六卷 【宋沈该撰】 汉上易集传十一卷卦图三卷 
丛说一卷 【宋朱震撰】 周易窥余十五卷 【宋郑刚中撰】 易璇玑三卷 【宋吴沆撰】 易变体义十二卷 【宋都絜撰】 周 
易经传集解三十六卷 【宋林栗撰】 易原八卷 【宋程大昌撰】 周易本义十二卷 【宋朱子撰】 周易古占法一卷古周易章句 
外编一卷 【宋程迥撰】 郭氏传家易说十一卷 【宋郭雍撰】 周易义海撮要十二卷 【宋李衡撰】 南轩易说三卷 【宋张栻 
撰】 复斋易说六卷 【宋赵彦肃撰】 杨氏易传二十卷 【宋杨简撰】 周易玩辞十六卷 【宋项安世撰】 易说四卷 【宋赵 
善誉撰】 诚斋易传二十卷 【宋杨万里撰】 大易粹言十卷 【宋方闻一编】 易图说三卷 【宋吴仁杰撰】 古周易一卷 【 
宋吕祖谦编】 易传灯四卷 【旧本题宋徐总干撰不着名字】 易裨传二卷 【宋林至撰】 厚斋易学五十二卷 【宋冯椅撰】  
童溪易传三十卷 【宋王宗传撰】 周易总义二十卷 【宋易祓撰】 西溪易说十二卷 【宋李过撰】 丙子学易编一卷 【宋李 
心传撰】 易通六卷 【宋赵以夫撰】 周易经传训解二卷 【宋蔡渊撰】 易象意言一卷 【宋蔡渊撰】 周易要义十卷 【宋 
魏了翁撰】 东谷易翼传二卷 【宋郑汝谐撰】 朱文公易说二十三卷 【宋朱鉴编】 易学启蒙小传一卷 【宋税与权撰】 周 
易辑闻六卷附易雅一卷筮宗一卷 【宋赵汝楳撰】 周易详解十六卷 【宋李杞撰】 淙山读周易记二十一卷 【宋方实孙撰】  
周易传义附录十四卷 【宋董楷撰】 易学启蒙通释二卷 【宋胡方平撰】 三易备遗十卷 【宋朱元升撰】 周易集说四十卷  
【宋俞琰撰】 读易举要四卷 【宋俞琰撰】 周易象义十六卷 【宋丁易东撰】 易图通变五卷易筮通变三卷 【宋雷恩齐撰 
】 读易私言一卷 【元许衡撰】 易本义附录纂疏十五卷 【元胡一桂撰】 易学启蒙翼传四卷 【元胡一桂撰】 易纂言十卷  
【元吴澄撰】 易纂言外翼八卷 【元吴澄撰】 易原奥义一卷周易原旨六卷 【元宝巴撰】 周易程朱传义折衷三十三卷 【 
元赵采撰】 周易衍义无卷数 【元胡震撰】 易学滥觞一卷 【元黄泽撰】 大易辑说十卷 【元王申子撰】 周易本义通释十 
二卷 【元胡炳文撰】 周易本义集成十二卷 【元熊良辅撰】 大易象数钩深图三卷 【元张理撰】 学易记九卷 【元李简撰 
】 周易集传八卷 【元龙仁夫撰】 读易考原一卷 【元萧汉中撰】 易精蕴大义十二卷 【元解蒙撰】 易学变通六卷 【元 
曾贯撰】 周易会通十四卷 【元董真卿撰】 周易图说二卷 【元钱义方撰】 周易爻变义蕴四卷 【元陈应润撰】 周易参义 
十二卷 【元梁寅撰】 周易文诠四卷 【元赵汸撰】 周易大全二十四卷 【明胡广等奉敕纂】 易经蒙引十二卷 【明蔡清撰 
】 读易余言五卷 【明崔铣撰】 易学启蒙意见五卷 【明韩邦奇撰】 易经存疑十二卷 【明林希元撰】 周易辨录四卷 【 
明杨爵撰】 易象钞四卷 【明胡居仁撰】 周易象旨决录七卷 【明熊过撰】 易象钩解四卷 【明陈士元撰】 周易集注十六 
