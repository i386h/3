<!-- { "loadSidebar": true } -->
奔其部道宗引兵逼之征其执送颉利颉利以数骑夜走匿于荒谷沙钵罗惧驰追获之遣使送于京师又考资治通鉴载颉利将奔吐谷浑大 
同道行军总管任城王道宗引兵逼之使苏尼失执送颉利苏尼失惧驰追获之庚辰行军副总管张宝相帅众奄至沙钵罗营俘颉利送京师 
是道宗引兵逼其执送而传误以为亲执耳】 还为刑部尚书吐谷浑寇边靖出昆邱道诏与侯君集为靖副贼闻兵且至走嶂山数千里诸将 
欲止独道宗请穷追靖曰善君集未从道宗以单师进去大军十日及之吐谷浑拒险殊死鬬道宗阴引十骑超山乘其后贼惊遂大溃徙封江 
夏 【旧唐书作十二年迁礼部尚书改封江夏王】 授鄂州刺史久之坐贪赃帝闻怒曰人心无艺当以谊制之今道宗己王禀赐多而贪不 
止顾不鄙哉乃免官削封户以王就第明年诏为茂州都督未行拜晋州刺史迁礼部尚书侯君集破高昌还颇怨望道宗尝从容奉言君集智 
小言大同为戎首帝问所以知必反者对曰见其忌而矜功耻为房李下官尚书常郁郁不平帝曰君集诚有功材无不堪朕寍惜爵位耶第未 
及耳不宜轻亿度使自猜危既君集反帝笑曰如公素揣帝将讨高丽先遣营州都督张俭轻骑度辽窥形势俭畏不敢深入道宗请以百骑往 
帝许之约其还曰臣请二十日行留十日览观山川得还见天子因秣马束兵旁南山入贼地相易险度营阵便处将还会高丽兵断其路更走 
闲道谒帝如期帝曰贲育之勇何以过乃诏与李绩为前锋济辽拔盖牟城会贼救至道宗与总管张君乂领骑裁四千虏十倍皆欲浚沟保险 
须帝至道宗曰贼遽来其兵必疲我一鼓摧之必矣昔耿弇不以贼遗君父吾为前军当清道迎乘舆尚何待绩善之选壮骑数十突进贼营左 
右出入绩合击大破之帝至咨美乃筑拒闉攻安市城闉毁傅城道宗失部分反为贼据帝斩其果毅傅伏爱道宗跣行请罪帝曰汉武帝杀王 
恢不如秦穆公赦孟明遂置不问在阵伤足帝亲加砭治赐御膳还以疾辞剧就闲改太常卿高宗永徽初房遗爱以反诛长孙无忌褚遂良与 
道宗有宿怨诬与遗爱善流象州道病薨年五十四无忌等得罪诏复爵邑道宗晚好学接士大夫不倨于贵国初宗室唯道宗孝恭为最贤子 
景恒封卢国公相州刺史道宗弟道兴武德初爵广寍郡王以属疏降封县公贞观九年为交州都督以南方瘴疠恐不得年颇忽忽忧怅卒于 
官赠交州都督

　　孝基

　　永安壮王孝基武德初得王历陕州总管鸿胪卿以罪夺官二年刘武周寇太原夏人吕崇茂以县应贼诏孝基为行军总管攻之工部尚 
书独孤怀恩内史侍郎唐俭陕州总管于筠隶焉筠请急攻城绝外援且当有变时怀恩挟异计绐说孝基曰夏城坚攻之引日宋金刚在近内 
拒外强一败涂地不如顿兵待秦王破贼则夏自孤此谓不战而屈人也孝基谓然会尉迟敬德至与崇茂夹■〈广外多内〉官师遂大败孝 
基及筠等皆执于贼谋亡归为贼所害高祖为发哀优赐其家晋阳平购尸不获招魂以葬赠左卫大将军及谥无子以兄子 【旧书作从兄 
韶子】 道立嗣封高平王后降封县公终陈州刺史曾孙涵

　　涵

　　涵简素忠谨为宗室隽累授赞善大夫郭子仪表为关内盐池判官肃宗至平凉未知所从朔方留后杜鸿渐等条士马仓廥使涵奉笺驰 
谒肃宗涵既见敷奏明辨肃宗悦除左司员外郎再迁宗正少卿宝应初河朔平涵方母丧夺哀持节宣慰所至州县非公事未尝言蔬饭水饮 
席地以瞑使还固请终制代宗见其癯毁许之服除擢给事中迁兵部侍郎朱希彩杀李怀仙复宣慰河北还为浙西观察使居五岁入朝拜御 
史大夫京畿观察使德宗嗣位以涵和易无所绳举除太子少傅山陵副使以父讳徙光禄卿未几迁左散骑常侍以尚书右仆射致仕累封襄 
武县公卒赠太子太保子鰅贞元初为饶州别驾妾高以善歌入宫鰅因御医许泳通书坐诛

　　 雍王绘

　　雍王绘为隋夏州总管子贽追爵河南王生道玄

　　道玄
　　汉

　　道玄

　　淮阳壮王道玄性谨厚习技击然进止都雅武德初例王年十五从秦王击宋金刚于介州先登王壮之赏予良厚讨王世充战多窦建德 
屯虎牢王轻骑致贼遣道玄伏以待贼至走之转战泛水登南坂贯贼阵出其背复引还贼皆靡所发命中王喜以副骑给之每赴敌飞矢着身 
如猬气益厉东都平为洛州总管府废更授刺史俄为山东道行军总管讨刘黑闼以多功见褒黑闼再乱道玄率史万宝战下博越泞驰约万 
宝继进万宝素少之不肯前曰吾被诏以王儿子名大将而军进退实在我今其轻鬬若大军竭驰必陷泞莫如以王啖贼我结阵待之虽不利 
王而利国也道玄遂战殁年十九万宝为贼所乘举军溃身独免太宗追悼曰自兵兴儿常从我每见我深入必克故慕之惜其少远图不究哀 
哉因流涕赠左骁卫大将军及谥无子以弟道明嗣王迁左骁卫大将军贞观十四年与武卫将军慕容宝节送弘化公主于吐谷浑坐漏言主 
非帝女夺王终郓州刺史六世孙汉

　　汉

　　汉字南纪少事韩愈通古学属辞雄蔚为人刚略类愈愈爱重以子妻之擢进士第累迁左拾遗敬宗侈宫室舶贾献沉香亭材帝受之汉 
谏曰以沉香为亭何异瑶台琼室乎是时王政谬僻汉言切多所救补坐婞讦出佐兴元幕府文宗立召为屯田员外郎史馆修撰论次宪宗实 
录书宰相李吉甫事不假借子德裕恶之会李宗闵当国擢知制诰稍进御史中丞吏部侍郎初德裕贬袁州汉助为排挤后德裕复辅政汉坐 
宗闵党出为汾州刺史宗闵再逐改州司马诏有司不二十年不得用然不数岁徙绛州长史遂不复振大中时召拜宗正少卿卒始汉为中丞 
表孔温业为御史及汉晚见召温业己为中丞每燕集人以为荣

　　 郇王祎

　　郇王祎为隋上仪同三司生子叔良德良幼良 【按世系表郇王祎子尚有武陵郡王伯良中山郡王仲良季良传皆不载】

　　叔良
　　孝协
　　德良
　　幼良

　　叔良

　　长平肃王叔良武德初例王镇泾州捍薛仁杲仁杲内史令翟长孙以众降 【吴缜纠谬曰薛仁杲传作内史令翟长愻】 于是大饥米 
斗千钱叔良不恤士损粮以渔利下皆怨仁杲知之赐言食尽去遣高墌人诡降叔良遣骠骑刘感受之未至城三烽发仁杲兵自南原噪而还 
大战百里细川感为贼执叔良惧悉出金劳军委事于长孙乃克安久之突厥入寇诏叔良率五将军击之中流矢道薨赠左翊卫大将军灵州 
总管子孝协嗣

　　孝协

　　孝协始王范阳俄降为郇国公魏州刺史麟德中坐赃抵死司宗卿陇西王博乂等为言于高宗求贷帝不许遂自杀弟孝斌为原州都督 
府长史生子思训为江都令武后多杀宗室思训弃官去中宗复位以耆旧擢宗正卿封陇西郡公历益州都督府长史开元初进彭国公加户 
满四百进右武卫大将军卒赠秦州都督陪葬桥陵思训善画世所谓李将军山水者弟思诲为扬州参军事子林甫自有传

　　德良

　　新兴郡王德良少以疾不任职薨赠凉州都督孙晋先天中为雍州长史治有名袭王坐豫太平公主谋被诛改氏厉晋就刑僚吏犇解唯 
司功参军李撝从王如它日晋死哭其尸尽哀姚元崇叹曰栾向俦邪擢为尚书郎

　　幼良

　　长乐郡王幼良资暴急高祖数晓勒不悛有盗其马者辄杀之帝怒曰盗信有罪王而专杀可乎诏礼部尚书李纲召宗室即朝堂杖之乃 
释去为凉州都督啸不逞为左右市里苦之太宗立或告王阴养士交境外诏中书令宇文士及往代并按状士及绳之急左右恐欲刼王由闲 
道趋长安自明不即北奔突厥士及露劾帝复遣侍御史孙伏伽鞫视无异辞遂赐死六世孙回别有传

　　 蔡王蔚

　　蔡烈王蔚为周朔州总管生子安哲
　　西平怀王安仕隋为右领军大将军封赵公武德时例王生子琛孝恭瑊瓌 【按世系表西平王安子长平原王琼次霍山王琎传皆不 
载】

　　琛
　　孝恭
　　瑊
　　瓌
　　瑗

　　琛

　　襄武郡王琛字仲宝木讷少文隋义寍初封襄武郡公与太常卿郑元璹持女伎聘突厥始毕可汗约和亲始毕礼之赠遗蕃渥遣骨吐禄 
特勒随琛入献授刑部侍郎武德初始王历利蒲绛三州总管 【旧唐书作历蒲绛二州总管】 宋金刚陷浍州稽胡多叛诏琛镇隰州政宽 
简为夷夏爱便薨子俭袭王例降为公

　　孝恭

　　河闲元王孝恭少沈敏有识量高祖己定京师诏拜山南招慰大使徇巴蜀下三十余州进击朱粲破之俘其众诸将曰粲徒食人鸷贼也 
请坑之孝恭曰不然今列城皆吾寇若获之则杀后渠有降者乎悉纵之繇是腾檄所至辄下明年拜信州总管承制得拜假当时是萧铣据江 
陵孝恭数进策图铣帝嘉纳进王赵郡以信州为夔州乃大治舟舰肄水战会李靖使江南孝恭倚其谋遂图江陵尽召巴蜀首领子弟收用之 
外示引擢而内实质也俄进荆湘道总管统水陆十二军发夷陵破铣二镇纵战舰放江中诸将曰得舟当济吾用弃之反资贼奈何李恭曰铣 
之境南际岭左薄洞庭地险士众若城未拔而援至我且有内外忧舟虽多何所用之今铣濒江镇戍见舻船蔽江下必谓铣己败不即进兵觇 
候往返以引救期则吾既拔江陵矣己而救兵到巴陵见船疑不进铣内外阻绝遂降帝悦迁荆州大总管诏图破铣状以进孝恭治荆为置屯 
田立铜冶百姓利之迁襄州道行台左仆射时岭表未平乃分遣使者绥辑安慰其欵附者四十有九州岛朝廷号令畅南海矣未几辅公祏反寇 
寿阳诏孝恭为行军元帅讨之引兵趋九江李靖李绩黄君汉张镇州 【资治通鉴作张镇周】 卢祖尚皆禀节度将发大飨士桮水变为血 
坐皆失色孝恭自如徐曰祸福无基唯所召尔顾我不负于物无重诸君忧公祏祸恶贯盈今仗威灵以问罪桮中血乃贼臣授首之祥乎尽饮 
罢众心为安公祏将冯惠亮等拒崄邀战孝恭坚壁不出遣奇兵绝饟道贼饥夜薄营孝恭卧不动明日使羸兵扣贼垒挑之祖尚选精骑阵以 
待俄而兵却贼追北且嚣遇祖尚军薄战遂大败惠亮退保梁山孝恭乘胜破其别镇贼赴水死者数千计公祏穷弃丹阳东走追禽之江南平 
玺书褒美赐甲第一区进授东南道行台左仆射行台废更为扬州大都督李恭再破巨贼北自淮东包江度岭而南尽统之欲以威重夸远俗 
乃筑第石头城陈庐徼自卫或诬其反召还颇为宪司镌诘既无状赦为宗正卿赐实封千二百户历凉州都督晋州刺史贞观初为礼部尚书 
改王河闲性奢豪后房歌舞伎百余然宽恕退让无矜伐色太宗用是亲重之宗室莫比也尝谓人曰吾所居颇壮丽非吾心也当别营一区令 
粗足充事而己吾殁后子也才易以守不才不为它人所利十四年中饮暴薨帝哭之恸赠司空扬州都督及谥陪葬献陵始隋亡盗贼徧天下 
皆太宗身自讨定谋臣骑帅并隶麾下无特将专勋者惟孝恭独有方面功以自见云子崇义晦崇义嗣玉降封谯国公历蒲同二州刺史益州 
都督府长史有威名终宗正卿
　　晦干封中为营州都督以治状闻玺书劳赐迁右金吾将军检校雍州长史摧擿奸伏无留隐吏下畏之高宗将幸洛诏晦居守谓曰关中 
