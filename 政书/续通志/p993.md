<!-- { "loadSidebar": true } -->
锋将至清流关得宋侦者知敌欲发兵三道夜出襄乃率骑二千分二道一由冲路自以千兵间道潜登既近敌始觉襄攻克之据其关及宋乞 
盟班师召为拱卫直都指挥使累迁海兰路兵马都总管左丞相志宁疾甚世宗临问之志宁荐襄智勇兼济有经世才即召授殿前左副都点 
检为宋生日使宋方祈免亲接国书襄折之成礼而还授陕西路统军使入为吏部尚书转都点检世宗谓宰执曰襄为人甚蕴藉非直日亦入 
宫规画诸事事有所付乃退其公勤如此擢御史大夫踰月拜尚书右丞进拜左丞襄在外任治有异效至是朝廷以褎赏廉吏诏天下列其名 
以示奖励二十三年进拜平章政事封萧国公皇孙将加王爵诏择国号襄曰为天下大计必先正其本原者本也请封原从之初诸部族节度 
使僚属多用乣人颇有私纵不法者议改用诸色人襄曰北边虽无事恒须经略若杜此门其后有劳绩何以处之请如旧他日议及古有监军 
之事襄曰汉唐初无监军将得专任故战必胜攻必克叔世始监以内臣动为所制故多败而少功若将得其人监军诚不必置并嘉喇之诏授 
北部进贡使还世宗问边事具图以进因上羁縻属部镇服达实之策诏悉行之进拜右丞相徙封戴世宗不豫与太尉图克坦克宁及平章政 
事张汝霖宿内殿同受顾命章宗初即政议罢僧道奴婢太尉克宁奏曰此盖成俗日久若遽更之于人情不安襄曰出家之人安用仆隶乞悉 
放为良若寺观物力元系奴婢之数推定者并合除免诏从襄言由是二税户多为良者明昌元年同知棣州防御使膏上封事历诋宰执克宁 
奏襄预知出知平阳府事历西京留守召授同判大睦亲府事进枢密使复拜右丞相改封任会左丞相瓜尔佳清臣北御边措画乖方命襄代 
将其众佩金牌便宜从事时呼必乣亦叛啸聚北京临潢之闲襄至遣人招降寻出师大盐泺复遣右卫将军 【瓜尔坐清臣传作左卫将军 
】 完颜充进军乌噜斯城欲屯守俟隙进兵绘图以闻议者异同即召面论厚赐遣还未几遣西北路招讨使 【完颜安国传作两路都统】  
完颜安国等趋多泉子密诏进讨乃分支军出东道襄由西道而东军至龙驹河为准布所围三日不得出求援甚急襄即鸣鼓夜发迟明距敌 
近众请少憩襄曰吾所以乘夜疾驰者欲掩其不备尔缓则不及向晨压敌突击之围中将士亦鼓噪出大战众皆奔斡勒嘉河遣安国追蹑之 
众散走降其部长遂勒勋九峯石壁捷闻遣使厚赐以劳之别诏许便宜赏赉士卒九月赴阙拜左丞相监修国史封常山郡王十月准布复叛 
襄出屯北京会羣牧契丹图卜苏德寿等据信州叛伪建元曰身圣众号数十万远近震骇襄闲暇如平日人心乃安初襄出镇谓僚属曰北部 
犯塞不足虑第恐奸人乘隙而动北京近地军少当预为之备即遣官发上京等军六千至是果得其用分遣临潢总管乌库哩道远咸平总管 
富察守纯进讨擒德寿等送京师契丹之乱廷臣议罢郊祀又欲改用正月上辛帝遣使问之对曰郊为重礼且先期诏天下又藩国巳报表贺 
今若中罢何以副四方之望至改用正月上辛乃祈谷之礼非郊见上帝之本意也大礼不可轻废请决行之臣乞于祀前灭贼既而贼破果如 
所料郊礼成进封南阳郡王始讨契丹自龙虎卫上将军节度使以下许承制授之襄以为赏罚之柄非人臣所预不敢奉诏贼平请委近臣谕 
旨将士使知上恩乃遣李仁惠持宣三十敕百五十视功给之方德寿之叛诸乣亦剽略为民患襄虑其与之合乃移诸乣居之近京地或虑其 
生变襄曰乣虽杂类亦我边民若抚以恩焉能无感我在此必不敢动后果无患寻诏参知政事裔代领其军入见赐钱五千万明年以内艰免 
寻起服视事时议以契丹户之驱奴尚众乞尽鬻以散其党襄以为非便奏请量存口数余悉官赎为良从之北部复叛裔战失律复命襄为左 
副元帅莅师寻拜枢密使兼平章政事屯北京民方艰食乃减价出粜仓粟以济之民皆悦服时议北讨襄奏遣同判大睦亲府事宗浩出军泰 
州又请左丞衡于抚州行枢密院出军西北路以邀准布而自帅兵出临潢帝从其策其后色彻部族诣抚州降乃专使问襄襄以为受之便赐 
宝剑诏度宜穷讨乃令士自赉粮以省挽运进屯于默音埒里额穆尔苏等山以逼之因请就用步卒穿壕筑障起临潢左界北京路以为阻塞 
诏可襄亲督视之军民并役兼募饥民五旬而毕于是西北西南路亦治塞如所请无何泰州军与敌接战宗浩督其后杀获过半诸部相率送 
款襄纳之自是北陲遂定襄还临潢减屯兵四万马二万匹帝以信符召还入献边机十事皆为施行仍厚赐之复拜左丞相四年正月进拜司 
空领左丞相如故襄重厚寡言务以镇静守法每掾有所禀必问诸相云何及当从某议识者谓其得相体时颇更定制度初置提刑司又议设 
清闲职位如宋朝宫观使以待年高致仕之官襄言朝廷养以俸廪恩礼至渥老不为退复有省会之法所以抑贪冒长廉节若拟别设恐涉于 
滥又言省事不如省官今提刑官吏多无益于治徒乱有司事皆听纳之俄乞致仕不许时方旱襄等上表待罪帝下罪已诏仍慰论襄等视事 
泰和元年承命驰祷于亳州太清宫及后土方岳以其世封远特改授河间府路算卓和明安明年既祀嵩岳还次芝田之府店遂以疾薨谥曰 
武昭命张行简铭其碑襄明敏才武过人帝亲待之厚故所至有功在政府二十年明练故事简重能断器局尤宽大待掾吏尽礼用人各得所 
长为当世名将相大安间配享章宗庙庭子思烈

　　思烈

　　 思烈

　　思烈自五六岁入宫充奉御宣宗入承大统呼沙呼跋扈思烈尚在髫齓尝涕泣跪抱帝滕曰愿早诛权臣以靖王室帝急顾左右掩其口 
自是甚器重之天兴元年汴京被围哀宗以思烈行省事于邓州会武仙引兵入援思烈亦发兵过密县遇元兵不用武仙阻涧之策遂败绩于 
京水寻守中京元兵围之未能下崔立遣人监其子于城下招之使降思烈不顾令军士射之既而知崔烈己以汴京归顺病数日而死初思烈 
与仙论义不合左右司员外郎王渥劝曰武仙大小数百战经涉不为不多兵事当共议已而思烈果败渥殁于阵 【按刘祁归潜志云定兴 
初渥从持嘉喀齐喀出援武山大战殁于阵中州集则云中牟失利不知所终所载与本传互异】 渥字仲泽太原人博学善谈论工尺牍字画 
清美兴定二年进士为奥屯邦献完颜埒默所知多在兵间后辟宁陵令有治迹入为尚书省令史使宋至扬州应对敏给宋人重之及思烈往 
邓州以渥从行

　　△瓜尔佳清臣

　　瓜尔佳清臣本名阿卜萨呼尔哈路罕都人姿状雄伟善骑射皇统八年袭祖布达明安世宗即位率本部军六千赴中都以功迁昭武大 
将军从右副元帅赫舍哩志宁为管押万户接应左都监完颜思敬逐斡罕余党败之柔远至茂巴勒达悉获之贼平迁镇国上将军知颍顺军 
事会宋兵二万陷汝州杀刺史乌克逊满丕河南统军宗尹 【按世宗纪大定二年河南统军使宗尹复汝川此处误作宗正谨据改】 遣清 
臣与万户富珠哩定方等领骑兵四千往击之宋人弃城遁遂复汝州大定三年从志宁复取宿州大败宋将李世辅复以兵追袭又败之捷闻 
授宿州防御使移博州改西北路招讨都监迁乌尔古实垒部族节度使十二年历左右副都点检出为陕西路统军使兼知京兆府事二十六 
年改西京留守阅三岁迁枢密副使明昌元年以其女为昭仪眷倚益重二年拜尚书左丞顷之进平章政事封芮国公四年迁右丞相监修国 
史未几迁崇进改封戴寻上表丐闲不许固请乃赐告省亲给假五十日驰驿以往清臣省觐还谒帝帝问呼尔哈路风俗何如对曰视旧则稍 
知礼貌而勇劲不及矣因言西南西北等路军人其娴习弓矢亦非复曩时六年迁仪同三司进拜左丞相改封密受命出师行尚书省事于临 
潢府清臣遣人侦知虚实以轻骑八千令宣徽使伊喇敏为都统左卫将军充招讨使完颜安国为左右翼分领前队自选精兵一万以当后队 
进至哈里河前队敏等于栲栳泺攻下十四营同迎大军属部色彻掩其所获羊马资物以归清臣遣人责其赕罚北准布由此叛去大侵掠上 
遣责清臣命右丞相代之承安五年降授横海军节度使兼沧州管内观察使寻复致仕泰和二年薨子伊扎尔袭明安初议征讨清臣主其事 
既而领军出征虽屡获捷而贪小利遂致北边不宁者数岁天下尤之

　　△瓜尔佳衡

　　瓜尔佳衡本名阿里布山东西路萨塔明安伊克达巴穆昆人大定十三年刱设女真进士衡中第四补东平府教授累改应奉翰林文字 
世宗尝谓宰臣曰女真进士中如图克坦镒瓜尔佳衡尼玛哈鉴皆有用材也迁修起居注章宗立为侍御史转右司员外郎敷奏称旨升左司 
郎中明昌二年擢御史中丞未几拜参知政事三年八月以病表乞致仕诏抚慰不许四年诏赐今名参知攻事胥持国言区种法衡曰若苟有 
利古巳行之且用功多而所种少复恐荒废土田徒劳民无益也进尚书右丞六年迁尚书左丞寻出行省于抚州洎还入朝闻父忧去上亟召 
同起复本职承安二年出为上京留守寻改枢密副使行院规画边事三年以修完封界赐诏褎论四年正月就拜平章政事封英国公薨赙赠 
有加谥曰贞献

　　△完颜安国

　　完颜安国字正臣本名栋摩其先占籍上京世有战功祖锡伯授西南路世袭哈济穆昆安国有谋画尤善骑射正隆元年从军为穆昆常 
以少击众大定中为常山簿转虹县令会王府新建选充虞王府掾再迁仪鸾局副使明昌元年改本局使会达实部长有乞修岁贡者朝廷许 
其请诏安国往抚之至则率众远迓至帐望阙罗拜执礼无惰容时准布迫近塞垣邻部欲立功议邀安国往讨安国以未奉诏辞不可或以危 
言怵之不动众壮之馈赆如礼既还以奉使称旨升武卫军都指挥使出为西北路副招讨六年左丞相瓜尔佳清臣出兵以安国为先锋都统 
适临潢泰州属部叛安国先讨定之以功迁本路招讨使兼威远军节度使承安元年大盐泺之战杀获甚众诏赐金币既而右丞相襄总大军 
进安国为两路都统大捷于多泉子襄遣安国追敌佥言粮道不继安国曰人得一羊可食十余日不如驱羊以袭之便遂从其计安国统所部 
万人疾驱以薄之降其部长捷闻进官四级迁左翼都统二年以营边堡功召签枢密院事赐虎符还边以便宜从事时并塞诸部降谕使轮贡 
如初进拜枢密副使泰和元年特授世袭西南路延晏河明安兼洽济穆昆帝幸庆宁宫命安国严饬边备奏西南路边戍私窜者乞招诱以安 
人心帝是其言三年以疾致仕封道国公四年起复前职卒赠特进安国在军旅十五年号令严明善伺知敌人虚实及山川险易战必身先士 
卒故所向辄克诸部入贡安国能一一呼其祖先弟侄名字以戒谕之诸部皆震悚甚为邻国所畏服

　　△裕尔伯特

　　裕尔伯特北京路库本明安托啰山穆昆人以军功历海滨令迁徐王府掾以称职再任御史台察廉升同知震武军节度使事明昌初为 
唐州刺史寻授西北路招讨副使未几改东北路六年正月北兵围庆州急伯特率本路军往救敌解去承安元年丞相襄北伐伯特为先锋副 
