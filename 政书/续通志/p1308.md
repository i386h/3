<!-- { "loadSidebar": true } -->

　　○高丽 

　　高丽本曰高句骊汉时扶余别种常居之其地田至新罗南至百济皆跨大海西北渡辽水接营州而靺鞨在其北其都平壤城即汉乐浪 
郡依鸭绿江为险唐武德三年遣使者封其王高建武为辽东郡王太宗时其东部大人盖苏文作乱杀建武立其弟之子藏为王道遣使拜藏 
为高丽王会新罗上书言高丽侵扰遣使谕止之不从于是帝自将伐之攻围安市城不克而还干封元年盖苏文死九月以李绩为行军大总 
管率师讨之三年二月师围平壤以九月克之执藏等献俘阙下赦藏为司平太常伯即其地置安东都护府仪凤二年复藏朝鲜郡王还镇藏 
谋叛未及发召还放邛州死圣历初以藏子德武为安东都督后乃稍自立国元和末尝遣使来献乐工后唐长兴中王建代高氏遂并新罗百 
济高句丽为一徙居松岳号东京平壤为西京遣使朝贡累封高丽国王晋开运二年建死传子武汉干佑末武死传子昭宋建隆三年昭遣使 
朝贡四年以昭为开府仪同三司检校太师玄菟州都督大义军使高丽国王开宝中昭卒其子伷权领国事遣使贡授伷检校太保玄菟州都 
督大义军使封高丽国王太宗即位加检校太傅改其军为大顺军太平兴国二年遣子元辅来贡三年加伷检校太师七年伷卒其弟治权知 
国事遣使求袭位授检校太保玄菟州都督大顺军使高丽国王雍熙元年又遣使贡二年加治检校大傅三年用兵于契丹以其国接契丹常 
为所侵遣监察御史韩国华赍诏谕令发兵西会十月遣使朝贡端拱元年加治检校太尉二年遣使来贡淳化元年三月加治仓邑遣户部郎 
中柴成务等往二年遣使来贡三年辽使萧恒德伐之四年正月治遣使贡方物二月加治检校太师是年治遣吏诣辽请罪辽取女真近鸭绿 
江地益之遂与辽通好五年六月遣使元郁来愬辽人侵境乞师朝廷以北鄙甫寍不可轻动干戈赐诏慰抚厚礼其使遣之自是受制于辽朝 
贡中绝 【按辽史统和十三年治遣使人贡进鹰十一月册治为王即是时事也】 至道三年 【宋史不载今据辽史年月补入】 治卒 
弟 【辽史作侄】 诵立咸平三年其臣朱仁绍至登州侦候朝命召见因赐诵诏六年通遣使李宣古来谢恩且言自晋割燕蓟属契丹遂有 
路趣玄菟屡来攻伐求取不己乞王师屯备诏优答之 【按辽史统和十六年遣使册诵为王二十年七月来贡本国地图二十三年遣使来 
贺与宋联和二十八年遣使来祭承天皇太后复来会葬】 诵卒弟询权知国事 【按辽史统和二十八年高丽西京留守康肇杀其主诵立 
其从兄询与此互异】 筑六城曰兴州铁路通州龙州龟州郭州于境上辽以为贰己遣使求诚询不许遂举兵至城下焚劫居人询徙升罗州 
避之兵退遣使请和而辽坚以六城为辞乃调兵戍守大中祥符三年辽大举伐之询与女真设奇击杀辽军殆尽 【按辽史是年大军渡鸭 
绿江康肇拒战于铜州败之肇复出耶律达鲁擒之追奔数十里铜霍贵宁等州皆降询表请朝许之与宋史所载殊异】 又于鸭绿江东筑城 
与来远城相望跨江为桥潜兵以固新城七年遣使来贡八年诏登州置馆以待使者其年遣使郭元来贡天禧元年遣使奉表献方物 【按 
辽史统和二十八年遣排押博诺攻开京询弃城遁遂焚开京二十九年班师所降诸城复叛开泰元年询乞称臣诏询亲朝奉诏称病诏复取 
六州之地五年至八年数出师伐高丽九年收询降表释其罪】 五年询卒 【按询之卒宋史载在天圣八年辽史载在圣宗太平八年系宋 
真宗天禧五年二史互异兹据辽史改正】 子钦袭位会辽使册钦为王遣使来言与辽修好天圣八年复遣使入贡钦卒 【按辽史兴宗重 
熙闲王钦凡四遣使入贡】 子徽袭位先是使人至汴往反皆自登州熙宁七年遣使来言欲远辽乞改由明州诣阙从之元丰元年遣陈睦往 
聘六年徽卒 【按辽史重熙二十三年王徽请官其子诏加检校太尉清宁元年使来会葬兴宗四年使来会葬太皇太后太康四年徽乞赐 
鸭绿江以东地不许】 子勋权知国事百日卒弟运立 【辽史作勋子运】 八年遣其弟僧统来朝哲宗即位遣使来贺元佑五年复通使 
七年遣使来献黄帝针经请市书甚众礼部尚书苏轼言高丽入贡无丝发利而有五害今请诸书与收买金箔宜勿许诏许买金箔然卒市册 
府元龟以归运立四年卒 【按辽史运立于太康十年卒于大安一年凡在位十一年与宋史异】 子尧嗣未阅岁以病不能国叔熙摄未几 
尧卒熙立凡数岁贡使不至 【按辽史运卒子昱立昱病命其子禺权知国事禺即熙避辽天祚帝嫌名而改则昱即尧也辽史以禺为昱子 
此以为昱叔父亦互异】 徽宗立遣使吊贺崇寍二年诏户部侍郎刘逵等往使熙卒 【按辽史寿隆元年王昱病命禺权知国事三年昱卒 
封禺为三韩公干统五年禺卒熙在位凡九年】 子俣 【辽史作侯】 嗣贡使接踵宣和四年俣卒 【按辽史干统五年封侯为三韩国 
公十年乞兵于高丽以御金金人责之辽亡】 子栒嗣诏遣使奠慰初俣求医于朝诏使二医往留二年归钦宗立贺使至诏馆留明州纳其贽 
币高宗即位虑金人通高丽命胡蠡使其国以闲之建炎二年浙东路马步军都总管杨应诚上言由高丽至女真路甚径请身使三韩结鸡林 
以图迎二圣乃以应诚充高丽国信使六月抵其国谕楷以所欲为楷不奉诏十一月楷遣其臣尹彦颐奉表谢罪是时金使至其国责以遣使 
往来当尽循辽旧仍取保州路及边地人口在彼界者楷附表谢请依事辽旧制并请免索亡人户口金主从之先是高丽虽与宋通使不绝然 
受辽封册奉其王朔及金灭辽以事辽之礼事金绍兴二年闰四月楷遣使入贡楷卒子睍嗣立三十二年三月其纲首徐德荣诣明州言本国 
欲遣贺使守臣韩仲通以闻殿中侍御史吴芾奏高丽与金接壤惧其为闲诏止之自是终宋之世不至其后睍弟皓废睍自立以让国至金奏 
告金主疑之以诏书详问其国士民使至高丽皓称睍避位如前奏使还皓又遣使请封大定十二年三月赐封册十五年其西京留守赵位宠 
贰于皓遣徐彦宁等至金上表称皓弒睍状且请以慈悲岭西至鸭绿江四十余城内属不许顷之皓定位宠之乱遣使谢承安三年皓表自陈 
衰病让其弟晫权知国事是岁皓卒晫嗣立泰和四年晫卒子韺嗣立至寍元年八月韺卒明年宣宗迁汴辽东道路不通元太宗三年高丽王 
■〈日育攵〉遣其弟侹至元请和太宗许之自后叛服不常定宗宪宗俱尝遣兵讨之世祖中统元年三月■〈日育攵〉卒子禃袭位 【 
禃初名典】 屡遣使贡又亲入朝至元三年二月立渖州以处高丽降民帝欲通好日本以高丽与之邻可为乡导八月遣黑的等使日本先至 
高丽谕旨黑的未至日本而还五年正月诏谕禃以伐宋使助士卒舟舰粮储九月禃遣其臣同使者往日本亦不能达六年八月禃世子愖来 
朝奏本国权臣林衍废禃立弟淐事诏授愖特进上柱国遣孟克图伐之十月复遣使往谕禃淐衍等同诣阙下面陈是非禃受诏复位遣使表 
谢十二月亲朝京师七年正月以其西京内属诏改东寍府画慈悲岭为界孟克图为安抚使率兵戍之并谕其国僚属军民讨林衍衍寻死余 
党窜珍岛讨败之八年正月禃遣使奉表请婚十一年三月遣使谕高丽助征日本五月皇女和塔拉都哩默色下嫁甚世子愖七月禃卒诏愖 
袭爵十二年十一月遣使谕愖改官职名号愖遣其带方俟王澄入侍十三年七月遣使来贺平宋十一月愖遣使奏改名暙十四年正月金方 
庆等为乱命暙治之十五年遣兵戍忠清全罗诸处七月改铸驸马高丽王印赐暙十七年五月国饥乞贷粮万石从之十月进暙开府仪同三 
司中书左丞相行中书省事十八年二月暙言本国笔且齐不谙行移文字请除郎中员外各一员为参佐又请易宣命职衔增驸马字从之十 
一月置镇边万户府于金州等处以控日本十九年正月暙以日本寇其边请发蒙古军五百人戍金州又从之二十年五月立征东行中书省 
二十八年五月以暙子謜为世子授特进上注国赐银印十月以其国饥给米振之三十年二月暙遣使入奏复更名昛及乞功臣号诏赐号推 
忠宣力定远功臣十一月昛入朝大德元年封昛为逸寿王以世子謜为高丽王亦尚公主二年七月中书省臣奏謜有罪复以其父为王昛复 
位八年卒謜复袭王位 【謜后更名章】 生子焘焘受逊位以仁宗皇庆二年四月袭封后传其弟暠暠传子颛高丽自建至颛凡二十九王 
厯四百余年中更宋辽金元未尝易姓云

　　○百济 

　　百济扶余别种也滨海之阳南倭北高丽皆逾海乃至东新罗也俗与高丽同唐武德四年其王扶余璋始遣使献果下马自是数朝贡高 
祖敕为带方郡王百济王后数与高丽新罗相仇杀来告太宗诏使者平其怨贞观十五年璋卒册其子义慈绍王后与高丽连和伐新罗取四 
十余城又取七城久之又夺十余城屡诏谕解不从显庆元年诏左卫大将军苏定方率军合新罗兵讨之俘义慈及其太子隆送京师诏释不 
诛析其地置五都督府命刘仁愿守百济城璋从子福信据周留城反立故王子扶余豊为王西部皆应引兵围仁愿龙朔二年诏右威卫将军 
孙仁师为能津道行军总管与仁愿及新罗王伐之丰走遁诸城皆复仁愿勒军还留刘仁轨代守帝以扶余隆为熊津都督俾归国平新罗故 
憾刘仁轨为之盟辞后萨众携散归京师仪凤时进带方郡王遣归藩畏新罗强盛寄治高丽死武后以其孙敬袭王而其地已为新罗渤海诸 
国所分百济遂绝

　　○新罗 

　　新罗弁韩苗裔也地横千里纵三千里东距长人东南日本西百济南濒海北高丽朝服尚白其王姓金贵人姓朴民无氏唐武德四年王 
真平遣使者来朝诏遣使答赉后三年封乐浪郡王新罗王贞观五年献女乐二八太宗诏还之是岁真平死无子其女善德嗣王大臣乙祭柄 
国诏册善德袭父封二十一年善德死妹真德袭王高宗永徽元年攻百济破之遣使入朝真德织锦为颂以献五年真德死其弟子春秋袭王 
明年同苏定方平百济龙朔元年死其子法敏袭王咸亨于年纳高丽叛众略百济地守之诏削官爵以其弟仁问为新罗王自京师归国诏刘 
仁轨发兵穷讨上元二年法敏遣使谢罪贡篚相望仁问乃还辞王诏复法敏封然多取百济地遂抵高丽南境矣法敏死子政明袭死子理洪 
袭死弟兴光袭开元中数朝贡又献二女帝厚赐遣还又遣子弟入太学二十五人死子承庆袭死弟宪英袭死子干运袭建中四年死无子国 
人共立宰相金良相嗣王是年死其从父弟敬信袭十四年死无子立嫡孙俊邕死子重兴袭永贞七年死其宰相金彦贞嗣王死子景徽立会 
昌后朝贡不复至后唐同光元年新罗王金朴英遣使来朝贡长兴四年权知国事金溥复遣使来自晋以后不复至其卒立世次史皆失详宋 
以后入于高丽以其地为东州乐浪府号东京而以百济地为金州金马郡号南京云

　　○耽罗 

　　耽罗高丽与国也宋以前无考 【按唐书载有儋罗国居新罗武州南岛上龙朔麟德闲尝来朝儋耽音近疑即其地】 元世祖臣服高 
