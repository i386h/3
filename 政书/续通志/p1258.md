<!-- { "loadSidebar": true } -->
风昶取将家及死事孤子置殿直四番以崇韬为都知领之周世宗克秦凤将入蜀境为崇韬拒退厯洋州武定军节度山南武定缘边诸砦都 
指挥副使汉源之战独策马先登及军败犹手击杀十余人为宋师所擒

　　 王昭远

　　王昭远益州成都人幼孤贫年十三依东郭僧智諲为童子知祥尝饭僧于府昭远持巾履从智諲入时昶方就学知祥见昭远慧黠留给 
事左右昶嗣位以为卷帘使枢密使王处回致仕 【宋史作出知梓州】 昶以枢密权重难制乃以昭远为通奏使知枢密使事机务一以委 
之府库财帛恣其取不问昭远以方略自许宋师入境昶令与赵崇韬率兵拒战发成都遣李昊饯郊外昭远酒酣攘臂曰是行也非止克敌当 
领此二三万雕面恶少儿取中原如反掌耳及行执铁如意指麾军事自方诸葛亮将至汉源闻剑门己破惶恐失次崇韬布阵将战昭远据胡 
床不能起俄崇韬败乃免冑弃甲走投东川匿仓舍下悲嗟流涕目尽肿为追骑所执送阙下宋太祖释之授左领军卫大将军开宝八年卒

　　 李昊

　　李昊字穹佐自言唐相绅之后昊生于关中唐末昊父羔携家避乱至奉天奉天为岐军所破父及弟妹皆被杀独昊与母得免乃流寓新 
平刘知俊领岐军围州城昊踰城出为候骑所得知俊与言甚器之妻以女遂随知俊归蜀王衍袭位厯中书舍人翰林学士乃遣人闲道迎其 
母蜀亡人洛明宗令昊入蜀诏孟知祥赵季良量授一职久之知祥辟为掌书记及称帝擢礼部侍郎翰林学士昶立累加尚书左丞拜门下侍 
郎同平章事俄加左仆射自知祥时章奏书檄皆出昊手集为百卷曰经纬略又修前蜀书四十卷并上之封赵国公加司空初宋之下荆湖也 
昊言于昶曰臣观宋氏启运不同汉周一统其在此乎若修职通贡亦保安三蜀之良策也为王昭远所沮而止蜀平随昶入朝宋太祖优待之 
拜工部尚书卒昊前后仕蜀五十年昶之世位兼将相乘利权资货岁入巨万奢侈尤甚初王衍降庄宗昊为草表昶之降也其表亦昊所为蜀 
人潜署其门曰世修隆表李家见者哂之 【按宋史后蜀世家此下有孟仁赘仁裕仁操及伊审微龙景昭幸寅逊李廷珪毋守素欧阳回等 
附传俱无事迹足录今从删】

　　钦定续通志卷五百九十七

　　●钦定续通志卷五百九十八　载记五

　　载记 【五】

　　南汉

　　○南汉

　　刘隐　　龚　　玢　　晟　　鋹　　 【附】 龚澄枢　　李托　　潘崇彻

　　刘隐
　　刘龚
　　刘玢
　　刘晟
　　刘鋹
　　附

　　△刘隐

　　刘隐蔡州上蔡人祖安仁商贾南海因家焉 【按宋史作仁安仕唐为湖州刺史因家岭表】 父谦 【唐书作知谦】 唐广州牙将 
唐干符五年黄巢破广州略湖湘闲谦据有封州诏即授为刺史贺江镇遏使御梧桂以西岁余有兵万人战舰百余艘谦卒清海军节度使刘 
崇龟表隐为封州刺史干宁中崇龟死薛王知柔代为帅未至广州将卢琚单玘作乱知柔不敢进隐以兵攻杀琚玘迎知柔知柔辟为行军司 
马其后徐彦若代知柔表隐节度副使委以军政彦若卒军中推隐为留后 【按宋史云彦若遗表荐隐自代昭宗不从以崔远代之远至江 
陵迁延不进乃以隐为留后】 时虔州卢光稠据州自为留后兼取潮韶二州隐与之争战不利乃悉师攻虔州伏发隐大败 【按刘隐攻虔 
韶事欧史失载今据新唐书补辑】 天佑二年拜隐为广州节度使梁开平三年累加检校太师兼中书令封南平王隐父子起封州数有功于 
岭南遂有南海隐复好贤士时中朝人士往往辟乱岭表名臣谪死南方者皆有子孙在焉仕宦遭乱不得还者亦多流寓王定保倪曙刘浚李 
衡周杰杨洞潜赵光胤之徒辟置幕府待以宾客干化元年封南海王 【按通鉴及东都事略无封南海王事宋史但云开平初封隐南海王 
无初封南平王事五代会要又云开平四年四月进封南海王均与欧史异】
　　卒追尊曰襄皇帝庙号烈宗

　　△刘龚

　　龚初名岩又更名陟谦庶子也其母段氏生龚于外舍谦妻韦氏素妬拔剑而出将杀之及见而异之曰此非常儿也后三日卒杀其母自 
养为子袭长善骑射隐为行军司马辟薛王府咨议参军隐镇南海龚为副使隐卒龚代立干化二年除青海军节度使末帝即位龚封南海王 
初隐攻韶州龚曰韶州所赖者光稠击之虔人必应应则首尾受敌此不宜直攻而可以计取隐不听果败归因尽以兵事付龚卒出兵攻败卢 
氏取潮韶又取容邕二管自梁初隐受封爵及龚嗣立皆禀正朔贞明三年龚乃即皇帝位国号大越改元曰干亨追尊安仁谦隐皆为皇帝立 
三庙置百官以杨洞潜为兵部侍郎李衡礼部侍郎倪曙工部侍郎赵光胤兵部尚书皆平章事光胤自以唐甲族耻事伪国常怏怏思归龚乃 
诈为光胤手书遣使闲道至洛阳召其二子损益并其家属皆至光胤惊喜为尽心焉龚性奇酷为刀锯支解刳剔之刑每视杀人则朵颐垂涎 
不胜其喜又好奢侈悉聚南海珍宝以为玉堂珠殿二年祀天南郊大赦改国号汉三年册越国夫人马氏为皇后四年置选部贡举放进士明 
经十余人如唐故事岁以为常七年唐庄宗入卞龚惧遣宫苑使何词入视中国虚实称大汉国主致书大唐皇帝词还言唐必乱不足忧龚大 
喜尝自言家本咸秦耻王蛮方呼唐天子为洛州刺史九年白龙见南宫三清殿改元白龙又更名龚以应龙见之祥有言谶书灭刘氏者龚也 
袭乃采周易飞龙在天之义为龚字以名焉四年楚以舟师攻封州封州兵败于贺江龚惧以周易筮之遇大有遂赦境内改元曰大有遣将苏 
章以神弩军三千往救章以两铁索沈贺江中为巨轮于岸上筑堤隐之因轻舟迎战阳败楚人逐之章举巨轮挽索锁楚舟以强弩夹江射之 
尽杀楚人三年遣将李守墉梁克贞攻交趾擒曲承美龚登仪凤楼受浮赦之 【按十国春秋云史纂左编载梁末交州士豪曲承美据有十 
二州之地南汉遣将攻承美执之置交趾节度使又考驭交记但言李守墉梁克贞取交州不言置交趾节度使未详孰是】 克贞又改古城掠 
其宝货而归四年爱州杨廷艺叛攻交州刺史李进遯归龚遣承旨程宝攻廷艺宝战死五年封子耀枢等十九人皆为王十年交州牙将皎公 
羡杀杨廷艺自立廷艺故将吴权攻交州公羡来乞师龚欲乘乱取之以子万王洪操为静海军节度使改封交王将兵攻之而自以兵驻海门 
为援权已杀公羡逆战海口植铁橛海中权兵乘潮而进洪操逐之潮退舟还轹橛者皆覆洪操战死龚收余众而还十五年龚卒谥曰天皇大 
帝庙号高祖

　　△刘玢

　　玢龚子初名洪度封秦王龚子耀枢龟图皆早死玢次当立袭病意欲立洪昌召右仆射王翻至寝中与语翻为谋出洪度邕州洪熙容州 
然后立洪昌为太子议巳定崇文使萧益入问疾龚以告之益谏曰少者得立长者争之祸始此矣由是卒正洪度更名玢改元曰光天尊母赵 
昭仪为皇太妃以晋王洪熙辅政玢立不能任事龚在殡召伶人作乐饮酒宫中裸男女以为乐或衣墨缞与娼女夜行出入民家山海闲盗贼 
竞起推妖人张遇贤为帅陷循州玢遣越王洪昌循王洪杲攻之遇贤围洪昌等于钱帛馆裨将万景忻陈道庠力战挟二王溃围走玢莫能省 
岭东皆乱洪熙日益进贤妓诱玢为荒恣玢亦颇疑诸弟图已敕宦官守宫门入者皆露索洪熙洪杲洪昌隐遣陈道庠养勇士刘思潮谭令禋 
等习为角抵以献玢玢宴长春宫以阅之醉起道庠与思潮等随至寝门拉杀之谥曰殇

　　△刘晟

　　晟初名洪熙封晋王既弒玢遂自立改元曰应干以洪昌为兵马元帅知政事洪杲副元帅刘思潮等封功臣晟以弒兄篡立惧众不服乃 
益峻刑法以威众已而洪杲屡请讨贼阴劝晟诛思潮等以止外议晟大怒夜召洪杲至杀之冬祀天南郊改元曰干和二年遣洪昌祠襄帝陵 
于海曲至昌华宫使盗刺杀之晟自杀洪杲由是与诸弟有隙而洪昌最贤龚素所欲立者晟尤忌之故先及害镇王洪泽居邕州有善政是岁 
凤凰见邕州晟怒使人酖杀之诸弟洪雅等终晟之世相次皆见杀三年杀刘思潮等五人思潮等死陈道庠惧不自安其友邓伸 【五国故 
事作邓申】 以荀悦汉纪遗之道庠莫能晓伸骂曰憝獠韩信诛而彭越醢皆在此书矣道庠悟益惧晟闻之大怒执道庠伸皆斩于市夷其族 
以右仆射王翻尝谋立越王洪昌出为英州刺史寻赐死于路六年遣工部郎中知制诰锺允章求婚于楚楚不许晟怒曰马公复能经略南土 
乎时马希广新立希萼起兵武陵湖南大乱允章具言楚可攻状乃遣巨象指挥使吴珣内侍吴怀恩攻贺州克之楚人来救珣凿大阱于城下 
覆箔而傅以土下施机轴自堑中穿穴通穽中楚兵逼城遣人自穴中发机楚人悉陷死者数千人珣等遂乘胜攻桂州及连宜严梧蒙五州皆 
克之掠全州而还 【按通鉴吴坏恩等陷楚兵于贺州城下遂进陷昭州此云克桂连宜严梧蒙全等州而不及昭州欧史失载也】 九年又 
遣内侍潘崇彻攻楚郴州与李景兵遇大败之遂取郴州晟益得志故时刘氏宫馆凡数百玉清太征诸名不可悉纪晟复遣巨舰指挥使暨彦 
赟以兵入海掠商人金帛作离宫日恣游猎宦者林延遇宫人卢琼仙内外用事专为杀戮晟不复省尝大醉以以置伶人尚玉楼项试剑因并 
斩其首明日复召玉楼侍饮左右自已杀之晟叹息而已十年湖南王进逵以兵五万率溪洞蛮攻郴州潘崇彻与战于蚝石大败之十一年晟 
病甚封其子继兴等五人皆为王十二年交州吴昌浚遣使称臣求节钺昌浚者权子也权自龚时据交州洪操战死遂弃不复攻至是始称臣 
遣给事中李玙以旌节招之玙至白州海贼为乱不果行十四年是为周显德三年世宗平江北晟始惶恐遣使修贡为楚人所隔使者不得行 
晟忧形于色又尝自言知星十六年月食牛女闲出书占之叹曰吾当之矣因为长夜饮卜葬域于城北运甓为圹亲临视之是秋卒谥曰文武 
光圣明孝皇帝庙号中宗

　　△刘鋹

　　鋹初名继兴晟卒以长子立改元曰大宝晟性刚忌不能任臣下而独任宦官宫婢等至鋹尤愚懦以为羣臣皆自有家室顾子孙不能尽 
忠惟宦者亲近可任遂委政于龚澄枢陈延寿 【宋史作陈延受】 等澄枢等既专政鋹乃与宫婢波斯女等淫戏后宫不复出省事延寿又 
引女巫樊胡子 【宋史作樊胡】 自言玉皇令其降身命鋹为太子皇帝鋹于内殿设帐幄陈珍玩胡子冠远游冠衣紫霞裾坐帐中宣祸福 
鋹再拜听命由是国事皆决于胡子卢琼仙龚澄枢等争附之时宫中妇人皆具冠带领外事内官数至七千余人有为三师三公者但于其上 
加内字别之女官亦有师傅令仆之号羣臣有才略可备用者皆下蚕室令得出入宫闱又作烧煮剥割刀山剑树之刑或令罪人鬬虎抵象又 
赋敛烦重邕民入城者人输一钱琼州米斗税四五钱置媚川都定其课令入海五百尺采珠所居宫殿以珠玳瑁饰之陈延寿作诸淫巧日费 
数万金鋹游幸离宫尝至月余或旬日以豪民为课户供宴犒之费尚书左丞锺允章参政事深嫉之数请诛宦官宦官皆仄目二年鋹祀天南 
