<!-- { "loadSidebar": true } -->
其副王智兴得士心不若假以节度不报智兴讨幽镇还藉兵逐羣羣失守左迁秘书监分司东都改华州刺史厯宣歙池观察使进兵部尚书 
出为荆南节度使召拜吏部尚书卒年六十一赠司空

　　△李夷简

　　李夷简字易之郑惠王元懿四世孙以宗室子始补郑丞德宗幸奉天朱泚外示迎天子遣使东出关至华候吏李翼不敢问夷简谓曰泚 
必反向发幽陇兵五千救襄城乃贼旧部是将追还耳上越在外召天下兵未至若凶狡还西助泚送死危祸也请验之翼驰及潼关果得召符 
白于关大将骆元光乃斩贼使收伪符献行在诏即拜元光华州刺史元光掠功故无知者夷简弃官去擢进士第中拔萃科调蓝田尉迁监察 
御史坐小累下迁虔州司户参军九岁复为殿中侍御史元和时至御史中丞京兆尹杨凭性骜侻始为江南观察使冒没于财夷简为属刺史 
不为凭所礼至是发其贪凭贬临贺尉夷简赐金紫以户部侍郎判度支俄检校礼部尚书山南东道节度使初贞元时取江西兵五百戍襄阳 
制蔡石胁仰给度支后亡死略尽而岁取赀不置夷简曰迹空文苟军兴可乎奏罢之阅三岁徙帅剑南西川巂州刺史王禺积奸赃属蛮怒畔 
去夷简逐禺占檄谕祸福蛮落复平始韦皋作奉圣乐于頔作神圣乐常奏之军中夷简谓礼乐非诸侯可擅制命罢去十三年召为御史大夫 
进门下侍郎同中书门下平章事李师道方叛裴度当国帝倚以平贼夷简自谓才不能有以过度乃求外迁以检校尚书左仆射平章事为淮 
南节度使长庆初请老不听以右仆射召辞不拜复以检校左仆射兼太子少师分司东都明年卒年六十七赠太子太保夷简致位显处以直 
自闲未尝苟辞气悦人厯三镇家无赀产病不迎医将终戒毋厚葬毋事浮屠毋碑神道世谓行己能有终始者

　　△令狐楚

　　令狐楚字悫士德棻之裔也生五岁能为辞章逮冠贡进士既及第桂管观察使王拱爱其才将辟楚惧不至乃先奏而后聘满岁谢归李 
说严绶郑儋继领太原高其行引在幕府儋暴死不及占后事军大讙将为乱夜十数骑挺刃邀楚使草遗奏诸将圜视楚色不变秉笔辄就以 
徧示士皆感泣一军乃安由是名益重以亲丧解既除召授右拾遗宪宗时累擢职方员外郎知制诰其为文于笺奏制令尤善每一篇成人皆 
传讽皇甫镈以言利幸与楚萧俛皆厚善故荐于帝帝亦自闻其名召为翰林学士进中书舍人方伐蔡久未下议者多欲罢兵帝独与裴度不 
肯赦元和十二年度以宰相领彰义节度使楚草制其辞有所不合度得其情时宰相李逢吉与楚善皆不助度故帝罢逢吉停楚学士但为中 
书舍人俄出为华州刺史镈既相擢楚河阳怀节度使代乌重胤度出太原镈荐楚为中书侍郎同中书门下平章事穆宗即位进门下侍郎镈 
得罪时谓楚缘镈以进且尝逐裴度天下所共疾会萧俛辅政乃不敢言方营景陵诏楚为使而亲吏韦正牧奉天令于翚等不偿佣钱十五万 
缗楚献以为羡余怨诉系路诏捕翚等下狱诛出楚为宣歙观察使俄贬衡州刺史再徙以太子宾客分司东都长庆二年擢陕虢观察使谏官 
论执不置楚至陕一日复罢还东都会逢吉复相力起楚以李绅在翰林沮之不克敬宗立逐出绅即拜楚为河南尹迁宣武节度使汴军以骄 
故而韩宏弟兄务以峻法绳治楚至解去酷烈以仁惠鑴谕人人悦喜入为户部尚书俄拜东都留守徙天平节度使久之徙节河东召为吏部 
尚书检校尚书右仆射俄兼太常寺卿进拜左仆射彭阳郡公始帝许相楚会甘露之变楚知王涯贾餗冤草诏不切指其罪仇士良恶之乃用 
李石而以楚为盐铁转运使请罢榷茶使从之开成元年上巳赐羣臣宴曲江楚以新诛大臣暴骸未收怨沴感结称疾不出乃请给衣衾槥椟 
以敛刑骨顺阳气是时政在宦竖数上疏辞位拜山南西道节度使卒年七十二赠司空谥曰文子绪绹显于时绪以荫仕厯隋寿汝三州刺史 
有佳政汝人请刻石颂德绪以绹当国固让宣宗嘉其意乃止

　　令狐绹
　　令狐滈

　　 令狐绹

　　绹字子直举进士擢累左补阙右司郎中出为湖州刺史大中初宣宗谓宰相白敏中曰宪宗葬道遇风雨六宫百官皆避独见颀而髯者 
奉梓宫不去果谁邪敏中言山陵使令狐楚帝曰有子乎对曰绪少风痹不胜用绹今守湖州因曰其为人宰相器也即召为考功郎中知制诰 
入翰林为学士它夜召与论人间疾苦帝出金镜书曰太宗所著也卿为我举其要绹擿语曰至治未尝任不肖至乱未尝任贤任贤享天下之 
福任不肖罹天下之祸帝曰善进中书舍人袭彭阳男迁御史中丞再迁兵部侍郎还为翰林承旨夜对禁中烛尽帝以乘舆金莲华炬送还院 
吏望见以为天子来及绹至皆惊俄同中书门下平章事辅政十年懿宗嗣位由尚书左仆射 【按旧书作右仆射】 门下侍郎再拜司空未 
几检校司徒平章事为河中节度使徙宣武又徙淮南副大使安南平以馈运劳封凉国公庞勋自桂州还道浙西白沙入浊河漂舟而上绹闻 
遣使慰无且馈之裨将李湘曰徐兵擅还果反矣虽未有诏一切制乱我得专之今其兵不二千而广舟舰张旗帜示侈于人其畏我甚高邮厓 
峭水狭若使荻艚火其前劲兵乘其后一举可覆不然使得绝淮泗合徐之不逞祸乱滋矣绹懦缓不能用因曰彼不为暴听其度淮河豫我哉 
勋还果盗徐州其众六七万徐乏食分兵攻滁和楚寿陷之粮尽啖人以饱诏绹为徐州南面招讨使贼方攻泗州杜慆坚守绹命湘率兵五千 
救之勋谩辞谢绹绹喜即请假勋节而敕湘无庸战贼乘间直袭湘垒悉俘而食之醢湘及监军郭厚本时浙西杜审权使票将翟行约卒千兵 
与湘会未至而湘覆贼伪建淮南旌帜诱之亦皆陷绹既师败乃以左卫大将军马举代之以绹为太子太保分司东都僖宗初拜凤翔节度使 
顷之就加同平章事徙封赵卒年七十八赠太尉子滈涣沨

　　 令狐滈

　　滈避嫌不举进士绹辅政而滈与郑颢为姻家怙势骄偃通宾客招权以射取四方货财绹去宰相因丏滈与羣进士试有司诏可是岁及 
第谏议大夫崔瑄劾奏绹以十二月去位而有司解牒尽十月屈朝廷取士法为滈家事请委御史按实其罪不听滈乃以长安尉为集贤校理 
稍迁右拾遗史馆修撰诏下左拾遗刘蜕起居郎张云交疏指其恶辞及绹滈惧求换它官改詹事府司直绹方守淮南上奏自治帝为贬云为 
兴元少尹蜕华阴令滈亦湮扼不振而死涣沨皆举进士涣终中书舍人

　　△段文昌

　　段文昌字墨卿一字景初志元四世孙世客荆州疏爽任义节节度使裴冑礼之后依剑南节度韦皋皋表为校书郎宰相李吉甫才之擢 
登封尉集贤校理再迁左补阙宪宗数欲亲用为韦贯之所阻贯之罢引为翰林学士迁中书舍人遂为承旨穆宗即位屡召入思政殿顾问率 
至夕乃出俄拜中书侍郎同中书门下平章事未踰年自表还政授剑南西川节度使同平章事文昌素谙蜀利病治宽静羣蛮震服长庆二年 
黔中蛮叛观察使崔元略以闻文昌使一介开晓蛮即引还入迁兵部尚书文宗立拜御史大夫进封邹平郡公俄检校尚书右仆射平章事节 
度淮南太和四年检校左仆射徙帅荆南州或旱禬解必雨或久雨遇出游必霁民为语曰旱不苦祷而雨雨不愁公出游南诏袭南安帝以文 
昌得蛮夷心诏使下檄慰让即日解而去复节度西川九年卒赠太尉

　　段成式

　　 段成式

　　子成式字柯古推荫为校书郎博学强记累擢尚书郎为吉州刺史终太常少卿 【按旧书成式咸通中为江州刺史其刺吉州终太常 
俱不载未详孰是】 着酉阳书数十篇子安节干寍中为国子司业

　　△萧俛

　　萧俛字思谦华之孙贞元中及进士第又以贤良方正对策异等拜右拾遗元和六年召为翰林学士凡三年进知制诰会张仲方以李吉 
甫数调发疲天下訾其谥宪宗怒逐仲方而俛坐与善夺学士下除太仆少卿皇甫镈荐为御史中丞镈与令狐楚皆善俛两人同辅政数称其 
善故帝待俛厚袭徐国公穆宗立逐镈议所以代者楚荐之授中书侍郎同中书门下平章事进门下侍郎吐蕃冠泾州调兵护边帝因问兵法 
有必胜乎俛曰兵凶器圣人不得已用之夫以仁讨不仁以义讨不义先招怀后掩袭救人如免水火此必胜术也若乃以小不忍轻任千戈师 
曲而敌怨非徒不胜又将自危是以圣王慎于兵帝重其言尝诏俛撰王承宗先铭俛奏承宗比不臣迷而后复臣不忍称道其先帝善而止令 
狐楚罢执政西川节度使王播贴权幸求宰相俛劾播纤佞不可污台宰帝不许自请罢冀有感寤帝亦不省俄罢为尚书左仆射用播为盐铁 
使后卒相俛自谓辅政浅固辞仆射换吏部尚书又避选事徙兵部移病求分司不许授太子少保为同州刺史复以少保分司东都文宗即位 
召授少师称疾力不拜乃还左仆射许致仕庄恪太子时议选旧德保辅东宫复以少师召辄上还制书坚辞即迁太子太傅优诏褒尚开成初 
弟俶为楚州刺史召见帝曰俛先帝贤宰相筋力未衰可一来尔善道朕意乃以诏书并绢三百因俶致之俛终不起以寿卒母韦贤明治家严 
俛虽宰相侍左右如褐衣时穆宗初两河底定俛与段文昌当国谓四方无虞劝帝偃革尚文乃密诏天下镇兵每岁百人中限八人逃死谓之 
销兵既而籍卒逋亡无生业曹聚山林间为盗贼会朱克融王廷凑乱燕赵一日悉收用之朝廷调兵不克乃召募市人乌合战辄北遂复失河 
朔矣

　　萧仿
　　萧廪

　　 萧仿

　　仿字思道俛从弟太和中擢进士第累除给事中宣宗力治喜直言尝以李璲为岭南节度使使者已赐节而仿封还诏书帝方作乐不暇 
命使遣优工趋出追之未及璲所而还令狐绹用李琢经略安南琢以暴沓免俄起为寿州团练使仿劾奏琢无所回时推其直自集贤学士拜 
岭南节度使 【按旧书仿于懿宗时罢知政事出为岭南节度使与此互异考宰相表咸通十四年十月仿知政事干符元年十一月进司空 
二年五月卒则仿之建节岭南当在未相时旧传无考】 南方珍贿丛伙不以入门咸通初为左散骑常侍懿宗怠政事喜佛道仿谏以为天竺 
法割爱取灭非帝王所尚慕不若惩谬赏滥罚振殃祈福帝嘉叹其言后官数迁拜义成军节度使滑州濒河累岁水坏西北防仿徙其流远去 
树堤自固人得以安以兵部尚书再判度支进中书侍郎同中书门下平章事再迁司空兰陵县侯时天下盗起宦人持兵柄仿以鲠直为权近 
所忌卒年八十

　　 萧廪

　　子廪字富侯第进士迁尚书郎广明初以谏议大夫知制诰请厉止夜行以备贼谍出太仓粟贱估以济贫民俄迁京兆尹田令孜养子有 
罪亡亟捕吏系狱请救踵门廪不纳杖杀之内外畏詟令孜拒黄巢以廪为粮料使辞疾贬贺州司户参军事会襄王窃据挈族逃河朔镇冀节 
度使王镕厚礼之光化中以给事中召不至卒

　　钦定续通志卷二百六十一

　　●钦定续通志卷二百六十二　列传六十二

　　列传

　　唐 【六十二】

　　○唐六十二

　　白志贞　　　裴延龄　　　崔损　　韦渠牟　　　李齐运　　　李实　　皇甫镈　　　王播【起　龟式】　杜元颖

　　白志贞
