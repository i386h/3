<!-- { "loadSidebar": true } -->
极格玄宗开元初紫微令姚崇黄门监卢怀慎等删定格式令名为开元格 【按开元前格艺文志及唐会要俱作姚崇卢怀慎等删定刑志 
但举卢怀慎而遗姚崇似非体例今从艺文志改正】 诏今后总管以下私使兵士计庸以受所监临财物论又敕吏部尚书兼侍中宋璟等删 
定律令格式律令式仍旧名格曰开元后格 【按宋璟所撰开元后格会要及艺文志皆云开元七年上刑志以为二十六年殊误今改正】  
于时犯盗者先决一百大半殒毙乃诏今后抵罪人合杖敕杖者并决杖六十又诏曰诉竞之人即自刑害耳目者先决四十然后依法又御史 
中丞李林甫奏天下定赃估绢互有高下如山南绢贱河南绢贵贱处计赃不至三百即入死刑贵处至七百以上方至死刑即轻重不侔刑典 
安寄请天下定赃估绢每匹计五百五十价为限从之其后侍中裴光庭中书令萧嵩以格后制敕行用之后颇与格文相违于事非便奏令所 
司删撰为格后长行敕寻又诏户部尚书李林甫等修缉格令旧格式律令及敕总七千九十八条其一千三百二十四条于事非要并删之二 
千一百八十条随事损益三千五百九十四条仍旧不改 【按总七千九十八条刑志误作七千二十六条与所删所存条数不符今据唐律 
议疏改正】 总成律及律疏令式开元新格共一百二卷又撰格式律令事类四十卷便于省览二十五年上之敕令尚书都督写五十本颁于 
天下天宝初李林甫为相数起大狱以诬陷忠良天子亦自喜边功公私交困盗贼起而狱讼繁乃下诏曰徒非重刑而役者寒暑不释械系杖 
古以代肉刑也或犯非巨蠹而官吏生情捶以至死其皆免以配诸军自効民年八十以上及重疾有罪皆勿坐侍丁犯法原之俾终养肃宗即 
位诏官吏枉法犯赃者终身勿齿既而广平王俶克复东京百官受安禄山父子伪命者以六等定罪重者刑于市次赐自尽次重杖一百死次 
三等流贬独达奚珣及韦恒腰斩初史思明高秀岩自拔归命闻珣等被诛惧乃复叛去而三司用刑连年流贬相继河北叛人畏诛不降兵连 
不解肃宗后亦悔诏今后诸色律令杀人反逆奸盗及伪造十恶外自余烦冗一切删除临崩诏天下流人皆释之代宗常以至德以来用刑为 
戒即位五年府县等狱无重囚故时别敕决人捶无数有司言应决重杖之人令式先无分别京城知是蠹害决者多死外州见流岭南决不至 
死决有两种法开二门请详处分乃诏凡制敕与一顿杖者其数止四十至到与一顿及重杖一顿痛杖一顿者皆止六十并不至死德宗即位 
诏中书门下选理识通明官共删定律令格式条目又取至德以来制敕奏谳掇其可为法者编入条格而不名书建中时刑部侍郎班宏言谋 
反大逆及叛恶逆四者十恶之大犯者宜如律其余当斩绞刑者请决重杖一顿处死以代极法从之故时死罪皆先决杖其数或百或六十德 
宗以为既处极法重此伤残实所不忍诏今后罪至死者勿先决杖宪宗元和时命刑部侍郎许孟容等删天宝以后敕为开元格后敕刑部奏 
改律卷第八为鬬竞诏坐赃及他罪当赎者诸道委观察判官一人专勾当及时申报又诏刑部大理决断系囚过为淹迟是长奸幸今后大理 
检断不得过二十日刑部覆下不得过十日如刑部覆有异同寺司重断不得过十五日省司重复不得过七日其有狱情可疑须再三详审非 
限内可毕者即别状分析中书门下奏请常参官所举人如到任后刑罚冤滥及有赃犯者其荐举官削阶及停见任其诸司奏官属及有状论 
荐人如有赃犯过恶亦请具名奏闻量加殿罚从之诏两京及关内河南河东河北淮南山东西道州府除大逆及杀人外其余死罪并配流天 
德五城诸镇有妻儿者亦任自随又顷年配隶或非重辟便至远迁有司上陈又烦年限向后如有轻犯更不得配流五城 【按此诏河南志 
作山南山东西道志脱山字大逆杀人下志有铸钱造印若强盗持杖劫京兆界中及它盗赃踰三匹者二十二字妻儿志作父祖子孙考之原 
诏皆非今删】 先是天德流人与诸州异无归还之限刑部侍郎王播奏以七年放还为限着为定令凤翔节度使郑余庆等奏上详定格后敕 
诏刑部左侍郎许孟容蒋乂等删定复勒成三十卷刑部侍郎刘伯刍等考定之穆宗时每有司断大狱令中书舍人一人参酌而轻重之号参 
酌院其后大理少卿崔■〈木巳〉以为予夺系于人情而法官不得守其职宜废乃罢之又以御史中丞牛僧孺言立申奏程限大事大理寺 
限三十五日详断毕申刑部限三十日闻奏 【一状所犯十人已上断罪二十件已上为大事】 中事大理寺三十日刑部二十五日 【所 
犯六人所断罪十件已上为中事】 小事大理寺二十五日刑部二十日 【所犯五人所断罪十件己下为小事】 如元推节目不尽致令 
所司须更盘勘者元推官转选日量殿三选文宗太和中命尚书省郎官各删本司敕而丞与侍郎覆视中书门下参其可否而奏之为太和格 
后敕诏犯轻罪人除情状巨蠹法所难原者其它过误罪■〈儧，心代贝〉及寻常公事违犯不得鞭背开成中令刑部侍郎狄兼謩采开元 
二十六年以后至于开成制敕删其繁者为开成详定格故时窃盗无死所以原民情迫于饥寒也至武宗时诏窃盗赃满千钱者死又律己去 
任者公罪流己下勿论武宗以为公罪之条情有轻重苟涉欺诈岂得勿论乃诏向后公罪情状难恕者并不在勿论之限宣宗大中初诏持杖 
行劫并故杀人者勿论己伤未伤己死及生并以杀人法处分不在赦原之限欺冒老小以取财物者意欲杀伤偶得免者准此仍编如令格又 
诏攘窃之兴起于不足赃至一千便处极法轻人性命重彼财货既多杀伤且乖教化况非旧制须议改更乃准建中三年敕赃满三匹以上决 
杀不满者量事科决又敕刑部侍郎刘瑑等修大中刑法总要格后敕取贞观二年至大中五年杂敕二千一百六十五条分六百四十门订其 
轻重名曰大中刑法统类其后左卫率府仓曹参军张戣又集律令格敕条件相类者一千二百五十条分为一百二十门号曰刑律统类上之 
诏刑部颁行 【按刘琢之刑法统类止于杂敕张戣之刑律统类则律令格敕皆有之门类既殊条数亦异其为二书无疑新唐书刑志祗载 
张书而无刘书今增正】 又敕官吏犯赃及诸色取受但是全未发觉己前能经官陈首即准律文与减等如知事发己有萌肇虽未被追捕勘 
问亦在不许陈首之限法司断罪每脊杖一下折法杖十下臀杖二下折笞杖五下估绢结赃天下一例依上都以一千一百文九十为陌计赃 
绢一匹僖宗干符时又以法律去任勿论之条颇为侥幸敕今后州县官吏所犯诸罪五年之后去任勿论五年内同见任官例追收据事定例
　　（臣）等谨按有唐一代刑制论者皆痛恨武后之任酷吏此其说固然然未若天宝之为祸更烈也夫自武后开告密之门周兴来俊臣 
等纷纷罗织自宗室大臣至刺史郎将莫不被其毒害淫刑极矣然当时上则有狄仁杰魏元忠等为之辅弼下则有徐有功杜景俭等存其平 
恕周来之党又皆不久伏诛故唐祚复寍李林甫之奸甚于周来吉网罗钳甚于侯万其所诬陷数十百人如韦坚李邕等皆一时名臣而玄宗 
独畀林甫为宰辅任以终身使开元之治荡然无余其播迁也不亦宜哉肃宗目覩安史之乱宜存殷鉴而信任深刻之吏不异宣宗以故藩镇 
叛人兵连不解使非代宗济以仁恕天下其能少靖乎若夫文宗之时政由宦寺甘露之变李训郑注王涯舒元舆等悉腰斩族诛文宗心知其 
冤而不能救其事益无足论矣

　　△梁

　　梁太祖开平三年诏太常卿李燕等删定律令格式及律疏四年宰臣薛贻矩奏进请目为大梁新定律令格式凡五部一十帙共一百三 
卷诏颁行之

　　△后唐

　　后唐庄宗周光元年御史台奏本朝法书自朱温纂迎删改事条今见在三司收贮皆无旧本节目只定州敕库本朝法书具在请敕定州 
节度使速写副本进纳从之未几定州王都进纳唐朝格式律令凡二百八十六卷二年刑部尚书卢质奏纂集同光刑律统类凡一十三卷上 
之又敕应御史台河南府行台马步司左右军巡院见禁囚徒据罪轻重限十日内并须决遣申奏仍委诸道州府见禁囚徒速宜疏理不得淹 
停其有内外形势官员私事寄禁者务要绝止俾无冤滞三年敕在京及诸道州府所禁罪人如无大过速令疏决又诏诸司囚徒罪无轻重并 
宜各委本司据罪详断申奏轻者实时疏理重者候至秋分然后行法如事系军机颁行严令或谋逆恶或蓄奸邪或行杀劫人难于留滞并不 
在此限明宗天成中敕应天下州使系囚除大辟罪以上委所在长史速推勘决断不得旁追证对经过食宿之地除当死刑外并仰释放不许 
惩治大理寺少卿王郁奏请死罪囚近年全不覆奏乞敕在京决前日各一覆奏有凶逆犯令者亦许临时一覆奏诸州府乞别降敕指挥从之 
又诏诸府州官员如有善推疑狱及曾雪冤滥兼有异政者具姓名闻奏别加甄奖长兴中令凡关贼徒若因推勘而致死者有故以故杀论无 
故减一等如因拷决别增疾患候验分明如无他故虽辜内致死亦以减一等论又令赃罪条件或是监临或因公事凡取与若显涉货财并宜 
为赃罪其余不是监临不因公事不在此限又敕州县官僚能雪冤狱活人生命者许非时选仍加阶超资注官与转服色已着绯者与转兼官 
又诏自今后逐处官吏凡关推究速与剸裁如敢故纵依违遂成枉滥其元推官并当责罚其逐处观察使剌史别议朝典前濮州录事参军崔 
■〈王崇〉奏诸道狱囚恐不依法拷掠或不胜苦致毙翻以病闻请置病囚院敕委随处长史专切经心凡有病囚当时遣医人诊候疗治据 
所犯轻重决断并令五日一度差人洗刷枷匣又敕录六典法书分为二百四十卷自夏徂冬命御史台每日递转勘读其后又敕御史中丞龙 
敏等详定大中刑法统类末帝清泰初敕在京百司各于律令格式六典内录出本司事裁成卷轴或粉壁写在廨署本司官常宜省览以备顾 
问诸道州县亦有六曹内合行公事条件抄录粉壁官吏长宜观省其后以法书盗窃条量情量罪之文不定乃令赃一匹杖脊十八不满者仗 
十五不得财仗臀十五又天雄军节度使范廷光上言天成三年敕应山林羣盗害物残人者全家处置长兴四年敕父母兄弟妻女小儿一切 
不罪臣当管盗贼屡发葢因用法太宽今后捕盗权行重条诏曰凡盗贼劫掠乡村依长兴四年敕条处断攻劫城镇依天成二年敕处断三年 
御史中丞卢损等进清泰元年以前十一年内制敕可久远施行者凡三百九十四道编为三十卷其不中选者各令本司分闭不得行用诏付 
御史台颁行

　　△晋

　　晋高祖天福二年敕统类十二卷编敕三卷散敕七十六道令大理寺改正国号庙讳如或显系重轻须要详议别具奏闻八月敕今后或 
有系囚染疾者并令逐处军医看候于公廨钱内量支药价或事轻者仍许家人候看三年中书门下以天福元年十月敕唐明宗朝敕受法制 
仰所在遵行不得更易而明宗朝敕除清泰闲编集外尽己封鏁不行奏请将编集及封鏁前后敕文并请详定从之四年上详定编敕三百六 
