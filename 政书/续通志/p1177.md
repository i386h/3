<!-- { "loadSidebar": true } -->
　　邵雍字尧夫其先范阳人父古徙衡漳又徙共城雍年三十游河南葬其亲伊水上遂为河南人雍少时自雄其才慷慨欲树功名于书无 
所不读始为学即坚苦刻厉寒不炉暑不扇夜不就席者数年己而叹曰昔人尚友于古而吾独未及四方于是踰河汾涉淮汉周流齐鲁宋郑 
之墟久之幡然来归曰道在是矣遂不复出北海李之才摄共城令闻雍好学尝造其庐语以物理性命之学遂从之才受河图洛书宓羲八卦 
六十四卦图探赜索隐妙悟神契洞彻蕴奥汪洋浩博德其所自得者及其学益老德益邵玩心高明以观夫天地之运化阴阳之消长远而古 
今世变微而走飞草木之性情深造曲畅遂衍宓羲先天之旨著书十余万言行于世初至洛蓬荜环堵不庇风雨躬樵爨以事父母虽平居屡 
空而怡然有所甚乐人莫能窥也及执亲丧哀毁尽礼富弼司马光吕公着诸贤退居洛中雅敬雍恒相从游为市园宅雍岁时耕稼仅给衣食 
名其居曰安乐窝因自号曰安乐先生兴至辄哦诗自咏春秋时出游城中乘小车一人挽之惟意所适士大夫家识其车音争相迎候童孺厮 
隶皆欢相谓曰吾家先生至也不复称其姓字或留信宿乃去好事者别作屋如雍所居以候其至名曰行窝司马光兄事雍而二人纯德尤乡 
里所向慕每相饬曰毋为不善恐司马端明邵先生知士之道洛者有不之公府必之雍雍德气粹然望之知其贤然不事表暴不设防畛与人 
言乐道其善而隐其恶有就问学则答之未尝强以语人人无贵贱少长一接以诚故贤者悦其德不贤者服其化一时洛中人才特盛而忠厚 
之风闻天下熙宁行新法吏牵迫不可为或投劾去雍门生故友居州县者贻书访雍雍曰此贤者所当尽力之时新法固严能宽一分则民受 
一分赐矣投劾何益耶先是嘉佑间诏求遗逸留守王拱辰以雍应诏授将作监主簿复举逸士补颍州团练推官皆固辞乃受命竟称疾不之 
官熙宁十年卒赠秘书著作郎元佑中赐谥康节雍高明英迈而浑厚不见圭角是以清而不激和而不流人与交久益尊信之河南程颢初侍 
其父识雍论议终日退而叹曰尧夫内圣外王之学也雍知虑绝人遇事能前知程颐尝曰其心虚明自能知之当时学者因雍之前知谓雍于 
凡物声气之所感触辄以其动而推其变焉于是摭世事之已然者皆以雍言先之雍盖未必然也雍疾病司燛光张载程颢程颐晨夕候之将 
终其议丧葬事外庭雍皆能闻众人所言召子伯温谓曰诸君欲葬我近城地当从先茔尔既葬颢为铭墓称雍之道约一不杂就其所至可谓 
安且成矣所著书曰皇极经世观物内外篇渔樵问对诗曰伊川击壤集子伯温

　　邵伯温

　　 邵伯温

　　伯温字子文司马光等屈名位辈行与伯温为再世交故所闻日博而尤熟当世之务光入相尝欲荐伯温宋果而卒后以河南尹与部使 
者荐特授大名府助教调潞州长子县尉初蔡确之相也哲宗新立邢恕自襄州移河阳诟确谋造定策事及司马光子康诣阙恕召康诣河阳 
伯温谓康曰公休除丧未见君不宜枉道先见朋友康曰巳诺之伯温曰恕倾巧或以事要公休若从之必为异日悔康竟往恕果劝康作书称 
确以为他日全身保家计康恕同年登科第康遂作书如恕言恕盖以康为光子言确有定策功世必见信既而梁焘以谏议召恕亦要焘至河 
阳连日夜论确功不休且以康书为证焘不悦会吴处厚奏确诗谤朝政焘与刘安世共请诛确且论恕罪亦命康分析康始悔之康卒子植幼 
宣仁后悯之吕大防谓康素以伯温可托请以伯温为西京教授以教植伯温既至官则诲植曰温公之孙大谏之子贤愚在天下可畏也植闻 
之力学不懈卒有立绍圣初章惇为相惇尝事康节欲用伯温伯温不往会法当赴吏部铨程颐谓伯温曰石危子之行也伯温曰岂不欲见先 
公于地下耶至则先就部拟官而后见宰相惇论及康节之学曰嗟乎吾于先生不能卒业也伯温曰先君先天之学论天地万物未有不尽者 
其信也则人之仇怨反复者可忘矣时惇方兴党狱故以是动之惇悚然犹荐之于朝而伯温愿补郡县吏惇不悦遂得监永兴军铸钱监寺元 
佑诸贤方南迁士鲜访之者伯温见范祖禹于咸平见范纯仁于颍昌或为之恐不顾也会西边用兵复夏人故地从军者得累数阶伯温当行 
辄推同列秩满惇犹在相位伯温义不至京师从外台辟环庆路帅幕实避惇也徼宗即位以日食求言伯温上书累数千言大要欲复祖宗制 
度辨宣仁诬谤解元佑党锢分君子小人戒劳民用兵语极恳至宣仁太后之谤伯温既辨之又著书名辨诬后宗宁大观间以元符上书人分 
邪正等伯温在邪等中以此书也出监华州西岳庙久之知灵宝县徙芮城县主管永兴军辉州三白渠公事童贯为宣抚使士大夫争出其门 
伯温闻其来出他州避之除知果州请罢岁输泸南诸州绫绢丝缗数十万以宽民力除知兴元府遂宁府邠州皆不赴擢提点成都路刑狱贼 
史斌入汉利窥剑门伯温与成都帅臣卢法原合谋守剑门贼竟不能入蜀人德之除利路转运副使提举太平观绍兴四年卒初雍尝曰世行 
乱蜀安可避居及宣和末伯温载家使蜀故免于难伯温尝论元佑绍圣之政曰公卿大夫当知国体以蔡确奸邪投之死地何足惜然尝为宰 
相当以宰相待之范忠宣有文正余风知国体者也故欲薄确之罪言既不用退而行确词命然后求去君子用心也刘挚梁焘王岩叟刘安世 
忠直有余然后恶巳甚不知国体以贻后曰搢绅之祸不能无过也赵鼎少从伯温游及当相乞行追录始赠秘阁修撰尝表伯温墓曰以学行 
起元佑以名节居绍圣以言废于崇宁世以此三语尽伯温出处云著书有河南集闻见录皇极系述辨诬辨惑皇极经世序观物内外篇解三 
子溥博傅

　　钦定续通志卷五百四十二

　　●钦定续通志卷五百四十三　儒林传六

　　儒林传

　　宋 【四】

　　○宋四

　　刘绚　　　　李吁　　　　谢良佐　　游酢　　　　张绎　　　　苏昞　　尹焞　　　　杨时　　　　罗从彦　　李侗

　　刘绚
　　李吁
　　谢良佐
　　游酢
　　张绎
　　苏昞
　　尹焞
　　杨时
　　罗从彦
　　李侗

　　△刘绚

　　刘绚字质夫常山人以祖荫为寿安主簿迁长子令督公家逋赋不假鞭朴而集岁大旱府遣吏视伤所蠲纔什仁绚力争不得封还其揭 
请易之富弼叹曰真县令也元佑初韩维荐其经明行修为京兆府教授王岩叟朱光庭又荐为太学博士卒于官绚力学不倦最明于春秋程 
颢每为人言他人之学敏则有矣未易保也若绚者吾无疑焉 【按名臣言行录云绚自髫龀时即从二程受学天性孝弟乐善不为异端所 
惑谨附识】

　　△李吁

　　李吁字端伯洛阳人登进士第元佑中为秘书省校书郎卒程颐谓其才器可以大安及亡也祭之以文曰自子兄弟倡明道学能使学者 
视效而信从者吁与刘绚有焉

　　△谢良佐

　　谢良佐字显道寿春上蔡人与游酢吕大临杨时在程门号四先生登进士第 【按名臣言行录云授秦川教又尝为渑池令】 建中靖 
国初官京师召对忤旨去监西京竹木场以飞语坐系诏狱废为民良佐记问该赡对人称引前史至不差一字事有未彻则颡有泚与程颐别 
一年复往见问其所进曰但去得一矜字尔颐喜谓朱光庭曰是子力学切问而近思者也 【按名臣言行录云良佐平生未尝千人在书局 
亦不谒执政或劝之对曰彼安能陶铸我自有命在宋史不载谨附识】 所著论语说行于世

　　△游酢

　　游酢字定夫建州建阳人与兄醇以文行知名程颐见之京师谓其资可以进道程颢兴扶沟学招使肄业尽弃其学而学焉第进士调萧 
山尉 【按朱子撰祠堂记称酢筮仕之初县有疑狱十年不决酢摄邑一问得其情而释之精练如素宦者人服其明宋史不载谨附识】 近 
臣荐其贤召为太学录迁博士以奉亲不便求知河阳县范纯仁守颍昌府辟府教授纯仁入相复为博士签书齐州泉州判官晚得监察御史 
厯知汉阳军和舒濠三州卒 【按东都事略云酢所著有中庸义易说二南义语孟新解各一卷文集一卷】

　　△张绎

　　张绎字思叔河南寿安人家甚微年长未知学佣力于市出闻县官传呼声心慕之问人曰何以得此人曰此读书所致尔即发愤力学遂 
以文名预乡里计偕调科举之习不足为尝游僧舍见僧道楷将祝发从之时周行己官河南警之曰何为舍圣人之学而学佛异日程先生归 
可师也会程颐还自涪乃往受业颐赏其颖悟读孟子志士不忘在沟壑勇士不忘丧其元慨然若有得未及仕而卒颐尝言吾晚得二士谓绎 
与尹焞也

　　△苏昞

　　苏昞字季明武功人始学于张载而事二程卒业元佑末吕大忠荐之起布衣为太常博士坐元符上书入邪籍编管饶州卒

　　△尹焞

　　尹焞字彦明一字德充世为洛人曾祖仲宣七子二子有名长子源次子洙源生林官至虞部员外郎林生焞少师事程颐尝应举发策有 
诛元佑诸臣议焞曰噫尚可以千禄乎哉不对而出告颐曰焞不复应进士举矣颐曰子有母在焞归告其母陈母曰吾知汝以善养不知汝以 
禄养颐闻之曰贤哉母也焞于是终身不就举焞之从师与河南张绎同时绎以高识焞以笃行颐既殁焞聚徒洛中非弗丧问疾不出户士大 
夫宗仰之靖康初种师道荐焞德行可备劝讲召至京师不欲留赐号和靖处士梅执礼吕好问邵溥胡安国同荐之不报次年金人陷洛焞阖 
门被害啍死复苏门人舁置山谷中而免刘豫命伪帅赵斌以礼聘焞不从则以兵恐之焞自商州奔蜀至阆得程颐易传十卦于其门入吕稽 
中又得全本于其壻邢纯拜而受之绍兴四年止于涪涪颐读易地也辟三畏斋以居邦人不识其面侍读范冲举焞自代授左宣教郎充崇政 
殿说书以疾辞范冲奏给行资遣漕臣奉诏至涪亲遣六年始就道作文祭颐而后行先是崇宁以来禁锢元佑学术高宗渡江始召杨时寘从 
班召胡安国居给舍范仲朱震俱在讲席荐焞甚力既召而左司谏陈上辅上疏攻程氏之学乞加屏绝焞至九江上奏曰臣僚上言程颐之学 
惑乱天下焞实师颐垂二十年学之既专自信甚笃使焞滥列经筵其所敷绎不过闻于师者舍其所学则欺君父加以疾病衰耗不能支持遂 
留不进胡安国奉祠居衡阳上书言欲使学者蹈中庸师孔孟而禁不从程颐之学是入室而不由户朱震引疾告去时赵鼎去位张浚独相于 
是召安国俾以内祠兼侍读而上章荐焞言其拒刘豫之节且谓其所学所养有大过人者乞令江州守臣疾速津送至国门复以疾辞帝曰焞 
可谓恬退矣诏以秘书郎兼说书趣起之焞始就职八年除秘书少监未几力辞求去帝语参知政事刘大中曰焞未论所学渊源足为后进矜 
式班列得老成人亦是朝廷气象乃以焞直徽猷阁主管万寿观留侍经筵除太常少卿仍兼说书未几称疾在告除权礼部侍郎兼侍讲时金 
人遣张通古萧哲来议和焞上疏切谏又移书秦桧言若和议一成彼日益强我日益怠今之上策莫如自治自治之要内则进君子而远小人 
