<!-- { "loadSidebar": true } -->
乃微风帝欲活之帝怒罢为吏部尚书师道起贵冑深抑势贵亲党以远嫌而四海人物非所练悉署用多非其才时论讥之从征高丽摄中书 
令颇不称职改工部尚书复为大常卿卒赠吏部尚书并州都督陪葬昭陵谥曰懿子豫之尚巢刺王女寿春县主居母丧与永嘉公主乱炙主 
壻窦奉节所杀

　　△宇文士及 

　　宇文士及字仁人京兆长安人述子化及弟也开皇末以述勋封新城县公文帝奇之诏尚炀帝女南阳公主大业中为尚辇奉御从幸江 
都以父丧免起为鸿胪少卿化及谋弒逆以主壻忌之弗告 【按通鉴考异引蒲山公传言司马德戡弒炀帝之谋出于士及又引革命记言 
帝酝毒酒将杀百官南阳公主恐其夫死阴告之始谋害帝是炀帝之弒士及其祸始也然隋书帝纪及诸人传中并言谋出智及士及传又载 
智及遣庄桃树就第杀士及之事南阳公主传又有谋逆之日察君不预知之语则二书固未可尽信今并从本传而二书所云则从通鉴分注 
之】 已弒帝署为内史令橬位封为蜀王初士及为奉御高祖任殿中少监雅自款结及从化及至黎阳帝手书召之士及亦遣家僮间道走长 
安通殷勤且献金镮帝悦曰是将来矣化及兵日蹙士及劝归命不从乃与封伦诡求督饟济北俄而化及败遂与伦等来降帝阳责之士及谢 
备陈往款时士及女弟为昭仪有宠乃赦之日见亲礼授上仪同从秦王平宋金刚录功复隋旧封妻以寿光县主迁秦王府骠骑将军从讨王 
世充等进郢国公迁中书侍郎太宗即位拜中书令寻以本官检校凉州都督时突厥数入寇士及欲立威以镇边鄙每出入盛陈兵卫又喜折 
节下士或告其反讯无状召为殿中监以疾改蒲州刺史政尚宽简人皆宜之入为右卫大将军帝与语或至夜分遇休沐辄驰召然士及益自 
谨帝尝玩禁中树曰此嘉木也士及从旁美叹帝正色曰魏征常劝我远佞人不识佞人为谁乃今信然谢曰南衙羣臣面拆廷争陛下不得举 
手今臣卅在左右不少将顺虽贵为天子亦何聊帝意解又尝割肉以饼拭手帝屡目阳若不省徐啖之其机悟率类此别封一子新城县公久 
之复为殿中监卒赠左卫大将军凉州都督陪葬昭陵士及抚幼弟孤兄子以友睦称好周恤亲故然过自奉养服食必极丰侈有司谥曰恭黄 
门侍郎刘洎曰士及居家侈肆不可谓恭乃改曰纵

　　钦定续通志卷六百六

　　●钦定续通志卷六百七　贰臣传二

　　贰臣传 【二】 

　　五代

　　○五代 

　　张文蔚　　　杨涉　　　　张策　　赵光逢　　　薛贻矩　　　苏循【杜晓】　　段凝　　　　康延孝　　　冯道　　李 
琪　　　　郑珏　　袁象先　　刘昫　　　　卢文纪　　　姚顗　　李鏻　　　　和凝

　　张文蔚 
　　杨涉 
　　张策 
　　赵光逢 
　　薛贻矩 
　　苏循 【杜晓】  
　　段凝 
　　康延孝 
　　冯道 
　　李琪 
　　郑珏 
　　袁象先 
　　刘昫 
　　卢文纪 
　　姚顗 
　　李鏻 
　　和凝 

　　△张文蔚 

　　张文蔚字石华河闲人唐干符中举进士及第昭宗时为翰林学士承旨时天子微弱制度已隳文蔚制诏四方独守大体昭宗迁洛拜中 
书侍郎同中书门下平章事柳璨杀裴枢等蔓引朝士辄加诛杀缙绅皆不自保文蔚力讲解之多赖以全活太祖受禅文蔚为册礼使及即位 
乃以为相梁初制度皆文蔚所裁定文蔚居家亦孝悌开平二年卒赠右仆射

　　△杨涉 

　　杨涉祖收唐懿宗时宰相父严官至兵部侍郎涉举进士昭宗时为吏部尚书哀帝即位拜中书侍郎同中书门下平章事涉唐名家世守 
礼法而性特谨厚不幸遭末世拜相日与家人相对泣下谓其子凝式曰吾不能脱此纲罗祸将至矣必累尔等太祖受禅为押传国宝使拜门 
下侍郎同中书门下平章事在位三年无所施为罢为左仆射卒子凝式有文词善笔札厯事梁唐晋汉周常以心疾致仕 【按通鉴凝式谓 
父曰大人为唐宰相国家至此不可谓无过况手持玺绶与人虽保富贵奈千载何涉大骇为不宁者数日五代史补谓凝式恐事泄即日佯狂 
时谓之风子而考异又载周世宗实录凝式事梁未尝有疾同光初始以心疾罢天福初致仕在洛然则凝式之疾陶岳以为梁兴之初实录以 
为梁亡之后时事既殊乃心迥异考凝式既因后唐复兴惧而托疾则石晋革命之后更何所嫌善善从长故通鉴独取史补之说】 居洛阳官 
至太子太保

　　△张策 

　　张策字少逸河西炖煌人父同为唐容管经略使策少聪悟好学居洛阳敦化里浚井得古鼎铭曰魏黄初元年春二月匠吉千同以为奇 
策时年十三启曰汉建安二十五年曹公薨改元延康是岁十月文帝受禅又改黄初是黄初元年无二月也铭何谬邪同大惊异之策少好浮 
屠之说落发为僧居长安慈恩寺黄巢犯阙乃返初服奉父母避乱召拜广文馆博士邠州王行瑜辟观察支使梁太祖兼西镇辟郑滑支使以 
母丧解职服除入唐为膳部员外郎天复中为韩建华州判官许州掌书记建遣策聘于太祖太祖喜曰张夫子至矣遂留以为掌书记荐于朝 
累拜中书舍人翰林学士太祖受禅为押传国宝副使拜刑部侍郎同中书门下平章事迁中书侍郎以风恙罢为刑部尚书致仕卒

　　△赵光逢 

　　赵光逢字延吉父隐唐左仆射光逢以文行知名时人称其方直温润谓之玉界尺昭宗时为翰林学士承旨御史中丞以世乱弃官居洛 
阳柳璨为相与光逢有旧恩起为吏部侍郎太常卿太祖受禅为押金宝副使拜中书侍郎同中书门下平章事迁左仆射以太子太保致仕末 
帝即位起司空同中书门下平章事以司徒致仕唐天成中即其家拜太保封齐国公卒赠太傅

　　△薛贻矩 

　　薛贻矩字熙用河东闻喜人唐干符中举进士第厯兵部侍郎翰林学士承旨昭宗自岐还长安大诛宦者贻矩坐为中尉韩全诲等作画 
像赞左迁乃自结于梁太祖太祖言于朝拜吏部尚书迁御史大夫天佑三年太祖自长芦还军哀帝遣贻矩来劳贻矩以臣礼见太祖揖之升 
阶贻矩曰殿下功德及人三灵改卜皇帝方行舜禹之事臣安敢违乃称臣拜舞还遂趣哀帝逊位为押金宝使太祖即位拜中书侍郎同中书 
门下平章事累拜司空为相五年卒赠侍中

　　△苏循 【杜晓】  

　　苏循不知何许人为人巧佞阿谀寡廉耻事唐为礼部尚书时梁太祖已弒昭宗立哀帝唐旧臣多愤惋切齿循特传会梁以希进用梁太 
祖急于禅代欲邀九锡羣臣莫敢当其议独循倡言梁王功德天命所归宜即受禅明年太祖即位循为册礼副使循有子楷干宁中举进士及 
第昭宗遣学士陵扆覆落之楷常惭恨及昭宗遇弒唐政出于梁楷为起居郎与柳璨张廷范等相结因曰夫谥者所以易名而贵信也前有司 
谥先帝曰昭名实不称乃上疏驳议改谥昭宗皇帝曰恭灵庄闵皇帝庙号襄宗梁太祖已即位置酒玄德殿顾羣臣自陈德薄不足当天命皆 
诸公推戴之力唐旧臣杨涉张文蔚等皆惭惧俯伏不能对独循与张袆薛贻矩盛称梁王功德所以顺天应人者循父子自以附会梁得所托 
旦夕引首进用敬翔尤恶之谓太祖曰梁室新造宜得端士以厚风俗循父子皆无行不可立于新朝于是父子皆勒归田里依朱友谦于河中 
友谦叛梁降晋晋王将即位求唐故臣以备百官友谦遣循至魏州时梁未灭晋诸将相多不欲晋王即帝位晋王意虽锐大臣未有赞成其议 
者循始至望听事即拜谓之拜殿入谒舞蹈呼万岁称臣晋王大悦因以循为节度副使已而病卒即位赠左仆射楷同光中为尚书员外郎明 
宗即位大臣欲理其驳谥之罪以忧死当唐之亡也又有杜晓者字明远祖审权父让能皆为唐相王行瑜李茂贞犯京师昭宗杀让能以自解 
晓以父死无罪自废十余年屡辟不起或谓之曰吾子忍命杜氏岁时铺席祭其先人同匹庶乎晓乃为之起厯膳部郎中翰林学士太祖即位 
累拜中书侍郎同中书门下平章事友珪立迁礼部尚书集贤殿大学士袁象先等讨贼晓为乱兵所杀赠右仆射 【按张文蔚杨涉张策赵 
光逢薛贻矩苏循六人欧阳修五代史旧立唐六臣传五五代中独曰唐见六人者之心无唐也亦史家特笔也】 

　　△段凝 

　　段凝开封人初名明远后更名康末为渑池主簿弃官事梁太祖为军巡使性憸巧善窥迎人意又以其妹内太祖故亲信之常使监诸军 
为怀州刺史太祖北征过怀州凝献馈甚丰太祖大悦迁郑州刺史使监兵河上李振亟请罢之太祖曰凝未有罪振曰待其有罪则社稷亡矣 
终不罢 【按通鉴考异晋人取魏博然后与梁以河为境故常以大兵守之欧史以为太祖时事非也就使当时曾屯军河上亦未系社稷之 
安危况太祖时振言听计从均王时始疏斥此必均王时事云云但史既无年月确据通鉴亦止于梁代王彦章为招讨使时附见之今仍从欧 
史原文】 庄宗已下魏博与梁相拒河上梁以王彦章为招讨使凝为副时赵岩张汉杰等用事凝依附为奸彦章用奇计破唐德胜南城岩等 
匿彦章状悉归功于凝凝因纳金求代彦章末帝惑岩等言遂以凝为招讨使军于王村是时唐已下郓州凝乃自酸枣河河东注郓以隔绝唐 
军号护驾水庄宗自郓趋汴汴兵悉属凝京师无备乃遣张汉伦驰召凝于河上汉伦坠马不能进已而梁亡凝率精兵五万降唐庄宗赐以锦 
袍御马明日凝奏故梁奸人赵岩张汉杰等十余人侮弄权柄残害生灵请皆族之凝出入唐朝无媿色见唐将相若倡优因伶人景进纳赂刘 
皇后以求恩宠庄宗甚亲爱之赐姓名曰李绍钦以为泰宁军节度使居月余用库钱数十万有司请责其偿庄宗释之郭崇韬固请庄宗终释 
之庄宗遣李绍宏监诸将备契丹凝军瓦桥关谄事绍宏数荐凝可大用迁武胜军节度使赵在礼反绍宏请以凝招讨庄宗使条奏方略凝所 
谓偏裨皆其故党庄宗疑之乃止明宗即位勒归田里明年流辽州赐死

　　△康延孝 

　　康延孝代北人为太原军卒有罪亡命于梁末帝遣段凝军河上以延孝为左右先锋指挥使延孝见末帝任用羣小知其必亡乃以百骑 
奔唐拜博州刺史南面招讨指挥使庄宗问延孝梁事延孝具言末帝懦弱赵岩张汉杰用事段凝奸邪以入金多为大将王彦章骁将也遣汉 
杰监其军而制之小人进任而忠臣勇士皆见疏斥此必亡之势也庄宗又问梁计如何曰臣在梁时窃闻议以仲冬大举遣董璋以陕虢泽潞 
之众出石会以攻太原霍彦威以关西汝洛之兵掠邢洺以趋镇定王彦章以京师禁卫击郓州段凝以河上之军当陛下庄宗初闻延孝言梁 
必亡喜及闻其大举也惧曰其将何以御之延孝曰梁兵虽众分则无余臣请待其既分以铁骑五千自郓趋汴出不意捣其空虚不旬日天下 
定矣庄宗甚壮其言卒用延孝策自郓入汴凡八日而灭梁以功拜郑州防御使赐姓名曰李绍琛二年迁保义军节度使三年征蜀以延孝为 
先锋排阵斩斫使破凤州取固镇降兴州与王衍战三泉衍败走断吉柏江浮桥造舟以渡进取绵州衍复断绵江浮桥延孝与招抚使李岩乘 
