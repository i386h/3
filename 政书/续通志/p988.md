<!-- { "loadSidebar": true } -->
使肃至宋宋主一一如约立接国书还至泗州先遣都管赵王府长史图们富尼玛入奏世宗大喜欲以肃为执政左丞相良弼曰梁肃可相但 
使宋还即为之宋人自此轻我矣帝乃止久之为济南尹上疏曰刑罚世轻世重今取辽季之法徒一年者杖一百是一罪二刑也刑罚之重于 
斯为甚今太平日久有司犹用重典臣实痛之乞自今徒罪之人止令居作更不决杖不报未几致仕起复彰德军节度使召拜参知政事肃奏 
汉之羽林皆通孝经今之亲军即汉之羽林也臣乞每百户赐孝经一部使之教读庶知臣子之道帝曰善诏与护卫俱焉肃上疏论生财舒用 
八事一曰罢随司通事二曰罢酒税司句栏人三曰天水郡王远族可罢养济四曰裁减随司契丹吏员五曰罢榷醋以利与民六曰量减盐价 
使私盐不行民不犯法七曰随路酒税许折纳诸物八曰今岁大稔乞广籴粟麦使钱货流出帝曰赵氏养济一事乃国家美政不可罢其七事 
宰相详议以闻肃又论正员官被差权摄官有公罪及正员还任皆准去官勿论往往其人苟且不事其事乞于县令中留十人备差无差正员 
官帝曰自今权摄有公罪正员虽还而本职未替者勿以去官论之肃与宰相奏事既罢复跪而言曰四时畋猎虽古礼圣人亦以为戒陛下春 
秋高属时严寒法宫燕处亦足怡神愿为宗社自重帝曰朕诸子方壮使之习武故时一往尔肃又论盗贼不息请无禁兵器帝曰所在有兵器 
其利害如何肃曰他路则己中都一路上农夫听置之似乎无害帝曰朕将思之凡使宋者宋人致礼物大使金二百两银二千两副使半之币 
帛杂物称是及推排物力肃自以昔同平章事父博啰准备任使官都统杲克中京辽主西走留博啰督辎重已而被掠博啰自髠逃于山林子 
敬读书好学皇统闲特进伊喇因修辽史辟为椽属辽史成除同知辽州事本厅旧占民田州官岁取课数百贯地主以为例未尝辩子敬悉却 
之秩满郡人请留于行台省不许天德三年入为翰林修撰迁礼部郎中正隆元年诸将巡边诏子敬监战军帅以战获分状士子敬独不受及 
还海陵以子敬家贫不苟得甚嘉之凡同僚所取者皆没入于官迁翰林待制大定二年同修国史时斡罕余党散居诸明安穆昆中诏子敬往 
抚之令勿相害使还改秘书少监兼修起居注修史如故常召入讲论古今及时政利害或至夜半子敬有良马平章政事完颜元宜索之子敬 
以其为相也不与至是元宜乞致仕罢为东京子敬乃以此马赆行识者韪之迁右谏议大夫起居注如故帝幸西京州县官入见明安穆昆不 
得随班子敬奏军民一体合令明安穆昆随入见帝嘉维诏依子敬奏行之子敬言山后禁猎地太广有妨百姓耕垦帝用其言遂以四外猎地 
与民迁秘书监谏尝使宋所得礼物多而身为执政当为庶民率先乃自增物力六十余贯论者多之二十三年肃请老从之诏以其子汝翼为 
合门祗候二十八年薨谥正宪

　　△伊喇慥

　　伊喇慥本名伊德尔契丹伊啰勒部人通契丹汉字尚书省辟契丹令史摄知除擢右司都事正隆南伐兼领契丹汉字两司都事大定二 
年除真定尹入为侍御史母忧去官起复右司员外郎累官陈州防御使左丞相赫舍哩良弼致仕帝问谁可代卿者对曰伊喇慥清干忠正臣 
不及也遂召为太府监改刑部侍郎十九年为大理卿被诏典领更定制条慥取皇统旧制及海陵续降通类校定通其窒碍删其繁碎有例该 
而条不载者用例补之特阙者用律增之凡制律不该及疑不能参决者取旨画定凡特旨处分及权宜条例内有可常行者收为永格其余未 
可削去者别为一部凡一千一百九十余条为十二卷书奏诏颁行之摄御史大夫改御史中丞同修国史厯刑吏二部尚书改大兴尹复为西 
京留守改临洮尹卒

　　△伊喇子敬

　　伊喇子敬字同文本名鄂克多啰辽五院人曾祖巴格议起居如故帝将如凉陉子敬与右补阙钮祜禄额特埒左拾遗杨伯仁奏曰车驾 
至和尔和西北招讨司囿于行宫之内地矣乞迁之于界上以屏蔽环卫帝曰善诏尚书省曰招讨锡里库可徙界上治蕃部事都监萨巴仍于 
燕子城治明安穆昆事转签书枢密院事同修国史出为河中尹改兴中尹子敬女自懿州来兴中省谒遇盗途中剽掠其行李且尽既而还之 
谢曰我辈初不知为府尹家也尹有德于民尚忍侵犯邪徙咸平广宁尹二十一年致仕卒于家子敬尝使宋及受诸部进贡所受礼物皆散之 
亲旧及卒家无余财其子质宅以营葬事

　　钦定续通志卷四百三十

　　●钦定续通志卷四百三十一　列传二百三十一

　　列传

　　金 【九】

　　○金九

　　杨伯雄【伯渊】　　　张用直　　　　刘枢　　毛硕　　　　　李上达　　　　高德基　　完颜鄂博库　刘徽柔　　　　 
贾少冲【益】　　伊喇鄂尔多　珠勒根彦忠　　张九思　　高衎　　　　杨邦基　　　　丁暐仁　　曹望之　　　大怀贞　　 
　　卢孝俭　　李偲

　　杨伯雄
　　张用直
　　刘枢
　　毛硕
　　李上达
　　高德基
　　完颜鄂博库
　　刘徽柔
　　贾少冲
　　伊喇鄂尔多
　　珠勒根彦忠
　　张九思
　　高衎
　　杨邦基
　　丁暐仁
　　曹望之
　　大怀贞
　　卢孝俭
　　李偲

　　△杨伯雄

　　杨伯雄字希云真定藁城人皇统二年进士海陵留守中京其父邱行在幕府伯雄来省海陵深器之久之调韩州军事判官有二盗诈称 
贾贩实欲劫取伯雄伯雄执而诘之并获其党十余人一郡骇服迁应奉翰林文字是时海陵执政属使时至其第伯雄不往他日怪问之对曰 
君子受知于人当以礼进附丽奔走非素志也海陵篡立问治道何贵对曰贵静乙夜复问鬼神事伯雄曰汉文帝前席贾生不问百姓而问鬼 
神后世讥之陛下不以臣愚陋幸及天下大计鬼神之事未之学也固问乃曰臣家有书记人死复生或问冥官何以免罪答曰旧置一历白日 
所为暮夜书之无不可书者故复生耳海陵为之改容夏日与登瑞云楼纳凉命赋诗卒章云六月不知蒸郁到清凉会与万方同海陵忻然以 
示左右曰伯雄出语不忘规戒为人臣当如是矣海陵议征江南伯雄奏晋武平吴皆命将帅何劳亲总戎律不听仍落起居注不复召见大定 
初为少詹事兄子蟠为左赞善言听谏从时论荣之集古太子贤不肖为书号瑶山往鉴进之及进羽猎保成等箴皆见嘉纳六年帝幸西京欲 
因往凉陉避暑伯雄谏不听及至凉陉徼巡果有疏虞帝还谓近臣曰羣臣有干局者众矣如伯雄忠实皆莫及也十二年丞相石琚致仕举伯 
雄以代时论以为得人复权詹事知无不言匡救甚多凡官僚有诡随者人必称杨詹事以愧之寻除平阳尹先是张浩治平阳有惠政及是百 
姓称之曰前有张后有杨徙河中尹卒谥庄献弟伯杰伯仁族兄伯渊

　　杨伯渊

　　 杨伯渊

　　伯渊字宗之早孤事母以孝闻天会十四年赐进士知泰安军有惠政百姓刻石纪其事四迁山东东路转运使正隆末羣盗蠭起州郡往 
往罹害独济南赖伯渊保全大定三年致仕卒

　　△张用直

　　张用直临潢人少以学行称辽王宗干延置门下海陵与其兄充皆从之学天眷二年赐进士及第除礼部郎中海陵即位为太子詹事尝 
谓曰朕虽不能博通经史亦粗有所闻皆卿平昔辅导之力太子方就学宜善导之朕父子并受节学亦儒者之荣也为贺宋国正旦使卒于汴 
海陵深悼惜之养子始七岁特授武义将军

　　△刘枢

　　刘枢字居中通州三河人少以良家子从军屯河间同辈皆骑射独枢刻意经史登天眷二年进士调唐山主簿改飞狐令蔚州刺史恃功 
贪污怒枢无所奉摭以他事系狱将致之死会廉察使至得实守倅而下皆抵罪废录枢治状入优等躐迁奉直大夫张浩营建燕京宫室选枢 
分治工役迁尚书刑部员外郎鞫治太原尹图克坦额哷楚克反状旬日狱具大定间为中都路转运使卒于官

　　△毛硕

　　毛硕字仲权甘陵人宋末试弓马子弟硕中选调高阳阙路安抚司淮备差使厯河间尉兵马都监宗望军至硕以本部迎降齐国建由淮 
东路第一副将擢知滑州刘麟伐宋充行营中军统制军马天眷间厯汴京路山东西路兵马都监皇统元年权知拱州宋将张俊据亳州柘城 
酒监房人杰叛以应俊硕发兵讨之至柘城谕其耆老县人缚人杰以降硕召百姓慰安众皆感悦刻石纪其事四年真授拱州刺史元帅宗弼 
承制授武义将军改知曹州有书生投书于硕辞涉谤讪硕延之上座谢曰使硕常闻斯言庶乎寡过士论嘉之迁郑州防御使寻改通州天德 
二年充陕西路转运使硕奏陕右边荒种艺不过麻粟荞麦赋入甚薄市井交易惟川绢干姜商贾不通酒税又耗减请视汴京燕京例给交钞 
通行 【按食货志金初用辽宋旧钱贞元二年蔡松年始复钞引法遂制交钞与钱并用本传载硕之奏在天德间则交钞固不始于蔡松年 
也】 而巩会德顺道路多险盐引斤数太重请一引分作三四以从轻便朝廷皆从之秦州仓粟陈积百姓有支移者止就本州岛折纳其直公私 
便之改河东南路转运使上言顷者定立商酒课不量土产厚薄户口多寡及今昔物价之增耗一概理责之致监官被系失身破家折佣逃窜 
或奸吏盗有实钱而以赊券输官故河东积负至四百余万贯公私苦之请自今禁约酒官不得折准赊贷惟许收用实钱则官民俱便秩满除 
南京路都转运使大定六年致仕卒于家硕文雅好士性谨饬每见古人行事有益于时者常书置座古以为莅官之戒云

　　△李上达

　　李上达字达道曹州济阴人在宋时以荫补官累迁东平府司户参军达兰取东平上达降并给军须号称办治齐国建为吏部员外郎摄 
户部事刘豫行什一之法乐岁输多歉岁寡取之然收敛之时民不以实输官官亦不肯尽信于是告讦起而狱讼繁公私苦之上达论其弊豫 
改定为五等之制齐国废以河南与宋人上达随地入宋宗弼复取河南上达为同知大名尹按察陕西河南是时关陕蒲解汝蔡民饥上达辄 
以便宜发仓粟赈百姓累迁知山东西路转运使上达到官再期比旧增三十余万贯户部以其法颁之邻路上达长于吏事能治繁剧猾不能 
欺所至称之卒于官

　　△高德基

　　高德基字符履辽阳渤海人皇统二年登进士第六年为尚书省令史海陵为相专愎自用德基每与之详辨及篡位欲都燕京命德基摄 
燕京行台省都事累迁户部郎中正隆时营建南京宫室德基与李筹萧中一俱为营造提点转同知开封尹大定三年以察廉治状不善下迁 
同知北京路都转运使事是年秋土河泛滥水入京城德基遽命开长乐门疏入御沟以杀其势水不为害迁刑部侍郎七年改中都路都转运 
使九年转刑部尚书有犯罪当死者宰相欲从末减德基曰法无二门失出犹失入也不从及奏上帝是刑部议因论诸尚书曰自朕即位以来 
以政事与宰相争是非者德基一人而巳自今部上省三议不合即具以闻为宋主生日使及还宋人礼物外附进腊茶三千胯不亲封署德基 
