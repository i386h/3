<!-- { "loadSidebar": true } -->
之徽仁裕圣皇后至是皇后手授成宗彧以久任宪台乞迁他职不许曰卿若辞避其谁抗言哉大德元年彧又条陈台宪诸事皆见于施行于 
是彧居御史台久守正不阿人往往疾之遂以病力辞成宗谕之曰卿勉为朕少留二年加平章政事卒至大元年追封郑国公谥忠肃

　　△叶李

　　叶李字太白一字舜玉杭州人补京学生宋景定五年彗出于柳理宗下诏求直言是时世祖南伐驻师江上宋命贾似道领兵御之世祖 
班师鄂州围解似道自诡以为己功因复入相益骄肆自颛李与同舍生康棣而下八十三人伏阙上书攻似道似道大怒知书槀出于李嗾甚 
党临安尹刘良贵诬李僭用金饰斋扁窜漳州宋亡归隐当春山至元十四年世祖命姜卫行台江南且求遗逸以李姓名上初李攻似道书其 
末有前年之师适有天幸克成厥勋语世祖习闻之每拊掌称叹及是见其姓名大悦即授浙西道儒学提举二十三年征至京师召见披香殿 
询以治道安出李厯陈古帝王成败得失之由世祖首肯命五日一入议事时罢各道儒司李因奏曰臣钦覩先帝诏书当创业时军务繁伙尚 
招致士类今陛下混一区宇偃武修文政须作养人才以宏治道各道儒学提举及郡教授实风化所系不宜罢请复立提举司专提调学官课 
诸生讲明治道而上其成才者于太学以备录用凡儒户徭役乞一切蠲免可其奏纳颜判北边诏李庭出师讨之 【李庭传作从帝亲征】  
而将校多用国人或其亲昵立马相乡语辄释仗不战帝患之李密启曰兵贵奇不贵众彼既亲昵谁肯尽力臣请用汉军列前步战而联大车 
断其后以示死鬬帝用其谋谕将帅师果奏捷二十四年特拜御史中丞兼商议中书省事固辞许之因叩首谢曰臣今虽不居是职然御史台 
天子耳目常行事务可以呈省至若监察御史奏疏西南两台咨禀事关军国利及生民宜令便宜闻奏各许实封幸甚又曰宪臣以绳愆纠缪 
为职苟不自检于击搏何有其有贪惏败度之人宜付法司增条科罪以惩欺罔制曰可寻授尚书左丞赐大小车各一许乘小车入禁中仍给 
扶升殿始定至元钞法 【按辍耕录载叶李入京上书言时相事献至元钞样此样在宋时尝进呈请以代关子朝廷不能用故复献之世皇 
使用铸板云】 又请立太学一日从至柳林奏曰善政不可徒行人才不可骤进必训以德义摩以诗书使知古圣贤行事方略然后贤良辈出 
膏泽下流唐虞三代咸有冑学汉唐明主数幸辟雍匪为观美也乃荐周砥等十人为祭酒等官凡庙学规制条具以闻帝皆从之时帝欲徙江 
南宋宗室及大姓于北方李乘闲言宋巳归命其民安于田里今无故闻徙必将疑惧脱有奸人乘衅而起非国之利也帝悟事遂寝帝欲伐交 
趾召李入议李曰遐方远夷得之无益且山路险巘深入敌境万一蹉跌非所以威示远人也乃止二十五年进平章政事李复力辞许之于是 
僧格为尚书丞相颛国政李与之同事莫能匡正会僧格败事颇连及久之以疾得请南还扬州儒学正李淦上书言叶李本一黥徒受皇帝简 
知可为干载一遇而纔近天光即以举僧格为第一事人皆知僧格用羣小之罪而不知叶李举僧格之罪今虽罢相权刑戮未加天下往往窃 
议宜斩叶李以谢天下书闻帝矍然曰叶李廉介刚直朕所素知者宁有是耶召淦诣京师二十九年李还至临清帝复召为平章政事上表力 
辞未几卒李既卒而淦至诏以淦为江阴路教授以旌直言李前后被赐甚多而自奉甚佥尝戒其子曰吾世业儒甘贫约唯以忠义结主知汝 
曹其清慎自持勿增吾过指所赐物曰此终当还官也比卒悉表送官至正八年追封南阳郡公谥文简

　　△燕公楠

　　燕公楠字国材南康建昌人十岁能属文居父丧庐墓三年后以连帅辟五迁至通判赣州事至元二十二年召至上都奏对称旨世祖赐 
名赛音囊嘉特命参大政辞乞补外累除江淮行尚书省事江淮在宋为边陲故多闲田公楠请置两淮屯田劝导有方田日以垦 【按食货 
志元立洪泽南北三屯设万户府以统之事在元二十三年】 二十五年除大司农领八道劝农营田司事按行郡县劾江西营田使沙布鼎贪 
横罢之二十七年拜江淮行省参知政事僧格既败蠹政未尽去民不堪命公楠赴阙极陈其弊请更张以固国本世祖悦会欲易政府大臣以 
问公楠又问孰可为首相对曰天下人望所属莫若安图问其次曰鄂勒哲可明日拜鄂勒哲为丞相以公楠平章政事固辞改江浙行省参知 
政事三十年复为大司农得藏匿公私田六万九千八百六十二顷元贞元年进河南行省右丞厘正盐法民便之二年移湖广行省右丞转运 
司判官唐申家沅州豪横夺民田武昌县尹刘权杀主簿诬系其妻子悉正其罪五年召还卒

　　△马绍

　　马绍字子卿济州金乡人从上党张播学丞相安图人侍世祖奏言宜得儒士讲谕经史以资见闻平章张启元以绍应诏授左右司都事 
出知单州厯同知和州路总管府事至元十九年割隆兴为东宫分地皇太子选署总管召至京为刑部尚书二十四年分立尚书省擢拜参知 
政事时更印至元钞前信州三务提举杜璠言其非便僧格怒曰杜璠何人敢沮吾钞法耶欲当以重罪绍从容言曰国家导人使言言可采用 
之不可采亦不之罪今重罪蟠岂不与诏书违戾乎乃得免俄为尚书左丞亲王戍边其士卒有过支廪米者有司以闻帝欲究问加罪绍言方 
边庭用兵罪之惧失将士心所支踰数者当嗣年之数可也制可海都作乱其民来归者七十余万散居云朔闲僧格议徙之内地就食绍持不 
可僧格怒曰马左丞爱惜汉人欲令馁死此辈耶绍徐曰南土地燠北人居之虑生疾疫若恐馁死曷若计口给羊马之资俾还本土则未归者 
孰不欣慕言有异同丞相何以怒为宜取圣裁乃如绍言以闻帝曰马秀才言是也僧格集诸路总管三十人导之入见欲以趣办财赋之多寡 
为殿最帝曰财赋办集非民力困竭必不能然朕之府库岂少此哉绍退至省追录圣训付太史书之议增盐课绍独力争山东课不可增议增 
赋绍曰苟不节浮费虽重敛数悟亦不足也事遂寝都城种苜蓿地分给居民权势因取为己有以一区授绍绍不取僧格欲奏请赐之绍辞曰 
绍以非才居政府恒忧不能塞责讵敢徼非分之福以速罪戾僧格既败叹曰使吾早信马左丞之言必不至今日后检阅赂僧格籍独无绍名 
帝曰马左丞忠洁可尚改中书左丞居再岁移疾还家元贞初迁右丞行江浙省事大德三年移河南省明年卒

　　△姚燧

　　姚燧字端甫翰林学士承旨枢之从子也生三岁而孤枢隐居苏门谓燧蒙暗教督之甚急燧不能堪扬奂止之曰燧令器也长自有成尔 
何急为且许醮以女年十八受学许衡于时未尝为文视流辈所作惟见其不如古人心弗是也二十四始读韩退之文试习为人之谓有作者 
风稍于正于衡衡亦尝其辞且戒之曰文章固发闻士子之利器然先有能一世之名将何以应人之见役者哉至元七年衡以国子祭酒教贵 
冑奏召旧弟子十二人燧自太原驿致馆下初为秦王府文学未几兼提举陕西等路学校十二年以秦王命安辑甫蜀明年汉嘉新附入谕其 
民又奉命招王立于合州又明年抚循夔府凡三使蜀皆称职十七年除陕西汉中道提刑按察司副使录囚延安逮系诖误皆纵释之人服其 
明决调山南湖北道兴学振民孜孜如弗及元贞初以翰林学士总修世祖实录书成大德五年授江东廉访使移病太平至大元年仁宗居藩 
邸开宫师府燧年已七十遣正字吕洙如汉征四皓故事起燧炙太子宾客寻拜太子少傅武宗面谕燧燧拜辞谢曰昔臣伯父枢尝除是官尚 
不敢拜臣何敢受改翰林学士承旨知制诰兼修国史四年得告南归卒于家谥曰文燧先生苏门山时读通鉴纲目尝病国统散于逐年不能 
一览而得其离合之槩至告病江东着国统离合表年经而国纬之如史记诸表将附朱熹凡例后复取徽建二本校雠得三误焉序于表首燧 
之学有得于许衡由穷理致知反躬实践为世名儒为文闳肆该洽豪而不宕刚而不厉舂容盛大有西汉风当时孝子顺孙欲发挥其先德必 
得燧文始可传信时高丽沈阳王父子连姻帝室倾赀结朝臣一日欲求燧诗文靳不与至奉旨乃与之王赠谢币帛金玉名画五十篚燧实时 
分散诸属官及史胥侍从留金银付翰林院为公用器人问之燧曰彼藩邦小国唯以货利为重吾能轻之使知大朝不以是为意燧颇恃才轻 
视赵孟俯元明善辈所著有牧庵文集五十卷行于世子三埙圻城 【按辍耕录燧在中台时御史大夫谓曰天子以汝贤故擢居耳目之官 
今且岁余兴利除害事未有片言相及惟务举荐何耶曰某所荐百余人皆经世才并能上裨圣治则某之报效亦勤矣何屑屑兴利除害为本 
传不言燧为中台御史亦不详荐举事谨识】

　　△郭贯

　　郭贯字安道保定人以才行见推由中书掾调济南路经厯至元二十七年拜监察御史承诏分江北沿淮草地劾淮南宣慰使昂吉尔父 
子专权久不迁调蠹政害民状不报大德初改佥湖北道事言今四省军马以数万计征八百媳妇深入炎瘴不毛之地无益于国不听累迁河 
东廉访副使至大二年仁宗至五台山贯进见因问廉访使穆尔济达何以有善政左右对曰皆副使郭贯之教也厚赐之及即位除礼部尚书 
帝亲书其官阶以授有司皇庆二年出为淮西廉访使建言宜置常平仓考校各路农事延佑二年召拜中书参知政事五年除太子詹事贯言 
皇太子受金宝已三年宜行册礼又辅导之官早宜选置从之六年加太子宾客谒告还家至治元年复起为集贤大学士至顺二年卒封蔡国 
公谥文宪贯博学精于篆籕当世册宝碑额多出其手云

　　△瓜尔佳之奇

　　瓜尔佳之奇字士常其先出女真瓜尔佳部少孤舅氏携之至东平因受业于康晔授济宁教授大兵南伐辟授行省左右司都事时行省 
官与中书权臣有隙特遣使核其财用之奇职文书亦被按张弘范率其属诣使者言瓜尔佳都事素公清若少有侵渔弘范当与连坐会御史 
台立擢佥江南浙西道提刑按察司事至元十九年召为吏部郎中立陟降澄汰之法着为令二十一年迁左赞善大夫时裕宗为皇太子每进 
见必赐坐顾遇甚优有欲以均输法益国赋者虑提刑按察司挠其事请并入转运司诏集羣臣议之奇言按察司控制诸路发摘奸伏责任匪 
轻若使理财则心劳事冗将弥缝自救之不暇又安能绳纠他人哉并之弗便事遂寝又与谕德李谦条具时政十事上之皇太子一曰正心二 
曰睦亲三曰崇俭四曰几谏五曰戢兵六曰亲贤 【原史脱第七条无可据补姑仍其阙】 八曰尚友九曰定律十曰正名除翰林直学士改 
侍御史二十五年拜吏部尚书明年卒之奇虑精识审为政卓卓可称虽老于吏学者自以为不及而为文章尤简严有法多传于世

　　△刘赓

　　刘赓字熙载刑国公肃之孙也赓幼有文名至元十三年以荐者授国史院编修官累除监察御史时御史中丞崔彧好盛气待人他御史 
拜谒或平受之见赓则待以上客礼大德二年迁翰林直学士 【按续纲目大德二年秋七月大雨河决漂归德属县田庐禾稼诏遣御史刘 
