<!-- { "loadSidebar": true } -->
木从火从酉声】 之类皆谐声中之变体也其所谓母主声一类中如隹与■〈目目〉 【音句】 为瞿字瞿为鹰隼之视仍当以隹为母 
主义以■〈目目〉为子主声 【说文别立瞿部】 啬与丬 【即床字之省文】 为墙字墙取垣蔽之象仍当以啬为母主义以丬为子 
主声 【说文本无丬部】 非尽母主声也其所谓主声不主义一类中如尸与夷为■〈尸外夷内〉字■〈尸外夷内〉者踞也故亦得尸 
义包与夸为匏字匏者瓠也故亦得包义非尽主声不主义也若夫申与柬为■〈柬申〉字■〈师父，去帀〉与垂为■〈垂师，去帀〉 
字 【郑志在母主声一类中】 尸与匕为尼字委与鬼为魏字 【郑志在主声不主义一类中】 又当在子母同声之例者也至其所列 
声兼意一类中如礼 【说文示字训示神事也豊字训行礼之器也礼字训所以事神致福也葢豊为祭器本有事神之义故以示合之与谐 
声字之一主义一主声者不同也以示合豊为礼而礼字仍不离示字之原义与会意字之以彼合此各自为义者亦不同也故当为转注字以 
下祰祫禘诸字俱仿此】 祰祫禘之类多为转注字又不当以谐声例之矣

　　○假借六

　　示 【周伯琦曰古文作示即今旗字象飞斿之形借为神示字又借为昭示字神至切　按古人制字多本同而末异故凡后世言六书 
者究诸古文篆书之始多与今楷法不同辄以假借为言实则大辂椎输之指无字不然岂得皆以假借目之今择其实属义借者摘数条于此 
以发其凡其余根极篆籀不尽通于今文之用者槩省不载】  【周伯琦曰伤也从戈才声戈有伤害之义又借为语词隶作哉加口以 
别之】 干 【周伯琦曰干木之身也从木去其支象木干之形故十干之义取此又数竹木亦曰干犹言个也干楯干犯干求皆假借也俗又 
作竿】 讹 【讹言也徐锴曰今诗假借作讹】 省 【视也本作□从木从□周伯琦曰彻于目者省也隶作省假借作禁省简省字作景 
切】 雇 【周伯琦曰农桑候鸟通作扈假借作雇庸字】 难 【本作□鸟也从鸟■〈难，去隹〉声或从隹作难徐锴曰今借为难易 
之难】 焉 【鸟黄色象形假借为语助】 于 【周伯琦曰古乌字孝鸟也借为乌乎字又借为语词既为借义所专后世复作乌字以别 
之】 兹 【黑也春秋传何故使吾水兹徐锴曰借为慈此也】 胪 【周伯琦曰胪皮也从月卢声假借作传也陈也】 猒 【周伯琦曰 
饱也借为厌斁之厌】 弟 【韦束之次第也从韦省指事也周伯琦曰因声借为兄弟字又借为岂弟子】 某 【周伯琦曰酸果也古梅 
字从木甘会意也又莫厚切凡不知名者皆言某后人借用也】 财 【人所宝也假借为仅能意又纔字徐锴曰仅能如此是纔能如此则纔 
才裁皆财借为如字才始词也本借无正字】 ■〈襄阝〉 【南阳■〈襄阝〉县从邑襄声徐锴曰即秦穰侯魏冉所封假借字也】 ■ 
〈羽阝〉 【南阳舞阴亭名从邑羽声徐锴曰按汉书艺文志有别栩阳亭赋■〈羽阝〉之假借也】 ■〈黹〈虍外旦内〉〉 【合五 
采鲜色也从黹虘声徐锴曰今诗衣裳楚楚作楚假借也】 伸 【屈伸徐锴曰周易假借作信】 朢 【月满也与日相望徐锴曰假借作 
望今经典通作望】 顷 【周伯琦曰头不正也从反人从页首也借为俄顷字】 ■〈干，毛代木〉 【兽豪从毛倝声徐锴曰翰林之 
翰皆当作■〈干，毛代木〉羽翰则作翰古多假借】 ■〈尸外〈彳厯〉〉 【履下从履省厯声徐锴曰按周礼注繶者以采丝砾履之 
下臣以为履墙下连底处采丝编刺之厯厯然假借作砾】 般 【周伯琦曰旋辟也从舟从殳楫属令周旋者也假借作般乐般数】 □ 【 
尽酒从欠□声徐锴按史记郭解姊子与人饮使之□作醮字假借也子妙反】 颠 【木顶也从页真声本作槙徐锴曰按槙树杪也假借作 
颠仆字】 顉 【低头也从页金声春秋传迎于门顉之而已徐锴曰点头以应也今左传作颔假借也】 须 【周伯琦曰面毛也页首也 
借为所须字】 ■〈髟上次下〉 【用梳比也从髟次声徐锴曰此即周礼所谓次今作次假借也】 厝 【厉石也从厂昔声诗曰他山 
之石可以为厝徐锴曰今诗假借错字孝经又借为措字操各反】 倏 【走也从犬攸声读若叔徐锴曰倏忽也张衡赋儵眩眩兮返常闾假 
借作儵】 能 【周伯琦曰熊属足以鹿坚中象形借为贤能字又借为乃代切坚忍也别作耐】 频 【周伯琦曰眉目之交也借为频数 
字别作颦嚬】 非 【周伯琦曰象鸟翼奋起形借为是非字】 渝 【周伯琦曰水名假借为变也】 威 【姑也从女戌声汉律妇告威 
姑徐锴曰今借为威权字】 率 【周伯琦曰劣戌切大索也上下两端绞索之形中象索旁象麻枲之余假借为率循字朔律切】 虽 【 
周伯琦曰虽虫名似蜥蜴而大借为设两辞之虽字】 略 【包希鲁曰经略土地也假借为聊且大略之字】 录 【金色也从金彔声徐 
锴曰假借为领录字】 矜 【周伯琦曰矛柄也借为矜伐矜怜矜持之字】 臾 【周伯琦曰束缚捽抴为臾从□从乙□束缚也乙屈也 
假借为须臾字】 尊 【周伯琦曰盛酒器也从酋□奉之也借为尊卑字】
　　汉许慎曰假借者本无其字依声托事令长是也
　　晋卫恒曰假借令长是也数言同字其声虽异文意一也
　　唐贾公彦曰假借者令长之类是也一字两用故曰假借也
　　南唐徐锴曰假借第六五者不足则假借之古人简易之意也出令 【去声】 所以使令 【平声】 或长 【平声】 于德或长  
【上声】 于年皆可为长故因而假之若依在体为衣巾车为巾之类也此圣人制字之大伦而中古之后师有愚智学有才拙智者据义而 
借令长之类是也浅者远而假之若山海经以俊为舜列子以进为尽也又有本文巳没假借独行若春秋莅盟本宜作■〈立隶〉今则为莅 
省者减■〈女省〉之字本当从女今之■〈女省〉字世所不行
　　宋张有曰假借者本非己有因他所授而借其声义者也如亦非西朋之类
　　（臣）等谨按亦 【古文作□篆文作□】 字即古腋字象人之臂腋也后乃借为语词非 【古文作□篆文作□】 字取鸟飞下 
翅因借为是非之非西 【古文作□篆文作□】 字象鸟在巢上因借为东西之西朋 【古文作□】 字即古凤字象形后乃借为朋字 
此皆同声借义为假借之一类张有于假借之中既分转声别义者为转注故但以同声别义者为假借与说文令长之说不合以下赵古则王 
应电杨慎朱谋■〈土韦〉吴元满诸家之说皆与张氏同
　　元戴侗曰何谓假借本无正文假借以为用博之为博奕尔之为尔汝辞助之类是也
　　（臣）等谨按戴侗之论转注本不主转声之说至其论假借则不取令长之转声而别取博尔之同声者为例亦同张有之说
　　杨桓曰假借者何本分之所无而适须其必用乃托取他之所有以权我之用之谓也葢文字之蕴凡言语之声义固有难为形貌者故象 
形会意指事转注形声五者既皆不足形貌以成字故必借其同近而用之使人因其声义以应其用亦足以因彼而明此也故谓之假借
　　又曰假借者承形声不足而作也取彼之所有济我之所无之谓也六书之假借犹五行之器用焉其体一十有四曰声义兼借曰借声不 
借义曰借义不借声曰借谐声兼义曰借谐声曰借近声兼义曰借近声曰借谐近声兼义曰借谐近声曰因借而借曰因省而借曰借同形曰 
借同体曰借而复借
　　（臣）等谨按杨桓所分假借十四类其取意多与郑志之十二类相同而其称名互异大指不越郑志所谓有义之假借无义之假借二 
者而巳
　　刘泰曰假借者其声义于上五者俱不能详故取一字两用以足之也如去取之类去往也借为上声除去字取善听也借为取舍字
　　周伯琦曰因音义而假借焉令长是也
　　明赵古则曰假借之所以别有五而生有三曰因义之借曰无义之借曰因借而借曰同音并义不为假借曰转注而假借此五者假借之 
所以别也因义之借者如初本裁衣之始而借为凡物之始状本犬出之形而借为凡物之形是也无义之借者如易本蜥易之易而借为变易 
之易财本货财之财而借为财成之财是也因借而借者如商本商度之商既借为宫商之商又借为商贾之商 【商贾之商本作商从贝与 
宫商之商别】 之本之 【说文之字训出也象艹过屮枝茎益大】 艹之之既借为之往之之又借为语词之之是也是谓托生同音并义 
不为假借者如台说之台 【同怡】 即台我之台皆得从口而为义从■〈官，去宀〉而为声壬儋之壬 【同任】 既象治任之形壬 
娠之壬 【同妊】 亦象怀壬之形是也是谓反生转注而假借者如顷本□ 【音侧】 顷之顷 【平声同倾】 转为顷刻之顷 【上 
声】 因顷刻之声而借为顷亩之顷过本过踰之过 【平声】 转为既踰曰过之过 【去声】 因既踰曰过之声而借为过失之过是也 
是谓兼生假借之旨不明于世以至书然燎之然更加火州渚之州复加水果字有艹须字有髟如此之类何可枚举尚奚论丁寍之类不用口 
车渠马■〈巛上凶下〉之类不须石哉
　　（臣）等谨按赵古则所分假借五类中所谓因义之借无义之借因借而借及同音并义不为假借四者皆假借中之同声者也所谓转 
注而假借乃假借中之转声者也二者皆假借之正义惟是赵古则之论转注本主张有转声之说而复以转声者入之假借未免自相矛盾即 
如顷侧之顷 【平声】 又为顷亩之顷 【上声】 过踰之过 【平声】 又为过失之过 【去声】 赵氏属之假借者也至于长短 
之长 【平声】 又为年长之长 【上声】 行止之行 【平声】 又为德行之行 【去声】 与顷过等字并无分别何以又属之转 
注乎是赵氏之说本无定见要而言之所论假借则是而所论转注则非也
　　王应电曰声之不足也一声而或兼数义不能义为之制字也有一字而借为数义故曰假借
　　杨慎曰假借借义不借音如兵甲之甲借为天干之甲鱼肠之乙借为天干之乙义虽借而音不变故曰假借转注转音而注义如敦本敦 
大之敦既转音顿而为尔雅敦□之敦又转音对而为周礼玉敦之敦所谓一字数音也假借如假物于邻或宋或吴各从主人转注如注水行 
地为浦为溆各有名字矣是奚可同哉
　　（臣）等谨按杨慎以借音者为转注故但以借义者为假借亦与说文不合
　　朱谋■〈土韦〉曰假借因义理相通而该括同异甲乙子丑之类
　　张泣曰假借谓本无其事因字声意而借用之也如能豪兽也今借为贤能英豪之类此声借也如内外之内 【去声】 作收内 【入 
声同纳】 之内伯仲之伯 【入声】 作王伯 【去声同霸】 之伯有恶 【入声】 而可恶 【去声】 有好 【上声】 而可好  
