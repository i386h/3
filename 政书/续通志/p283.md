<!-- { "loadSidebar": true } -->
七事六品以下银鱼袋佩其玺印自太宗会同九年伐晋末帝表上传国宝一金印三其御前宝金铸文曰御前之宝以印臣僚宣命诏书玉文 
曰书诏之宝凡书诏批答用之又有契丹宝授契丹册仪符宝郎捧宝置御坐东皇太子亦有宝其制未详凡诸臣之印吏部兵部枢密院诸行 
军部署中书省诸行宫都部署印并银铸余内外百官皆以铜
　　金制天子礼服玉具剑佩绶乘舆服大绶小绶间施三玉环白玉双佩玉钩■〈角枼〉衮服佩绶同用镇圭大圭皇大子礼服亦有瑜玉 
双佩四采绶玉环执桓圭朝服则加玉带双鱼袋臣下朝服正一品佩剑玉环绶玉珠佩二品以下不佩剑玉环绶并同四品银环绶珠佩御史 
中丞青荷莲绶正五品以下铜环绶银珠佩监察御史青绶凡公服皆加襕带皇太子玉带佩玉双鱼袋亲王佩玉鱼一品至四品金鱼五品服 
紫者金鱼服绯者银鱼符印悉掌于礼部其宝玺熙宗皇统五年始铸金御前之宝一书诏之宝一世宗大定十八年制大金受命宝以大金受 
命万世之宝为文二十三年制宣命之宝金玉各一又太子之宝世宗大定二十四年铸金宝文曰监国其百官印三师三公亲王尚书并金印 
一品二品金镀银印三品以下并同印
　　元天子冕服则有玉佩珩琚瑀冲牙各一璜二玉环三玉镇圭长一尺二寸皇太子衮服亦有玉佩三献官及司徒大礼使祭服有红组金 
绶绅玉佩助奠以下诸执事有织金绶绅铜佩其玺印天子之宝有八一曰受命宝二曰传国宝三曰天子之宝四曰皇帝之宝五曰天子行宝 
六曰皇帝行宝七曰天子信宝八曰皇帝信宝世祖至元元年制玉玺大小十诸臣唯中书令左右丞相大宗正府扎尔固齐用银印
　　明天子衮冕则有玉佩大绶六采小绶三色施玉环玉圭三一长尺二寸刻山四象四镇之山服衮冕时用之一长如冕服之圭有脊服皮 
弁时用之一视镇圭差小剡上方下服武弁时用之皮弁服用白玉佩玉钩■〈角枼〉皇太子冠服初用五采绶后更定大绶四采小绶三采 
施玉环金钩■〈角枼〉玉佩玉圭长九寸五分亲王冠服制如东宫惟圭长九寸二分亲王世子佩白玉元组绶施玉环圭长九寸郡王冠服 
佩绶玉圭与亲王世子同郡王长子锦鸡绶玉佩其文武官朝服一品二品三品佩玉四采绶一品施玉环二品施犀环三品施金环四品以下 
佩药玉明初宝玺十七其大者曰皇帝奉天之宝曰皇帝之宝曰皇帝行宝曰皇帝信宝曰天子之宝曰天子行宝曰天子信宝曰制诰之宝曰 
敕命之宝曰广运之宝曰皇帝尊亲之宝曰皇帝亲亲之宝曰敬天勤民之宝此外又有御前之宝表章经史之宝及钦文之玺成祖又制皇帝 
亲亲之宝皇帝奉天之宝诰命之宝敕命之宝大明受命之宝巡狩天下之宝垂训之宝命德之宝讨罪安民之宝敕正万民之宝皆系尚宝司 
堂之皇太子宝周尺方五寸九分厚一寸七分用金龟纽篆书皇太子宝亲王宝与皇太子同其宝亦用龟纽依周尺方五寸二分厚一寸五分 
文曰某王之宝郡王镀金银印其百官印信正一品银印三台方三寸四分厚一寸六分部都察院并在外各都司俱正二品银印方三寸二分 
厚八分其余正二品从二品银印二台方三寸一分厚七分唯衍圣公以正二品三台银印则景帝景泰三年赐也顺天应天二府印方二寸九 
分厚六分俱正三品银印其余则皆铜印其方自二寸九分至一寸九分各依其品差降百官唯文渊阁银印直纽玉箸篆文武臣受重寄者征 
西镇朔平蛮诸将军银印虎纽方三寸三分厚九分柳叶篆文其它文武大臣有领敕而权重者或给以铜关防直纽唯监察御史每道铸二印 
文曰绳愆纠缪守院御史掌其一其一藏内府有事则受以出复命则纳之

　　钦定续通志卷一百二十三

　　●钦定续通志卷一百二十四

　　器服略 【三】

　　天子车辂
　　皇太后皇后车辂
　　皇太子皇子车辂
　　公卿大夫等车辂
　　主妃命妇等车
　　辇舆

　　○天子车辂

　　（臣）等谨按郑志本门列天子车辂标题考下首列五辂次各车于厯朝之制度綦详乃其标题接行复出五辂字样似与各标题未为 
画一今并删去
　　宋神宗元丰中置局造辂而五辂副辂多仍唐旧徽宗政和三年议礼局更上皇帝车辂之制诏颁行玉辂箱上置平盘黄屋饰以金涂银 
山花叶及翟羽青丝络带■〈纟畏〉带铜佩银穗球四角句阑青画轮辕前辕三并加金涂银螭首横辕施银立凤十二左建太常十有二旒 
右载闟戟驾青马六马饰鵰羽鞶缨青织屉锦包尾踏路马二在辂前凡大祭祀乘之金辂赤质以金饰诸末建大旗驾赤马六凡玉辂之饰以 
青者金辂以绯象辂浅黄质以象饰诸末建大赤驾赭白六凡金辂之饰以青者象辂以银褐革辂黄质挽之以革建大白驾騧马六凡象辂之 
饰以青者革辂以黄木辂黑质建大麾驾黑骝六凡革辂之饰以青者革辂以皂凡玉辂用金涂银装者象辂革辂木辂及五副辂并金涂铜装 
高宗绍兴后再制玉辂青色饰以玉缀垂玉佩遇雨则覆油黄缯轼有牌镂曰玉辂以玉篆之左建太常右建龙旗驾青马六驾士二百三十二 
人金辂黄色饰以金涂银建大旗九斿驾黄马六驾士一百五十四人象辂朱色饰以象及金涂铜建大赤七斿驾赤马六驾士一百五十四人 
革辂浅黄白色饰以金涂铜建大白六斿驾黄白马六驾士一百五十四人木辂黑色饰以金涂铜建大麾四斿驾黑马六驾士一百五十四人 
其五辂驾士服色并各随其辂
　　辽太宗会同元年晋使冯道刘煦等备车辂法物上皇帝皇太后尊号册礼自此有天子车服五辂其玉辂祀天地享宗庙朝贺纳后用之 
青质玉饰黄屋左纛十二銮在衡二铃在轼龙辀左建旗十二斿驾苍龙金■〈椶，去木〉镂锡鞶缨十二就金辂飨射祀还饮至用之赤质 
金饰余如玉辂色从其质驾赤骝象辂行道用之黄质象饰驾黄骝革辂巡狩武事用之白质革鞔驾白翰木辂田猎用之黑质漆饰驾黑骆 【 
按契丹旧俗有毡车大车妇人乘马亦有小车贵者加之华饰会同中始制天子车服其国舆旧制仍参用之】
　　金制五辂玉辂金辂制阙象辂黄质金涂银装以象饰诸末轮衣以银褐建大赤革辂黄质鞔之以革金涂铜装轮衣以黄建大白木辂黑 
质漆之轮衣以皂建大麾元制五辂玉辂青质金装饰以玉轮衣络带色从其质左建太常旗十有二斿右建闟戟一九斿辂马诞马并青色驾 
士平巾大袖并青绘纻丝为之金辂赤质金装饰以金涂鍮石余如玉辂色从其质辂马诞马并赤色驾士平巾大袖并绯绣纻丝为之象辂黄 
质金装饰以描金象牙辂马诞马并黄色驾士平巾大袖并黄绣纻丝为之革辂白质金装饰以描金白檀辂马诞马并白色驾士平巾大袖皆 
白绣纻丝为之木辂黑质金装饰以描金紫檀辂马诞马并黑色驾士平巾大袖皆紫绣纻丝为之
　　明永乐三年定卤簿大驾有大辂玉辂大辂高一丈三尺九寸五分广八尺二寸五分辂座平盘前后车棂并雁翅及四垂如意滴珠板辕 
轮轴辐皆红髹辂亭四柱前左右有门俱用云龙饰绘五采云冒以黄绮谓之黄屋左右转角阑干后树太常旗二以黄线罗为之皆有十二斿 
每斿内外绣升龙一左旗腰绣日月北斗右旗腰绣黻字缀金铜铃二垂红缨十二卫以黄绢幰衣以二象驾之玉辂亦驾以二象制如大辂
　　（臣）等谨按郑志五辂之后继以副车即副辂也今考唐以后惟宋有五副辂自辽及明五辂或多不备亦无副辂云
　　耕根车 【宋制耕根车青质葢三层余如五辂之副驾六青马驾士四十人南渡后改用七十五人亲祠具大驾法驾卤簿并列于仗内 
若耕耤则乘之辽耕根车青质葢三重余如玉辂耕耤用之金耕根车亦青质制如玉辂而无玉饰明嘉靖十年帝将耕耤田诏造耕根车礼官 
上言考明集礼耕耤用宋制乘玉辂以耕根车载耒耜同行今考仪注顺天府官奉耒耜及穜稑种置彩舆先于祭前二日而出今用耕根车以 
载耒耜宜令造车于祭祀日早进呈置耒耜先玉辂以行第稽诸礼书祇有图式而无高广尺寸宜依今制车式差小通用青质从之】
　　明远车 【宋明远车即古四望车驾以牛太祖干德元年改用四马赤质制如屋重櫩句阑上有金龙四角垂铜铎上层四面垂帘下层 
周以花板三辕驾士四十人服绣对凤衣辽明远车亦名四望车金饰青油纁朱里通幰驾牛金明远车制如屋锐顶重檐句阑顶上有金四角 
垂铎上层四面垂帘下层周以花板三辕】
　　进贤车 【宋制进贤车即古安车太祖干德元年改赤质两壁纱窗擎耳匮一辕绯幰衣络带门帘皆绣凤红丝网中设朱漆床香案紫 
绫案衣绯缯里挽索朱漆行马驾四马驾士二十有四人辽进贤车亦名安车金饰重舆曲壁八鸾在衡紫油纁朱里幰朱丝络网驾赤骝朱鞶 
缨金进贤车赤质如革车绯纶衣络带门帘画凤上设朱漆床香案紫绫衣一辕】
　　羊车 【宋制羊车即古辇车亦为画轮车驾以二小马赤质两壁画龟文金凤翅绯幰衣络带门帘皆绣瑞羊童子十八人辽羊车赤质 
两壁龟文凤翅绯幰络带门帘皆绣瑞羊画轮驾以牛童子十八人服绣瑞羊挽之金羊车赤质两壁油画龟文金凤翅幰衣络带并绣瑞羊二 
辕】
　　指南车 【宋指南亦名司南车赤质两箱画青龙白虎四面花鸟重台句阑镂拱四角垂香囊上有仙人车虽转而手常南指一辕凤首 
四马驾士十八人太宗雍熙四年增为三十人】
　　记里鼓车 【宋制记里鼓车一名大章车赤质四面画花鸟重台句阑镂拱行一里则上层木人击鼓行十里则次层木人击镯一辕凤 
首驾四马驾士十八人太宗雍熙四年增为三十人】
　　鸾旗车 【宋制鸾旗车赤质曲壁一辕上载赤旗绣鸾鸟驾四马驾士十八人】
　　崇德车 【宋制崇德车本秦辟恶车上有桃弧棘矢所以禳除不祥太祖干德元年改赤质周施花板四角刻辟恶兽中载黄旗亦绣此 
兽太卜署令一人在车中执旗驾四马驾士十八人】
　　皮轩车 【宋制皮轩车冒以虎皮为轩赤质曲壁上有柱贯五轮相重画虎文驾四马驾士十八人金皮轩车赤质上有漆柱贯五轮相 
重画虎文一辕】
　　黄钺车 【宋制黄钺车赤质曲壁中设金钺一锦囊绸扛左武卫队正一人在车中执钺驾二马驾士十五人】
　　豹尾车 【宋豹尾车制同黄钺车上载朱漆竿首缀豹尾右武卫队正一人执之驾二马驾士十五人】
　　属车 【宋制属车一曰副车一曰贰车一曰左车黑质两箱軬装前有曲阑金铜饰上施紫通幰络带门帘皆绣云鹤紫丝网帉錔每乘 
驾二牛驾士十人】
　　五车 【宋制卤簿有青旌车赤质曲壁中载青旌以绛帛为之画青鸟于其上鸣鸢车赤质曲壁中载鸣鸢旌以绛帛为之画鸣鸢于其 
上飞鸿车赤质曲壁中载飞鸿旌以绛帛为之画飞鸿于其上虎皮车赤质曲壁中载虎皮旌以绛帛为之缘以赤画虎皮于其上貔貅车赤质 
曲壁中载貔貅旌以绛帛为之缘以赤画貔貅于其上其辕皆一】
　　凉车 【宋制凉车赤质金涂银装龙凤五采明金织以红黄藤油壁绯丝绦龙头梅红罗褥银螭头穗球云朵踏头莲花座雁钩火珠门 
