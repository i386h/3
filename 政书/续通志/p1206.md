<!-- { "loadSidebar": true } -->
外郎开封三司户部判官景德中以纯谨代戚维为曲国公元俨府翊善迁部官员外郎充记室参军进兵部郎中出知河中府转太常少卿将 
作监卒

　　△尹拙

　　尹拙颍州汝阴人梁贞明五年举三史调补下邑主簿摄本镇馆驿巡官仕后唐至检校虞部郎中忠武军掌书记晋天福时诏与张昭等 
同修唐史累迁左司员外郎汉初为司马郎中弘文馆直学士周显德初拜检校右散骑常侍国子祭酒通判太常礼院事与张昭同修唐应顺 
清泰及周祖实录又与昭及田敏同详定经典释文宋初改检校工部尚书太子詹事判太府寺迁秘书监判大理寺干德六年告老以本官致 
仕拙性纯谨博通经史周世宗北征命翰林学士为文祭白马祠学士不知所出遂访于拙拙厯举郡国祠白马者以十数当时服其该博开宝 
四年卒子季通

　　△田敏

　　田敏淄州邹平人少通春秋学梁贞明中登科为国子四门博士后唐天成初改尚书博士满岁为国子博士上言请四郊置斋宫不报转 
屯田员外郎以详明典礼兼太常博士建议请依春秋每岁藏冰荐宗庙颂公卿诏与太常卿刘岳等删定唐郑余庆书仪又诏与马镐等同校 
九经改户部员外郎清泰初迁国子司业晋天福四年授祭酒仍检校工部尚书俄兼户部侍郎开运初迁兵部侍郎充弘文馆学士判馆事议 
者以敏止可任学官宰相桑维翰闻之即改授检校右仆射复为祭酒汉干佑中拜尚书右丞判国子监周广顺初改左丞使契丹周祖将亲郊 
命权判太常卿事世宗即位真拜太常卿检校左仆射加司空显德五年请老不允迁工部尚书再上表乞归改太子少保致仕恭帝即位加少 
傅开宝四年卒敏解官归乡体强少疾徒步往来闾巷闲每日亲授诸子经尝使湖南路出荆渚以印本经书遗高从诲从诲谢曰祭酒所遗经 
书仆但能识孝经耳敏曰读书不在多十八章足矣如诸侯章云在上不骄高而不危制节谨度满而不溢皆至要之言也时从诲兵败于郢故 
敏以此讽之从诲大惭子章玉殿中丞

　　△辛文悦

　　辛文悦不知何许人以五经教授太祖幼时从其肆业周显德中太祖厯禁卫为殿前都点检节制方面文悦久不获接见一日梦邀车驾 
请见既拜乃太祖也太祖亦梦其来谒因令左右寻访文悦果自至太祖异之及登位召见授太子中允判太府事开宝三年出知房州时周郑 
王出居是州帝以文悦长者故命焉文悦后累迁至员外郎

　　△梁周翰

　　梁周翰字符褒郑州管城人父彦温官马步军都校周翰幼好学十岁能属词周广顺二年举进士授虞城主簿辞疾不赴宰相范质王溥 
以其闻人不当佐外邑改开封府户曹参军宋初质溥仍为相引为秘书郎直史馆时左拾遗知制诰高锡上封议武成王庙配享七十二贤内 
王僧辨不令终恐非全德寻诏吏部尚书张昭工部尚书窦仪与锡复位功业终始无瑕者方得预焉周翰言自乐毅以降苟欲指瑕谁当无累 
一旦摈出祠庭臣窃惑焉谓宜罢新议仍旧典为便不报干德中献拟制二十篇擢为右拾遗会修大内上五凤楼赋人多传诵之五代以来文 
体卑弱周翰与高锡柳开范杲尚淳古相友善时有高梁柳范之称初太祖尝识彦温于军中石守信亦与彦温旧故一日太祖语守信将用周 
翰掌诰守信微露其言周翰遽上表谢太祖怒遂寖其命厯通判绵眉二州坐使人至死夺二官起授太子左赞善大夫开宝三年迁右拾遗监 
绫锦院改左补阙兼知大理正事会将郊祀因上疏曰陛下再郊上帝必覃赦宥方今赋税所入至多加以科变之物名品非一调发供输不无 
重困且西蜀淮南荆潭广桂之地皆已为王土陛下诚能以三方所得之利减诸道租赋之入则庶乎均德泽而宽民力矣俄坐杖锦工过差为 
其所诉太祖责之曰尔岂不知人之肤血与己无异何乃遽为酷罚将杖之周翰自言臣负天下才名不当如是太祖乃解左迁左司农寺丞逾 
年为太子中允太平兴国中知苏州周翰善音律喜蒱博惟以饮戏为务郡事不治以本官分司西京踰月授左赞善大夫仍分司俄除楚州团 
练副使雍熙中宰相李昉以其名闻召为右补阙赐绯鱼使江淮提点茶盐周翰以辞学为流辈所许频厯外任不乐吏事会翰林学士宋白等 
列奏其有史才遂命兼史馆修撰会太宗试贡士周翰为考官面赐金紫因语宰相称其有文寻迁起居舍人淳化五年张佖建议复置左右史 
之职乃命周翰与李宗谔分领之周翰兼起居郎因上言自今崇德长春殿皇帝宣谕之言侍臣论列之事望依旧中书修为时政记其枢密院 
事涉机密亦令本院编纂每至月终送史馆自余百司凡于对拜除改沿革制置之事悉条报本院以备编录仍令郎与舍人分直崇政殿以记 
言动别为起居注每月先进御后降付史馆从之起居注进御自周翰等始也会考课京朝官有敢隐前犯者皆除名为民周翰被谴尤多所上 
有司偶遗一事当免判馆杨徽之率三馆学士诣相府以为周翰非故有规避其实所犯频繁不能悉记于是止罚金先是赵安易建议于西川 
铸大铁钱以一当十周翰上言古者货币钱三者兼用若钱少于货币即铸大钱或当百或当五十葢钦广其钱而足用尔今不若使蜀民贸易 
者凡铁钱一止作一钱用官中市物即以两钱当一又西川患在少盐请于益州置榷院入物交易则公私通济矣至道中迁工部郎中真宗在 
储官知其名征之令取所为文章周翰悉纂以献因答以书及即位未行庆首擢为驾部郎中知制诰俄判史馆昭文馆咸平三年召入翰林为 
学士受诏与赵安易同修属籍唐末丧乱籍谱罕存无所取则周翰创意为之颇有伦贯车驾幸澶渊命判留司卿史台周翰恳求扈从许之明 
年授给事中与宋白俱罢学士大中祥符元年迁工部侍郎踰年卒帝悯之录其子忠宝为大理评事周翰性疏隽卞急临事过于严暴故多旷 
败晚年才思稍减书诏多不称旨有集五十卷及续因话录

　　△胡旦

　　胡旦字周父滨州渤海人少有隽才博学能文辞举进士第一为将作监丞通判升州时江南初平汰李氏时所度僧十减六七旦曰彼无 
田庐可归将聚而为盗悉黥为兵寻迁左拾遗直史馆数上书言时政利病出为淮南东路转运副使知海州踰年召归先是卢多逊贬赵普罢 
相其夏河决韩村寻复塞旦献河平颂有逆逊奸普之语太宗召宰相谓曰胡旦献颂词意悖戾朕自擢于甲科厯试外任所至无善状知海州 
日为部下所讼狱已具适会大赦朕录其才而舍其过尚令在近列又领史职乃敢恣胸臆狂躁如此其亟逐之即贬殿中丞商州团练副使上 
平燕议曰今幽州在北门之外东封非国家所急愿移其资以事北方且天时地利人事皆可用兵岁之所临其地受福今年春末至来年岁在 
宋分从今年为备至来春兴师北兵遇春夏则既裘皮履羊弓塞马不为用而中原士卒素不能寒往北逢暄筋力勇健成功立事在于此矣长 
淮以北太行以东河水罢灾土地甚沃因其丰实取其谷帛减价以折纳见钱以贵籴官府多积兵役无虞用兵丰财可济大事太原克复以来 
于今七载兵甲甚利士卒甚雄若以促装之赐发军而用之恩赏之赀成功而赉之可以齐心平敌恢拓旧境幽州平土而负敌为势必择四人 
分之方面以刚断勇毅者主之选和平恭慎者一人部之幽州之北皆是山谷通人马者不过十处领将士者亦择十人同行则共议兵机分出 
则各司军事敌来则同战以驱逐敌归则画疆以扞蔽苟塞断山路余敌在燕与大军相持则迁延其时以度春夏敌不能热有退无前使士之 
刚勇与才力者各为一将多则分部扞敌攻城两尽其力定其军名实其军数我寡彼多则力不胜我实彼虚则胜有余力均则较其地形地均 
则争其谋略分明勇怯各致其用以茶盐香药之价十分减二从新者先卖于边城要路车马屯所以刍粟钱帛之价十分增二纳货出券者诣 
本场以交货得货者缘逐路以纳税出往来四方之饶为两地费用之耗自然商得其利则买之于人人得之资钊勤之于穑故必民效兼倍之 
力国贮九年之积科拨不假于度支转般何劳于漕挽如此则敌不足平也起为左补阙复直史馆迁修撰预修国史以尚书户部员外郎知制 
诰迁司封员外郎有佣衵人翟颍者旦尝与之善因为改姓名马周以为唐马周复出上书诋时政且自荐可为大臣又举材任公辅者十人其 
辞颇壮当时皆谓旦所为马周坐流海岛旦亦贬坊州团练副使坐擅敌所部谒宋白于鄜州被劾特释之徙绛州稍复工部员外郎直集贤院 
迁本曹郎中知制诰史馆修撰素善中官王继恩为草制辞过美继恩败贬安远军行军司马又削籍流浔州咸平初移通州团练副使徙徐州 
后累除祠部郎中通判襄州服母丧既除乃言父卒时尝诏夺哀从事请追行服三年已而失明以秘书省少监致仕再迁秘书监卒旦喜读书 
着汉春秋五代史略将帅要略演圣通论唐乘家传三百余卷晚尤黩货干扰州县持吏短长为时论所薄

　　△郭忠恕

　　郭忠恕字恕先河南洛阳人七岁能诵书属文举童子及第尤工篆籀汉湘阴公召之辞去周广顺中召为宗正丞兼国子书学博士改周 
易博士太祖建隆初忠恕被酒与监察御史符昭文竞于朝堂御史弹奏忠恕叱台吏夺其奏毁之坐贬为干州召户参军乘醉殴从事范涤擅 
离贬所削籍配隶灵武其后流落不复求仕进多游岐雍京洛闲有佳山水即淹留浃旬不能去或踰月不食盛暑暴露日中体不沾汗穷冬凿 
河冰而浴其旁凌澌稍释人皆异之尤善画所图屋室重复之状颇极精妙多游王侯公卿家或待以美酝预张纨素倚于壁乘兴即画之苟意 
不欲而固请之必恕而去太宗即位闻其名召赴阙授国子监主簿令刊定厯代字书忠恕性无检局帝怜其才每优容之益使酒肆言时擅鬻 
官物取其直诏减死决杖流岂州太平兴国二年已行至齐州临邑谓部送吏曰我今逝矣因掘地为穴度可容其面俯窥焉而卒藳葬道侧后 
数月故人将改葬之举其体甚轻若蝉蜕焉所定古今尚书并释文并行于世

　　△朱昂

　　朱昂字举之其先京兆人父葆光寓潭州遂家于衡山昂少笃学有朱遵度者时谓为朱万卷目昂曰小万卷尝游庐陵有术者谓昂曰中 
原当有真主矣子仕至四品遂北游江淮时周世宗南征韩令坤统兵至扬州昂谒见陈治乱方略令坤奇之署权知扬州扬子县 【按东都 
事略作摄永正县谨识】 适兵革之际逃亡过半昂便宜绥辑复逋亡者七千余家令坤即表授本县令宋初为衡州录事参军李昉知州事深 
赏其文厯宜城令开宝中拜太子洗马知蓬州徙广安军会渠州妖贼李仙众万人劫掠军界昂设策禽之宰相嶭居正称其能迁殿中丞知泗 
州聚淮水流户为冢瘗之有戍卒谋乱昂诛其首恶凡支党悉贳之累迁库部员外郎峡路转运使端拱二年以本官直秘阁久之出知复州召 
还再直秘阁真宗即位迁司封郎中知制诰判史馆受诏编次三馆秘阁书籍咸平二年入翰林为学士请老以工部侍郎致仕命其子正辞知 
公安县以便侍养旧制致仕官止谢殿门外昂特延见命坐恩礼甚厚遣中使赐宴玉津园两制三馆皆预仍诏赋诗饯行昂前后所得奉赐以 
