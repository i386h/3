<!-- { "loadSidebar": true } -->
　　 仲

　　仲本名实古纳体貌魁伟通女真契丹汉字其兄斡鲁 【按前后传罗索子无名斡鲁者考续通鉴宋建炎二年金人侵晋宁知军事徐 
徽言败之斩罗索之子而不载其名岂所谓斡鲁者即其人欤】 爱仲才欲使通吏事每视事常在左右通事辄问之应对如响皇统初充护卫 
授世袭穆昆天德元年摄其兄和尼济州万户部内称治除滨州刺史母忧起复知积石军事转同知河南尹正隆六年伐宋为神勇军副都总 
管还徐同知大兴尹将兵二千益遵化屯军备契丹迁西南路招讨使兼天德军节度使政尚忠信决狱公平蕃部不敢寇边召为左副都点检 
宿卫严谨每事有规矩后来者守其法莫能易也大定五年宋人请和仲为报问使仲请与宋主相见礼仪至宋一一如礼正隆用兵宋人执商 
州刺史完颜守能至是仲取守能与俱还帝嘉之转都点检兼侍卫亲车都指挥使迁河南路统军使赐厩马金带玉吐鹘以罪解职久之起为 
西北路招讨使改北京留守卒

　　 哈里

　　哈里罗索族子体貌丰伟善用稍从罗索徙舒吉鄂特又从罗索追及辽主于朔州阿敦山辽主从数十骑逸去罗索遣哈里及珠敦往见 
辽主谕之使降辽主巳穷蹙待于阿敦山之东罗索因获之赏哈里金银币帛睿宗经略陕西哈里战却吴玠军于泾邠之南寻遣修横道宋人 
恐机道成以兵来拒哈里破之天眷元年擢宿直将军与定宗盘宗隽之乱再迁广威将军历武宁军节度使广宁尹卒

　　△宗翰

　　宗翰本名尼玛哈萨哈长子年十七以勇闻及议伐辽与太祖意合为右军大败辽人于达噜噶城天辅五年四月宗翰奏曰辽主失德中 
外离心我朝兴师大义既定而根本弗除后必为患今乘其衅可袭取之时不可失太祖然之即命诸路戒备军事五月戊戍射柳宴羣臣太祖 
酌酒饮宗翰曰今议西征若谋元帅无以易汝汝当治兵以俟师期寻为伊拉齐贝勒副普嘉努西袭辽帝不果行十一月宗翰请曰诸军久驻 
人思自奋马亦壮健宜乘此时进取中京于是乌赫哩贝勒杲都统内外诸军普嘉努宗翰宗干宗盘副之宗峻领哈济明安皆受金牌伊都为 
向导进克中京宗翰复率偏师趋北安州与罗索图克坦绰里合兵大败奚王锡默北安遂降宗翰驻军北安遣希尹经略近地获辽护卫耶律 
实讷埒知辽主猎于鸳鸯泺杀其子晋王额鲁温众益离心西北西南两路兵马皆羸弱不可用宗翰使诺延温都伊喇保报都统杲杲使璸都 
与伊喇保回报曰顷奉诏旨不令便趋山西当审详徐议时宗翰已整众俟兵期及璸都至知杲无意进取恐失机会即决策进兵复使伊喇保 
往报都统宗干劝杲当如宗翰策杲意乃决约以奚王岭会议宗翰至奚王岭与杲会杲军出青岭宗翰军出瓢岭期于羊城泺会军宗翰以精 
兵六千袭辽主闻辽主自五院司来拒战宗翰倍道兼行一宿而至辽主遁去使希尹等追之西京复叛耿守忠以兵五千来救至城东四十里 
富察乌里固纳先击之斩首千余宗翰宗雄宗干宗峻继至宗翰率麾下冲击其中使余兵从旁射之守忠败走宗翰弟扎巴台战没后赠特进 
宗翰已抚定西路州县部族谒太祖于行在所遂从取燕京燕京平七年太祖以燕京与宋人还军次鸳鸯泺不豫将归京师以宗翰为都统斋 
贝勒昱德特贝勒斡鲁副之驻军云中太宗即位宋人来请割诸城宗翰奏言宋人不归我叛亡阻绝燕山往来道路后必败盟请勿割山西郡 
县太宗曰先皇帝尝许之矣当与之诸将获耶律玛格宗翰归之京师诏以马七百匹给宗翰军以田种千石米七千石赈新附之民仍度地以 
居之宗翰请分宗望等兵讨诸部诏别给精锐五千宗翰朝太祖陵入见奏曰先皇帝征辽之初图宋协力夹攻故许以燕地宋人既盟之后请 
加币以求山西诸镇先皇帝辞其加币盟书曰无容匿逋逃诱扰边民今宋数路招纳叛亡厚以恩赏累疏叛人姓名索之一无所致盟未期年 
巳如此万世守约其可望乎西鄙未宁割付山西诸郡则诸军失屯据之所将有经略或难持久请姑置勿割太守悉如所请时斡鲁栋摩宗望 
俱请伐宋于是安班贝勒杲领都元帅居京师宗翰为左副元师自太原路伐宋发自河阴降朔州克代州围太原府宗望自河北趋汴久不闻 
问宗翰乃留尼楚赫等围太原自率师而南降定诸县至泽州宋使至军中始知割三镇讲和事诏宗翰取文水及盂县复留尼楚赫围太原宗 
翰乃还山西宋少帝诱萧仲恭贻书伊都以兴复辽社稷动之仲恭献其书诏复伐宋八月宗翰发自西京九月克太原执宋经略使张孝纯等 
十一月田子宗翰自太原趋汴降威胜军克隆德府遂取泽州萨喇达等先已破天井关进逼河阳破宋兵万人降其城宗翰攻怀州克之丁亥 
渡河闰月宗翰至汴与宗望会兵宋约画河为界复请修好不从丙辰尼楚赫等克汴州辛酉宋少帝诣军前舍青城十二月癸亥少帝奉表降 
诏元师府曰将帅士卒立功者第功行赏其没于王事者赐赠官爵厚恤其家使勖就军中劳赐宗翰宗望明年四月以宋二主及宗族四百七 
十余人及珪璋宝印衮冕车辂祭器大乐灵台图书与大军北还七月赐宗翰铁券赐子甚厚宗翰奏河北河东府镇州县请择前资官良能省 
任之以安新民乃遣耶律晖等从宗翰行诏黄龙府路南路东京路于所部各选如耶律晖者遣之宗翰遂趋洛阳宋董植以兵至郑州郑州人 
复叛宗翰使诸将击董植军复取郑州遂迁洛阳襄阳颍日汝郑均房唐邓陈蔡之民于河北而遣罗索平陕西州郡是时河东寇盗尚多宗翰 
乃分留将士夹河屯守而还师山西昏德公致书请立赵氏奉职修贡宗翰受其书而不答康王遣王师正奉表密以书招诱契丹汉人获其书 
奏之太宗下诏伐宋河北诸将欲罢陕西兵并力南伐河东诸将不可曰陕西与西夏为邻兵不可罢宗翰曰初与夏约夹攻宋人夏人弗应而 
耶律达实在西北交通西夏吾舍陕西会师河北彼必谓我有急难宜先事陕西略定五路既弱西夏然后宋可取也议久不决奏请于太宗太 
宗曰康王当穷其所往而追之俟平宋当立藩辅如张邦昌者陕右之地亦未可置而不取于是罗索芬彻帅师胜额博勒和监战平陕西尼楚 
赫守太原耶律伊都留西京宗翰会东军于黎阳津遂会睿宗于濮进兵至东平宋知府权邦彦弃家宵遯降其城官会金币分给诸军袭庆府 
来降宋知济南府刘豫以城降于达兰乃遣巴尔斯乌凌阿托云玛武袭宋主于扬州至城下宋主巳于前一夕渡江矣时宗弼等分道南伐取 
建康入杭州宋主入海阿里富埒珲等自明州行海追之弗及宗弼乃还其后宗翰欲用徐文策伐江南睿宗宗弼议不合乃止 【按大金国 
志宗翰于天会中用高庆裔计立刘豫大索两河之民令诸郡置牢地窃盗及一钱以上者死试举人于白水泊大失士心此本传皆不书附议 
于此】 初太宗以舍音为安班贝勒天会八年舍音薨久虚此位而熙宗宗峻子太祖嫡孙宗翰朝京师遂与宗干希尹定议入言于太宗请之 
再三太宗以宗翰等皆大臣义不可夺乃从之立熙宗为安班贝勒宗翰为古伦右贝勒兼都元帅熙宗即位拜太保尚书令领三省事封晋国 
乞致仕不许天会十四年薨 【按续通鉴载左丞相高庆裔以□下岳宗翰乞免为庶人以赎其罪金主不许斩庆裔于市宗翰之党连坐者 
甚众乃恚闷绝食而死本传讳而不载】 追封周宋国王正隆二年例封金源郡王大定间改赠秦王谥桓忠配享太祖庙庭孙秉德色克秉德 
入逆臣传色克累官同知哈斯罕节度使事大定初除刑部侍郎充都统与副统完颜布呼自东京先赴中都辄署置官吏私用官中财物世宗 
至中都事觉诏宽减色克除名布呼削两阶解职二年起为大宗正丞除祁州刺史坐赃枉法当死诏杖一百五十除名家徙鄜州久之起同知 
兴中尹迁唐古部族节度使历开远顺义军色克前在云内受赃御史喜劾奏世宗谓宰臣曰色克今三犯矣葢其资质鄙恶如此令强干吏鞫 
之狱成法当死以其祖有大功特免死杖一百五十除名久之复起为劝农副使

　　△德克德

　　德克德温特赫部人祖哲克讷父阿固岱世为和伦水部长德克德年二十余代领父穆昆攻宁江州败辽援兵获甲马财物攻破奚营回 
至韩州遇敌二千人击走之乌楞古与辽人战于咸州兵已却德克德以本部兵力战诸军复振遂大破之呼岱巴冈之役伊里布贝勒陷敌中 
德克德援出之攻黄龙府身被数创授明安天辅七年从帝至山西病卒天眷中赠光禄大夫

　　△额图珲

　　额图珲温等赫部人年十七从萨哈维泰等评平诸部皆身先力战从乌色御高丽于海兰甸为前锋率三十人夜渡海岛袭高丽屯兵焚 
其营栅战舰大破之遂下图吉城既而八城皆下功最又击败辽兵于宁江州东门以功授穆昆从攻黄龙府力战身被数十创竟登其城后与 
鄂兰沙津援昭苏城乘其不备夜过伊图水急击诘朝大败之斡鲁上其功赐币与马天辅四年卒遣使吊祭额图珲为人孝悌好施惠健捷善 
戈猎至角抵击鞠咸精其能

　　△瓜尔佳实讷

　　瓜尔佳实讷隆州讷尔珲河人祖阿哈率所部来归献器用甲仗父布尔噶苏袭本部贝勒从太祖伐辽授世袭明安亲管穆昆为海兰路 
都统实讷长身多髯善骑射通女真契丹汉字随父见太祖命佩金牌总领左翼护卫西京未下实讷获城中生口知城中人求救于外都统府 
得为之备却其救兵遂下西京自燕京还过盘尼纳遇敌于隘实讷身先士卒射杀先锋二人敌溃走从攻和尚原出仙人阙宋兵据险实讷选 
麾下五十人与战克之与吴玠相拒乌哩页行阵不整吴玠乘之实讷领兵逆战敌大败计前后功袭其父明安穆昆宗弼复取河南陕西宋人 
欲潜兵袭取石闰诸营实讷自渭南大禹镇败其伏兵除华州防御使入为工部侍郎迁本部尚书改平凉尹昭义军节度使大定初卒

　　△赫木颇

　　赫木颇珠卜奇水锡默部人性忠直宽厚重节义勇于战父阿古图赠金吾卫上将军穆宗时赫木颇内附先遣子宁嘉间道送欵遂使和 
勒端与赫木颇合军攻降诸部因领其众与弟和摩尔噶欢塔侄阿里等攻下诸城又从萨哈破乌塔城穆宗屡赏之破高丽戍兵与硕硕欢讨 
平诸部富察部雅里贝勒与其兄弟和拜松科等欲叛归辽赫木颇执之送于康宗赐赉甚厚破高丽海兰甸及下托啰城有功天辅六年卒天 
眷中赠银青光禄大夫

　　△阿里

　　阿里父欢塔穆宗时与兄赫木颇和摩尔噶皆内附数有战功阿里年十七从和摩尔噶讨卓多获其弟萨勒扎欢塔攻高丽于穆尔茂甸 
力战久之阿里挺鎗驰刺其将于阵中敌遂溃复败敌兵取其二城高丽兵复入寇以我兵屯守要害不得进乃还阿里追及于海兰水乘敌走 
水上杀略几尽遂合兵千硕硕欢道遇敌余五万击走之又破敌七万硕硕欢厚赐之从哈萨额特布攻图吉城阿里凿墉为门会暮不可入至 
旦遂取其城额特布赐以被甲乘马从太祖下宁江州授明安又从攻信州宾州皆克之辽人来攻贝勒和索哩城阿里牵百余骑往救之以兵 
少令军士裂衣多为旗帜出山谷间辽兵望见遯去苏复州叛众至十万旁近女真皆保于太尉和硕家筑垒为固敌围之数重守者粮刍俱尽 
