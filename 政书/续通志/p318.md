<!-- { "loadSidebar": true } -->
贯石曲米麦六称石春罗秋绫各五匹绢各二十匹绵八十两外官钱粟二十五贯石曲米麦各四称石绢各十匹绵四十两穆昆钱粟二十五 
贯石余皆无正六品钱粟二十五贯石麦五石绢各十七匹绵七十两外官钱粟二十贯石曲米麦三称石绢八匹绵三十两从六品钱粟二十 
二贯石麦五石春秋绢各十五匹绵六十两正七品钱粟二十二贯石麦四石衣绢各十二匹绵五十五两外官略同从七品钱粟一十七贯石 
麦四石衣绢各十匹绵五十两外官略同较其职之繁简而略加损益焉正八品钱粟十五贯石麦三石衣绢各八匹绵四十五两外官亦略加 
损益从八品钱粟一十三贯石麦三石衣绢各七匹绵四十两外官略同正九品钱粟一十二贯石麦二石衣绢各六匹绵三十五两外官略同 
从九品钱粟一十贯石麦二石衣绢各五匹绵三十两外官略同天德二年以三师宰臣以下有以一官而兼数职及有食其禄而复领他事者 
前此并给以俸今宜从一高其兼职之俸并不重给大定二十六年又诏兼给之

　　△元

　　元制俸米俸则较其品之大小米则较其职事之繁简世祖至元二十二年定百官俸例各品又分等次从一品有六定五定之差正二品 
有四定二十五两四定一十五两之差从二品分三等有四定及三定三十五两三定二十五两正三品分三等有三定二十五两三定一十五 
两三定从三品分三等有三定二定三十五两二定二十五两正四品分三等有二定二十五两二定十五两二定从四品分三等二定一定四 
十五两一定四十两正五品以下皆二等有一定四十两一定三十两从五品有一定三十两一定二十两正六品有一定二十两一定一十五 
两从六品一定一十五两一定十两正七至正九品一定一十两至三十五两从九品三十五两皆以五两递降焉其米数则太师太傅太保中 
书省右左丞相一十五石平章政事右左丞以下自十二石递减有差六部尚书八石侍郎五石以下递减有差枢密院知院十三石五斗自同 
知至参议十一石五斗至三石有差各卫指挥使至签事自七石五斗至四石五斗有差御史大夫十二石中丞至监察御史自十一石至三石 
有差奎章阁学士院大学士十石五斗其侍书学士至授经郎自九石五斗至三石有差大禧宗禋院院使十二石其同知至参议自十石至三 
石五斗有差其宣政院翰林国史院翰林院集贤院长贰略同中政院院使十石五斗其同知至司议照磨自八石五斗至二石有差其太医院 
典瑞院将作院太史院储政院并同太常礼仪院使米八石五斗其院同至院判自七石五斗至四石有差通政院同大宗正府伊克扎尔古齐 
一员十二石二十七员各八石五员各六石大司农十二石其卿至丞自十二石至九石有差大都留守司留守十石五斗其同知至留判自八 
石至四石有差都护府太都护八石五斗其同知至副都护自七石至六石有差武备寺卿米七石五斗同判六石其少卿至寺丞自四石五斗 
至三石五斗有差其光禄尚乘长庆长秋承徽长寍长信寍徽诸寺并同其尚舍寺引进司拱卫都指挥司翊正司内正司都漕运司太府监秘 
书章佩利用中尚度支各监长贰自七石至二石略同国子监祭酒米六石其司业至博士自三石五斗至二石五斗有差蒙古国子监同经正 
监卿米七石五斗其太监至监丞皆五石至三石司天监提点米六石司天监米五石其监丞至教授自三石至一石有差回回司天监少监米 
四石五斗余并同司天监都水监亦略同

　　△明

　　明制正一品月俸米八十七石从一品至三品递减十三石至三十五石从三品二十六石正四品二十四石从四品二十一石正五品十 
六石从五品十四石正六品十石从六品八石正七品至从九品递减五斗至五石而止定为制不易

　　○致仕官禄

　　致仕官禄始于唐宋以前厯代皆未有也宋制仁宗景佑三年诏曰致仕官旧皆给半俸而未尝为显官者或贫不能自给岂所以遇高年 
养廉耻也其大两省大卿监正刺史合门使以上致仕者自今给俸并如分司官例仍岁时赐羊酒米麦徽宗大观二年诏致仕官应给俸者以 
缗钱充然宋制设祠禄之官以佚老优贤其始员数甚少熙寍以后增置愈多在京宫观旧制以宰相执政充使或丞郎学士以上充副使两省 
或五品以上为判官诸司使副为都监又有提举提点主管其戚里近属及前宰执留京师者多除宫观以示优礼时朝廷方经理时政以疲老 
不任事者废职欲悉罢之仍使任宫观以食其禄王安石亦欲以此处异议者遂诏宫观毋限员又诏杭州洞霄宫亳州明道宫华州云台观建 
州武夷观台州崇道观成都玉局观建昌军仙都观江州太平观洪州玉隆观五岳庙并依嵩山崇福宫舒州灵仙观或提举提点官俸给大两 
省卿监及职司资序人视小郡知州知州资序人视小郡通判武臣仿此四年诏宫观岳庙留官一员余听如分司致仕例从便居任其在京宫 
观诸使则不轻授如王安石以右仆射观文殿大学士为集禧观使吕公着韩维以资政殿学士兼侍读仍提举中太一宫兼集禧观公事冯京 
以观文殿学士梁焘以资政殿学士为中太一宫醴泉观使是也是后祠观有内外之别京祠以前宰相见任使相充使次充提举余则为提点 
为主管随官之高下处之其非自陈而特差者如黜降之例外祠或有以选人充之者葢高宗绍兴以来士大夫多流离困厄之余未有阙以处 
之于是以承务郎以上权差宫观一次而选人亦得有宫观至后又罢之金制官职致仕者给半俸 【按金史不载致仕官俸宇文懋昭大金 
国志详载致仕官半俸仪】 明制无致仕之俸唯宰执致仕在籍者遣行人司存问或赐羊酒或赐文绮然非一时元臣硕辅则无是优礼尚书 
以下亦无存问及优赐焉

　　○职田

　　宋
　　金
　　元
　　明

　　△宋

　　宋真宗咸平中欲复唐职田之制令馆阁检校故事申定其制以官庄及远年逃亡田充悉免租税佃户以浮客充其两京大藩府四十顷 
次藩镇三十五顷防御团练州三十顷中上刺史州二十顷下州及军监十五顷边远小州上县十顷中县八顷下县七顷转运使副十顷兵马 
都监押砦主厘务官录事参军判司等比通判幕职之数而均给之后又稍更其制凡大藩长吏二十顷通判八顷判官五顷幕职官四顷凡节 
镇长吏十五顷通判七顷判官四顷幕职官三顷五十亩凡防团以下州军长吏十顷通判六顷判官三顷五十亩幕职官三顷其余军监长吏 
七顷判官幕职官并同防团以下州军凡县令万户以上六顷五千户以上五顷不满五千户并四顷凡簿尉万户以上三顷五千户以上二顷 
五十亩不满五千户二顷录事参军比本判官曹官比倚郭簿尉发运制置转运使副武臣总管比节镇长吏发运制置判官比大藩府通判安 
抚都监路分都监比节镇通判大藩府都监比本府判官兼黄汴河许汝石塘河都大催纲比节镇判官节镇以下至军监诸路走马承受并砦 
主都同巡检提举捉贼提点马监都大巡河不得过节镇判官在州监当及催纲拨发巡捉私茶盐贼盗驻泊捉贼不得过簿尉自此人有定制 
田有定限至熙寍间复诏更定凡大藩府以下至防御团练州军略有增损其藩府节镇录参视本州岛判官余视幕职官藩府节镇曹官视万户 
县簿尉发运转运使副视节镇知州开封府界提点视余州发运转运判官常平仓司提举官视藩府通判同提举视万户县令发运司干当公 
事视节镇通判转运司管干文字提刑司检法官提举常平仓司干当公事视不满万户县令蔡河许汝石塘河都大催纲管干机宜文字府界 
提点司干当公事视节镇判官总管视节镇知州路分钤辖视余州知州安抚路分都监州钤辖视节镇通判藩府都监视本州岛判官诸路正将 
视路分都监副将视藩府都监走马承受及诸州都监都同巡检都大巡河并视节镇判官巡检保砦都监砦主在州监当及催纲拨发巡捉私 
茶盐贼盗驻泊捉贼并视幕职官巡辖马递铺监堰并县镇砦监当并视本县簿尉诸路州学教授京朝视本州岛判官选人视本州岛曹官唯成都 
府路则以职田所收之课税论职之大小繁简而均给之知成都府一千石转运使六百石钤辖转运判官各五百石通判各四百五十石签判 
节推察推知录干当粮料院监军资库都监都巡检巡检走马承受京朝官知县各二百石监商税市贾院交子务视职官城外巡检排岸十县 
巡检各一百五十石司理司户司法学教授监甲仗库各一百石知眉蜀彭雅卭嘉简陵州永嘉军视成都通判其通判减三之一知咸黎茂州 
视眉蜀通判其都监监押驻泊都巡检签判推判官知录京朝官并职官知县监棚口镇视成都职官监押巡检同巡检驻泊初等职官或权入 
职官录事参军县令试衔知县视成都城外巡检司理司户司法诸县主簿尉应监当场务选人监税监盐巡辖马铺视成都曹官应诸县令佐 
系职员权摄者不给时有丰歉则税有多少皆随时斟酌为之增减后又诏熙河泾原兰州路州军官属职官每顷给银钞十千哲宗元符三年 
朝散郎杜子民奏职田之法每患不均神宗首变两川之法均给上下一路便之至元佑中推广此意以限月之法变为均给士大夫贪冒者或 
穷日之力以赴期会或交书请嘱以幸权摄奔竞之风长廉耻之节亏乞复元丰均给之法以养士廉节从之徽宗建中靖国元年知延安府范 
纯粹奏昨帅河东日闻晋州守臣所得职田谕属邑增广租税比旧数倍后襄陵县令周汲力陈其弊郡守为之减税十之七八佃户始免苛敛 
而晋绛陕三州圭腴素号优厚多由苛敛所致或改易种色或遣子弟公皂监获贪污猥贱无所不有乞下河东陕西监司悉令改正从之大观 
四年臣僚言圭田欲以养廉无法制以防之则贪者奋矣奸吏挟肥瘠之议以逞其私给田有限课入无算祖宗深虑其弊以提点刑狱官察之 
而未尝给以圭租庶不同其利而公其心也近时提点刑狱所受圭租同于他司故积年利弊壅于上闻元丰旧制检法官其属也当视其长自 
元佑初并提举常平职事归提刑司兼领编敕遂将提举官合给之数拨与提刑司参详修立而检法官亦预焉乃诏依旧法政和八年臣僚言 
尚书省以县令之选轻于措置自不满五千户至万户递增给职田一顷夫天下圭租多寡不均久矣县令所得亦复不齐多至九百斛如泾川 
高苑八百斛如常之江阴六百斛常之宜兴亦六百解自是而降或四百五百或三百二百凡在河北京东京西荆湖之间少则有置三二十斛 
者二广福建有自来无圭租处川陕四路自守倅至簿尉又以所收租税均给令固不得而独有今欲一槩增给一顷岂可得哉诏应县令职田 
顷亩未及条格者催促标拨务期如例均给宣和七年诏诸路职官各有职田所以养廉也诸县多踰法抑令都保正长及中上户分佃认纳不 
问所收厚薄使之必输甚至不知田亩所在虚认租课闻之恻然所有违法抑勒及诡名委保者以违诏论至高宗绍兴间又以田数或有不均 
诏诸路提刑司依法标拨官多田少即于邻近州县通融须令足数又诏将空间之地为他司官属所占者拨以足之仍先自簿尉始其有无职 
