<!-- { "loadSidebar": true } -->
随驾隶聂山帐中而帝不果出金人退师敏遂讽学官起罗织屏斥还乡绍兴二年廷对极意尽言无所顾避有司恶其直授富川主簿宪董弅 
闻其名檄谳六郡狱复命兼贺州学事学故有田舍法罢归买马司登请复其旧守从之摄狱事有囚杀人守欲奏裁曰阴德可为登曰阴德岂 
可有心为之杀人者死而可幸免则被死之冤何时销满秩士民丐留不获相率馈金五十万不告姓名白于守曰高君贫无以养愿太守劝其 
咸受登辞之不可复无所归请置于学买书以谢士民归至广会新兴大饥帅连南夫檄发廪振济复为糜于野以食之愿贷者听所全活万计 
岁适大稔而偿亦及数民投牒愿留者数百辈因奏辟终其任召赴都堂审察遂上疏万言及时议六篇帝览而善之下六议中书秦桧恶其讥 
己不复以闻授静江府古县令道湖州守汪藻馆之藻留与修徽宗实录固辞或曰是可以阶改秩登曰但意未欲尔遂行广西帅沈晦问登何 
以治县登条十余事告之晦曰此古人之政今人诈疑不可行对曰忠信可行蛮貊谓不能行诚不至尔豪民秦琥武断乡曲持吏短长号秦大 
虫邑大夫以下为其所屈登至颇革而登喜其迁善补处学职它日琥有请属登谢却之琥怒谋中以危法会有愬琥侵贷学钱者登白郡及诸 
司寘之法忿而死一郡快之帅胡舜陟谓登曰古县秦太师父旧治实生太师于此盍建祠祀之登曰桧为相亡状祠不可立舜陟大怒摭秦琥 
事移荔浦丞康寍以代登登以母病去舜陟遂创桧祠而自为记且诬以专杀之罪诏送静江府狱舜陟遣健卒捕登属登母死舟中藁葬水次 
航海诣阙上书求纳官赎罪帝闵之故人有为右司者谓曰丞相云尝识君于太学能一见终身事且无忧上书徒尔为也登曰某知有君父不 
知有权臣既而中书奏故事无纳官赎罪仍送静江狱登归葬其母讫事诣狱而舜陟先以事下狱死矣事卒照白广漕郑鬲赵不弃辟摄归善 
令遂差考试摘经史中要语命题策闽浙水灾所致之由郡守季仲文即驰以达桧桧震怒坐以前事承旨编管容州漳州遣使臣谢大作持省 
符示登登读毕即投大作上马大作曰少入告家人无害也登曰君命不敢稽大作愕然比夜巡检领百卒复至登曰若朝廷赐我死亦当拜敕 
而后就法大作感登忠义为泣下奋剑叱巡检曰省符在我手中无它语也汝欲何为吾当以死捍之鬲不弃亦坐镌一官登谪居授徒以给家 
事一不介意惟闻朝廷所行事小失则颦蹙不乐大失则恸哭随之临卒所言皆天下大计后二十年丞相梁克家疏其事以闻何万守漳言诸 
朝追复迪功郎后五十年朱熹为守奏乞褒录赠承务郎登事其母至孝舟行至封康闲阻风方念无以奉晨膳忽有白鱼跃于前其学以慎独 
为本云

　　△娄寅亮

　　娄寅亮字陟明永嘉人政和二年进士为上虞丞建炎四年高宗至越寅亮上疏云先正有言太祖舍其子而立弟此天下之大公周王梦 
章圣取宗室育之宫中此天下之大虑也仁宗感悟其说诏英祖入继大统文子文孙宜君宜王遭罹变故不断如带今有天下者独陛下一人 
而巳属者椒寝未繁前星不耀孤立无助有识寒心天其或者深戒陛下追念祖宗公心长虑之所及乎崇寍以来谀臣进说独推濮王子孙以 
为近属余皆谓之同姓遂使昌陵之后寂寥无闻奔迸蓝缕仅同民庶恐祀丰于昵仰违天监太祖在天莫肯顾歆是以二圣未有回銮之期金 
人未有悔祸之意中原未有息肩之日臣愚不识忌讳欲乞陛下于子行中遴选太祖诸孙有贤德者视秩亲王俾牧九州岛以待皇嗣之生退处 
藩服并选宣祖太宗之裔材武可称之人升为南班以备环卫庶几上慰在天之灵下系人心之望帝读之感悟枢密富直柔荐之绍兴元年召 
赴行在以其言宗社大计也既入见复申前疏之请望宣告大臣行之擢监察御史时相秦桧以其直柔所荐恶之讽言者论寅亮匿父丧不举 
下大理鞫问无实犹坐为族父冒占官户罢职送吏部由是坐废

　　△宋汝为

　　宋汝为字师禹丰县人靖康元年金人犯京师阖门遇害汝为思报国家及父兄之雠建炎三年金人再至谒部使者陈边事遣对行在高 
宗嘉纳特补修武郎假武功大夫开州刺史奉国书副京东运判杜时亮使金时刘豫节制东平丞相吕颐浩因致书豫汝为行次寿春遇完颜 
宗弼军不克与时亮会独驰入其壁将上国书宗弼盛怒劫而缚之欲加僇辱汝为一无惧色曰死固不辞然衔命出疆愿达书吐一辞死未晚 
宗弼顾汝为不屈遂解缚延之曰此山东忠义之士也命往见豫汝为曰愿伏剑为南朝鬼岂忍背主不忠于所事力拒不行乃至京师濒死者 
数四豫僭号汝为持颐浩书与之开陈祸福勉以忠义使归朝廷豫悚而立曰使人使人使豫自新南归人谁直我独不见张邦昌之事乎业巳 
至此夫复何言即拘留汝为然以汝为儒士乃授通直郎同知曹州以诱之固辞遂连结先陷于北者凌唐佐李亘李俦为心腹以机密归报朝 
廷唐佐等所遣僧及卒为逻者所获汝为所遣王现邵邦光善达朝廷皆官之绍兴十三年汝为亡归作恢复方略献于朝且曰今和好难定计 
必背盟不可遽弛时秦桧当国置不复问独礼部尚书苏符怜之为言于朝换宣教郎添差通判处州高宗亿其忠特转通直郎汝为遂上丞相 
书言用兵之道取胜在乎得势成功在乎投机女真乘袭取契丹之锐一旦长驱直捣京阙升平既久人不知兵故彼得投其机而速发既而关 
右河朔豪杰士民避地转鬬将士戮力勇气万倍愿当一战加以金人兵老气衰思归益切是以去岁顺昌孤垒力挫敌锋此国家乘胜进战之 
时也惜乎王师遽旋抚其机而不发遂未能成恢复之功今闻其力图大举转输淮北其设意岂小哉乌珠不死兵革不休虽欲各保边陲安可 
得也今当乘去岁淮上得胜之势特降哀痛之诏声言亲征约诸帅某月日各到东京恊谋并力以攻获乌珠为急又言乌珠好勇再起兵端所 
恃者不过自能聚兵合势料王师以诸帅分军尔今计其步骑不过十万王师云集其众数倍合势刻期并进戮力何忧乎不胜若以诸帅难相 
统属宜除川陕一路专当萨里罕权合诸帅为两节制公选大臣任观军容为宣慰之职往来调和诸帅使之上下同心左右戮力则势既合不 
为敌所料矣不然分军出陈蔡直捣东都敌必首尾势分复以重兵急击然后以舟师自淮繇新河入巨野泽以步兵自洛渡怀卫入太行山以 
袭其内舟师入巨野则齐鲁摇步兵入太行则三晋应敌势虽欲合而不分亦难乎为计矣久之有告汝为于金人以蜡书言其机事者大索不 
获寻知南归桧将械送金人汝为变姓名为赵复徒步入蜀汝为身长七尺疏眉秀目望之如神仙杨企道者遇之溪上企道曰必奇士也款留 
之见其议论英发洞贯古今靖康闲离乱事厯言之企道惊遂定交假僧舍居之桧死汝为曰朝廷除此巨蠹中原恢复有日矣企道劝其理前 
事汝为慨然太息曰吾结发读书奋身一出志在为国复雠收还土宇颇为诸公所知命缪数奇轧于权臣今老矣新进贵人无知我者汝为能 
知死期尝祭其先终日大恸将终神色不乱汝为俶傥尚气节博物洽闻饮酒至斗余未尝见其醉或歌或哭涕泣俱下其客蜀也史载之邵博 
宇文亮臣李焘相得甚欢赵沂王京鲁关民先杨寀惠畴经纪其丧事三十二年其妻钱莫知汝为死诣登闻鼓院以状进诏索之不得隆兴二 
年其子南强以汝为之死哀愬于朝参知政事虞允文钱端礼以闻特官一子

　　△王信

　　王信字诚之处州丽水人既冠入太学登绍兴三十年进士第试中教官授建康府学教授进所著唐太宗论赞及负薪论孝宗嘉叹特循 
两资授太学博士时须次者例徙外添差温州教授郡饥疫议遣官振救之父老愿得信任其事守不欲以烦信请益力信闻之欣然为行徧至 
病者家全活不可胜记差敕令所删定官法令有不合人情自相抵牾吏得以傅会出入者悉厘正之转对言敌情不可测和议不可恃今日要 
当先为自备之策以待可乘之机帝以为是又论太学正录掌规矩之员多博士掌训导之员少请以正录两员升为博士从之论除官脞冗之 
弊乞精选监司而择籍名郡将代半岁乃注人帝亲以其章授宰臣行权考功郎官蜀人张公迁初八年免铨至是改秩吏妄引言复令柅之信 
钩考其故吏怖服有三蜀士实碍式吏受赇为地工部尚书赵雄蜀人也以属信信持弗听巳而转吏部阅审成牍嗟激不巳以闻于帝它日帝 
谓尚书蔡沈曰考功得王信铨曹遂清武臣给告不书年齿磨转荫荐肆为奸欺为擿最者数事告宰相付之大理狱事连三衙殿帅王友直锐 
争之帝审知其非沮之曰考功所言公事也汝将何为狱具皆伏辜因请置籍以柅后患授军器少监仍兼考功郎官丁母忧吏愿无再为考功 
起知永州入奏事留为将作少监复考功郎官转军器少监兼右司郎官升员外郎四方有以疑狱来上者信反复披览常至夜分升左司员外 
郎转对论士大夫趋向之弊居官者逃一时之责而后之祸患有所不恤献言者求一时之合而行之可否有所不计集事者以趣办为能而不 
为根本之虑谋利者以羡余为事而不究源流之实持论尚刻薄而寖失祖宗忠厚之意革弊类烦碎而不明国家宽大之体愿酌古之道当时 
之宜示好恶于取舍之闲使天下靡然知向又论朝廷有恤民之政而州县不能行恤民之实水旱州郡租赋或蠲放或倚阁住催然倚阁住催 
之名可以并缘为扰愿明与减放又论豫备三说收逃亡之卒选忠顺之官严训练之职又言屯田利害帝皆纳其说兼玉牒所检讨官提领户 
部酒库久之帝谕信曰知朕意否行用卿虑书生不长于财赋故以命卿果能副朕所委为中书门下检正诸房文字迁太常少卿兼权中书舍 
人假礼部尚书使于金肄射都亭连中其的金人駴曰尚书得非黑王相公子孙耶谓王德用也归言金人必衰之兆有四在我当备之策有二 
帝首肯之太史奏仲秋日月五星会于轸信言休咎之征史策不同然五星聚者有之未闻七政共集也分野在楚愿思所以顺天而应之因条 
上七事又言陛下即位之初经营中原之志甚锐然功之所以未立者正以所用之人不一其人不一故其论不一其论不一故其心不一愿豫 
求至当之论使归于一宦者甘昪既逐远之矣属高宗崩用治丧事人莫敢言昪俄提举德寿宫信亟执奏举朝皆悚翰林学士洪迈适入帝语 
之曰王给事论甘昪事甚当朕持白太上皇后圣训以为今一宫之事异于向时非我老人所能任小黄门空多类不习事独昪可任责分吾忧 
渠今已归居室尚不能有岂敢蹈故态以是驳疏不欲行卿见王给事可道此意信闻之乃止信遇事刚果论奏不避权要繇此人多嫉之信亦 
力求去提举崇福宫诏求言信条十事以献其目曰法戒轻变令贵必行宽州郡以养民力修军政以待机会郡当分其缓急县当别其剧易严 
铜钱之禁广积聚之备处归附之人收逃亡之卒起知湖州信未涉州县据桉剖析敏如流泉擢集英殿修撰知绍兴府浙东安抚使奏免逋官 
钱十四万绢七万匹绵十万五千两米二千万斛山阴境有■〈犭英〉■〈犭茶〉湖四环皆田岁苦潦信创启斗门导停潴注之海筑十一 
