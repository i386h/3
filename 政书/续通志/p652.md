<!-- { "loadSidebar": true } -->
领故曰散官也】 赏赉甚厚已而太祖欲使符彦卿管军赵普屡谏以为彦卿名位已盛不可复委以兵权太祖不从宣已出普复怀之太祖迎 
谓之曰岂非符彦卿事耶对曰非也因奏他事既罢乃出彦卿宣进之太祖曰果然宣何以复在卿所普曰臣托以处分之语有侏■〈亻离〉 
者复留之惟陛下深思利害勿复悔太祖曰卿苦疑彦卿何也朕待彦卿厚彦卿岂负朕耶普对曰陛下何以能负周世宗太祖默然事遂中止 
开宝六年加兼侍中太平兴国初加兼中书令二年拜中书令行河南尹充西京留守三年加检校太师四年从征范阳坐失律责授崇信军节 
度兼中书令俄进封卫国公七年徙镇陈州复守中书令九年卒年五十七赠尚书令追封成武郡王谥武烈子保兴保吉 【按宋史石守信 
传前有范质王专魏仁溥三传俱改入贰臣】

　　石保兴
　　石保吉
　　石元孙

　　 石保兴

　　保兴字光裔本名保正太祖取兴宗之义改之建隆初年十四以荫补供奉官明年迁尚食副使太祖尝召功臣子弟询以时事保兴年最 
少应对明白太祖奇之拜如京使太宗征河东为御砦四面都巡检太平兴国八年出为高阳关监军守信卒起复领本州岛团练使雍熙初契丹 
侵边为澶州前军驻泊李继迁入钞徙银夏绥府都巡检使尝巡按罨子砦并黑水河趣谷中夏人以数千骑渡河邀战保兴所部不满二千人 
乃分短兵伏于河浒俟其半渡急击之斩首百余级追北数十里优诏褒美端拱中为西京都巡检使淳化五年真拜蕲州团练使为永兴军钤 
辖改夏绥麟府州钤辖至道二年徙延州都巡检使兼署州事改本路副都部署与范廷召等五路讨贼 【按宋史太宗本纪及夏国传俱作 
范廷召副李继隆分五路进讨西夏时廷召出延州保兴为本路副都部署故与廷召同日出师本传作重召误今据改】 有节奇罗尼 【旧 
作岌伽罗腻今改正】 数族率众来拒保兴选敢死士数百人衔枚夜击歼之自是乌叶优叶诸族归降还至乌白池贼又为方阵来拒保兴麾 
众出入阵中会乘马中流矢挺身持满易骑奋呼且行且鬬凡三日四十二战贼遂引去咸平二年知威虏军会夏人入钞保兴发官帑钱数万 
缗分给战士主者固执不可保兴曰城危如此安暇中覆事定覆而不允愿以家财偿之夏人退驿置以闻真宗贷而不问三年就拜棣州防御 
使徙知邢州改澶州五年以疾求归京师卒年五十八子元孙

　　 石保吉

　　保吉字佑之初以荫补天平军衙内都指挥使尚太祖女延庆公主拜左卫将军驸马都尉累迁朔州观察使威塞军节度雍熙中历知河 
阳大名府连改横海安国二镇节度真宗即位加检校太尉保平军节度车驾北巡命为河北诸路行营都部署屯定州景德初改武寍军节度 
同平章事幸澶渊命与李继隆分为都排阵使军于北门外契丹骑数万骤至城下保吉不介马而驰当其锋契丹兵引去俄请盟锡宴射于行 
宫后苑帝谓继隆等曰北敌畏威服义息战安民卿等力也保吉进曰臣受命御患上禀成算至于布列行阵指授方略皆出于继隆继隆曰宣 
力用心躬率将士臣不及保吉帝嘉其协和赐以袭衣带马改镇镇安大中祥符二年卒年五十七赠中书令谥庄武 【按东都事略作壮武 
】 初守信镇陈年五十七卒及保吉继是镇卒年相同谈者异之子贻孙任崇仪使孝孙西京左藏库使

　　 石元孙

　　元孙字善长始名庆孙避章献太后祖讳易之以守信荫为东头供奉官合门祗候累迁如京副使仁宗即位改文思副使为澶州巡检徙 
知莫州有治迹又徙保州领廉州刺史兼广信安肃军缘边都巡检时开屯田凿塘水有讼元孙擅污民田者遣官按视讼者以诬服诏褒谕之 
再迁西上合门使并代州兵马钤辖历侍卫亲军步军殿前都虞候鄜延副都总管缘边安抚使迁邕州观察使康定初夏人寇延州元孙与战 
于三川口军败见执传者以为已死赠忠正军节度使兼太傅录其子孙七人及元昊纳款纵元孙归谏官御史奏元孙军败不死辱国请斩塞 
下贾昌朝独言曰在春秋时晋获楚将谷臣楚获晋将知罃亦还其国不诛因入对探袖出魏志于禁传以奏曰前代将臣败覆而还多不加罪 
帝乃贷元孙安置全州以升祔赦内徙襄州侍御史刘湜言元孙失军辱命朝廷贷而不诛若例从量移无以劝用命之士元孙遂不徙后徙许 
州还京师卒

　　△王审琦

　　王审琦字仲宝其先辽西人后徙家洛阳汉干佑初隶周祖帐下性纯谨甚亲任之李守贞平署厅直左番副将从世宗征刘崇力战有功 
累迁铁骑都虞候俄领勤州刺史亲征淮南舒州坚壁未下诏以郭令图领刺史命审琦及司超以精骑攻其城一夕拔之令图既入城审琦等 
遂救黄州数日令图为舒人所逐审琦选轻骑衔枚夜发信宿至城下大败舒人令图得复还治所又破南唐军于紫金山世宗围濠州审琦先 
拔其水砦夺月城濠州遂降及攻楚州为南面巡检城将陷审琦意淮人必遁设伏以待城中兵果凿南门而溃伏兵击之斩获甚多淮南平又 
从平瓦桥关积官至殿前都虞候领睦州防御使太祖即位擢为殿前都指挥使领泰寍军节度从征李筠为御营前洞屋都部署泽潞平改领 
武成军节度 【按东都事略作义成军】 李重进起兵副石守信为前军部署讨之建隆二年出为忠正军节度 【按曾巩隆平集作忠武 
军】 在镇八年为政宽简所部邑令以罪停其录事吏幕僚白令不先咨府请按之审琦曰五代以来诸镇强横令宰不得专县事今部内宰能 
斥去黠吏诚可嘉尔何按之有闻者叹服开宝二年从征太原为御营四面都巡检三年改镇许州六年与高怀德并加同平章事七年卒年五 
十赠中书令追封琅琊郡王子承衍承衎承德承佑承俊承偓承僎承仅承休承德西上合门使会州刺史承佑至如京使承俊承僎至内殿崇 
班承偓至合门祗候承仅至左神武将军致仕承休至内殿承制

　　王承衍
　　王克臣

　　 王承衍

　　承衍字希甫幼端谨审琦镇兖海寿春皆署以牙职开宝初补内殿供奉官都知三年尚太祖女昭庆公主授右卫将军 【按公主传作 
左卫将军】 驸马都尉仍充都知踰年领恩州刺史加本州岛防御使太平兴国七年授彰国军节度雍熙中出知天雄军府兼都部署时契丹扰 
镇阳候骑至冀州去魏二百余里邻境戒严城中大恐属上元节承衍下令市中及佛寺然灯设乐与宾佐宴游达旦人赖以安明年召还复为 
贝冀都部署端拱初换永清军节度再知天雄军吏民千余诣监军请为本道节帅诏褒之咸平六年以疾求罢节钺三抗表不许帝自临问至 
卧内慰勉久之卒年五十二赠中书令给卤簿葬谥恭肃子世安世隆世雄世融世安至崇仪副使通事舍人世隆以公主子为如京副使累迁 
领平州刺史景德初卒特赠泰州防御使召见其三子赐名克基克绪克忠皆面授供奉官世雄至内殿崇班世融为内殿承制 【按东都事 
略作内围苑使】 世融子克臣 【按宋史此下有承衎附传无事迹足录今从删】

　　 王克臣

　　克臣字子难祖承衍尚秦国贤穆公主 【按东都事略作贤肃公主】 克臣第景佑进士仁宗阅其文顾侍臣曰贤穆有孙登科可喜也 
仕累通判寿州鼓角卒夜入州廨击郡将既就擒而监兵使所部被甲操刃立庭中官吏骇观克臣徐言曰此不过为盗耳立遣甲者去戒凶卒 
勿妄引他人众讙服是日天贶节率掾属朝谒如常仪人赖以安犹坐贬监潭州税熙寍中郑侠以上书窜岭表克臣尝荐侠且馈之白金又坐 
夺官复为户部副使以集贤殿修撰知郓州京东多盗克臣请以便宜处决遂下诸郡使械送尤桀者斩以狥盗为少衰河决曹村克臣亟筑堤 
城下或曰河决澶渊去郓为远且州徙于高八十年不知有水患安事此克臣不听役愈急堤成水大至不没者才尺余复起甬道属之东平王 
陵埽人得趋以避水事寍皆绘像祀之进天章阁待制徙知瀛州有告外闲入境密旨趣具狱株连甚众克臣阴缓之己而得为闲者于他道徙 
知太原王中正西讨罔功而诬克臣姑息土卒使无固志黜为单州明年拜工部侍郎至是神宗幸尚书省至部舍止辇奖其治力以为虽少者 
不及顾其子驸马都尉师约使入觐元佑四年以龙图阁直学士太中大夫卒年七十六子师约字君授少习进士业尚徐国公主授左卫将军 
国朝故事主壻未尝居职帝始令师约同管当三班院试其才明年主就馆乃罢宣仁后临朝师约屡上书言事元符初议者以为职不当上言 
褫其秩徽宗即位乃复保平军留后又为枢密都承旨未几复罢崇寍元年卒年五十九子殊主所生至阆州观察使

　　△高怀德

　　高怀德字藏用真定常山人周天平节度齐王行周之子忠厚倜傥有武勇行周厯延潞二镇及留守洛都节制宋亳皆署以牙职晋开运 
初契丹侵边行周为北面前军都部署怀德始冠愿从北征行周壮之行至戚城遇契丹军被围数重援兵不至怀德左右驰射众皆披靡抉父 
出以功领罗州刺史及行周移镇郓州改集州刺史仍领牙校又迁信州刺史从行周再镇宋州晋末契丹南侵以行周为邢赵路都部署御之 
留怀德守睢阳会杜重威降契丹京东诸州盗起怀德坚壁清野敌不能入行周率兵归镇敌遂解去汉初行周移镇魏博及再领天平以怀德 
为忠州刺史领职如故周祖征慕容彦超还过汶上宠赐行周甚厚并赐怀德衣带鞍马行周卒召怀德为东西班都指挥使领吉州刺史改铁 
骑都指挥使太原刘崇入寇世宗讨之以怀德为先锋都虞候高平克捷迁铁骑右厢都指挥使领果州团练使从征淮南知庐州行府事充招 
安使寻迁龙捷左厢都指挥使领岳州防御使南唐将刘仁赡据寿春舒元据紫金山置连珠砦为援以抗周师怀德率数十骑觇其营垒夜涉 
淮迟明贼来战怀德以少击众擒其裨将以还尽侦知其形势强弱世宗一日因按辔淮壖以观贼势见一将追击贼众夺槊以还令左右问之 
乃怀德也召至慰劳许以节钺及北征命与韩通率兵先抵沧州初得关南又命副陈思让为雄州兵马都部署克瓦桥关降姚内斌以归恭帝 
立擢为侍卫马军都指挥使领江寍军节度 【按五代史职方考及会要俱无江寍军而韩重赟刘廷让等传亦作领江寍军节度与此同考 
唐书地理志升州江寍郡干元二年置江寍军据此则唐时本有是名其地至五代久为吴南唐所据此系殿前管军领职实未尝出镇其地或 
当沿袭旧名以此为大镇之美号诸传类此者甚多今并仍原文附识于此】 又为北面行营马军都指挥使太祖即位拜殿前副都点检移镇 
滑州充关南副都部署尚宣祖女燕国长公主加驸马都尉李筠起兵上党帝将亲征先令怀德率所部与石守信进攻破筠众于泽州南事平 
迁忠武军节度 【按宋史公主传燕国长公主再适忠武军节度使高怀德是怀德尚主时己移镇忠武军矣考长编建隆六年八月燕国长 
公主出降殿前副都点检忠武军节度使驸马都尉高怀德与公主传合本传作尚主以后事当从公主传】 检校太尉从平扬州改归德军节 
