<!-- { "loadSidebar": true } -->
虢州刺史委务于上佐秋七月乙未禁采珠玉废锦坊内出珠玉锦绣服玩于正殿前焚之 【谨按通鉴辑览　　御批刘友益谓特书予之 
未为切当明皇非直能斲雕为朴者不过博崇俭美名以饰观听耳　　　皇祖讥其矫激太甚观未几复遣使求珍翠奇宝前后判然不侔诚 
不能揜其真伪矣】 庚子薛讷及奚契丹战于滦河败绩讷等遁归减死除名为庶人丁未襄王重茂薨于梁州谥曰殇帝八月乙亥吐蕃寇临 
洮军又寇兰州渭州掠羣牧起薛讷摄左羽林将军陇右防御使以御之九月庚寅作兴庆宫丁酉宴京师侍老于含元殿庭赐九十以上几杖 
八十以上鸠杖妇人亦如之就赐于家太常卿岐王范为华州刺史秘书监薛王业为同州刺史戊申如温泉冬十月戊午至自温泉甲子薛讷 
及吐蕃战于武阶败之 【通鉴纲目并作武街胡三省曰水经注武街城在汉狄道县东白石山西北唐为武街驿与大来谷皆属临洮渭原 
县界】 丰安军使王海宾力战死之十二月乙丑封子嗣真为鄫王嗣初鄂王嗣玄鄄王
　　三年春正月丁亥立郢王嗣谦为皇太子降死罪己下大酺三日癸卯卢怀慎检校黄门监二月辛酉赦囚非恶逆造伪者突厥十姓部落 
及高丽莫离支文简都督跌思太等各率其众自突厥相继来降前后万余帐以河南地处之夏四月庚申右羽林大将军薛讷为源州镇军大 
总管凉州都督杨执一副之左卫大将军郭虔瓘为朔州镇军大总管并州长史王晙副之以备突厥岐王范兼虢州刺史薛王业兼豳州刺史  
【旧纪作豳州而传作豳州然豳与虢俱近畿之地自当从豳为是】 五月丁未以旱虑囚戊申避正殿减膳六月山东诸州大蝗遣御史下 
诸道捕之是岁有秋秋七月庚辰朔日有食之冬十月甲寅制选耆儒博学一人每日入内侍读以光禄卿马怀素为左散骑常侍褚无量并充 
侍读辛酉巂州蛮寇边右骁卫将军李玄道伐之壬戌薛讷为朔方道行军大总管太仆卿吕延祚灵州刺史杜宾客副之甲子如郿县之凤泉 
汤十一月己卯至自凤泉汤乙酉如新丰之温汤丁亥相州妖贼崔子嵒反伏诛甲午至自温汤
　　四年春正月丁亥宋王成器更名宪申王成义更名撝二月丙辰如新丰之温汤辛酉吐蕃寇松州廓州刺史盖思贤伐之丁卯至自温汤 
癸酉松州都督孙仁献及吐蕃战败之以关中旱遣使祈雨于骊山夏六月癸亥太上皇崩癸酉突厥可汗默啜为九姓拔曳固所杀斩其首送 
京师是夏山东河南河北蝗虫大起遣使分捕之秋七月丁丑吐蕃请和丁酉洛水溢八月辛未奚契丹降冬十月庚午葬睿宗皇帝于桥陵十 
一月己卯卢怀慎罢 【按旧书不载卢怀慎罢而云辛丑黄门监兼吏部尚书卢怀慎卒宰相表十一月己卯怀慎去官养疾通鉴云己卯卢 
怀慎疾亟上表荐宋璟李杰李朝隐卢从愿上深纳之与新书同葢己卯乃罢官之日而旧书卒于辛丑通鉴薨于乙未纲目不书卒日未知孰 
是】 丁亥徙中宗神主于西庙丙申尚书左丞源干曜为黄门侍郎同紫微黄门平章事十二月乙卯如新丰之温汤乙丑至自温汤闰月己亥 
姚崇源干曜罢刑部尚书宋璟为吏部尚书兼黄门监紫微侍郎苏颋同紫微黄门平章事
　　五年春正月癸卯太庙四室坏迁神主于太极殿帝素服避正殿辍朝五日己酉享于太极殿辛亥如东都二月甲戌 【旧书于此日云 
至自东都考明皇此行于六年十一月始还京师此当云至东都自字衍文今删去】 大赦唯谋反大逆不在赦限给复河南一年免河南河北 
遭水及蝗虫处今年租武德贞观以来勋臣子孙无位者访求其后奏闻有嘉遯幽栖养高不仕者州牧各以名荐三月丙寅吐蕃请和夏四月 
甲午毁则天拜洛受图坛及碑文并显圣侯庙五月丙辰诏公侯子孙袭封六月壬午巩县暴雨连月山水泛溢泛水同日泛溢秋七月壬寅陇 
右节度使郭知运及吐蕃战败之甲子复以明堂为干元殿九月壬寅复紫微省为中书省黄门省为门下省黄门监为侍中冬十月丙子修太 
庙成丁丑诏以故越王贞死非其罪封故许王男淋为嗣越王以继其后戊寅祔神主于太庙十一月司徒兼邓州刺史申王撝兼虢州刺史
　　六年春正月辛丑突厥请和禁断天下诸州恶钱行二铢四分以上好钱不堪用者并即销破覆铸迁孝敬皇帝神主于别庙太子少师兼 
许州刺史岐王范兼郑州刺史二月甲戌礼币征嵩山隐士卢鸿 【考异曰旧传作卢鸿一本纪新传皆作鸿按中岳真人刘君碑云卢鸿撰 
今从之】 夏六月甲申瀍水溢乙酉制以故侍中桓彦范敬晖中书令兼吏部尚书张柬之特进崔玄暐中书令袁恕己配飨中宗庙庭故司空 
苏瓌左丞相太子少保郴州刺史刘幽求配飨睿宗庙庭秋八月以旱虑囚冬十月癸亥赐河南府及怀汝郑三州父老帛十一月辛卯至自东 
都丙申享于太庙诏元皇帝己上三祖枝孙失官者各与五品京官内外三品以上有庙者各赐物三十匹以备修祭服及俎豆赐文武官有差 
免知顿及旁州供承者租一年是月突厥执单于副都护张知运十二月以开府仪同三司兼泽州刺史宋王宪为泾州刺史司徒兼虢州刺史 
申王撝为隆州刺史太子少师兼郑州刺史岐王范为岐州刺史太子少保兼徽州刺史薛王业为虢州刺史
　　七年夏五月己丑朔日有食之帝素服彻乐减膳命中书门下虑囚六月戊辰吐蕃复请和秋八月辛卯敕自今五服并依丧服传文九月 
甲戌徙封宋王宪为寍王冬十月辛卯如新丰之温汤癸卯至自温汤十一月乙亥皇太子诣国学行齿冑礼陪位官及学生赐物有差八年春 
正月甲子朔皇太子加元服乙丑皇太子谒太庙丙寅会百官于太极殿赐物有差己卯宋璟苏颋罢京兆尹源干曜为黄门侍郎并州大都督 
府长史张嘉贞为中书侍郎同中书门下平章事三月甲子免水旱州逋赋给复四镇行人家夏五月丁卯源干曜为侍中张嘉贞为中书令六 
月庚寅洛瀍谷水溢 【旧书作壬寅】 秋九月突厥寇甘源等州凉州都督杨敬述与战败绩王晙检校幽州都督节度河北诸军大使黄门 
侍郎韦抗为朔方道行军大总管以伐之甲子太子少师兼岐州刺史岐王范兼太子少傅太子少保兼虢州刺史薛王业为太保丙寅降京城 
罪囚冬十月辛巳如长春宫壬午畋于下邽庚寅如新丰之温汤十一月乙卯至自温汤
　　九年春正月议检括户口丙辰改蒲州为河中府置下都丙寅如新丰之温汤乙亥至自温汤二月丙戌突厥复请和丁亥免天下七年以 
前逋赋以宇文融充检括户口使夏四月庚寅兰池胡康待宾叛攻陷六胡州王晙发陇右诸军及河东九姓伐之秋七月戊申罢中都依旧为 
蒲州己酉王晙大破康待宾生摛之辛酉康待宾伏诛八月兰池胡康愿子复叛九月乙巳朔日有食之癸亥天兵军节度大使张说为兵部尚 
书同中书门下三品冬十一月丙辰左散骑常侍元行冲上羣书四录二百卷庚午冬至大赦赐内外官阶爵唐隆先天实封功臣坐事免若死 
者量加收赠民酺三日十二月乙酉如新丰之温汤壬辰至自温汤
　　十年春正月丁巳如东都癸亥停天下公廨钱以税户钱充百官俸乙丑收内外官职田给还逃户及贫下户欠丁田 【旧书停公廨钱 
在乙丑收职田在戊申考戊申不应在乙丑之后此据通鉴改】 夏四月己亥以张说兼朔方军节度大使五月伊汝水溢闰月张说如朔方军 
巡边六月丁巳河决博棣二州己巳增太庙为九室迁中宗神主还太庙 【按礼乐志亦在十年而旧书十一年四月复云迁祔中宗神主于 
太庙事属重出新书于此月并不书增置九室事而于十一年五月云复中宗于太庙葢承旧书之讹也今依旧书仍辑于十年而旧书新书十 
一年所载迁祔事皆削而不书】 秋八月丙戌安南人梅叔鸾反骠骑将军兼内侍杨思勖讨斩之丁亥遣户部尚书陆象先往汝许等州存抚 
振给九月张说擒康愿子于木盘山诏徙河曲六州残胡五万余口于许汝唐邓仙豫等州始空河南朔方千里之地已卯京兆人权梁山反伏 
诛癸未吐蕃攻小勃律北庭节度使张孝嵩败之冬十月癸丑复以干元殿为明堂甲寅如寿安之故兴泰宫猎于上宜川庚申还东都
　　十一年春正月丁卯降东都囚罪杖以下原之己巳如并州降所至囚罪徒以下原之庚辰次潞州宴父老曲赦大辟罪己下给复五年辛 
卯至并州置北都改并州为太原府给复一年下户三年元从户五年二月戊申还次晋州己酉贬张嘉贞为幽州刺史壬子至汾阴祠后土赐 
文武阶勋爵帛癸亥张说兼中书令三月庚午车驾还京师免所过今年税赦京城夏四月癸亥张说正除中书令吏部尚书王晙为兵部尚书 
同中书门下三品五月己丑王晙兼朔方军节度大使六月王晙如朔方军巡边秋八月戊申追号宣皇帝曰献祖光皇帝曰懿祖始祔于太庙 
之九室冬十月丁酉如新丰之温汤作温泉宫甲寅至自温泉十一月戊寅有事于南郊大赦赐奉祠官阶勋亲王公主一子官赐高年粟帛孝 
子顺孙终身弗事天下酺三日京城五日十二月甲午如凤泉汤庚申至自凤泉汤贬王晙为蕲州刺史
　　十二年夏四月封故泽王上金男义珣为嗣泽王嗣许王瓘左授鄂州别驾癸卯嗣江王祎降为信安郡王嗣蜀王褕为广汉郡王嗣密王 
彻为濮阳郡王嗣曹王臻为济国公嗣赵王琚为中山郡王武阳郡王堪为沣国公祎等并自神龙之后相继为王以瓘利泽王之封尽令归宗 
改封焉秋七月己卯废皇后王氏为庶人后弟太子少保驸马都尉守一贬为潭州别驾 【旧书作泽州别驾此据通鉴改葢以路出蓝田知 
之】 至蓝田赐死贬户部尚书张嘉贞为台州刺史冬十一月庚午如东都庚辰申王撝薨五溪首领覃行璋反遣镇军大将军兼内侍杨思勖 
讨平之闰十二月丙辰朔日有食之
　　十三年春正月戊子降死罪流己下原之遣使分道疏决囚徒二月戊午如龙门即日还宫乙亥初置彍骑三月甲午皇太子嗣谦改名鸿 
徙封郯王嗣直为庆王更名潭陕王嗣升为忠王更名浚鄫王嗣直为棣王更名治鄂王嗣初为郎王更名涓鄄王嗣玄为荣王更名滉又封子 
涺为光王潍仪王澐颍王泽永王清寿王洄延王沐盛王溢济王夏五月庚寅妖贼刘定高等夜犯通洛门捕得伏诛秋九月丙戌敕母奏祥瑞 
冬十月癸丑新造铜仪成辛酉如兖州庚午次濮州赐河南北五百里内父老帛十一月丙戌至兖州庚寅封泰山辛卯禅于社首壬辰大赦赐 
文武官阶勋爵致仕官一季禄公主嗣王郡县主一子官诸蕃酋长来会者一官免所过一岁租兖州二岁天下酺七日丙申如孔子宅亲设奠 
祭十二月己巳还东都是冬分吏部为十铨敕礼部尚书苏颋刑部尚书韦抗工部尚书卢从愿等分掌选事
　　十四年春二月庚戌朔邕州獠梁大海等据宾横等州叛杨思勖讨平之 【实录作二月己酉】 夏四月丁巳户部侍郎李元纮同中书 
门下平章事庚申张说罢丁卯岐王范薨辛丑于定恒莫易沧等五州置军以备突厥六月戊午以旱暴风雨命中外官言事秋七月癸未瀍水 
溢八月丙午河决魏州九月己丑碛西节度使杜暹同中书门下平章事冬十月庚申如汝州广成汤己巳如东都十二月丁巳如寿安猎于方 
秀州壬戌还东都
