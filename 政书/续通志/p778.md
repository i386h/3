<!-- { "loadSidebar": true } -->
　　景泰字周卿普州人进士起家补坊州军事推官后以尚书屯田员外郎通判庆州即上言元昊虽称臣诚恐包藏祸心当选主将练士卒 
修城池储资粮以备不虞三统不报俄元昊反又上边臣要略二十卷迁都官知成州奏平戎策十有五篇会有荐泰知兵者召对称旨换左藏 
库使知寍州任福败徙原州元昊众十万一出刘璠堡一出彭阳城入攻渭州葛怀敏战崆峒北败敌骑逾平凉至潘原泰率兵五千从闲道赴 
原而先锋左班殿直张迥 【按隆平集作张向】 逗遛不进泰斩以徇遇敌彭阳西裨将夏侯观欲退守彭阳泰不许乃依山而阵未成列敌 
骑来犯泰阴遣三百骑分左右翼张旗帜为疑兵敌欲遁去将校请进击泰止之遣士搜山果得伏兵与战斩首千余级以功迁西上合门使知 
镇戎军兼兵马钤辖久之领忠州刺史徙秦凤路马步军总管卒子思立熙寍中屡有战功为引进使忠州防御使知河州与郑戬部兵战没思 
忠以左藏库副使遂州驻泊都监击泸州夷人陷于格穆山下兄弟继死王事人皆怜其忠

　　△王信

　　王信字公亮太原人家故饶财少勇悍大中祥符中盗起晋绛泽潞数州信应募籍军与其徒生擒贼七十人累以功补龙神卫指挥使部 
使者表荐召阅其艺迁御前忠佐领河中府同干鄜延丹坊州庆成军管界捉贼又迁龙卫都虞候兼鄜延巡检康定初刘平石元孙战于三川 
信以所部兵薄贼斩首数十级迁捧日都虞候改西京作坊使知镇戎军徙保安军兼鄜延路兵马都监始至之夕敌众号数万傅城军吏气慑 
信领劲兵二千夜出南门与战失其前锋因按军不动迟明潜上东山整军乘势而下击走之获首级马牛居多迁钤辖兼经略安抚招讨都监 
领贵州刺史葛怀敏战败信出兵拒敌俘斩甚众进保州刺史就迁马步军都总管四路置招讨使遂为本路招讨副使累迁马步军都虞候象 
州防御使徙高阳关路王则反贝州用安抚使明镐奏为贝州城下都总管城破则遁信率兵执则而还余党自焚死拜感德军节度观察留后 
召为少军副都指挥使未至卒赠武密军节度兼侍中

　　△蒋偕

　　蒋偕字齐贤华州郑县人举进士补韶州司理参军以秘书省著作佐郎为大理寺详断官密州豪人王澥使奴杀一家四人偕当澥及奴 
皆大辟宰相陈尧佐欲宽澥判审刑院宋庠与偕持之不从偕以是知名陕西用兵数上书论边事迁秘书丞通判同州计置陕西钱粮逾年为 
沿边计置青白盐使用庞籍范仲淹荐改北作坊副使环庆路兵马都监厯知汾泾二州徙原州边民苦属户为钞盗偕得数辈腰斩境上盗为 
息迁北作坊使兼本路钤辖明珠康诺尔诸族数为寇偕潜兵伺之斩首四百擒酋豪焚帐落获马牛羊千计徙华州兵马钤辖湖南蛮唐和内 
寇徙潭州钤辖贼平知忻州徒冀州降知霸州徙恩州领诏州刺史以州仓谬为入粟数作钞遣持至京师交钞得缗钱以补军食为御史弹奏 
降知坊州侬智高反除宫苑使韶州团练使为广南东西路钤辖贼方围广州徙军沙头安抚杨畋檄借焚粮储退保韶州坐此降潭州驻泊都 
监再降北作坊使忠州刺史命未至军次贺州太平场贼夜入营袭杀之赠武信军节度观察留后初偕入广州即数知州仲简留兵不袭贼纵 
兵馘平民可斩左右解之乃止卒以轻肆败

　　△张忠

　　张忠开封人以材武补三班借职陕西总管司指使数攻破堡砦杀剧贼张海郭邈山从平恩州功第一累迁如京使资州刺史厯真定府 
定州高阳关京东西路兵马钤辖侬智高反就移广东领英州团练使初智高围广州时洪州驻泊都监蔡保恭及知英州苏缄以兵八千人据 
边渡村扼贼归路忠夺而将之谓其下曰我十年前一健儿以战功为团练使若曹勉之于是不介骑而前会先锋遇贼奔忠手拉贼帅二人马 
陷泞不能奋遂中标枪死以其父率府副率致仕余庆为左监门卫大将军赐第一区给半俸终身封其母为河内郡夫人弟愿迁右班殿直合 
门祗候官其子永寿永吉永德及其壻刘錞封其长女

　　△郭恩

　　郭恩开封人初隶诸班出为左侍禁合门祗候厯延州四路都巡检环州肃远砦主累迁内殿承制秦凤路兵马都监开古渭州路为前锋 
斩首九百余级擢崇仪副使会掌乌族叛又率兵攻讨斩首八十五级迁六宅副使累劳补崇仪使为秦陇路兵马钤辖徙并代州钤辖管句麟 
府军马事夏人岁侵屈野河西地至耕获时辄屯兵河西以诱官军嘉佑二年自正月出屯至三月然后去通判并州司马光行边至河西是时 
知麟州武戡通判夏倚已筑一堡为候望与光议曰乘敌去出不意可更增二堡以据其地不过二旬壁垒可城然后废横戎临砦二堡彻其楼 
橹徙其甲兵以实新堡列烽燧以通警急有急则州及横阳堡出兵救之敌来耕则驱之种则蹂践之敌盛则入堡以避如是则堡外必不敢耕 
种州西五六十里之内晏然经略使庞籍遂檄麟州如其议五月恩及武戡走马承受公事内侍黄道元等以巡边为名往安视之会诇者言敌 
兵盛屯沙济兰恩欲止不行道元怒以言胁恩夜率步骑六千四百余人不甲者半循屈野河北而行无复部伍夏人举火卧牛峰戡指谓恩曰 
敌己知吾军至矣道元曰此尔曹故欲沮我师行至谷口恩欲休军须晓乃登山道元奋衣起曰几年闻郭恩名今日懦怯与贾逵何殊恩亦愠 
曰不过死耳乃行比明至呼喇堆敌数十人皆西走俄而起火敌骑张左右翼自南北交至堆东有堑其中有梁谓之断道堰 【按长编作断 
道坞】 恩等东据梁口与力战自旦至食时敌自两旁堑中攀缘而上四面合击恩众大溃夏倚方在红楼见敌骑自西山大下率城中诸军闭 
门乘城武戡走东山趣城东抉门以入恩道元及府州寍府砦兵马都监刘庆皆被执使臣死者五人军士三百八十七人亡失器甲甚众恩不 
肯降乃自杀赠同州观察使封其妻录其子弟有差给旧俸二年武戡坐弃军除名编管江州

　　△张岊

　　张岊字子云府州府谷人以赀为牙将有胆略善骑射天圣中西夏观察使阿遇有子来归阿遇寇麟州虏边户约还子然后归所虏麟州 
还其子而阿遇辄背约安抚使遣岊诘问岊径造帐中谕以逆顺阿遇语屈留岊共食抽佩刀贯大脔啖岊岊无所惮阿遇抚岊背曰真男子也 
翌日又与岊纵猎岊发两矢连毙二兔阿遇遗岊马橐駞悉归所虏州将补为来远砦主手杀伪首领夺其甲马时年十八名动一军元昊犯鄜 
延诏麟府进兵岊以都教练使从忻继闵破朗鸿达尔两族以功补下班殿侍三班差使时敌骑方炽中人促赐军衣至麟州不得前岊駞骑五 
十往护之至者眉浪遇贼接战流矢贯双颊岊拔矢鬬愈力夺马十二匹而还贼兵攻府州甚急城西南隅庳下贼将登众嚣曰城破矣岊乘陴 
大呼搏贼贼稍却飞矢中右目下身被三创昼夜督守又帅死士开关护州人汲于河讫围解以劳迁右班殿直以岊为麟府州道路巡检至深 
柏堰遇贼数千分兵追击斩首百余级夺兵械马牛数百近郊民田比秋成未敢获岊以计于张亢得步卒九百人护之大败贼于龙门川从诸 
将通麟州粮道破贼于柏子砦改左班殿直内侍宋永诚传诏砦下岊护永诚遇贼三松岭贼以精骑挑战矢中岊臂犹跃马左右驰射诸将乘 
胜而进贼溃特改西头供奉官又迁内殿崇班贼破丰州岊与诸将一日数战破容州刺史耶布移守贵参砦俘获万计迁礼宾副使明镐在河 
东以岢岚军当云朔路奏岊为麟府路驻泊都监兼沿边都巡检使张亢修并砦堡障初议置安丰砦于石台神岊以为非要害之地遂徙砦于 
实时库堆以扼贼己而本道上言擅易砦地左迁绛州兵马都监二州未解严复麟府驻泊都监屯安丰累迁洛苑使尝从数骑夜入羌中诇机 
事既还羌觉追之岊随羌疾驰效羌语与羌俱数里乃得脱前后数中流矢创发臂闲卒

　　△张君平

　　张君平字士衡磁州滏阳人以父承训与契丹战死补三班差使殿侍黔州指挥使獠兵屡入寇君平引兵击破之以功迁奉职除驻泊监 
押徙容白等州巡检迁右班殿直以荐擢合门祗候管句汴口建言岁开汴口当择其地得其地则水湍驶而无留沙岁可省功百余万又请沿 
河县植榆柳为令佐使臣课取及瘗汴河流尸悉从其言天圣初议塞滑州决河以君平习知河事命以左侍禁签书滑州事兼修河都监召同 
提点开封府界县镇公事以尝护滑州堤有功特迁内殿崇班君平以京师数罹水灾请委官疏凿近畿诸州古沟恤久之稍完遂诏畿内及近 
畿州县长吏皆兼管句沟洫河道自畿至泗州道路多寇君平谓两驿增置使臣专主捕盗而罢夹河巡检于是行者无患复为滑州修河都监 
迁供备库副使河平改西作坊使就迁钤辖卒君平明于水利死后录三子官子巩皇佑中嗣其父职云

　　△卢鉴

　　卢鉴字正臣金陵人累举进士不中授三班奉职监坊州酒税以右班殿直为鄜延路走马承受公事李继迁寇边与总管王荣败走之又 
与钤辖张崇贵击贼焚其积聚斩首级而还擢合门祗候为本路兵马都监复出荡族帐获羊牛万计徙凤翔秦陇阶成等州提点贼盗公事寻 
为都巡检徙利州都监初继迁声言石陨帐前有文曰天诫尔勿为中国患真宗问之鉴曰此诈为之以欺朝廷也宜益为备至是继迁陷灵武 
帝思其言特迁右侍禁知仪州州有制胜关最险要继迁欲乘虚袭取之放言将由此大入谍者以告有诏徙老幼刍粟于内地鉴曰此奸谋也 
且示虏弱摇民心臣不敢奉诏卒不徙己而贼亦不至再迁西头供奉官知利州会岁饥以便宜发仓粟振民提点河东路刑狱厯知保州广信 
军原州就为环庆路都监兼庆州徙环州平玛尔密族于合道镇坐事徙知丹州累迁西京左藏库使恩州刺史为环庆路钤辖兼知环州改西 
上合门使知秦州卒

　　△郭谘

　　郭谘字仲谋赵州平棘人举进士厯通利军司理参军中牟县主簿改大理寺丞知济阴县建言澶滑堤狭无以杀大河之怒故汉以来河 
决多在澶滑且黎阳九河之原今若引河出没子山下穿金堤与横陇合以达于海则害可息诏本道使者共议弗合监通利军税洺州肥乡县 
田赋不平岁久莫治转运使杨偕遣谘摄令以往既至闭合数日以千步方田法四出量括遂得其数除无地之租者四百家正无租之地者百 
家收逋赋八十万流民乃复偕奏其才迁殿中丞知馆陶县康定西征谘上战略献拒马抢阵法其制利山川险隘以骑士试上前擢通判镇戎 
军募兵教习会三司议均税法知谏院欧阳修言惟谘方田法简而易行诏谘与孙琳均蔡州上蔡县税用宰相吕夷简荐起为崇仪副使提举 
黄御河堤岸时富弼使契丹谘入对陈大水御戎之要其议决黎阳大河下与胡芦滹沱后唐河以注塘泊混界河使东北抵于海上溢鹳鹊陂 
下注北当城南视塘泊界截虏疆东至海口西接保塞惟保塞正西水不可到请立堡砦以兵戍之诏储用兴役会契丹约和而止知丹利二州 
王则叛文彦博荐谘知冀州运粮助攻讨贼平徙忻州开渭渠导汾水兴水利置屯田转运使任颛言谘有巧思自为兵械皆可用诏以所作刻 
漏圆楯独辕弩生皮甲来上帝颇嘉之除益州路兵马钤辖累迁英州刺史后为契丹祭奠副使知汾州未行言独辕弩可试改鄜延路兵马钤 
