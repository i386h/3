<!-- { "loadSidebar": true } -->
问谁可使罗支者询请行 【按东都事略云真宗问谁可使罗支者询请行真宗惜之不欲使蹈兵间询曰若活灵州而罢西兵何惜一梅询 
真宗壮其言因遣使罗支】 未至而灵州陷还为三司户部判官询自以为遇主知屡上书论西北事时契丹数侵河北询请遣大臣临边督战 
募游手击贼又论曹玮马知节才可用傅潜杨琼败当诛田绍斌王荣等可责其效以赎过凡数十事其言甚壮帝欲命知制诰李沆力言其险 
薄望轻不可用后断田讼失实降通判杭州知苏州就徙两浙转运副使判三司开拆司坐议天书出知濠州为湖北转运使以擅假驿马与人 
降通判襄州知鄂州徙苏州为陕西转运使坐荐举朱能贬怀州团练副使又以善寇准徙池州起知广德军厯楚寿陕州复直集贤院累擢翰 
林侍读学士累给事中知审官院仁宗御迩英阁读正说养民篇览厯代户口登耗之数顾谓侍臣曰今天下民籍几何询对曰先帝所作葢述 
前代帝王恭俭有节则户口充羡赋敛无艺则版图衰减炳然在目作鉴后王自五代之季生齿雕耗太祖受命太宗真宗休养百姓天下户口 
之数葢倍于前矣因诏三司及编修院检阅以闻病足出知许州卒故事侍读学士无出外者天禧中张知白罢参知政事领此职始出知大名 
府非厯二府而出者自询始询性卞急好进然数为朝廷言兵在濠州梦人告曰吕丞相至矣既而吕夷简通判州事故待之甚厚其后援询于 
废斥中以至贵显夷简力也

　　△马元方

　　马元方字景山濮州鄄城人父应图尝知顿邱县太宗攻幽州应图部刍粮没军中元方去发为浮屠间行求父尸不得诉于朝帝悯之为 
官其兄元吉元方淳化三年进士及第为韦城县主簿改大理事评事知万年县诸将讨李继迁关辅转饷踰瀚海多失亡独元方所部全十九 
以劳迁本寺丞为御史台推勘官迁殿中丞户部使陈恕奏为判官元方言方春民贫请预贷库钱至夏秋令以绢输官行之公私果便因下其 
法诸路知徐州改太常博士梓州路转运使后知郓州量括收地数千顷为京东转运副使迁转运使按部至濮州被酒殴知州蒋信降知宿州 
徙滑州为京西转运使知应天府累迁太常少卿擢右谏议大夫权三司使公事众论不以为允真宗谓宰臣曰元方在三司何多谤也王旦曰 
元方尽心营职然其性卞急且不纳僚属议而丑言诋之所以贾怨帝曰僚属顾不有贤俊邪岁余以烦苛罢进给事中权知开封府以枢密直 
学士知并州留再任诏中书谕以委属之意官至兵部侍郎卒

　　△辥田

　　辥田字希稷河中河东人少师事种放与魏野友善进士起家丹州推官李允正知延州辟为从事向敏中荐其才改著作佐郎知中江县 
累迁侍御史益州路转运使民间以铁钱重私为券以便交易谓之交子而富家专之数致争讼田请置交子务以榷其出入未报及寇瑊守益 
州卒奏用其议蜀人便之 【按李攸宋朝事实云始益州豪民十余万户连保作交子亦有诈伪者知府事谏议大夫寇瑊奏乞下益州更不 
得似日前置交子铺诏转运使张若谷知益州辥田伺定夺闻奏请废私交子官中置造乃置交子务其后三司使田况奏请不许秦州借支疏 
内尚称自天圣元年辥田擘划兴置益州交子云云则是寇瑊所请乃是禁私交子而交子务之置实用田议也与宋史称田请置交子务未报 
及寇瑊守益州卒奏用其议互异】 累擢枢密直学士知益州代还知审刑院羌人内寇特迁右谏议大夫知延州久之以疾徙同州又徙永兴 
军辞不行卒田性颇和厚初以干敏数为大臣所称后屡更任使所治无赫赫名

　　△寇瑊

　　寇瑊字次公汝州临汝人擢进士授蓬州军事推官李顺余党谢才盛等复起为盗瑊设方略擒送京师徙开封推官会施州蛮叛转运使 
移瑊权领施州先是戍兵仰他州馈粮瑊至请募人入米偿以盐军食遂足复招谕高州刺史田彦伊子承宝入朝得给印纸为高州官族未几 
溪南蛮复内寇瑊率众擒其酋领戮之就除大理寺丞知开州迁殿中丞通判河南府坐解送诸料失实降监晋州税以太常博士通判并州改 
监察御史迁殿中侍御史为开封府判官尝奏事帝询施州备御之术因谕之曰东川控蛮夷尔功已试其为朕镇抚之命为梓州路转运使晏 
州多刚县酋斗望劫泸州 【按宋史地理志晏州本羁縻州熙寍八年始置淯州监隶泸州凡羁縻州止载州名而不及县故多刚县不入于 
志】 烧淯井监杀官吏瑊趋富顺监命部兵多张旗帜踰山西北趋戎州尽取公私舟载粮甲具音乐合两路兵至江安诱溪监顺史个松南广 
移悦等州刺史及八姓乌蛮首领使断贼径帝遣内殿崇班王怀信议攻讨招辑之宜瑊奏蛮人尝于二年春烧淯井监杀吏民既赦贷其罪复 
来寇边若不讨除则戎泸资荣富顺监诸蛮竞起为边害矣诏发陕西兵益以白芀子弟合六千三百人缘淯井溪转鬬凡十一阵破之蛮众相 
率来附纳牛羊铜鼓器械甚众而斗望犹旅拒不从瑊命怀信分兵拔其栅与都巡检使符承顺进战思晏江口斗望等始惊遽势稍却明日复 
分三道来拒王师怀信等格战瑊乘其后大破之斗望众万余嚣不能军溺死者众遂降因籍其勇悍者千人分五都以隶禁军为寍远指挥使 
守淯井监更建砦栅浚三濠以环之就加侍御史召为三司盐铁判官逾月出为河北转运使天禧中河决澶渊瑊视役河上堤垫数里众皆奔 
溃而瑊独留自若须臾水为却去众异之迁工部郎中上言契丹约和以来河北减戍卒之半而复刺土兵其实益三分之一塞下军储不给请 
行入中凿头便籴三说之法入为三司度支副使未几以右谏议大夫集贤院学士知益州仁宗即位迁给事中瑊与丁谓厚善帝谓辅臣曰瑊 
有吏干毋深谴也徙邓州坐失举降少府监知金州复右谏议大夫会河决徙知滑州总领修河既而以岁饥罢役瑊言病民者特楗刍耳幸调 
率已集若积之经年则朽腐为弃物后复兴工敛之是重困也乃再诏塞河河平擢枢密直学士明年复给事中知秦州又坐失举夺一官召权 
三司使复其官如故时有议茶法者帝访以利害瑊曰议者未知其要尔河北入中兵食皆仰给于商旅若官尽其利则商旅不行而边民困于 
馈运茶法岂可以数更帝然之权知开封府天圣末再使契丹未行而卒瑊少孤鞠于祖母王氏及登朝以妻封邑回授之朝臣得回封祖母自 
瑊始

　　△杨日严

　　杨日严字垂训河南人进士及第试秘书省校书郎知安邱县通判亳陈二州知襄州徙庐郓二州入为开封府判官使契丹还为两浙转 
运副使未行会青徐饥改京东转运使因请江淮陕西转粟五十万赈贫民又开清河八十里抵暖水河并堤起仓廪便漕运以右谏议大夫集 
贤院学士知河中府加枢密直学士知益州时用兵伐元昊三司急财用有诏析户版为十等第赋役民以岁租占佃官田庐者高其估募输钱 
就市为己业人苦其扰又陕西奏收市益梓利诸路溪洞马而不知其实无马也日严皆奏罢之迁句当三班院知通进银台司闻后为守者其 
政不便蜀人因进对从容言远方宜抚安之无容变法以生事迁给事中以龙图阁学士知澶州召权知开封府吏械囚不谨囚自杀坐是罢府 
事判太常司农寺同知审官院卒日严初为益州转运使无他治能及知益州颇为蜀人所信爱兄日华厯官至太常少卿三司副使

　　△李行简

　　李行简字易从同州冯翊人家贫刻志于学读六经每至夜分寒暑不易又聚木叶学书笔法遒劲与里中富人杨士元同学既而同中进 
士第士元资遗行简谢不取起家陇州司理参军徙彭州军事推官陵州富民陈子美父死继母诈为文书逐出之累诉不得直转运使檄行简 
劾正其狱改秘书省著作郎再迁太常博士知坊州御史中丞王嗣宗荐为监察御史王旦数称其才真宗雅亦知之再迁侍御史陕西旱蝗命 
往安抚发仓粟救乏绝又蠲耀州积年逋租还擢龙图阁待制厯尚书刑部郎中帝数幸龙图阁命讲周易间访大臣能否行简所对无怨昵各 
道其所长人以为长者久之拜右谏议大夫集贤院学士干兴初改给事中以足疾请外得知河中府徙虢州卒

　　△章频

　　章频字简之建州浦城人与弟頔皆以进士试礼部预选会诏兄弟毋并举频即推其弟弃去后乃擢第试秘书省校书郎知南昌县改大 
理寺丞知九陇县迁殿中丞眉州大姓孙延世伪为券夺族人田久不能辨转运使使按治之频视券墨浮朱上曰是必先盗印然后书既引伏 
狱未上而其家人复诉于转运使更命知华阳县黄梦松覆按无所异梦松用此入为监察御史频坐不时具狱降监庆州酒徙知长洲县天禧 
初增置谏官御史十二人频以选召对称旨擢监察御史陈亳间民讹言兵起老幼皆奔命安抚京西还为三司度支判官青州麻士瑶杀从子 
温裕并其财遣往按治士瑶伏诛又诏鞫卭州牙校讼盐井事皇城使刘美倚后家受赇使人市其狱频请捕系真宗以后故不问忤旨出知宣 
州改殿中侍御史迁侍御史频雅善丁谓谓贬左迁尚书比部员外郎监饶州酒起知信州进刑部员外郎知福州王氏时赋民官田岁输租税 
而巳至是或谓鬻之可得缗钱二十余万频疏以为不可徙知潭州改广西转运使擿宜州守贪暴不法既罢去反讼频子许尝被刑而冒奏为 
秘书省校书郎频坐请知饶州复入为度支判官累迁刑部郎中使契丹至紫蒙馆卒契丹遣内侍就馆奠祭命接伴副使吴克荷护其丧以锦 
车驾橐驼载至中京敛以银饰棺又具鼓吹羽葆吏士持甲兵卫送至白沟诏遣其子访乘传扈柩以归访官三班奉职即许也

　　△陈琰

　　陈琰字伯玉澶州临河人进士及第厯深阳栾城县主簿迁大理寺丞再迁太常博士转运使卢士伦曹利用壻也怙势听狱不以直讼者 
不已付琰评决琰直之御史知杂韩亿闻其事奏为监察御史丁父丧哀毁坟木连理服除迁殿中侍御史天圣五年祀南郊中外以为丁谓复 
还琰疏言丁谓贿赂包苴盈于私室威权请谒行彼公朝引巫师妖术厌魅宫闱易神寝龙冈冀消王气今禋柴展礼涣汗推恩必虑谓潜输琛 
货私结要权假息遐荒冀移善地李德裕止因朋党不获生还卢多逊曲事王藩卒无牵复请不原赦帝然之为三司度支判官迁侍御史厯京 
西河东河北转运副使三司户部度支盐铁副使汴仓纳粮纲槩量不实操舟者坐亡失所载或杖背徒重役琰如奏选官监视谓之定计斗面 
积迁至尚书工部郎中卒

　　△李宥

　　李宥字仲严唐之后裔自吴徙青遂为青人祖成五代末以诗酒游公卿间善摹写山水至得意处疑非笔墨所成父觉见儒林传宥幼孤 
不好弄长读书属文不杂交游举进士调火山军判官入馆校勘书籍迁集贤校琰遂直院知蕲州岁凶人散委婴孩而去者相属于道宥令吏 
收取计口给谷俾营妇均养之每旬阅视所活甚众或杀人以米十石给佣者使就狱曰我重贿吏尔必不死宥得其情论如法提点荆湖刑狱 
又纠察在京刑狱同判太常寺旧宗庙五飨辅臣摄事中废且久止差从官宥因对力言遂复故事以谏议大夫知江寍府民有告人杀其子者 
