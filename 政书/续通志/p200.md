<!-- { "loadSidebar": true } -->
　　移氏 【风俗通曰齐公子雍食采于移其后氏焉明移善顺天府照磨】
　　虫氏 【姓氏辨证曰出自春秋邾国虫邑鲁昭公十九年宋围虫取之其大夫以邑为氏】
　　垣氏 【风俗通曰垣秦邑也因以为氏宋垣询徐州守明垣广户部照磨】
　　饶氏 【姓氏辨证曰出自六国时齐大夫食邑于饶者赵孝成王四年拔其邑以封其弟长安君齐之故臣以邑为氏姓苑曰临川人汉 
有鲁阳太守饶威因家焉又吴志襄阳饶助之后徙居永安】
　　（臣）等谨按徐广注史记曰饶属北海又曰饶阳在河间然则北海之饶宜为得姓之始
　　桃氏 【姓氏辨证曰其先食邑桃邱氏焉或曰周礼攻金之人有桃氏为剑者以世官为氏后燕慕容熙臣桃仁北燕勋臣子弟桃豹为 
左常侍】
　　羊角氏 【姓氏辨证曰卫大夫食采羊角以邑为氏】
　　养氏 【姓氏辨证曰楚大夫食邑于养因以为氏又明养雄卫指挥养贤都指挥同知】
　　■氏 【姓氏辨证曰案后汉马援征五溪蛮军次下■有壸头与充两道可入注曰下■县名属长沙县故城今辰州沅陵县■音字兖 
反详此即或有上■下■汉隽不疑之先以邑为氏】
　　盖氏 【出自齐大夫食采于盖以为氏明盖天麟兴化知府】
　　（臣）等谨按移氏虫氏垣氏饶氏桃氏羊角氏养氏■氏盖氏郑樵皆收入四声及复姓而不详所自今据辨证补之又宋元明有人名 
可考者附录以广见闻亦郑樵于希姓采宋登科录之例

　　△以地为氏

　　期思氏 【风俗通曰楚大夫居期思城因以为氏姓氏辨证云春秋楚期思公复遂之后有去思单为期氏】
　　延氏 【姓氏辨证曰出自吴公子札食采延陵及州来去陵称延曰延州来季子后以为氏宋延松年芜湖令明延祥户部侍郎延瑁给 
事中】
　　蓬氏 【统谱曰周封支于蓬州因以为氏酉阳杂俎蓬球北海人】
　　西河氏 【后汉书有西河子与相马法盖其先以地为氏】
　　洋氏 【姓氏辨证曰扬州海陵多此姓自云其先因洋以为氏】
　　枞氏 【姓氏辨证曰汉高祖命枞公与周苛守荥阳师古曰纵千容反则枞亦氏也地理志有枞阳必其先有以地为氏者】
　　邹屠氏 【拾遗记曰帝喾妃邹屠氏之女也轩辕去蚩尤之凶迁其民善者于邹屠之地恶者于有北之乡其先以地命族后分为邹氏 
屠氏】
　　（臣）等谨案郑樵于邹氏入以邑为氏屠氏入以技为氏与拾遗记所云后分为邹氏屠氏之说迥异存之以备参考
　　雝氏 【即雍字地名去声左传有雍纠周雝子宋雝美安州置制使明雝子重钦天监博士】
　　邗氏 【周邗子明邗端福州卫指挥】
　　乘邱氏 【鲁地春秋时鲁庄公十年败宋师于乘邱后居其地者以为氏汉艺文志有乘邱子五篇注曰六国时人】
　　句氏 【句吴地名周句如越大夫宋句希仲吉筠二州刺史明句玺广东都司】
　　柄氏 【姓源韵谱曰泰山下邑名居者因以为氏】
　　太室氏 【姓氏辨证曰太室山在河南阳城县西南其先民人因山为氏】
　　函谷氏 【姓氏辨证曰其先为函谷关守关之吏因以为氏】
　　卭氏 【见姓苑蜀中地名列仙传周有卭疏明卭林汀州府同知】

　　△以乡为氏

　　练氏 【姓氏辨证曰今建安多此姓自言先世食邑于闽之练乡因以为氏明春坊练埙御史大夫练子寍】
　　（臣）等谨案练氏郑樵收入四声不详所自今据邓名世说补

　　△以亭为氏

　　■〈共阝〉氏 【统谱曰亭名以亭为氏】
　　（臣）等谨案黄公绍韵会补■〈共阝〉亭名今南康郡志有■〈共阝〉亭湖无■〈共阝〉亭盖■〈共阝〉字始为亭名后人连 
二字为湖名也统谱之言可据

　　△以字为氏

　　公若氏 【姓氏辨证曰出自姬姓季武子之子公亥字公若其孙藐以王父字为氏】
　　公思氏 【姓氏辨证曰鲁季氏之族曰公思展后人以字为氏】
　　公交车氏 【出自嬴姓姓氏辨证曰秦公子针字伯车后世别为公交车氏】
　　颓氏 【姓氏辨证曰出自周大夫颓叔之后】
　　（臣）等谨案邵氏姓解曰史记有颓当考颓当姓韩颓当名也宜从邓名世说为是农氏 【风俗通曰神农之后明农益永乐举人农 
志科靖州学正】
　　邙氏 【姓苑曰出自穆公子邙后以王父字为氏周邙段郑大夫宋邙况进士】
　　蟜氏 【统谱曰高阳氏玄孙蟜牛之后周蟜固见檀弓】
　　子穆氏 【世本曰陈僖子生子穆安因为子穆氏】
　　子车氏 【姓氏辨证曰秦大夫以王父字为氏春秋时子车氏奄息仲行针虎殉葬秦穆公国人哀其为秦之良赋黄鸟诗】
　　虎氏 【姓氏辨证曰出自高辛氏子八元伯虎之后子华子虎以字为氏汉虎旗为合浦太守元虎秉任知县明虎臣太学生以直谏闻 
】
　　遏氏 【出自妫姓虞遏父为周陶正支孙以字为氏】
　　夏丁氏 【姓氏辨证曰卫太叔悼子之甥曰夏戊其祖字丁以王父字为夏丁氏】
　　子木氏 【姓氏辨证曰出自芈姓楚平王太子建字子木为少师费无极所谮王使人杀之建惧奔吴其子孙以王父字为氏】
　　子高氏 【左传卫大夫子高之后】
　　将闾氏 【姓氏辨证曰出自秦公子将闾之后以字为氏】
　　（臣）等谨案将闾氏郑樵列入复姓不详所自今补

　　△以名为氏

　　公牛氏 【姓源韵谱曰齐公子牛之后淮南子有公牛哀病七日而化为虎】
　　公牵氏 【世本曰齐公子牵之后有公牵氏】
　　公仇氏 【姓苑曰后汉零陵太守公仇称出自晋穆侯太子仇之后为公仇氏】
　　公朱氏 【出自芈姓世本曰楚公子朱之后】
　　公房氏 【姓氏辨证曰出自芈姓楚公子房之后古今人表有公房皮】
　　公金氏 【出自嬴姓世本曰秦公子金之后有公金氏】
　　敦氏 【陈留风俗传姞姓之后又曰秦史敦之后汉敦倚明敦铎保定府推官】
　　佛氏 【统谱曰鲁佛肸之后以名为氏明佛正卫千户】
　　繇氏 【后汉书有西部督繇繇延注曰繇氏咎繇之后】
　　芒氏 【姓氏辨证曰出自夏王帝芒之后史记魏有芒卯明芒文缜国子学正】
　　卬氏 【姓苑出自穆公子卬之后以王父字为氏后蜀李雄遣李寿攻朱提卬攀为前锋】
　　卨氏 【姓解曰音薛契之后世为氏汉书契作卨】
　　豫氏 【出自姬姓之后为毕氏有毕阳者其孙豫让事智伯报智伯之仇谋攻赵襄子史记宋有渔者豫且必其后也明豫铣上饶知县 
】
　　会氏 【风俗通曰陆终第六子会人之后汉会栩武阳令明会同云都丞】
　　大彭氏 【姓氏辨证曰夏诸侯大彭之后】
　　大连氏 【姓氏辨证曰出自古贤人大连之后】
　　衅氏 【姓氏辨证曰出自鲁宗人衅夏之后亦作舋】
　　佼氏 【后汉书刘永传更始拜西防贼帅佼强为横行将军注曰周原伯佼之后南北朝佼长生为寍蛮校尉】
　　喻氏 【姓氏辨证曰出自姬姓郑公子渝弥周威王时为郑司徒别族为渝氏厯秦汉至景帝皇后讳志字阿渝避讳改水为口因为喻 
氏又南史陈庆之传云梁世寒门达者唯陈庆之与俞药药为武帝左右帝谓俞氏无先贤改姓喻厯位云旗将军安州刺史唐咸通中有刺史 
喻士珍宋有喻樗喻偘俱登进士明喻茂坚厯官兵部尚书喻智厯官都御史】
　　（臣）等谨案喻氏郑樵列入四声不详所出邓名世姓氏辨证颇有论据故录以补樵志之未及然左傅郑有俞弥无名渝弥者名世此 
言未知何本或堵氏至俞弥之后复别为渝氏俞与渝转相误也
　　举氏 【姓解曰楚椒举之后以名为氏】
　　鞅氏 【姓氏辨证曰出晋卿赵鞅之后】
　　犀氏 【姓氏辨证曰出自战国时魏将犀武之后元和姓纂曰秦有犀首邵氏姓解曰姓书元有此氏不敢削之皆误矣案庄子音义犀 
首魏官名公孙衍尝为此官非以犀为氏当以犀武之后为正明孟县主簿犀希古训导犀仲德】
　　（臣）等谨案举氏鞅氏犀氏郑樵皆列入四声不详所自今补

　　△以姓为氏

　　葴氏 【姓氏辨证曰黄帝子得姓十四人其一曰葴氏】
　　铫氏 【姓氏辨证曰其先姚氏避难去女从金颍川郏县铫氏汉桂阳太守猛生卫尉安成侯期期二子葛陵侯丹建平侯统丹生舒舒 
生羽羽生蔡皆嗣侯】
　　（臣）等谨案郑樵云姚氏舜后至陈敬仲仕齐为田氏又至田丰子恢避王莽乱居吴郡改姓妫氏据此以为姚妫二姓可通而姚之为 
铫独未之详考仅列铫字于四声兹特补之
　　曼氏 【姓氏辨证曰出自子姓商王后春秋时为邓国楚郑皆有夫人邓曼也】
　　（臣）等谨案夫人邓曼犹齐姜宋子之一称国一称姓即以曼为氏也今补入以姓为氏

　　△诸方大姓

　　■〈鏋，去釒〉氏 【姓氏辨证曰今辰沅州蛮种有此氏谓之■〈鏋，去釒〉溪蛮】
　　梯氏 【西秦乞伏炽盘遣建威将军梯君破彭利和于漒州】
　　可氏 【后魏阿伏干可地干氏并改为可氏望出河南唐可中止谏大夫宋可懋绍兴进士明可越永乐举人】
　　裕氏 【西秦乞伏国仁时鲜卑大夫裕苟来降拜建忠将军兰泉侯】
　　诗氏 【姓纂望出合浦汉诗索交趾朱鸢人妻征侧甚勇同女弟征贰反】
　　受氏 【音到亦呼作藻集韵音号后魏河南姓也】
　　普氏 【后魏献帝次兄为普氏宋普贵土司赐王爵元普元理至正进士明普仲贤仕至湖广佥事】
　　瓦氏 【明广西土官有瓦氏】
　　者氏 【明云南土苗有者氏】
　　爱氏 【金爱薛西域弗林人命掌西域星厯医药二司事爱申定州刺史明爱莫助永昌府通判】
　　沓氏 【官氏志沓卢氏改为沓氏南北朝沓龙超益州将】
　　薪氏 【夷姓薪犂之国】
　　菽氏 【西域天竺人姓】
　　■〈广外本内〉氏 【音本正字通云戎姓】
　　獦氏 【音猎正字通云戎姓】
　　北氏 【正字通云高丽姓】
　　妞氏 【正字通云高丽姓】
　　大氏 【高丽别种渤海王大乞乞仲象】
　　奢氏 【音蛇苗姓明万厯间有奢崇明奢进】
　　劝氏 【唐南诏王劝龙成】
　　佀氏 【官氏志姒改为佀又后魏葛为氏改为佀明佀锺户部尚书】

　　△以官为氏

　　公巫氏 【姓氏辨证曰鲁大夫有公巫召伯仲其子孙以官为氏】
　　公右氏 【姓氏辨证曰春秋国君戎右谓之公右必有以世官为氏者】
　　公族氏 【姓氏辨证曰其先出自晋公族大夫之后春秋时骊姬乱晋无畜羣公子自是晋无公族及成公自周归晋始宦卿之适子以 
为公族故赵盾请以括为公族韩厥子无忌谓之公族穆子其后遂有以官为氏者】
　　工师氏 【姓氏辨证曰其先出自古官治木者以官为氏汉有平悼侯工师喜子靖侯奴孙执嗣】
　　左师氏 【姓氏辨证曰出自子姓宋公子鱼世为左师以官为氏】
　　（臣）等谨案郑樵收右师氏亦云宋庄公生公子申世为右师氏独不收左师氏似漏然赵亦有左师之官左师氏或出自赵未可知也
