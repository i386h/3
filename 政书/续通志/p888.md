<!-- { "loadSidebar": true } -->
帝命茂良以首参行相事庆寿礼行中外觊恩茂良慨然叹曰此当以身任怨不敢爱身以弊天下若自一命以上覃转不知月添给奉与来岁 
郊恩奏补几何将何以给宣谕奖用廉退茂良奏朱熹操行耿介屡召不起宜蒙录用除秘书郎未几手诏付茂良谓虚名之士恐坏朝廷熹迄 
不至钱良臣侵盗大军钱粮累数十万茂良奏其事手诏令具析俄召良臣赴阙骎骎柄用其后茂良之贬良臣与有力焉淳熙四年正月召史 
浩于四明茂良亦觉眷衰因疾力求去帝曰朕以经筵召史浩卿不须疑时曾觌欲以大资录其孙 【按茂良起为广东提刑时曾觌以逐久 
召还故当茂良执政时觌又在朝召还曾觌事见陈俊卿传】 茂良以文武官各随本色荫补格法缴进觌因茂良入堂道间俾直省官贾光祖 
等当道不避街司叱之光祖曰参政能几时茂良奏臣固不足道所惜者朝廷大体帝谕觌往谢茂良正色曰参知政事者朝廷参知政事也觌 
惭退帝谕茂良先遣人于觌冲替而后施行茂良批旨取贾光祖辈下临安府挞之手诏宣问施行太遽茂良待罪帝使人宣谕委曲令缴进手 
诏且谓卿去虽得美名置朕何地茂良即奉诏谢廓然赐出身除殿中侍御史廓然附曾觌者也中书舍人林光辅缴奏不书黄遂补外茂良力 
求去帝谕曰俟议恢复卿当再来是日除职与郡令内殿奏事乃手疏恢复六事帝曰卿五年不说恢复何故今日及此退朝甚怒曰福建子不 
可信如此谢廓然因劾之乃落职放罢寻又论茂良擅权不公矫传帝旨辄断贾光祖等罪遂责降安置英州父子卒于贬所 【伏读通鉴辑 
览　　御批茂良以眷衰求去己不免于悻悻至省吏倚势敢于显抗参政不过一无知妄人何足与较亦何致遂伤大体执奏己为过当径取 
而挞之不更过乎不能惩忿而因以罹愆茂良实失之卞急而孝宗始事调停终加诘责亦不得谓非徇于私见也】 觌与廓然死后茂良家投 
匦讼冤遂复通奉大夫周必大独相进呈复职帝曰茂良本无罪遂复资政殿学士谥庄敏茂良平生不喜言兵去国之日乃言恢复事或谓觌 
密令人訹之云若论恢复必再留茂良信之遂手疏云

　　钦定续通志卷三百八十四


 


　　●钦定续通志卷三百八十五　列传一百八十五

　　列传

　　宋 【八十九】

　　○宋八十九

　　刘珙　　　　王蔺　　　　黄祖舜　　王大宝　　　金安节　　　王刚中　　李彦颖　　　范成大　　　黄洽　　汪应辰 
　　　王十朋　　　吴芾　　陈良翰　　　杜莘老

　　刘珙
　　王蔺
　　黄祖舜
　　王大宝
　　金安节
　　王刚中
　　李彦颖
　　范成大
　　黄洽
　　汪应辰
　　王十朋
　　吴芾
　　陈良翰
　　杜莘老

　　△刘珙

　　刘珙字共父子羽长子也生有奇质从季父子翚学以荫补承务郎登进士乙科监绍兴府都税务请祠归杜门力学不急仕进主管西外 
睦宗院召除诸王宫大小学教授迁礼部郎官秦桧欲追谥其父召礼官会问珙不至桧怒风言者逐之桧死召为大宗正丞迁吏部员外郎置 
令式庭中使选集者得自翻阅与吏辨吏无得藏其巧兼权秘书少监兼权中书舍人金侵边王师北向诏檄多出其手词气激烈御史杜莘老 
劾宦者张去为忤旨左迁珙不草制莘老得不去从幸建康兼直学士院车驾将还诏以杨存中为江淮宣抚使珙不书录黄仍论其不可帝怒 
谓宰相曰刘珙父为张浚所知此特为浚地耳命再下宰相召珙谕旨且曰再缴则累张公珙曰某为国家计岂暇为张公谋执奏如初存中命 
乃寝真除中书舍人直学士院田师中死其家请以没入王继先第为赐李珂关通近习求为督府掾诏从中下珙皆论罢之出知泉州改衢州 
湖南旱李金为乱朝廷忧之以珙知潭州湖南安抚使入境声言发郡县兵讨击而移书制使沈介请以便宜出师曰擅兴之罪吾自当之介即 
遣田宝杨钦以兵至珙知其暑行疲怠发夫数程外迎之代其负任至则犒赐过望军士感奋珙知钦可用檄诸军皆受节制下令能捕贼自献 
者除罪受赏钦与宝连战破贼追至莽山贼党曹彦黄珙执李金以降支党窜匿者尚众珙谕钦等却兵听其自降贼相率纳兵给据归田里第 
上诸将功状有差赐玺书奖之除翰林学士知制诰兼侍读言于帝曰世儒多病汉高帝不悦学轻儒生臣以为高帝所不悦特腐儒俗学耳使 
当时有以二帝三王之学告之知其必敬信功烈不止此因陈圣王之学所以明理正心为万事之纲帝亟称善拜中大夫同知枢密院事因言 
汪应辰陈良翰张栻学行才能皆臣所不逮愿亟召用帝可其奏兼参知政事奏除福建钞盐岁额二万万罢江西和籴及广西折米盐钱及蠲 
诸路累年逋负金钱谷帛巨亿计上尝以久旱斋居祷雨一夕而应珙进言曰陛下诚心感格其应如响天人相与之际真不容发隐微纤芥之 
失其应岂不亦犹是乎臣愿益谨其独龙大渊曾觌既被逐未几大渊死帝怜觌欲还之珙言二人之去天下方仰威断此曹奴隶耳厚赐之可 
也若中以自近使与闻机事进退人才非所以光德业振纪纲命遂止殿前指挥使王琪被旨按视两淮城壁还密荐和州教授刘甄夫帝谕执 
政召之珙请曰此人名位微何自知之帝以琪告珙退追琪至叱使责戒励状会扬州奏琪檄郡增筑新城珙遂奏罢琪语在陈俊卿传珙时争 
之尤力以故独罢为端明殿学士奉外祠陈俊卿言珙正直有才肯任怨臣所不及愿留之诏改知隆兴府江西安抚使入辞犹以六事为献帝 
曰卿虽去国不忘忠信材美非他人所及行召卿矣至镇首蠲税务新额及罢苗仓大斛属邑奉新有复出租税穷民不能输相率逃去反失正 
税并奏除之除资政殿学士知荆南府湖北安抚使以继母忧去起复同知枢密院事荆襄安抚使珙六上奏恳辞词甚切最后言曰三年通丧 
三代未之有改汉儒乃有金革无避之说巳为先王罪人今边陲无警臣乃欲冒金革之名以私利禄之实不亦又为汉儒之罪人乎服阕再除 
知潭州湖南安抚使过阙入见极论时事进资政殿大学士以行安南贡象所过骚然珙奏曰象之用于郊祀不见于经且使吾中国之疲民困 
于远夷之野兽岂仁圣之所为哉湖北茶盗数千人入境疆吏以告珙曰此非必死之寇缓之则散而求生急之则聚而致死揭榜谕以自新声 
言兵且至令属州县具数千人食盗果散去其存者无几珙乃遣兵戒曰来毋亟战去毋穷追不去者击之耳盗意益缓于是一战败之尽擒以 
归诛首恶数十余隶军籍淳熙二年移知建康府江东安抚使行宫留守会水且旱首奏蠲夏税钱六十万缗秋苗米十六万六千斛禁止上流 
税米遏籴得商人米三百万斛贷诸司钱合三万遣官籴米上江得十四万九千斛籍主客户高下给米有差又运米村落置场平价振粜贷者 
不敢偿起是年九月尽明年四月阖境数十万人无一人捐瘠流徙者进观文殿学士属疾请致仕疾革草遗奏言恭显伾文近习用事之戒今 
以腹心耳目寄之此曹朝纲以紊士气以索民心以离咎皆在此陈俊卿忠良确实可以任重致远张栻学问醇正可以拾遗补阙愿亟召用之 
既又手书诀栻与朱熹其言皆以未能为国雪耻为恨卒年五十七赠光禄大夫谥忠肃珙精明果断喜受尽言事有小失下吏言之立改临数 
镇民爱之若父母其殁也有相与祠之者

　　△王蔺

　　王蔺字谦仲庐江人干道五年擢进士第为信州上饶簿鄂州教授四川宣抚司干办公事除武学谕孝宗幸学蔺迎立道周帝目而异之 
命小黄门问知姓名由是简记迁枢密院编修官轮对奏五事读未竟帝喜见颜色明日谕辅臣曰王蔺敢言宜加奖擢除宗正丞寻出守舒州 
陛辞奏疏数条皆极言时事之未得其正者帝曰卿议论峭直寻出手诏除监察御史一日帝袖出幅纸赐之曰比览陆贽奏议所陈深切今日 
之政恐有如德宗之弊者可思朕之阙失条陈来上蔺即对曰德宗在于自用遂非疑天下士退即上疏陈德宗之弊并及时政阙失帝嘉纳之 
迁起居舍人言朝廷除授失当台谏不悉举职给舍始废缴驳内官医官药官赐予之多迁转之易宜有以正之帝竦然曰非卿言朕皆不闻除 
礼部侍郎兼吏部奉手诏举刚正者为监司即荐潘时郑矫林大中等八人母忧服除为礼部尚书进参知政事光宗即位迁知枢密院事兼参 
政拜枢密使光宗精励初政蔺亦不存形迹除目或自中出未惬人心者辄留之纳诸御坐或议建皇后家庙力争以为不可因应诏上疏愿陛 
下先定圣志条列八事不报中丞何澹论之罢去起帅阃易镇蜀皆不就后领祠帅江陵寍宗即位改帅湖南台臣论罢归里奉祠七年卒蔺尽 
言无隐然嫉恶太甚同列多忌之竟以不合去有奏议传于世

　　△黄祖舜

　　黄祖舜福州福清人登进士第累任至军器监丞入对言县令付铨曹专用资格曷若委郡守汰其尤无良者帝然之除户部员外郎出通 
判泉州将行言抱道怀德之士不应书干禄老于韦布乞自科举后有学行修明孝友纯笃者县荐之州州延之庠序以表率多士其卓行尤异 
者州以名闻是亦乡举里选之意下其奏礼部遂留为仓部郎中迁右司权刑部侍郎兼侍讲详定敕令司进论语讲义金安节言其书词义明 
粹乃令国子监板行荐李宝为带御器械兼权给事中户部奏以官田授汰去使臣祖舜言使臣汰者一千六百余人临安官田仅为亩一千一 
百计其请而给田则不过数十人事不行保义郎梁舜弼汉弼邦彦养孙也并阁门祗候祖舜言阁门不可以恩泽补知池州刘尧仁升右文殿 
修撰知新州韩彦直升秘阁修撰祖舜言修撰本以待文学不可幸得故资政殿学士杨愿家乞遗表恩祖舜言愿阴济秦桧中伤善类皆寝其 
命又言秦熺预其父桧谋议不宜赠太傅追夺之迁同知枢密院事金海陵侵淮刘汜败王权走帝将诛权以励其余祖舜言权罪当诛汜不容 
贷第刘锜有大功闻其病巳殆权泛诛锜必媿忿以死是国家一败兵而杀三将得无快于敌乎帝嘉纳卒于官谥庄定

　　△王大宝

　　王大宝字符龟潮州人政和闲贡辟雍建炎初廷试第二授南雄州教授以禄不逮养移病而归阅数年差监登闻鼓院主管台州崇道观 
赵鼎谪潮大宝日从讲论语张浚谪居俸不时得大宝以经制钱给之浚曰如累君何大宝不为变代还言连英循惠新恩六州民居纔数百非 
懋迁之地月输免行钱宜蠲减高宗谓大臣曰守臣上殿令陈民事遂得知田里疾苦所陈五六得一可行其利亦不细矣乃命广西诸司具减 
数闻知袁州进诗书易解其书甚可采时经筵阙官遂除国子司业兼崇政殿说书奏江南诸州有月桩钱无定名数吏缘为奸刻剥民又有折 
帛钱方南渡兵兴物价翔贵令下户折纳务以优之今市帛匹四千而令输六千盍委监司核月椿为定制减折帛惠小民诏户部详具奏直敷 
文阁知温州提点福建刑狱道临漳有峻岭曰蔡冈藂薄蔽翳山石荦确盗乘闲剽劫大宝以囊金三十万募民抉薮甃道十余里行者便之提 
点广东刑狱孝宗即位除礼部侍郎大宝言古致治之君先明国是而行之以果断自军兴以来曰征曰和浮议靡定太上传丕基于陛下四方 
