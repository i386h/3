<!-- { "loadSidebar": true } -->
日徯恢复国论未定众志未孚愿陛下果断则无不济擢右谏议大夫首论朱倬沈该之罪皆行其言汪澈督师荆襄大宝劾其不能节制坐视 
方城之败疏再上澈落职谪台州大宝尝论及移跸帝曰吾欲亟行大宝奏今日之势殆未可愿少宽岁月张浚复起为都督大宝力赞其议符 
离失律羣言汹汹大宝言危疑之际非果断持重何以息横议未几汤思退议罢督府力请讲和大宝奏谓今国事莫大于恢复莫难于攻守莫 
审于用人宰相以财计乏军储虚符离师溃名额不除意在核军籍减月给臣恐不惟边鄙饮忧而患起萧墙矣章三上除兵部侍郎求去胡铨 
奏曰近日王十朋王大宝相继引去非国之福帝曰十朋力自引去朕留之不能得大宝论汤思退太早令为兵部侍郎岂容复听其去未几以 
敷文阁直学士提举太平兴国宫他日铨奏事帝复谕之曰大宝留之经筵亦固求去势不两立铨奏自古台谏论宰相多矣若谓势不两立则 
论宰相者皆当去大宝寻请致仕督府既罢撤边防弃四州金复侵边诏思退都督军马辞不行帝震怒窜思退中外以大宝前言不用为恨干 
道元年落致仕召为礼部尚书入对言理财之道当务本抑末右正言程叔达奏大宝乞复免行钱非是以旧职提举太平兴国宫中书舍人阎 
安中欲留其行叔达并劾之诏大宝致仕寻卒年七十七

　　△金安节

　　金安节字彦亨歙州休寍人博洽经史尤精于易宣和六年繇太学擢进士第调洪州新建县主簿绍兴初范宗尹引为删定官入对言司 
马光以财用乏请用宰相领总计使宜以为法除司农丞又迁殿中侍御史论韩世忠子彦直不当因父任除直秘阁不报任申先除待制致仕 
安节劾其忿戾乞追夺秦桧兄梓知台州安节劾其附丽梁师成梓遂罢桧衔之未几丁母忧去遂不出桧死起知严州除浙西提刊入为大理 
卿首言治民之道先德后刑今守令虑不及远簿书期会赋税输纳穷日力办之而无卓然以教化为务者愿申饬守令俾无专事法律苟可以 
赞教化必力行之时获伪造盐引者大臣欲置之死安节力争以为事巳十余年且自首无死法因得减等两浙漕属王悦道鞫仁和令杨绩狱 
不实事下大理安节并逮悦道悦道幸医王继先子也屡因人求免安节不从累迁礼部侍郎将祠明堂时钦宗凶问至安节言宫庙行礼皆当 
以大臣摄事从之迁侍讲给事中殿院杜莘老论张去为补外安节言不可因内侍而去言官帝遂留莘老金海陵侵淮从幸建康海陵被杀安 
节陈进取招纳备守三策而以备守为进取招纳之本帝将还临安命杨存中宣抚江淮荆襄安节言存中顷以权太盛人言籍籍方解军政复 
授兹职非所以全之又言方今正当大明赏罚乃首用刘宝王权刻剥庸懦之人何以激劝将士帝皆纳之杨存中议省江淮州县安节言庐之 
合肥和之濡须皆昔人控扼孔道曹丕东置合肥南守襄阳西固析山敌来辄破于三城之下孙权筑濡须坞魏军累次不克守将如甘寍等常 
以寡制众葢形势之地攻守百倍岂有昔人得之成功今日有之而反弃之耶且濡须巢湖之水上接店步下接江口可通漕舟乞择将经理存 
中议遂格孝宗嗣位给廷臣笔札陈当世事安节请严内降之科凡内侍省御药院内东门司冗费一切罢去堂除省归吏部长官听辟僚属以 
清中书之务文武荫补各有定制毋令易文资臣僚致仕遗表恩泽不宜奏异姓使得高赀为市帝尝称其诚实一日因奏事面劳之曰近不见 
缴驳有所见但缴驳朕无不听隆兴改元龙大渊曾觌并除知阁门事宰相知安节必以为言使人讽之曰若书行即坐政府矣安节拒不纳封 
还录黄时台谏相继论列不报安节与给事中周必大奏陛下即位台谏有所弹劾虽两府大将当罢则罢当贬则贬独于二臣乃为迁就讳避 
臣等若奉明诏则臣等负中外之谤大臣若不开陈则大臣负中外之责帝怒安节即自劾乞窜帝意解命遂寝潜邸旧人李珂擢编修官安节 
又奏罢之拜兵部侍郎金将布萨忠义遗三省枢密院书论和议乃画定四事诏羣臣议安节谓世称侄国国号不加大字及用再拜二字皆不 
可从海泗唐邓为淮襄屏蔽不可与必不得巳寍少增岁币钦宗梓宫当迎奉陵寝地必不肯归我宜每因遣使恭谒但讲好之后当益选将厉 
兵以为后图巳而请祠得请中书舍人胡铨缴奏谓安节太上之旧人而陛下之老成也膂力未愆有忧国心岂宜从其引去帝遂留之踰年权 
吏部尚书兼侍读自是力请谢事诏以敷文阁学士致仕干道六年卒年七十七赠通奉大夫累赠开府仪同三司少保安节至孝与兄相友爱 
田业悉推与之又以恩奏其孤子■〈亻与〉初筮仕未尝求荐于人及贵有举荐不令人知其除司农丞或语之曰公是命张侍郎致远为中 
司时所荐盍往谢之安节曰彼为朝廷荐人岂私我耶竟不往荐晁公武龚茂良可台谏皆称职二人弗知也与秦桧忤不出者十八年及再起 
论事终不屈人以此服之

　　△王刚中

　　王刚中字时亨饶州乐平人绍兴十五年进士第二人由推官改左宣义郎故事当召试秦桧怒其不诣己授洪州教授桧死召见擢秘书 
省校书郎迁著作佐郎孝宗为普安郡王刚中兼王府教授每侍讲极陈古今治乱之故君子小人忠佞之辩迁中书舍人言今日先务在择将 
帅搜战士实边储备器械使国势富强将良士勇帝韪其言以龙图阁待制知成都府制置四川赐金带象笏进敷文阁直学士驭吏恩威并行 
羽檄纷沓从容裁决皆中机会敌骑度大散关刚中夜驰二百里起吴璘于帐中责之曰大将与国义同休戚临敌安得高枕而卧又以蜡书抵 
张正彦济师西师大集金兵败走方议奏捷刚中倍道驰还谓其属李焘曰将帅之功吾何有焉焘唶曰身督战而功成不居过人远矣己乃差 
择将士众所推者上之朝备统帅选又疏蜀名士与幕府之贤备部使者州刺史之佐目使颐指内外响应诸汰遣使臣困绝不能自存刚中以 
为冒刃于少壮之年不可斥弃于既老之后悉召至有善射者复其禄秩以禁军阙额粮给之其罢癃不堪事则给以义仓米成都万岁池广袤 
十里溉三乡田岁久淤淀刚中集三乡夫共疏之累土为防上植榆柳表以石柱府学礼殿东汉兴平中建后又建新学遭时多故日就倾圯属 
九县缮完悉复其旧葺诸葛武侯祠平黄巢墓表贤瘅恶以小民有女巫蓄蛇为妖杀蛇黥之孝宗受禅以宫僚进左朝奉大夫召赴阙以足疾 
请祠提举太平兴国宫金侵淮有旨趣刚中入见陈战守之策除礼部尚书直学士院兼给事中迁端明殿学士签书枢密院事进同知院事刚 
中言战守者实事和议者虚名不可恃虚名害实事又奏四事开屯田省浮费选将帅汰冗兵属疾卒年六十三赠资政殿大学士光禄大夫谥 
恭简建炎闲诏阶成岷凤四州刺壮丁为兵众以为忧刚中言有五害罢之比去蜀父老遮道有追送数百里者繇布衣至公卿无他嗜好公退 
惟读书着文为乐云

　　△李彦颖

　　李彦颖字秀叔湖州德清人绍兴十八年擢进士第主余杭簿守曹泳豪敓酒家业为官监利其赀具彦颖争之泳怒戒吏煅炼不得毫发 
罪调建德丞改秩时宰知其才将处之学官或劝使一见彦颖耻自献调富阳丞御史周操荐为御史台主簿金败盟张浚督师进攻帝方向浚 
执政坚主和陈良翰周操不以为然右正言尹穑阴符执政荐引同巳者数言和于帝前帝惑之罢督府良翰操相继黜而穑迁谏议大夫一日 
穑以和战守叩彦颖彦颖曰人所见固不同公既以和议为是曷不明陈于帝前以身任之事成功归于公不成奉身而退若欲享其利而不及 
其害国事将谁倚穑大怒曰自为谏官前后百余奏曷尝及一和字而台簿有是言自是衔彦颖阴排之改国子博士权吏部郎中以父丧去免 
丧复为吏部累迁权右史兼兵部侍郎经筵张栻讲葛覃言先王正家之道因及时事语激切帝意不怿颜颖曰人臣事君岂不能阿谀取容栻 
所以敢直言正为圣明在上得尽爱君之诚耳书曰有言逆于汝心必求诸道帝意遽解立皇太子命彦颖兼左谕德首论建置宫僚以为詹事 
于东宫内外无不当省事须白詹事而后行司马光论皇太子讲读官有奏疏录以进帝大喜行之皇太子尹临安兼判官寻兼中书舍人张说 
再登枢筦彦颖论说无寸长恐人心不服未几权礼部侍郎兼侍讲因言士习非委靡则矫激宜择笃实鲠亮者用之升詹事见帝言皇太子尹 
临安己久虽欲更尝民事然非便宜一意讲学他日以告太子趣草奏辞尹事三辞乃免兼吏部侍郎权尚书兼侍读月食淫雨言甲申岁以淫 
雨求言今十年矣中闲非无水旱而不闻求言之诏岂以言多沽激厌之耶比欺蔽成风侍从台谏犹慎嘿况其它乎阴沴之兴未必不由此时 
廷臣多以中批斥去彦颖又言臣下有过宜显逐之使中外知获罪之由以为戒今谮毁潜行斥命中出在廷莫测其故将恐阴邪得伸善类丧 
气非盛世事也除吏部尚书迁端明殿学士签书枢密院事明年参知政事金使至帝遣王抃谕金使稍变受书旧仪久不决彦颖曰须于国体 
无损而事可济乃善若如去年张子颜之行不但无益时左司谏汤邦彦新进冀侥幸集事自许立节彦颖言邦彦轻脱必误国不从遂以邦彦 
为申议国信使且命福建造海船起两淮民兵赴合肥训练并诏诸军饬戎备中外骚然彦颖复言两淮州县去合肥远者千余里近亦二三百 
里令民户三丁起其二限三月而罢事未集民先失业矣帝作色曰卿欲尽撤边备耶彦颖曰今不得巳令三百里内家起一丁诣合肥三百里 
外就州县训习日增给钱米限一月罢庶不大扰翌日复执奏从之洎邦彦辱命而还彦颖论其罪贬新州彦颖在东府三岁实摄相事内降缴 
回甚多内侍白札籍名造器械并篙师降旨发左藏封桩诸库钱动亿万计彦颖疏岁中经费以进因言虞允文建此库以备边故曰封桩陛下 
方有意恢复苟用之不节徒启他日妄费失封桩初意帝矍然曰卿言是自是绝不支坠马在告力求去以资政殿学士知绍兴府勤约有惠政 
提举洞霄宫复参知政事病羸艰拜起力辞帝曰老者不以筋力为礼孟享礼繁特免卿谏官论其子殴人至死奉祠镌秩起知婺州禁民屠牛 
捐属县税十三万三千缗复知绍兴府进资政殿大学士再奉词进观文殿大学士绍熙元年 【按宋史本传讹作绍兴元年今改正】 致仕 
家居凡十载与州县了不相闻卒年八十一赠少保谥忠文

　　△范成大

　　范成大字致能吴郡人绍兴二十四年擢进士第授户曹监和剂局隆兴元年迁正字累迁著作佐郎除吏部郎官言者论其超躐罢奉祠 
起知处州陛对论力之所及者三曰日力曰国力曰民力今尽以虚文耗之帝嘉纳处民以争役嚣讼成大为剏义役随家贫富输金买田助当 
役者甲乙轮第至二十年民便之其后入奏言及此诏颁其法于诸路处多山田梁天监中作通济堰在松阳遂昌之闲激溪水四十里溉田二 
十万亩岁久堰坏成大访故迹迭石筑防置堤阐四十九所上中下溉灌有序民食其利除礼部员外郎兼崇政殿说书干道令以绢计赃估价 
轻而论罪重成大奏承平时绢匹不及千钱而估价过倍绍兴初年递增五分为钱三千今绢实贵当倍时直帝惊曰是陷民深文遂增为四千 
