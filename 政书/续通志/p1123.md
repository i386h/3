<!-- { "loadSidebar": true } -->
　　赵训之 【赵垒之　赵聿之　陈自仁　刘玠】
　　杨邦乂
　　朱跸 【朱良　方允武】
　　唐琦
　　曾怘 【曾悟】
　　李彦仙 【邵云　吕圆登　宋炎　贾何　阎平　赵成】
　　郑覃
　　薛庆
　　赵立
　　王琦
　　赵士医
　　刘惟辅 【高子孺　韩青】
　　刘泰
　　翟兴 【翟进　翟亮】
　　牛皓 【高万　任安　秦元　薛琪　张亨】
　　王忠植
　　刘长孺
　　李嚞
　　李靓
　　姚兴
　　韦永寿 【韦世坚】
　　张玘 【张世雄】
　　陈亨祖
　　王拱 【朱赟】
　　强霓 【强震　康杰　李伸】
　　李诚之 【李士允　秦巨　秦浚　秦瀈　阮希甫　赵汝标　宁时凤　杜谔　严刚中　孙中　江士旺　陈兴　曹全　邱卞　 
李斌】
　　王迸 【吴从龙】
　　刘宣
　　李亘 【孙安道】
　　凌唐佐
　　僧真宝

　　△郝仲连 【郝致厚】

　　郝仲连昌元人建炎元年金人略河中仲连时为贵州防御使宣抚范致虚遣节制河东军马屯河中就权府事金将罗索以重兵压城仲 
连力战度不能守先自杀其家人城陷不屈其子致厚 【二字据通鉴增】 亦遇害后赠中侍大夫明州观察使

　　△郑骧

　　郑骧字潜翁信之玉山人登元符三年进士第知溧阳县岁饥民亡漕司按籍督逋赋骧尽去其籍使者欲绳以法骧曰着令约二税为定 
数今不除则逋愈多民愈贫赋愈不办使者不能屈累官京兆府等路提举常平高宗初以直秘阁知同州兼沿河安抚使时谋巡近甸金陵南 
阳长安为驻跸计骧言南阳金陵偏方非兴王地长安四塞天府之国可以驻跸会帝东幸扬州复请自楚泗汴洛以迄陕华各募精兵首尾相 
应庶敌势不得冲决不报金将罗索薄同州及韩城骧遣兵拒险击之失利金人乘胜径至城下通判以下皆遁去骧曰所谓太守者守死而已 
翼日城陷赴井死赠通议大夫枢密直学士谥威愍

　　△刘汲

　　刘汲字直夫眉州丹陵人绍圣四年进士累官开封府推官宰相王黼初领应奉司汲对客辄诋之黼闻奏谪监蓬州税钦宗召赴阙时置 
京西转运司于邓州以汲添差副使建炎元年金人再逼京师诸道不知朝廷动息者三月及冯延绪传诏抚谕谓车驾出郊定和议令诸道罢 
兵汲谓副总管高公纯曰此必金人胁朝廷以款勤王之师尔可速进兵公纯与俱至南阳不进汲独驰数十骑赴都城二帝巳北行汲素服恸 
哭寻代公纯摄帅事捐金帛飨士为战守计诏邓州备巡幸汲广城池饰城阙以待加直龙图阁知邓州兼京西路安抚使汲奏欲复两河当先 
河东欲复河东当用陕兵于是金人复渡河谍知邓州将为行在所命其将宁珠急攻京西汲遣副总管侯成林守南阳金人奄至杀成林汲集 
将吏谓曰吾受国恩金人来必死有能与吾俱死者乎皆流涕曰惟命乃下令曰城中有材武愿从军者听留余从便得敢死士四百人及南阳 
陷命将戚鼎将兵三千逆战又命靳仪与赵宗印分出西南门掎之汲自以牙兵登陴望见宗印从闲道遁即自至鼎军中麾其众阵以待敌俄 
而仪败敌大至汲死之事闻赠大中大夫谥忠介

　　△唐重 【郭忠孝　程迪】

　　唐重字圣任眉州彭山人大观三年进士由蜀州司理参军知怀安军金堂县以荐授吏部员外郎厯左司郎官起居舍人金人入京师重 
言开边之祸起于童贯若斩贯首尚可缓兵或献议远避重闻卫士语以告于朝始定守城之计擢右谏议大夫累疏乞斩蔡京父子以谢天下 
迁中书舍人未几落职知同州金人巳陷晋绛将及同重度不能守乃开门纵州人使出自以残兵数百守城示必死金人疑有备不复渡河而 
返二帝既北行重即移檄川秦十路帅臣各备礼物往军前迎奉未及行而高宗即位长安谋帅乃以天章阁直学士知京兆府寻兼府路经略 
制置使重前在同州凡三疏上大元帅府乞蚤临关中以符众望暨至永兴又六上疏皆以车驾幸关中为请并条奏关中防河事宜皆不报金 
将罗索渡河陷韩城县时京兆余兵悉调赴行在重遗书转运使李唐孺曰重平生自矢忠义不敢辞难始意迎车驾入关居建瓴之势以临东 
方今南幸矣关陕又无重兵惟一死报国耳金兵围城城中兵不满千固守踰旬而经制副使傅亮以精锐数百夺门出降城陷重以亲兵百人 
血战诸将扶重去重曰死吾职也战不已众溃中流矢死唐孺以其事闻诏赠资政殿学士后谥恭愍郭忠孝字立之河南人签书枢密院事逵 
之子以父任补右班殿直登进士第换文资授将作监主簿年踰三十不忍去亲侧多仕于河南筦库闲宣和中为河东路提举坐废格盐法免 
靖康初召为军器少监入对以和议为非是力陈追击之策帝命与宰相吴敏枢密李纲议忠孝复条十余事上之主和者众卒不用其策改永 
兴军路提点刑狱忠孝亟走关陕得胜兵三万分隶十将择一将统之继遣兵趋泽潞听宣抚司节制金人再逼京师永兴帅范致虚率诸军繇 
淆渑入援忠孝曰金人深入而河东无守备愿分兵走太行扼其归路彼必求战城下之围可缓致虚以为然檄河中守席益冯翊守唐重与忠 
孝同出河东为牵制之举大军尽出函谷忠孝独以蒲解军三千至猗氏遇金人破之踰绛州破太平砦攻平阳入其郛会大军失利淆渑闲乃 
引还及金人逼永兴忠孝与经略唐重分城而守金人陈城下忠孝募人以神臂弓射之敌不得前已而攻陷城东南隅忠孝与重及副总管杨 
宗闵转运副使桑景询判官曾谓经略主管机宜文字王尚提举军马武功大夫程迪俱死之诏赠忠孝大中大夫子雍别有传程迪字惠老开 
封人父博古部鄜延兵战死永乐迪以门荫得官宣和中从杨惟中征方腊有功加武功大夫荣州团练使时诸使臣合荐迪忠义谋略可任将 
帅召赴行在经略制置使唐重留迪为备金人己自同州渡河或劝迪还蜀不从乃诣种氏诸豪谋率众保险俟其势稍衰出奇击之会前河东 
经制使傅亮建议当守不当避重从之以亮为制置副使既而金兵益迫重乃以迪提举永兴路军马措置民兵金人近城迪又欲选民迎战使 
老稚得趣险以活亮执议城守金人四面急攻迪率诸司及统制偏裨以下东乡会盟誓不与敌俱生慷慨呜咽同盟皆感泣及城破乃自亮所 
分地始亮先出降众溃迪率其徒徇于众曰敌雠我矣降死战亦死努力与鬬愤怒大呼口流血士皆感奋多所斩杀迪冒飞矢持短兵接战数 
十合身被创几徧绝而复苏犹厉声叱战不已遂死之诏赠明州观察使谥恭愍子昌谔

　　△孙昭远

　　孙昭远字显叔其先眉州眉山人元佑闲进士调长沙尉辟河东经略司干当公事厯凤翔天兴县河北山东抚谕盗贼干当公事寻擢河 
北燕山府路转运使靖康元年召为水部员外郎洛阳陷西京留守王襄徙治襄汉授昭远西道总管收溃卒且檄诸道使出师得兵十万命马 
佑昌统之佑昌与金人战败京师陷遣使至大元帅府建炎元年迁河南尹西京留守西道都总管至洛抚集散亡得义兵万余人栅伊阳使民 
入保其冬金人来攻昭远遣将姚庆拒战军败庆死金兵益炽昭远战不利其下叛兵反击昭远遂遇害官属无免者四年追赠徽猷阁待制

　　△吕由诚 【吕偰　吕仍　赵令佳】

　　吕由诚字子明御史中丞诲之季子以父恩补官调邓州酒税厯知合水乘氏二县通判成都府知雅嘉温绵四州皆有治绩靖康元年宰 
相唐恪荐由诚刚正有家法宜任台臣召至京师与恪议不合力辞求退差知袭庆府金人再入京师康王移军济阳由诚竭力馈饷遣官属王 
允恭奉表劝进时京东诸郡兵骄多内讧独由诚拊循有方士乐为用前后数被攻围屹然自立救援皆绝孔彦舟以郓兵判攻郡累旬不能下 
始引去胡选者众尤残暴攻由诚示必取由诚夜焚其攻具直入帐下选众骇散亦解云一旦金兵四集由诚严立赏罚厉以忠义守兵争奋金 
人百道攻城人无叛志判官赵令佳同心誓守城陷俱被执金人欲生降之不屈乃杀其子仍于前由诚不顾与令佳同遇害子偰与其家四十 
口无生还者其孙绍清留蜀后自蜀走江浙访由诚死节愬于朝诏赠由诚三官为通奉大夫与二子恩泽

　　△赵伯振

　　赵伯振太祖八世孙宣和六年进士靖康末为郑州司录捍御有功迁直秘阁通判州事建炎二年金人攻郑州城陷伯振率兵巷戢中流 
矢坠马遇害赠朝请大夫官其二子

　　△韩浩 【朱庭杰　王允功　王荐　周中　周辛】

　　韩浩丞相琦孙以奉直大夫守潍州建炎二年金人攻城浩率众拒守城陷力战死通判朱庭杰身被数箭亦死权北海县丞王允功司理 
参军王荐皆全家陷没浩赠三官官其家三人庭杰允功荐各官其家一人朝议大夫周中世居潍州率家人乘城助守中弟辛家最富尽散其 
财以享战士城陷中阖门百口皆死绍兴六年以周聿请赠官

　　△郭赞

　　郭赞汝阳县丞也 【续通鉴作知汝阳县与此异】 建炎二年金人陷蔡州赞朝服诟叱不肯降遂见杀

　　△向子韶 【向新　向子褎　向子家】

　　向子韶字和卿开封人神宗后再从侄也登元符三年进士第特恩改承事郎授荆南府节度判官累官至京东转运副使知淮宁府建炎 
二年金人攻淮宁子韶率诸弟城守谕士民曰汝等坟墓之国吾与汝当死守金人昼夜攻城子韶亲擐甲冑冒矢石遣其弟子率赴宗泽乞援 
未至城破子韶犹巷战力屈为所执金人欲降之不可遂杀之其弟新知唐州子褎朝请郎子家等与阖门皆遇害惟一子鸿六岁得存事闻赠 
通义大夫官其家六人后谥忠毅

　　△宋昌祚 【郑立　胡广　唐璟　蹇誉　徐兟　邵元通】

　　宋昌祚和州钤辖也建炎二年乌珠围和州州人推昌祚权领军事禁军左指挥使郑立亦拳勇忠愤共激士卒昼夜守备阅数日军士胡 
广发弩中乌珠左臂乌珠大怒飞炮雨集径登弩发之地城立破入屠其城冒祚与权倅唐璟厯阳令蹇誉司户徐兟县尉邵元通及立广皆死 
谯楼上军士无降者事闻昌祚璟誉兟元通各赠官录其子弟

　　△杨粹中 【杜绩】

　　杨粹中真定府人建炎二年知濮州金兵南下经其地尼堪以濮小郡易之将官姚端乘其不意夜捣中军尼堪跣足走仅以身免遂急攻 
城凡三十三日而陷端率死士突出尼堪入城以粹中归不屈而死守御官杜绩亦死之赠粹中徽猷阁待制

　　△龚楫 【蒋子春】

　　龚楫字济道兵部侍郎原之孙以业儒居乡里建炎初闻金人陷郡县辄忿恚不食乌珠据和州筑堡新塘楫率家僮袭之俘获甚众遇金 
兵大至取道圩上将归于滁和镇抚司金骑兵扼其冲不得前众多赴水死楫麾其众曰今日鬬死亦足称义士矣战败为金人所获犹挺剑刺 
其一将骂不绝口金人脔割之金兵初至新塘有蒋子春者教授里中金人见其挟书又人物秀整喜之欲授以官子春怒骂乃杀之

　　△李政

　　李政为云骑第六指挥在京东立战功补官授河北将官冀州驻札靖康二年 【按高宗纪及北盟会编应作建炎二年】 知州权邦彦 
