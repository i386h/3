<!-- { "loadSidebar": true } -->
　　△耶律学古

　　耶律学古字伊实扬裕悦斡之庶孙颖悟好学工译鞮及诗保宁中补御盏郎君干亨元年宋侵燕学古受诏往援始至京宋师围城三周 
穴地而进城中民怀二心学古以计安反侧随宜备御昼夜不少懈适有敌三百余人夜登城学古战却之会援军至围遂解学古开门列阵四 
面鸣鼓居民大呼声震天地旋有高梁之捷以功遥授保静军节度使为南京马步军都指挥使二年伐宋乞将汉军从之改彰国军节度使时 
南境未静民思休息学古禁寇掠以安之宋将潘美来侵学古以军少虚张旗帜杂丁黄为疑兵是夜适独虎峪举烽火遣人侦视见敌俘掠村 
野击之悉获所掠物擒其将领自是学古与潘美各守边约无相侵轶民获安业以功为特哩衮卒弟额布勒

　　耶律额布勒

　　 耶律额布勒

　　额布勒字留隐严重有膂力善属文统和中伐宋屡任军事尝与杨珠不相能因曰尔奴才何所知杨珠讼于北院枢密使韩德让德让怒 
问曰尔安得此奴额布勒对曰三父异籍时亦易得德让笑而释之后从萧恒德伐博啰满达部以功为东路统军都监及德让为大丞相荐其 
才可任统军使太后曰额布勒尝不逊于卿何善而荐德让奏曰臣忝相位于臣犹不屈况于其余若任使之心必能镇抚诸番太后从之加金 
紫崇禄大夫检校太尉而弟果啰以罪亡额布勒及其母俱下吏恐祸及母阴使人召果啰绐曰太后知事之诬汝第来勿畏果啰至送有司坐 
诛其后退归田里以疾卒

　　△耶律沙

　　耶律沙字安隐其先尝相约尼氏应厯闲累官南府宰相景宗即位总领南面边事保宁闲宋攻河东沙将兵救之有功加守太保干亨初 
宋复北侵沙将兵由闲道至白马岭阻大涧遇敌沙与诸将欲待后军至而战冀王迪里监事耶律穆济等以为急击之便沙不能夺迪里等以 
先锋渡涧未半为宋人所袭兵溃迪里及其子斡格沙之子德里令公图敏详衮唐古等五将俱没会耶律色珍兵至敌始退沙勒兵还宋乘锐 
侵燕沙与战于高梁河稍却遇耶律休格及色珍等邀击败宋军以功释前过是年复从韩匡嗣伐宋败绩帝欲诛之皇后营救得免睿智皇后 
称制赐几杖复从伐宋则刘廷让李敬源之军赐赉优渥统和六年卒

　　△萧斡

　　萧斡小字辖哩字博迪北府宰相达鲁之子性质直初察克之乱其党和克齐与斡善使人召之斡曰吾岂能从逆臣缚其人送寿安王贼 
平拜羣牧都林牙复以伐乌尔古功迁北府宰相改图鲁卜部节度使干亨初宋侵燕诏斡拒之战于高梁河斡与耶律休格等并力败之自是 
每征伐必参决军事加政事令二年宋兵围瓦桥夜袭营斡及耶律允古战却之时皇后以父呼斡及后为皇太后称制斡数条奏便宜多见听 
用统和四年卒侄托果

　　萧托果

　　 萧托果

　　托果字括宁性忠简应厯初始入侍会冀王迪里宣徽使哈斯谋反托果密以闻帝嘉其忠诏尚朴敬公主 【按公主表不载葢皇族女 
也】 保宁末为南京统军使干亨初宋侵燕托果与北院大王希达拒之不克退屯清河帝闻其败遣使责之托果惧援兵至奋力以败宋军遂 
释其罪降为南京侍卫亲军都指挥使四年卒

　　△萧达林

　　萧达林字驰宁斯温之再从侄父珠埒哩善相马应厯闲为马羣侍中达林幼敦厚有才略通天文堡宁初为宿直官累任囏剧统和四年 
宋杨继业来侵达林以诸军副部署从枢密使耶律色珍败之擒继业于朔州六年秋改南院都监从驾南征攻沙堆力战被创太后亲临视明 
年加右监门卫上将军检校太师遥授彰德军节度使十一年与东京留守萧恒德伐高丽破之高丽称臣奉贡十二年夏人梗瀛皇太妃受命 
总乌尔古及永兴宫分军讨之达林为准布都详衮凡军中号令太妃并委之师还以功加兼侍中封兰陵郡王十五年德哷部人杀详衮叛遁 
于西北荒达林将经骑逐之因讨准布之未服者诸蕃岁贡方物充于国自后往来若一家焉因赐诗嘉奖仍命林牙耶律昭作赋以述其功达 
林以诸部叛服不常上表乞建三城以绝边患从之俄召为南京统军使复伐宋擒其将王先知 【宋史及辽本纪俱作王继忠】 破其军于 
遂城下祁州 【按宋史是年达林率众攻威虏顺安军诸路都部署击败之攻北平砦及保州定州冀州皆为州兵所败与本传异】 手诏奖 
谕进至澶渊宋主军于城中未接战达林出按地中伏努卒子缫古南京统军使

　　△萧观音努

　　萧观音努字伊聂奚王达哈之孙统和十二年为右祗候郎君班详衮迁奚六部大王先是俸秩外给獐鹿百数皆取于民观音努奏罢之 
及伐宋与萧达林为先锋阪祁州下德清军乃加优赏同知南院事卒

　　△耶律托色

　　耶律托色字胜隐北府宰相乌里之孙善射工画保宁闲为御盏郎君九年奉使于汉深加礼重统和二年与西边详衮耶律苏巴讨图勒 
锦大破之四年托色从北院枢密使耶律色珍败贺令图于安定授西南面招讨都监宋兵守蔚州急召外援托色伏兵道旁俟授兵过未半而 
击之城中军出色珍复邀之两军俱溃奔飞狐地隘不得进杀伤甚众贺令图复集败卒来袭蔚州逆战破之应州守将自遁进围寰州冒矢石 
登城宋军大溃色珍擒继业于朔州托色功居多是年冬复与萧达林由东路击宋俘获甚众后闻宋兵屯易州率兵逆之至易境而卒初托色 
破令图宋将有因伤而仆托色绘其状以示人咸嗟神妙

　　△耶律辖哩

　　耶律辖哩字乌库哩图吉部人统和四年宋将杨继业攻山西辖哩从耶律色珍击之常居先锋侦候有功是岁伐宋宋人拒于滹沱河率 
精骑便道先济获其将康保威以功诏世预节度选太平元年稍迁本部节度使六年从萧老攻甘州不克会准布攻围三克军 【按辽史国 
语解三克统军官名犹云三帅也】 与都监耶律尼噜固往救至哈屯城西南遇敌不能阵中流矢卒

　　△萧柳

　　萧柳字图们淳钦皇后弟阿古齐五世孙幼养于伯父巴雅尔多知能文膂力绝人统和中叔父恒德临终荐其才诏入侍卫十七年南伐 
宋将范庭召列方阵而待时皇弟隆庆为先锋问诸将佐谁敢当者柳曰若得骏马则愿为之先隆庆授以甲骑遂驰而前敌少却隆庆席势攻 
之南军遂乱中流矢裹创而战众皆披靡时巴雅尔留守东京奏柳为四军兵马都指挥使明年为北女真详衮政济宽猛部民畏爱迁东路统 
军使秩满百姓愿留许之从伐高丽师还致仕柳好滑稽虽君臣燕饮诙谐无所忌临终谓人曰吾少有致君志不能直遂故以谐进冀万有一 
补俳优名何避顷之被寝衣而坐呼曰吾去矣言讫而逝

　　△和硕鼐

　　和硕鼐字筹宁奚汗之裔保宁中为奚六部长统和初皇太后称制以耶律休格领南边事和硕鼐为南面行军副部署四年宋曹彬米信 
等来侵与休格破宋兵于燕南军还怙欢挝无罪人李浩至死帝以其功释之冬南征将本部军由别道进击敌军于狼山俘获其众八年表正 
奚王府官制从之十三年迁都部署伐乌舍利其俘掠请降不许城中皆死战和硕鼐知不能克乃掠地东南循高丽北界而还地远粮绝士马 
死伤诏降封爵卒子乌页郎君班详衮

　　△耶律斡拉

　　耶律斡拉字斯宁奚德哷勒部人趫捷有力善骑射保宁初补护卫车驾猎颉山有豪猪伏丛莽帝射中猪突出御者舍辔而避斡拉复射 
毙之及猎赤山奔鹿突前路隘不容避垂犯跸斡拉以身当之鹿触而颠帝谓曰朕因猎两濒于危赖卿以免始见尔心迁护卫太保从枢密使 
耶律色珍破宋将杨继业军于山西统和十三年为行军都监从都部署奚王和硕鼐伐乌舍数月不能下萧恒德欲深入大掠斡拉曰恐所得 
不偿所损恒德不从略地东南人马多死诏夺诸将官斡拉以前议得免寻加同政事门下平章事为东京留守开泰中卒

　　△耶律世良

　　耶律世良小字斡六院部人才敏给练达国朝典故及世谱北院枢密使韩德让病帝问孰可代卿德让曰世良可北院大王耶律舒噜复 
问北院之选德让曰无出世良统和末为北院大王开泰初加检校太尉同政事门下平章事时边部拒命诏北院枢密使耶律华格将兵以世 
良为都监往御之明年华格还将罢兵世良上书曰华格以为无事而还不思师老粮乏敌人已去焉能久守若益兵可克也帝命华格益兵与 
世良追之至安真河大胜而还自是边境以宁以功王岐拜北院枢密使三年命选马駞于乌尔古都会德哷勒部人伊喇叛攻陷巨穆古城世 
良率兵压境招降之名复故地四年伐高丽为副都署都统刘愼行逼遛失期执还京师世良独进兵明年至北都护府破追兵于郭州以暴疾 
卒

　　△张俭

　　张俭宛平人性端悫不事外饰统和十四年举进士第一调云州幕官故事车驾经行长吏当有所献圣宗猎云中节度使进曰臣境无他 
产惟幕僚张俭一代之实愿以为献先是帝梦四人在侧赐食人二口至闻俭名始悟召见容止朴野访及世务占奏三十余事由此顾遇特异 
践履清华号称明干开泰中累迁同知枢密院事 【按圣宗本纪俭以开泰二年为政事舍人七年守司徒兼政事令】 太平五年出为武定 
军节度使移镇大同六年入为南院枢密使帝方眷倚参知政事吴叔达与俭不相能帝怒出叔达为康州刺史拜俭左丞相封韩王帝不豫受 
遗诏辅立太子是为兴宗赐贞亮弘靖保义守节耆德功臣拜太师中书令加尚父徙王陈重熙五年帝幸示豊部贡院及亲试进士皆俭发之 
进见不名赐诗褎美俭衣唯紬帛食不重味月俸有余赒给亲旧方冬奏事便殿帝见衣袍敝恶密饮近侍以火夹穿孔记之屡见不易帝问其 
故俭对曰臣服此袍巳三十年时尚奢靡故以此微讽喻之帝怜其清贫令恣取内府物俭奉诏持布三端而出益见奖重俭弟五人帝欲俱赐 
进士第固辞有司获盗八人既戮之乃获正贼家人诉冤俭三乞申理帝勃然曰卿欲朕偿命耶俭曰八家老稚无告少加存恤使得收葬足慰 
存没矣乃从之俭在相位二十余年裨益为多致政归第会宋书辞不如礼帝将亲征幸俭第尚食先往具馔却之进葵羹干饭帝食之美徐问 
以策俭极陈利害且曰第遣一使问之何必远劳重驾帝悦而止 【按资治通鉴长编云河北既罢兵雄州治城垒不辍辽主问张俭曰南朝 
尚修城备得毋违誓俭曰知雄州李允则其人长者不足疑与本传所载相类谨附志焉】 复即其第赐宴器玩悉与之十二年薨年九十一敕 
葬宛平县

　　△萧朴

　　萧朴字延宁国舅少父房之族父鲁库以善属文为圣宗诗友朴幼如老成人及长博学多智开泰初补牌印郎君为南院承旨权知转运 
事寻改南面林牙帝问以攻朴具陈百姓疾苦国用豊耗帝悦曰吾得人擢左伊勒希巴时萧和卓为枢密使朴知部署院事以酒废事出为兴 
国军节度使召为南面林牙太平三年守太子太傅明年拜北府宰相迁北院枢密使时太平日久帝留心翰墨始画谱牒以别嫡庶由是争讼 
纷起朴有吏才知人主意敷奏称旨朝议多取决封兰陵郡王进王恒加中书令及大延琳叛召安抚东京以便宜行事兴宗即位皇太后称制 
