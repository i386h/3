<!-- { "loadSidebar": true } -->
临安府两浙州县决系囚夏五月癸酉安南国王李龙翰卒以其子昊旵为安南国王诏州县见役人毋纳免役钱役满复输六月癸未遣傅诚 
贺金主生辰秋七月戊辰以雷雨毁太庙屋避正殿减膳九月辛未遣应武使金贺正旦冬十月辛巳诏诸路总领官岁举堪将帅者二三人安 
抚提刑举可备将材者各二人戊子金遣使来贺瑞庆节十一月庚申朝献景灵宫辛酉朝享太庙壬戌祀天地于圜丘大赦十二月丁丑再蠲 
濠州租税一年壬午诏蠲州县横增税额己亥金遣使来贺明年正旦
　　六年春正月庚申宇文绍节卒二月辛己诏宗室毋与胥吏通姻着为令三月癸亥楼钥罢夏四月丙子以章良能参知政事五月丁卯以 
旱命大理三衙临安府决系囚六月丁丑遣董居义贺金主生辰未至而还秋八月庚午知思州田宗范谋作乱夔州路安抚司遣兵讨平之是 
月金人弒其主允济立升王珣九月甲辰蠲京湖诸州逋负闰月丙戌以金主新立命四川谨边备己丑诏湖北监司守令振旱伤丙申以雷发 
非时下罪己诏冬十月戊申遣真德秀贺金主即位不至而还庚戌遣李■〈直上土下〉使金贺正旦亦不至而还甲子金遣使来告即位十 
二月癸未虚恨蛮寇嘉定府之中镇砦十二月壬寅蠲琼州丁盐钱癸亥金遣使来贺明年正旦是岁两浙诸州大水振之
　　七年春正月丁卯四川制置司遣提举皁郊博马务何九龄及金人战于秦州败绩丁丑章良能薨壬午沔州都统王大才斩何九龄三月 
丁卯以安丙同知枢密院事成都府路安抚使董居谊为四川制置使庚辰金来督二年岁币戊子金人来止贺正旦使夏四月癸卯蠲福建沿 
海诸州贫民纳盐六月辛丑以旱命诸路州军祷雨甲辰诏诸路监司守臣遣决滞讼丙午蠲两浙路诸州赃赏钱壬子释大理三衙及两浙路 
杖以下囚秋七月甲子以左谏议大夫郑昭先签书枢密院事兼权参知政事乙亥金人来告迁于南京庚寅罢输金岁币是月夏人以书抵四 
川议夹攻金人不报八月癸巳罢关外四川所增方田税癸卯金使者复来督岁币戊申以安丙为观文殿学士知潭州九月壬戌朔日有食之 
丙戌以久雨释大理三衙临安府杖以下囚庚寅释两浙路杖以下囚除茶盐赏钱冬十月壬辰出内帑钱振临安府贫民十一月辛丑遣聂子 
述使金贺正旦丙戌命浙东监司发常平米振灾伤州县十二月丁巳金遣使来贺明年正旦是岁黎州蛮畜卜始降
　　八年春正月辛未命师禹嗣秀王己卯遣丁焴贺金主生辰二月丙午雷孝友罢壬子蠲平江等五郡逋负米释其系囚三月丙子蠲临安 
府茶盐赏钱释两浙诸州系囚癸未安定郡王伯柷薨丙戌释江淮阙雨州县杖以下囚夏四月乙未如太乙宫明庆寺祷雨辛丑避正殿减膳 
壬寅祷雨于天地宗庙社稷癸卯诏中外臣民直言时政得失乙巳减临安及诸路杂犯死罪以下囚五月甲申诏赃吏毋得减年参选着为令 
乙酉振临安府贫民是月蒙古破金燕京 【据金史增辑】 六月丙辰诏两浙江淮路民杂种粟麦麻豆有司毋收其赋田主毋责其租秋七 
月辛酉以郑昭先参知政事礼部尚书曾从龙签书枢密院事戊辰蠲两淮诸州今年秋税并极边五州明年夏税癸酉蠲临安绍兴二府贫民 
夏税丙子发米振江东饥民庚辰诏弟搢更名思正侄均更名贵和八月兰州盗程彦晖求内附四川制置使董居谊却之九月己巳朝献景灵 
宫庚午朝飨太庙辛未合祀天地于明堂大赦乙亥申严两浙围田之禁冬十月乙未命六部各类赦书宽恤事下诸路监司推行壬寅金遣使 
来贺瑞庆节十一月丙辰封伯泽为安定郡王癸亥遣施累使金贺正旦十二月辛亥金遣使来贺明年正旦时蒙古南侵及淮汉真德秀上备 
边五事
　　九年春正月乙亥遣留筠贺金主生辰三月甲申朔日有食之夏四月戊戌秦州人唐进与其徒何进等引众来归四川制置使董居谊却 
之六月戊申振浙西被水州县宽其租秋九月甲申诏两浙江东监司核州县被水最甚者蠲其租冬十月丙寅金遣使来贺瑞庆节十一月庚 
寅遣陈伯震使金贺正旦癸卯程彦晖攻巩州命利州副都统刘昌祖移驻西和州以备之十二月乙亥金遣使来贺明年正旦
　　十年春正月庚子遣钱抚贺金主生辰夏四月丁未金人侵光州中渡镇执榷场官盛允升杀之遂分兵攻樊城戊申鄂州江陵府副都统 
王守中拒之金人分兵围枣阳光化军丙辰诏江淮制置使李珏京湖制置使赵方措置调遣仍听便宜行事丁巳命四川制置使董居谊酌量 
缓急便宜行事辛酉庐州钤辖王辛击金人于光山县之安昌砦五月辛巳以久雨释大理三衙临安府杖以下囚蠲茶盐赏钱癸卯赵方请下 
诏伐金遂传檄招论中原官吏军民六月戊午诏厉将士募京西忠义人进讨秋七月丙子朔日有食之戊午以旱释诸路杖以下囚甲申雅州 
蛮寇边焚碉门砦遣兵讨之丁亥嗣濮王不俦薨冬十月乙巳以久雨释大理三衙临安府及两浙诸州杖以下囚癸酉蠲三衙江上诸军公私 
逋负钱十一月甲申诏浙东提举司发米振给贫民十二月戊申以军兴募民纳粟补官癸亥金凤翔副都统军完颜赟以步骑入四川戊辰迫 
湫池堡己巳破天水军又破白环堡庚午迫黄牛堡统制刘雄弃大散关遁金人据之
　　十一年春正月壬午京东路忠义李全率众来归以全为京东路总管戊子金人围皁郊堡壬辰利州将麻仲焚秦州永寍砦金人攻隔芽 
关兴元都统李贵遁官军大溃二月甲辰金人焚大散关而去丙午金人破皂郊堡丁未破湫池堡戊申金人围随州枣阳军游骑至汉上均州 
守臣应谦之弃城走三月丁丑金人焚湫池堡而去戊子利州统制王逸等率忠义人复皂郊堡辛卯忠义人攻秦州官军继进至赤谷口军大 
溃癸巳金人复攻皂郊堡遂趋西和州是日镇江忠义统制彭惟诚等败于泗州丙申沔州都统刘昌祖焚西和州遁守臣杨克家弃城去戊戌 
金人入西和州夏四月甲辰刘昌祖焚成州遁守臣罗仲甲及阶州守城侯颐弃城去戊午金人复攻大散关守将王立遁己巳金人攻黄牛堡 
兴元都统吴政拒之癸亥政至大散关执王立斩之五月丁亥诏侍从台谏两省官集议平戎御戎和戎三策六月辛酉诏湖州振恤被水贫民 
秋七月辛卯蠲四川关外诸州税役甲午蠲光州战死兵民家税役九月己卯朝献景灵宫庚辰朝享太庙辛巳合祭天地于明堂大赦辛卯安 
定郡王伯浑薨丙申兴元都统吴政利州副都统张威各进三官刘昌祖夺五官韶州安置冬十月丙午罗仲甲杨克家侯颐并夺三官仲甲常 
德府克家道州颐抚州居住十一月壬申金人攻安丰军之黄口滩是月陕西人张羽来归
　　十二年春正月戊辰以新利州路安抚使聂子述为四川制置使庚辰金人攻湫池堡甲申攻白环堡戊子金人攻成州沔州都统张威自 
西和州退守仙人原庚寅金人攻随州枣阳军又破信阳军之二砦辛卯金人攻西和州又攻安丰军金人焚成州及河池守将张斌遁去癸巳 
金人围安丰军及光州攻光化军破郧山县进逼均州甲午破凤州守臣雷云弃城去乙未兴元都统吴政及金人战于黄牛堡死之金人乘胜 
攻武休关二月戊戌金人破光山县壬寅围枣阳军京湖制置使赵方遣统制扈再兴救之不克进而还癸卯金人破武休关兴元都统李贵遁 
还利州路提刑权兴元府事赵希皆弃城去丁未金人破兴元府戊申金人攻枣阳军己酉遣殿前司军防捍江面庚戌以曾从龙同知枢密院 
事兼江淮宣抚使权吏部尚书任希夷签书枢密院事辛亥金人破大安军遂破洋州壬子四川制置使董居谊自利州遁沔州都统张威遣统 
制石宣等邀击金人于大安军金人遂去兴元府丙辰金人去洋州丁巳京湖制置使赵方遣统制扈再兴等攻唐邓二州随州忠义统领刘世 
兴等攻唐州甲子金人去枣阳军乙丑夏人复以书抵四川议夹攻金人利州路安抚丁焴许之三月己巳以郑昭先知枢密院事曾从龙参知 
政事癸酉金人复入洋州乙亥兴元军士权兴等作乱犯巴州守臣秦季槱弃城去鄂州统制刘世荣会兵攻唐州丁亥权兴降甲午金人自盱 
眙退师闰月壬戌诏抚谕四川官军忠义人癸亥兴元军士张福莫简等作乱以红巾为号是春金人围安丰军滁濠光三州江淮制置使李珏 
命池州都统武师道忠义军统制陈孝忠救之皆不克进金人遂分兵自光州侵黄州之麻城自濠州侵和州之石碛自盱眙军侵滁州之全椒 
来安及扬州之天长真州之六合游骑至东采石杨林渡京东总管李全自楚州忠义总辖李先自涟水军来援金人乃解去夏四月庚午张福 
入利州四川制置使聂子述遁杀总领财赋杨九鼎丁丑张福掠阎州丁亥掠果州癸巳曾从龙罢以郑昭先兼参知政事崇信军节度使开府 
仪同三司万寿观使安丙为四川宣抚使董居谊落职夺三官五月乙未张福逼遂寍府潼川府路转运判官权府事程遇孙弃城遁丁酉减两 
淮荆襄湖北利州路沿边诸州杂犯死罪以下仍蠲今年租己亥太学生何处恬等伏阙上书请诛工部尚书胡榘张福入遂寍府焚其城戊午 
入普州守臣张巳之弃城遁沔州都统张威引兵讨福癸未福请降丁亥嗣濮王不嫖薨癸巳丁焴复以书约夏国共攻金秋七月丙申张福伏 
诛庚子张威捕贼余众诛之癸亥李全引兵至齐州知州王赟以城降九月丙午以宝文阁待制李大东为沿江制置使淮南转运判官赵善湘 
为主管淮西制置使公事淮东提刑贾涉为主管淮东制置使公事兼节制京东河北路军马十二月壬申京东节制司言复京东河北二府九 
州四十县丁丑雅州蛮入卢山县己卯四川宣抚司遣兵取洮州召诸将议出师招谕中原豪杰辛巳蛮焚碉门砦乙酉金人侵凤州之长桥丁 
亥四川宣抚司命罢洮州之师己丑京湖制置司遣统制扈再兴等分道出境
　　十三年春正月丁酉扈再兴引兵攻邓州鄂州都统许国攻唐州不克而还金人攻樊城赵方督诸将拒退之己亥雅州蛮复掠卢山县己 
酉命不凌为嗣濮王戊午夏人复以书来议夹攻金三月丁巳黎州土丁叛遣兵讨之夏四月庚申朔淮东制置贾涉招谕山东两淮豪杰五月 
庚寅雅州蛮降六月加安丙少保丙子以李全为左武卫大将军秋七月戊戌以京东河北诸州守臣空名官告付京东河北节制司以待豪杰 
之来归者丙午以任希夷兼参知政事丙辰四川宣抚司招黎人土丁降之八月壬申安丙遗夏人书定议夹攻金癸未四川宣抚司命利州统 
制王仕信引兵赴熙巩州会夏人遂传檄招谕陜西五路官吏军民甲申复海州九月辛卯夏人引兵围巩州且来趣师甲午王仕信引兵发宕 
昌乙未四川宣抚司统制质俊李实发下城戊戌四川宣抚司命诸将分道进兵沔州都统张威出天水利州副都统程信出长道兴元副都统 
陈立出大散关兴元统制田胃为宣抚司帐前都统出子午谷金州副都统陈昱出上津庚子质俊等克来远镇辛丑王仕信克盐川镇壬寅质 
俊等进攻定边城乙巳程信王仕信与夏人合攻巩州不克庚戌金人攻皁郊堡沔州统制董照等与战大败壬子程信及夏人攻巩州不克信 
引兵趋秦州丙辰夏人自安远砦退师冬十月丁巳程信邀夏人共攻秦州夏人不从信遂自伏羌城引还诸将皆罢兵戊寅程信以四川宣抚 
