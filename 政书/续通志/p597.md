<!-- { "loadSidebar": true } -->
此固宜第寰为令惜陛下百姓安可罪帝色霁乃释寰王师讨蔡以度视行营诸军还奏攻取策与帝意合且问诸将才否度对李光颜义而勇 
当有成功不三日光颜破时曲兵帝叹度知人进兼刑部侍郎王承宗李师道谋缓蔡兵乃伏盗京师刺用事大臣已害宰相元衡又击度伤首 
冒毡得不死哄导骇伏独驺王义持贼大呼贼断义手度坠沟贼意已死因亡去议者欲罢度安二镇反侧帝怒曰度得全天也若罢之是贼计 
适行吾倚度足破三贼矣度病创一再旬分卫兵护第存候踵路疾愈诏毋须宣政衙门对延英拜中书侍郎同中书门下平章事时方连诸道 
兵环拏不解内外大恐人累息及度当国外内始安由是讨贼益急始德宗时尚苛伺中朝士相过金吾辄飞启宰相至阖门谢宾客度以时多 
故宜延天下髦英咨筹策乃建请还第与士大夫相见诏可于时讨蔡数不利羣臣争请罢兵度奏病在腹心不时去且为大患不然两河亦时 
视此为逆顺会唐邓节度使高霞寓战却他相揣帝厌兵欲赦贼帝不许十二年宰相逢吉涯建言饷亿烦匮宜休师唯度请身督战帝独目度 
留曰果为朕行乎度俯伏流涕曰臣誓不与贼偕存即拜门下侍郎平章事彰义军节度淮西宣慰招讨处置使度以韩弘领都统乃上还招讨 
以避弘然实行都统事于是表马总为宣慰副使韩愈行军司马李正封冯宿李宗闵备两使幕府入对延英曰主忧臣辱义在必死贼未授首 
臣无还期帝壮之为流涕及行御通化门临遣赐通天御带发神策骑三百为卫初逢吉忌度帝恶居中挠沮出之外度屯郾城劳诸军宣朝廷 
厚意是时诸道兵悉中官统监自处进退度奏罢之使将得颛制号令未几李愬夜入悬瓠城缚吴元济以报度遣马总先入蔡明日统洞曲降 
卒万人持节徐进抚定其人初元济禁偶语于道夜不然烛酒食相馈遗者以军法论度下令唯盗贼鬬死抵法余一蠲除往来不限昼夜民始 
知有生之乐度以蔡牙卒侍帐下或谓反侧未安不可去备度笑曰吾为彰义节度元恶已擒人皆吾人也众感泣既而申光平定以马总为留 
后度入朝会帝以二剑付监军梁守谦使悉诛贼将度遇诸郾城复与入蔡量罪议诛守谦请如诏度固不然腾奏申解全宥者甚众策勋进金 
紫光禄大夫宏文馆大学士上柱国晋国公户三千复知政事程异皇甫镈以言财赋幸俄得宰相度三上书极论不可帝不纳自上印又不听 
初蔡平王承宗惧度遣辨士栢耆胁说乃献德棣二州纳质子又谕程权入觐始判沧景德棣为一镇朝廷命帅而承宗势乃离李师道怙强度 
密劝帝诛之乃诏宣武义成武宁横海四节度会田宏正致讨宏正请自黎阳济合诸节度兵宰相皆谓宜度曰魏博军度黎阳即叩贼境封畛 
比联易生顾望是自战其地宏正光颜素少断士心盘桓果不可用不如养威河北须霜降水落于阳刘度河直抵郓以营阳谷则人人殊死贼 
势穷矣帝曰善诏宏正如度言宏正奉诏师道果擒大贾张陟负五坊息钱帝命坊使杨朝汶收其家簿阅货钱虽已偿悉钩正根自变量十百人 
御史中丞萧俛及谏官列陈中人横恣度亦极言之时方讨郓帝曰姑议东军此细事我自处辨度曰兵事不理止山东中人横暴将乱都下帝 
不悦徐乃悟诛朝汶而原系者由是京师澄肃帝尝语臣事君当励善底公朕恶夫树党者度曰君子小人以类而聚未有无徒者君子之徒同 
德小人之徒同恶外甚类中实远在陛下观所行则辨帝曰言者大抵若此朕岂易辨之已而为异镈所构以检校尚书右仆射兼门下侍郎平 
章事为河东节度使穆宗即位进检校司空朱克融王廷凑乱河朔加度镇州行营招讨使时帝以李光颜乌重胤爪牙将倚以击贼兵十余万 
无尺寸功度既受命入贼境数斩将以闻俄兼押北山诸蕃使时元稹显结宦官魏宏简求执政惮度复当国因经置军事数居中持梗不使有 
功度恐乱作即上书痛暴稹过恶帝不得已罢宏简稹近职俄擢稹宰相以度守司空平章事东都留守谏官叩延英言不可罢度兵摇众心帝 
不召会中人使幽镇还言军中谓度在朝而两河诸侯忠者怀强者畏今居东人人失望帝悟诏度由太原朝京师及陛见辞切气怡卓然当天 
子意闻者皆竦毅将贵臣至赍咨出涕度之行移克融廷凑书开说大谊皆愿罢兵帝方忧深州围欲必出牛元翼更使度腾书布旨或曰贼知 
度失兵柄必背约顾望帝释然乃拜度守司徒领淮南节度使会昭义监军刘承偕慢刘悟举军哗怒执承偕悟拘以闻帝怒问度何施而可度 
顿首谢藩臣不与政辞不对帝强之度曰必欲收忠义心使帅臣死节独斩承偕则四方羣盗隐然破胆矣帝曰更言其次度曰投诸荒裔可乎 
帝曰可悟果出承偕昭义遂安是时徐州三智与逐崔羣诸军盘互河北进退未一议者交口请相度乃以本官兼中书侍郎平章事权佞侧目 
谓李逢吉险贼善谋可以构度共讽帝自襄阳召逢吉还拜兵部尚书度居位再阅月果为逢吉所闲罢为左仆射帝暴风眩中外不闻问者凡 
三日度数请到内殿求立太子翼日乃见帝遂立景王为嗣逢吉既代相思有以牙辥之引所厚李仲言张又新李续张权舆等内结宦官种交 
党丑沮日闻乃出度山南西道节度使夺平章事敬宗嗣立之三月王廷凑屠元翼家帝嗟惋累日因叹宰辅非才韦处厚上疏曰陛下当食嗟 
息恨无萧曹今一裴度尚摈于外此冯唐所云虽有颇牧不能用也帝感悟于是复度兼平章事帝注意度中人至度所必叮咛慰安且示召期 
宝厯二年度请入朝逢吉党大惧权舆作伪谣且言度名应图谶天子独能明其诬诏复使辅政先是帝将幸东都大臣切谏不纳度从容奏国 
家建别都本备巡幸自艰难以来宫阙署中百司之区荒圯弗治假岁月完新然后可行仓卒无备有司且得罪帝悦曰羣臣谏朕不及此如卿 
言诚有未便因止朱克融执赐衣使者杨文端又四假度支帛三十万匹且请遣工五千助治东都帝怒患之欲遣重臣临慰度曰克融无恙而 
悖是将亡无庸遣重使第以诏书言中人倨骄须还我自责谴陛下若未能然则诏宫室营缮既有序毋遣工为重劳朝廷缘召发乃有赐与朕 
无所爱独与范阳体不可尔帝曰善用度次策克融听命归文端未几军乱杀克融帝纵弛日晏坐朝度谏帝嘉纳为数视朝未几判度支帝崩 
定策诛刘克明等迎立江王是为文宗加门下尚书李全略死子同捷求袭沧景军度奏讨平之即陈调兵食非宰相事请罢度支归有司奏可 
进阶开府仪同三司赐实封户三百度恳让不得可乃受实封太和四年数引疾不任机重愿上政事帝择尚医护治中人日劳问相蹑乃诏进 
司徒平章事国重事须疾已三日五日一至中书度让免册礼于是牛僧孺李宗闵同辅政媢度勋业久居上欲有所进乃共訾其迹损短之因 
度辞位即白帝进兼侍中出为山南东道节度使曰罢元朴所置临汉监收千马纳之校以善田四百顷还襄人顷之固请老不许八年徙东都 
留守罢加中书令李训之祸宦官肆威以逞凡训注宗娅宾客悉收逮讯报苛惨度上疏申理全活数十姓武德县王藏史盗钱亡命河阳节度 
温造责令王赏偿负系狱三年度为帝言之赏得释时阉竖擅威天子拥虚器搢绅道丧度不复存经济意乃治第东都集贤里又于午桥作别 
墅号绿野堂野服萧散与白居易刘禹锡为文酒交不问人闲事帝知度神明不衰每大臣自洛来必问度安否开成二年复以本官节度河东 
度固辞帝命吏部郎中卢弘宣谕意曰为朕卧护北门可也趣上道度乃之镇易定节度使张璠卒军中将立其子元益度遣使晓譬祸福元益 
惧束身归朝三月以病匄还东都四年正月诏许还京以疾未克谢有诏先给俸料上巳宴羣臣曲江度不赴帝赐以诗复诏曰方春慎疾为难 
勉医药自持薨年七十六 【按旧书作七十五与此互异】 帝闻震悼赠太傅谥文忠赗礼优缛帝怪无遗奏敕家人索之得半稾以储贰为 
请无私言会昌元年加赠太师大中初诏配享宪宗庙庭度名震四夷使外国者其君长必问度年今几状貌孰似事四朝以全德始终及殁天 
下莫不思其风烈五子识谂知名 【按宰相世系表度七子譔诩谂调议諴让无名识者惟议检校右仆射袭晋国公与此互异考旧传度子 
识譔让谂议五人亦无名调諴者识袭晋国公与新书同又考旧书宣宗纪十一年识徙节忠武亦书其爵为晋国公则表不载识名以为议袭 
封者误也】

　　裴识
　　裴谂

　　 裴识

　　识字通理性敏悟凡经目未始忘推荫补京兆参军累擢大理少卿王师讨刘稹为供军使稹平改司农卿进湖南观察使入拜大理卿袭 
晋国公半封为泾原节度使时蕃酋尚恐热上三州七关列屯分守宣宗择名臣以识帅泾原毕諴帅邠宁李福帅夏州帝亲临遣识至治堡障 
整戎器开屯田初将士守边或积岁不得还识与立戍限满者代亲七十近戍由是人感悦加检校刑部尚书徙凤翔忠武天平邠宁灵武等军 
进检校尚书右仆射灵武地斥卤无井识誓神而凿之果得泉厯六节度所莅皆有可述卒赠司空谥曰昭

　　 裴谂

　　谂有文辞以荫累官考功员外郎宣宗访元和宰相子思度勋望故待谂有加为翰林学士累迁工部侍郎诏加承旨后为太子少师封河 
东郡公黄巢盗国迫以伪官不从遇害

　　钦定续通志卷二百六十四

　　●钦定续通志卷二百六十五　列传六十五

　　列传

　　唐 【六十五】

　　○唐六十五

　　高崇文【承简】　伊慎　　　　朱忠亮　　刘昌裔　　　范希朝　　　　王锷【稷】　　孟元阳　　　王栖曜【茂元】　 
　刘昌【士泾】　　赵昌　　　李景略　　　　任迪简　　张万福　　　高固【郝玭　史敬奉　野诗良辅】　　李光进　　　 
乌重胤【石洪】　　王沛【逢】　　杨元卿【延宗】　曹华　　　　　高瑀　　刘沔　　　石雄

　　高崇文
　　伊慎
　　朱忠亮
　　刘昌裔
　　范希朝
　　王锷
　　孟元阳
　　王栖曜
　　刘昌
　　赵昌
　　李景略
　　任迪简
　　张万福
　　高固
　　李光进
　　乌重胤
　　王沛
　　杨延宗
　　曹华
　　王逢
　　杨元卿
　　高瑀
　　刘沔
　　石雄

　　△高崇文

　　高崇文其先自渤海徙幽州七世不异居开元中再表其闾崇文性朴重寡言少籍平卢军贞元中从韩全义镇长武城治军有声累官金 
吾将军吐蕃三万寇宁州崇文率兵三千往救战佛堂原大破之封渤海郡王全义入朝留知行营节度后务迁长武城都知兵马使刘辟反宰 
相杜黄裳荐其才诏检校工部尚书左神策行营节度使俾统左右神策麟游奉天诸屯兵讨辟时显功宿将人人自谓当选及诏出皆大惊始 
崇文选兵五千常若寇至至是卯漏受命辰巳出师器良械完无一不具过兴元士有折逆旅匕箸者即斩以徇乃西自阆中出却剑门兵解梓 
潼之围诏拜崇文东川节度使进薄鹿头城凡八战皆捷贼大震其将李文悦以兵三千自归仇良辅举鹿头城二万众降遂趣成都辟走追禽 
之槛送京师秋毫无犯斩其大将邢泚胁污者为条上全活之进检校司空西川节度副大使南平郡王实封三百户崇文不通书厌案牍谘判 
