<!-- { "loadSidebar": true } -->
三之一购奇书讽诵为乐及是自称退叟着资理论三卷上之诏付史馆弟协以纯谨称仕至主客郎中雍王府翊善昂以书招之亦告老归兄 
弟皆□寿时以比汉二疏昂于所居建二亭曰知止曰幽栖颇好释氏书景德四年卒门人谥曰正裕先生诏加赙赠录其孙适出身昂纯厚有 
清节澹荣利为洗马十五年不以屑意居内署非公事不至两府在王邸时真宗居储宫知其素守故每加褒进然昂未尝有所私请进退存礼 
士类多之有集三十卷子正彝正辞正基

　　△赵邻几 【何承裕】

　　赵邻几字亚之郓州须城人少好学能属文尝作禹别九州岛赋凡万余言人多传诵周显德二年举进士解褐秘书省校书郎厯许州朱州 
从事太平兴国初召为左赞善大夫直史馆改宗正丞四年郭贽宋白交荐之会邻几献颂帝览而嘉之迁左补阙知制诰数月卒邻几为文慕 
徐庾及王杨卢骆体属对精切及掌诰命颇不达体要常欲追补唐武宗以来实录孜孜访求遗事会疾革以书未成为恨子东之以荫补郎山 
主簿部送军粮诣北没焉淳化中以参知政事苏易简言太宗遣直史馆钱熙往取其所著书得会昌以来日历二十六卷及文集三十四卷鲰 
子一卷六帝年略一卷史氏懋官志五卷来上诏恤其家时又有何承裕者晋天福末擢进士第有清才好为歌诗而嗜酒狂逸初为中都主簿 
桑维翰镇兖州知其真率不责以吏事累官至著作佐郎直史馆出为盩厔咸阳二县令为治清而不烦每览牒诉必戏判以喻曲直诉者多心 
服引去开宝三年自泾阳令入为监察御史后厯侍御史累知忠万商三州太平兴国中卒

　　△郑起 【郭昱　马应】

　　郑起字孟隆不知何许人善属文歌诗尤清丽举进士周广顺初调尉氏主簿宰相范质荐为右拾遗直史馆恭帝初迁殿中侍御史太祖 
干德初出掌泗州市征刺史张延范密奏起嗜酒废职初显德末起见太祖握禁兵有人望乃上书范质极言其事又尝遇太祖于路横绝前导 
而过太祖亦弗之怒及延范奏至出为河西令会蜀平当徙远官起不欲往乃炙烙其足因是成疾卒起负才倨傲多所诋讦数为羣小窘辱终 
亦不改时有郭昱者好为古文狭中诡僻周显德中登进士第耻赴常选献书于宰相赵普自比巢由朝议恶其矫激久不调后复何普望尘自 
陈普笑谓人曰今日甚荣得巢由拜于马首开宝末普出镇河阳昱诣嶭居正上书极言谪普居正奏之诏署襄州观察推官潘美镇襄阳讨金 
陵以昱随军昱中夜被酒号叫军中皆惊美遣还后坐盗用官钱除名雍熙中卒又有马应者薄有文艺开宝初效元结中兴颂作勃兴颂以述 
太祖下荆湖之功欲刊石于永州结颂之侧县令恶其夸诞不以闻太平兴国初登第授大理评事坐事除名淳化中以诗千同年殿中丞牛景 
景因奏上太宗嘉之复授大理评事未几卒又有颖贽董淳刘从义善为文章张翼谭用之善为诗张之翰善笺启贽拔萃登科至太子中允淳 
为工部员外郎直史馆诏撰孟昶纪事从义多藏书尝纂长安碑文为遗风集二十卷余皆官不达

　　△和岘

　　和岘字晦仁开封浚仪人晋宰相凝之子七岁以门荫为左千年备身选著作佐郎汉干佑初如朝散阶十六登朝为著作郎拜太常丞太 
祖建隆初授太常博士从祀南郊太祖谓近侍曰此谁氏之子熟于赞导左右以岘门阀对俄拜刑部员外郎兼博士仍判太常寺干德元年十 
一月有事于南郊冬至有司复请祀昊天上帝诏岘议其礼岘以祭义戒烦数请罢之二年议孝明孝惠二后祔别庙岘以旧礼有二后同庙之 
文无各殿异室之说今二后同祔别庙亦宜共殿别室孝明皇后尝母仪天下宜居上室孝惠皇后止以追尊当居次室从之三年春初克夔州 
以岘通判州事代还是岁十二月十四日戊戌腊有司以七日辛卯蜡百神岘献议正之四年南郊岘建议望燎位置爟火又尝言依旧典宗庙 
殿廷设宫悬三十六架加鼓吹熊罴十二案朝会登歌用五瑞郊庙奠献用四瑞回仗至楼前奏采茨之曲御楼奏隆安之曲各用乐章复举唐 
故事宗庙祭科外别设珍膳用申孝享之意又谓八佾之舞以象文德武功请用玄德升闻天下大定二舞并从其议先是王朴窦俨洞晓音乐 
前代不协律吕者多所考正后未有继其职者会太祖以雅乐声高诏岘讲求其理以均节之自是八音和畅帝甚嘉之乐器有义手笛者帝意 
欲增入雅乐岘即令乐工调品以谐律吕其执持之状如拱揖然请目曰拱辰管诏备于乐府开宝初迁司勋员外郎权知泗州判吏部南曹厯 
夔晋二州通判九年江南平受诏采访太宗即位迁主客郎中太平兴国二年知兖州改京东转运使岘性苛刻鄙吝好殖财复轻侮人尝以官 
船载私货贩易规利初为判官郑同度论奏既而彰信军节度使刘遇亦上言按得实坐削籍配隶汝州六年起为太常丞分司西京复阶勋章 
服端拱初帝躬耕藉田岘奉留司贺表至阙下因以其所著奉常集秘阁集注释武成王庙赞奏御帝甚嘉之复授主客郎中判太常寺兼礼仪 
院事寻卒弟■〈山蒙〉

　　和■〈山蒙〉

　　 和■〈山蒙〉

　　■〈山蒙〉字显仁凝第四子也生五六岁凝教之诵古诗赋一览辄不忘试令为咏物诗颇有思致凝叹赏之太平兴国八年擢进士第 
释褐霍邱主簿雍熙初知崇仁县就拜大理评事江南转运使杨缄以其材干奏移知南昌县代还为刑部详覆官迁光禄寺丞先是凝尝取古 
今史传辨雪冤枉等事着为疑狱集■〈山蒙〉因增益事类分为三卷表上之又献所著文赋五十轴召试中书擢为太子中允先是冯起撰 
御前登第三牓碑以献帝甚称奖命直史馆淳化初■〈山蒙〉又撰七牓题名记并补注凝所撰古今孝弟集成十卷以献遂以本官直集贤 
院三年春献观镫赋诏付史馆迁右正言太宗亲试贡士■〈山蒙〉预考校作歌以献帝对宰相称赏之时摹印儒行篇以赐新及第人及三 
馆台省官皆上表谢■〈山蒙〉与宰相尤称旨遂以本官知制诰加水部员外郎知理检院至道元年与王旦同判吏部铨寻卒帝闻之惊叹 
赗赙加等长子珙纔十岁即授大理评事次子璬补太庙斋郎■〈山蒙〉每草制必精思讨索而后成拘于引类偶对颇失典诘体帝以其贵 
家子能业文甚宠待之欲召入翰林谓近臣曰■〈山蒙〉眸子眊眊然胸中必不正不可以居近侍也其命遂寝■〈山蒙〉弟■〈山皋〉 
始为三班奉职淳化中献文求试帝以故相之后改授大理评事

　　△冯吉

　　冯吉字惟一河南洛阳人道之子也晋天福初以父任校书郎累迁司勋郎中周显德中迁太常少卿嗜学善属文工草隶然性滑稽无操 
行雅好琵琶尤臻甚妙父常戒令勿习吉性所好亦不能改道欲辱之因家宴令吉奏琵琶为寿吉了无怍色及为少卿颇不得意以酒自娱每 
朝士宴集虽不召亦常自至酒酣即弹琵琶弹罢赋诗诗成起舞宋初受诏撰明宪皇太后谥议见称于时建隆四年卒

　　钦定续通志卷五百五十七

　　●钦定续通志卷五百五十八　文苑传五

　　文苑传

　　宋 【二】

　　○宋二

　　高頔　　　　李度　　　　韩溥　　鞠常　　　　宋准　　　　柳开　　夏侯嘉正　　罗处约　　　安德裕　　钱熙

　　高頔
　　李度
　　韩溥
　　鞠常
　　宋准
　　柳开
　　夏侯嘉正
　　罗处约
　　安德裕
　　钱熙

　　△高頔

　　高頔字子奇开封雍邱人后唐清泰中登进士乙科四迁魏博观察支使周显德中符彦卿奏署掌书记时太宗亲迎懿德皇后于大名彦 
卿遣頔迎候日夕陪接尤伸欵好后随彦卿镇凤翔会诏留彦卿洛阳彦卿复为天雄军掌书记后以病免居于魏太宗雍熙二年亲试贡士頔 
子南金举学究自陈父年八十四尝佐使幕久罢职家贫无以存养愿赐一第庶获寸禄以及老父帝问左右其父何人宰相宋琪以頔对帝曰 
此高頔子耶頔在大名幕中尝与朕游处晨暮对案饮食尝拱手危坐未曾少懈其恭谨葢天性也即擢南金第拜頔左补阙致仕后卒于家頔 
有清节力学强记手写书千余卷彦卿待之甚厚或过致优给頔计口受费余皆不纳彦卿左右多肆贪虐民不能堪及罢镇其故时将吏宾客 
皆心愧无敢复游魏者惟頔清苦守法魏人受之在魏三十年无一人言其非者次子鼎举进士至殿中丞

　　△李度

　　李度河南洛阳人周显德中举进士度工诗有醉轻浮世事老重故乡人之句时翰林学士申文炳知贡举枢密使王朴移书录其句以荐 
之文炳即擢度为第三人释褐永宁县主簿累迁殿中丞知歙州坐事左迁绛州团练使十年不调度在歙州尝以所著诗刻于石有中黄门得 
其石本传入禁中太宗见之谓宰相曰度今安在即召对擢为虞部员外郎直史馆端拱初藉田毕交州黎桓加恩命度借太常少卿充官告国 
信副使赐诗宠行未至卒度之南使每至州府即借图经观其胜迹皆形篇诗以帝所赐诗有奉使南游多好景之句遂题为奉使南游集弟康 
亦善诗太平兴国二年登进士第官至太子右赞善大夫

　　△韩溥

　　韩溥京兆长安人唐宰相休之后少俊敏善属文周显德初举进士累厯幕府太祖开宝三年自静难军掌书诏召为监察御史三迁至库 
部员外郎知华州同判灵州再转司门郎中卒溥博学善持论详练台阁故事多知唐朝氏族与人谈斖斖可听号为近世肉谱搢绅颇推重之 
尤善笔札弟洎亦进士及第

　　△鞠常

　　鞠常字可久密州高密人父庆孙申州团练判官有诗名常少好学善属文汉干佑二年擢进士第裁二十一释褐秘书省校书郎周广顺 
中宰相范质奏充集贤校理出为郓州观察支使历伊阳令显德四年诣阙进策召试复授猗氏令迁蔡州防御判官复宰介休魏县太祖开宝 
中赵普为相擢为著作佐郎时任此官惟常与杨徽之李若拙赵邻几四人皆有名于时常应举时着四时成岁赋万余言又为春兰赋颇存兴 
托后为清河令七年卒子仲谋字有开雍熙中进士有材干官至兵部员外郎尝集其父所为文成二十卷常弟瑜周广顺中进士与常齐名

　　△宋准

　　宋准字子平开封雍邱人开宝中举进士第一时翰林学士李昉知贡举会贡士诉昉取舍非公太祖召准覆试复冠多士即授秘书省秘 
书郎 【东都事畧作校书郎】 直史馆太平兴国中累迁左拾遗八年同知贡举出为河北转运使岁余以本官知制诰雍熙中加主客员外 
郎复预知贡举俄判大理寺四年被病迁金部郎中端拱二年卒准美风仪善谈论辞采清丽所至皆有治声卢多逊之南流也李穆坐同年生 
黜免左右无敢言者准因奏事盛言穆长者有检操常恶多逊专恣非其党也帝悟尽复穆旧官时论多之天禧三年录其子大年试秘书省校 
书郎

　　△柳开

　　柳开字仲涂大名人父承翰干德初监察御史开幼颖异有胆勇周显德末从父任南乐夜有盗入室众恐不敢动开年裁十三亟取剑逐 
之盗踰垣出开挥刃断其足指既就学喜讨论经义五代文格浅弱慕韩愈柳宗元为文因名肖愈字绍元既而改名字以为能开圣道之涂也  
