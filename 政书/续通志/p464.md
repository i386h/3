<!-- { "loadSidebar": true } -->

　　 布古德

　　布古德字萨兰圣宗第三子明敏善射太平七年遥领彰信军节度使为王子郎君班详衮重熙中累迁契丹行宫都部署封柳城郡王讨 
夏国督战有功军还薨

　　博诺

　　博诺

　　博诺字和多沁特哩衮尼噜古之孙景宗时为乌尔古部详衮政尚严急民苦之有司以闻诏曰博诺任方面寄以细故究问恐损威望寻 
迁马羣太保统和十六年奏核燕军之不任事者汰之二十八年驾征高丽博诺为先锋至铜州高丽将康肇分兵为三以抗辽军博诺率耶律 
鸿果击破三水营擒肇李玄蕴等军望风溃会大军至斩三万余级追至开京破敌于西岭高丽王询遁去博诺入开京焚其王宫抚慰其民人 
以功迁北院大王薨 【本传旧在列传第十八卷今移附于此】

　　吴格字洪隐开泰二年为特哩衮出为南京留守薨封燕王
　　格尔字图勒珲太平元年为南府宰相薨
　　海古勒字额勒本重熙初为王子郎君班详衮七年封饶乐郡王咸雍中徙混同郡王为上京留守薨

　　△兴宗诸子

　　和啰噶【淳】　阿林

　　兴宗三子长道宗次和啰噶次阿林皆仁懿皇后生

　　和啰噶
　　阿林

　　 和啰噶

　　和啰噶字阿尼雅兴宗第二子与阿林皆道宗同母弟重熙十七年封越王清寍初徙鲁王拜上京留守改南京加宋魏国王干统初以为 
天下兵马大元帅加守太师免拜不名三年册为皇太叔加号曰义和仁寿六年兼特哩衮复守南京重元乱夜赴战初天祚立未几诏弛围场 
之禁和啰噶奏曰天子以巡狩为大事虽居谅阴不可废也帝于是复命有司促备春水之行十年从猎庆州薨子实笃漆水郡王次远匡义军 
节度使次湻 【按太宗世宗景宗圣宗兴宗诸子原史无传今并依皇子表增辑唯穆宗之子表亦不载阙之】

　　湻

　　湻

　　湻小字聂埒自幼太后鞠育之既长好文学昭怀太子废后欲立为嗣帝怒耶律拜萨巴知与湻善出湻为彰圣军节度使天祚即位封郑 
王干统二年加越王六年拜南府宰相首议制两府礼仪徙王魏其父和啰噶薨袭守南京天庆五年东征都监章努济鸭子河与湻子阿萨尔 
等三百余人亡归先遣迪里等以废立之谋报湻湻斩迪里首以献进封秦晋国王拜都元帅赐金券许自择将士乃募燕云精兵东至锦州队 
长武朝彦作乱劫湻湻匿而免收朝彦诛之会金兵至聚兵战于阿喇扎图败绩复收散卒拒之保大二年天祚入夹山奚王和勒博林牙耶律 
达实等引唐灵武故事议欲立湻遂即位百官上号天锡皇帝改保大二年为建福元年大赦放进士李宝信等一十九人遥降天祚为湘阴王 
以燕云平上京中京辽西六路湻主之沙漠以北南北路两都招讨府诸蕃部族等仍隶天祚自此辽国分矣封其妻普贤女为德妃以和勒博 
知北院枢密使事军旅之事悉委达实又遣使报宋免岁币结好宋人发兵问罪击败之寻遣使奉表于金乞为附庸事未决湻病死年六十百 
官伪谥曰孝章皇帝庙号宣宗 【按三朝北盟会编云湻守燕十二年得人心号燕王又谓九大王又谓覃湘大王本传不载】 葬燕西香山 
永安陵遗命遥立秦王定以存社稷德妃为皇太后称制改建福为德兴元年时宋兵来攻李处温父子惧祸欲挟德妃纳土于宋复欲北通于 
金以拥立大功自陈德妃骂曰误秦晋国王者皆汝父子何功之有悉数其过恶数十赐死金兵入居庸关德妃奔天德军天祚诛之降湻庶人 
除其属籍 【按本传及天祚子雅里传旧附天祚纪末今改归宗室】

　　 阿林

　　阿林字额勒本重熙十七年封许王清寍中徙陈王秦王出为辽兴军节度使进封秦越国王咸雍闲厯西京上京留守从车驾秋猎薨追 
封秦魏国王谥钦正

　　△道宗一子

　　顺宗浚

　　道宗一子浚宣皇后生

　　顺宗浚

　　 顺宗浚

　　顺宗名浚小字伊啰斡幼而能言好学知书道宗尝曰此子聪慧殆天授欤六岁封梁王明年从帝猎遇十鹿射获其九帝喜设宴八岁立 
为皇太子太康元年兼领北南枢密院事及母后被害太子有忧色耶律伊苏为北院枢密使不自安副点检萧实沙谓伊苏曰臣民心属太子 
一日若立吾辈措身何地乃与同知北院宣徽事萧特尔格谋构陷太子阴令护尉太保扎拉诬告都宫使萨喇知院苏色护卫肃和克谋废立 
诏按无迹不治伊苏复令牌印郎君萧额都温等言扎拉前告非妄臣实与谋若不言恐事发连坐帝信之幽太子于别室以雅克鞠案太子具 
陈枉状曰吾为储副尚何所求公当为我辨之雅克乃伊苏之党易其言为款伏帝大怒废太子为庶人将出曰我何罪至是实沙叱登车遣卫 
士阖其扉徙于上京囚圜堵中伊苏寻遣达噜噶萨巴往害之太子年方二十上京留守萧达德以疾薨闻帝哀之命有司葬龙门山欲召其妃 
伊苏阴遣人杀之后知其冤悔恨无及谥曰昭怀太子以天子礼改葬玉峰山干统初追尊大孝顺圣皇帝庙号顺宗妃萧氏贞顺皇后一子延 
禧即天祚皇帝

　　△天祚诸子

　　晋王额噜温　雅里

　　天祚六子文妃生额噜温元妃生雅里次塔鲁次实讷埒次定次寍未详所出

　　晋王额噜温
　　雅里

　　 晋王额噜温

　　晋王小字额噜温甫髫齓驰马善射出为大丞相耶律隆运后封晋王乐道人善而矜人不能时宫中见读书者辄斥去额噜温尝入寝殿 
见实达尔扎拉阅书因取观会诸王至阴袖而归之曰勿令他人见也一时号称长者及长积有人望内外归心保大元年南军都统耶律伊都 
与其母文妃密谋立之事觉伊都降金文妃伏诛额噜温不与谋免二年耶律萨巴等复谋立不克帝知额噜温得人心不忍加诛令缢杀之或 
劝之亡额噜温曰安忍为蕞尔之躯而失臣子之大节就死闻者伤之

　　 雅里

　　雅里字萨兰七岁封梁王欲立为皇太子别置禁卫保大三年金师围青冢雅里在军中太保特默格挟之出走闲道至阴山闻天祚趋云 
内趋赴行在时扈从者千余人多于天祚天祚虑特默格生变欲诛之责以不能金救诸王仗剑召雅里问曰特默格教汝何为雅里对曰无他 
言乃释之天祚渡河奔夏队帅耶律迪里劫雅里北走至沙岭见蛇横道而过识者以为不祥后三日羣僚共立雅里为主遂即位改元神历雅 
里性宽大恶诛杀获亡者笞之而已有自归者即官之因谓左右欲附来归不附则去何须威逼每取唐贞观政要及林牙资忠所作治国诗令 
侍从读之乌尔古节度使吉勒展迪里部都统托卜嘉都监图鲁卜各率众来附自是诸部继至而雅里日渐荒怠好击鞠特默格切谏乃不复 
出以耶律迪里为枢密使特默格副之从行人有疲困者辄赈给之直长保德谏曰今国家空虚赐赉若此将何以给雅里怒曰若无诸部我将 
何取不纳初令羣牧运盐泺仓粟而民盗之议籍以偿雅里乃自为直每粟一车偿一羊三车一牛五车一马八车一驼左右曰今一羊易粟二 
斗且不可得乃偿一车雅里曰民有则我有若令尽偿民何堪后猎扎拉山一日而射黄羊四十狼二十一因致疾卒年三十

　　塔鲁封燕国王蚤薨
　　实讷埒封赵王
　　定封秦王
　　寍封许王俱为金师所获

　　钦定续通志卷一百九十二

　　●钦定续通志卷一百九十三　宗室传十三

　　宗室传

　　金 【一】

　　○金一

　　始祖以下宗室诸子

　　△始祖以下宗室诸子

　　呼实默　　　和卓【布呼福寿】　　实图美【实实思敬】　　忠　　　　　萨布　　　　珠噜　　呼实哈　　　宗贤　　 
　　达兰　　卞　　　　　膏　　　　　奕　　爱实　　　　托克索　　　实图美　　承裕　　　　额尔克 【二】 　　萨哈 
连　　哈昭　　　　罗索 【三】

　　始祖兄弟三人兄阿库纳之后为呼实默和卓弟博和哩之后为实图美都古噜讷

　　呼实默
　　和卓 【布呼】
　　实图美
　　忠
　　萨布
　　珠噜
　　呼实哈
　　宗贤
　　达兰
　　卞
　　膏
　　奕
　　爱实
　　托克索
　　实图美
　　承裕
　　额尔克 【二】
　　萨哈连
　　哈昭
　　罗索 【三】

　　 呼实默

　　呼实默哈斯罕人父托卜嘉事辽为太尉呼实默善汉语通契丹大小字勇而善战高永昌据东京招哈斯罕人呼实默召其族人谋曰吾 
远祖兄弟三人同出高丽大圣皇帝之祖入女真吾祖留高丽自高丽归于辽吾与皇帝皆三祖之后皇帝受命即大位辽之败亡有征吾岂能 
为永昌之臣哉于是率其族属部众诣萨哈乌珍降营于托辉山之下永昌攻之呼实默力战不能敌奔于萨哈及攻开州以粮饷给军后攻保 
州击败辽将降其士卒以为哈斯罕七部贝勒天辅二年卒赠监门卫上将军再赠骠骑卫上将军子果实尝从攻显州领四穆昆军破鱼梁务 
功最以其父所管十部为哈斯罕达贝勒有和卓者亦称始祖兄苗裔但不知与呼实默相去几从耳

　　 和卓 【布呼】

　　和卓哈斯罕必勒哈水人仕辽领辰复二州汉人渤海子富色克袭父职再迁静江中正军节度使子额哩页与呼实默同时归朝屡以粮 
饷助伐高永昌及高丽新罗后从宗望伐宋以功迁真定府路安抚使兼曹州防御使授必勒哈水世袭明安子布呼识女真契丹汉字善骑射 
睿宗闻其才召置麾下从经略山东河北陕西袭其父明安授昭勇大将军海陵伐宋以本明安兵从半道与南征万户完颜福寿等俱亡归谒 
世宗于辽阳世宗即位除同知哈斯罕节度使事刑部侍郎色克为都统布呼副之坐擅署置官吏私用官中财物削两阶解职未浃句克实鄂 
伦完颜璋等谋反欲因帝谒山陵举事鄂伦与布呼亲旧与之谋议乃与克实璋执鄂伦等上变克实不肯以始谋尽首遂并诛之除布呼浚州 
防御使累迁顺天军节度使致仕卒

　　福寿

　　福寿

　　福寿哈斯罕人父和卓国初来归授明安天眷二年福寿袭父职授定远大将军累加金吾卫上将军海陵省并明安穆昆遂停封正隆末 
伐宋福寿领罗索塔坦二明安由山东道进至泰安既受甲诱将校北还而高忠建卢万嘉努等亦各率众万余俱归东京欲共立世宗至辽口 
世宗遣图克坦思忠府吏张穆喇斡等来迎察其去就思忠见福寿福寿等言正隆失道不能保天下我辈欲推戴国公为主为书以授思忠于 
是督诸军渡辽水径至东京城下即谕军士擐甲入卫宫城杀高存福等明日与诸将及东京吏民从博索路兵马都总管默音劝进世宗即位 
以福寿为元帅右监军从默音讨白彦敬赫舍哩志寍于北京是冬世宗闻乌哲库等与斡罕战不利命福寿将兵进讨俘获生口万计寻赫舍 
哩召还授兴平军节度使复其世袭明安寻领浚州路诸军事大定三年卒

　　 实图美

　　实图美扎兰路完门部人世为部长父卓巴纳始祖弟博和哩四世孙景祖时使部人密逊来请通宗系景祖留密逊岁余善遇之及还以 
币帛为赠久之扎兰岁饥景祖与之马牛为助籴费使世祖往致之会世祖有疾实图美日夕不离左右世祖疾愈辞归握手为别约它日无相 
