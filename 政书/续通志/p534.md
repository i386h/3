<!-- { "loadSidebar": true } -->
王怡驰传往按牢械充满久未决乃命璟为京兆复按其狱璟至惟罪元谋数人其余缘梁山诡称婚集因假贷得罪及胁从者悉奏原之十三 
年东巡泰山 【新旧本传作十二年误】 璟复为留守帝将发谓曰卿国元老别方历时宜有嘉谋以遗朕璟因极言得失手制答曰所进当 
书之坐右出入观省以诫终身赐赉优渥进兼吏部尚书十七年为尚书右丞相而张说为左丞相源干曜为太子少傅同日拜有诏太官设馔 
太常奏乐会百官尚书省东堂帝赋三杰诗自写以赐二十年请致仕许之仍赐全禄退居洛乘舆东幸璟谒道左诏荣王劳问别遣使赐药饵 
二十五年卒年七十五赠太尉谥文贞璟风度凝远人莫涯其量始自广州入朝帝遣内侍杨思勖驿迓之未尝交一言思勖自以将军贵幸诉 
之帝帝益嗟重璟为宰相务清政刑使官人皆任职圣历后突厥默啜数窥边九姓拔曳固斩之其首与入蕃使郝灵佺传诣京师灵佺自谓还 
必厚见赏璟顾天子方少恐后千宠蹈利者夸威武为国生事故抑之踰年纔授右武卫郎将灵佺恚愤死张嘉贞后为相阅堂按见其危言切 
议未尝不失声叹息六子升尚浑恕华衡升太仆少卿尚汉东太守浑与李林甫善历谏议大夫平原太守御史中丞东京采访使在平原暴敛 
求进至重取民一年庸租使东京时薛稷甥女郑寡而美浑使河南尉杨朝宗聘而己纳之荐朝宗为赤尉恕以都官郎中为剑南采访判官数 
贪纵不法阴养刺客天宝中浑恕尚并以赃败浑流高要恕流海康尚贬临海长史华衡亦皆坐贪得罪广德中浑起为太子谕德物议秽薄之 
昆弟皆荒饮俳嬉而衡最险悖广平之风衰焉

　　钦定续通志卷二百二十九

　　●钦定续通志卷二百三十　列传三十

　　列传

　　唐 【三十】


　　○唐三十

　　苏瓌【颋　诜　干】张说【均垍】

　　苏瓌
　　张说

　　△苏瓌

　　苏瓌字昌容雍州武功人隋尚书仆射威之曾孙父亶台州刺史 【旧书云父勖按世系表勖乃瓌之伯父旧书误】 瓌擢进士第补恒 
州参军居母丧哀毁加人左庶子张大安表举孝悌擢豫王府录事参军历朗歙二州刺史时来俊臣贬州参军人惧复用多致书请瓌瓌叱其 
使曰吾忝州牧高下自有体能优待小人乎遂不发书俊臣未至追还恨之由是连外徙不得入久之转扬州大都督府长史州据都会多名珍 
怪产前长史张潜于辩机赀取巨万瓌单身幞被自将徙同州刺史岁旱兵当番上者不能赴瓌奏宿卫不可阙宜月赐增半粮俾相给足则不 
阙番又请却进献罢营造不省时十道使括天下亡户初不立籍人畏搜括即流入比县旁州更相掩蔽瓌请罢十道使专责州县豫立簿籍天 
下同日检正尽一月止岁一括实以免劳弊武后铸浮屠立庙塔役无虚岁瓌以为縻损浩广又天下僧尼滥伪相半请并寺着僧常员数缺则 
补后善其言神龙初入为尚书右丞封怀县男 【旧书云封淮阳县子进淮阳县侯与此异】 瓌明晓法令多识台省旧章一朝格式皆所删 
正再迁户部尚书拜侍中留守京师郑普思以妖幻位秘书员外监支党徧岐陇间相煽訹为乱瓌捕系普思穷讯普思妻以左道得幸韦后出 
入禁中有诏勿治瓌廷争帝犹依违司直范献忠进曰瓌为大臣不能前诛逆竖而报天子罪大矣臣请先斩瓌于是仆射魏元忠顿首曰瓌长 
者用刑不枉普思法当死帝不得已流普思于儋州余党论死累拜尚书右仆射同中书门下三品进封许国公帝南郊祝钦明建白皇后为亚 
献安乐公主为终献瓌以为非礼帝前折愧之帝昏懦不能从时大臣初拜官献食天子名曰烧尾瓌独不进及侍宴宗晋卿嘲之帝默然瓌曰 
宰相燮和阴阳代天治物今粒食踊贵百姓不足卫兵至三日不食臣诚不称职不敢烧尾帝崩遗诏皇太后临朝相王以太尉辅政后诏宰相 
议禁中宗楚客曰太后临朝相王有不通问之嫌不宜辅政瓌正色曰遗制乃先帝意安得辄改楚客等怒卒削相王辅政事瓌称疾不朝是月 
韦氏败睿宗即位进左仆射景云元年老病罢为太子少傅是冬卒年七十二赠司空荆州大都督谥曰文贞遗令薄葬布车一乘瓌治州考课 
常最为宰相陈当世病利甚多韦温始为汴州司仓参军以赇被杖及用事惮瓌正卒不敢伤开元二年赐其家实封百户长子颋固辞乃擢中 
子乂左补阙六年诏与刘幽求配享睿宗庙庭文宗太和中录旧德官其四代孙翔 【按世系表无翔名】 瓌六子颋诜尤显

　　苏颋
　　苏诜
　　苏干

　　 苏颋

　　颋字廷硕少敏悟一览千言辄覆诵第进士调乌程尉武后封嵩高举贤良方正异等除左司御率府冑曹参军吏部侍郎马载曰古称一 
日千里苏生是己再迁监察御史长安中诏覆来俊臣等冤狱颋验发其诬多从洗宥迁给事中修文馆学士拜中书舍人时瓌同中书门下三 
品父子同在禁筦朝廷荣之玄宗平内难书诏填委独颋在太极后合口所占授功状百绪轻重无所差中书令李峤曰舍人思若涌泉吾所不 
及迁太常少卿仍知制诰父丧起为工部侍郎辞不拜终制乃就职帝问宰相有自工部侍郎得中书侍郎乎对曰陛下任贤惟所命何资之计 
乃诏以颋为中书侍郎帝劳曰方美官缺辄欲用卿然宰相议无及者朕为卿恨陆象先殁紫微侍郎未尝补朕思其人无易卿者颋顿首谢明 
日加知制诰给政事食给食自颋始时李乂对掌书命帝曰前世李峤苏味道文擅当时号苏李今朕得颋及乂何愧前人哉俄袭封许国公吐 
蕃盗边诸将数败虏益张秣骑内侵帝欲自将兵讨之颋谏曰古称荒服取荒忽之义非常奉职贡也故来则拒去则勿逐远夷左袵不足以辱 
天子虽然兵法先声后实陛下如班亲征之诏而敕虓将谋夫投会济师则吐蕃不日崩破亦无待躬致天讨也臣谓岐陇凋弊积年若千乘万 
骑供亿不涯诚恐徭役内兴寇京外虞斯人不堪一也戎虏之性骤往焂来败不耻奔胜不让成若大军一临边怖震乌散彼出多方我受其悞 
二也太上皇闻陛下身对寇场不能无忧烝烝之思何以自安三也帝不省颋复上言王者之师有征无战不当屈万乘之尊为一日之敌愿稍 
迁延以须西音会薛讷大破吐蕃俘获不赀由是帝止不行时诏立靖陵碑命颋为之词辞曰前世帝后不志碑事弗稽古谓之不法若靖陵独 
建即祖宗诸陵皆须追造帝乃止 【按旧书及会要并云帝欲建碑因颋言而止新书云帝不纳其言非也】 开元四年进同紫微黄门平章 
事修国史与宋璟同当国璟刚正多所裁决颋能推其长在帝前敷奏璟有未及或少屈颋辄取成之故帝未尝不从二人相得欢甚璟尝曰吾 
与苏氏父子同为宰相仆射长厚自是国器若献可替否事至即断尽公不顾私则今丞相为过之八月罢为礼部尚书俄检校益州大都督长 
史按察节度剑南诸州时属雕攰人流亡诏颋收剑南山泽盐铁自赡颋尚简静重兴力役即募戍人输雇直开井置炉量入计出分所赢市谷 
以广见粮时前司马皇甫恂使蜀檄取库钱市锦半臂琵琶捍拨玲珑鞭颋不肯予因上言遣使衔命先取不急非陛下以山泽瞻军费意或谓 
明公在远岂得忤上意颋曰不然明主不以私爱夺至公我可以远近废忠臣节邪巂州蛮苴院与吐蕃连谋入寇获谍者吏请讨之顾不听移 
书还其谍曰毋得尔苴院羞悔不敢侵边从封泰山诏颂朝觐坛世咨其文还分主十铨事卒年五十八帝犹视朝起居舍人韦述上疏曰贞观 
永徽时大臣薨辄置朝举哀成终始恩上有旌贤录旧之德下有生荣死哀之美故礼部尚书颋累叶辅弼奉事轩陛二十余年今奄忽不还邦 
人痛嗟惟帷盖之旧股肱之戚宜节废朝明君臣之谊帝曰固朕意也即日帐次哭洛城南门不朝诏赠右丞相谥曰文宪葬日帝游咸宜宫将 
猎闻之半道而还颋性廉俭奉禀悉推散诸弟亲族储无长赀自景龙后与张说以文章显称望畧等故时号燕许大手笔帝爱其文曰卿所为 
诏令别录副本署臣某撰朕当留中后遂为故事其后李德裕着论曰近世诏诰惟颋叙事外自为文章云

　　 苏诜

　　诜字廷言举贤良方正高第补汾阴尉迁秘书详正学士累转给事中时颋为紫微侍郎固辞帝曰古者内举不避亲今朕自用诜卿何辞 
顷之出徐州刺史治有迹卒赠吏部侍郎 【世系表诜封魏县男】 诜子震 【按世系表震为颋之六世系盖旁行之误】 以荫补千牛 
十余岁强学有成人风颋曰吾家有子累迁殿中侍御史长安令安禄山陷京师震与尹崔光远杀开远门吏弃家出奔会肃宗兴师灵武震昼 
夜驰及行在帝嘉之拜御史中丞迁文部侍郎广平王为元帅以震为粮料使二京平封岐阳县公改河南尹九节度兵败相州震与留守崔圆 
奔襄邓贬济王府长史起为绛州刺史进户部侍郎判度支为泰陵建陵卤簿使以劳封岐国公拜太常卿代宗将幸东都复以震为河南尹未 
行卒赠礼部尚书

　　 苏干

　　干瓌从父兄也父勖武德中为泰王咨议典签文学馆学士尚南康公主拜驸马都尉迁魏王泰府司马博学有美名泰重之劝开馆引文 
学士撰括地志厯吏部侍郎太子左庶子卒干擢明经授徐王府记室参军王好畋每谏止之垂拱中迁魏州刺史河朔饥前刺史苛暴百姓流 
徙干检吏督奸劝课农桑由是流冗尽复以治称拜右羽林军将军迁冬官尚书来俊臣素忌之诬干与琅邪王冲通书系狱发愤卒

　　△张说

　　张说字道济或字说之其先范阳人后徙洛阳永昌中武后策贤良方正说所对第一后署乙等授太子校书郎迁左补阙 【旧书作右 
补阙】 久视中后避署三阳宫汔秋未还说上疏曰宫距洛城百六十里有伊水之隔崿坂之峻过夏涉秋水潦方积道坏山险不通转运河广 
无梁咫尺千里扈从兵马日费资饟连雨弥旬即难周济陛下太仓武库并在都邑红粟利器蕴若山邱柰何去宗庙之上都安山谷之僻处是 
犹倒持剑戟示人鐏柄臣窃为陛下不取夫祸变之生在人所忽故曰安乐必戒无行所悔此不可一也宫城褊小万方辐凑填郛溢郭并锸无 
所排斥居人蓬宿草次风雨暴至不知庇托孤惸老病流转衢巷陛下作人父母将若之何此不可二也池亭奇巧荡诱上心削峦起观堨流涨 
海俯贯地脉仰出云路易山川之气夺农桑之土延木石运斧斤山谷连声春夏不辍劝陛下作此者岂正人邪诗云人亦劳止迄可小康此不 
可三也御苑东西二十里外无墙垣扃禁内有榛丛溪谷猛兽所伏暴慝所凭陛下往往轻行警跸不肃厯蒙密乘险巘卒有逸兽狂夫惊犯左 
右岂不殆哉易曰思患豫防愿为万姓持重此不可四也今北有胡寇觑边南有夷獠骚徼关西小旱耕稼是忧安东近平输漕方始臣愿及时 
旋轸深居上京息人以展农修德以来远罢不急之役省无用之费天下幸甚后不省擢凤阁舍人张易之诬陷魏元忠也授说证其事说廷对 
言元忠实无后言乃易之诬构耳忤后旨坐流钦州中宗立召为兵部员外郎累迁工部兵部二侍郎以母丧免既朞诏起为黄门侍郎固请终 
制祈陈哀到时礼俗衰薄士以夺服为肖而说独以礼终天下高之除丧为兵部兼修文馆学士 【旧书作弘文馆按会要神龙元年改弘文 
