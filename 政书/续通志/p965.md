<!-- { "loadSidebar": true } -->
国事一委弟孝先仁德皇后被诬朴屡言其冤不报每念至此为之呕血重熙初改王韩拜东京留守及迁太后于庆州朴徙王楚升南院枢密 
使四年王魏薨年五十赠齐王子道拉国舅详衮

　　△耶律巴格

　　耶律巴格字乌库哩五院部人幼聪慧书一览辄成诵统和中以世业为本部吏未几升扎萨克辖转枢密院侍御宋将曹彬米信侵燕巴 
格以扈从功擢上京留守开泰四年为北院枢密副使顷之留守东京七年东平王萧巴雅尔伐高丽巴格为都监至开京大掠而还济茶陀二 
河高丽追兵至诸将皆欲俟敌渡河击之独巴格不可曰敌若渡两河必殊死战乃危道也不若击于两河之闲巴雅尔从之败绩明年还东京 
奏渤海承奉官宜有以统领之帝从其言置都知押班后以茶陀之败削使相降西北路都监 【按圣宗本纪太平六年巴格复为东京留守 
】 卒

　　△耶律舒噜

　　耶律舒噜字伊实扬六院部人魁岸美容仪圣崇同年生帝爱之甫冠补祗候郎君未几为宿直官及出师伐宋为队帅从南府宰相耶律 
诺衮统军使萧达林略地赵魏有功加检校太师为北院大王 【按圣宗纪舒噜自奚王府监军为南院大王盖洊厯南北院也】 攻拔通利 
军宋和议成特进门下平章事赐推诚竭节保义功臣以本部俸羊多阙部人空乏请以羸老之羊及皮毛岁易南中绢彼此利之拜北院枢密 
使封韩王自韩德让知北院职多废旷舒噜拜命之日朝野相庆从驾猎松林至沙岭卒年四十四赠守司徒政事令二子实绅努乌鲁斯实绅 
努南院大王

　　耶律乌鲁斯

　　 耶律乌鲁斯

　　乌鲁斯字留隐少有大志未冠补祗候郎君开泰初为本部司徒秩满闲居征为郎君班详衮迁右皮室详衮将本部兵从东平王萧巴雅 
尔伐高丽至茶陀二河战不利乌鲁斯独全军还帝嘉赏终西南面招讨使

　　△王继忠

　　王继忠本宋之开封人以任仕宋为郓州刺史殿前都虞候统和二十一年宋遣继忠屯定之望都以轻骑觇军遇南府宰相耶律诺衮等 
获之太后知其贤授户部使以康默记族女妻之继忠亦自激昂事必尽力宋以继忠先朝旧臣每遣使必有附赐圣宗许受之二十二年宋使 
来聘遗继忠弧矢鞭策及求和札子且曰如许通和即当使往请诏继忠与宋使相见仍许讲和 【按王曾笔录云继忠既陷契丹渐被亲任 
乃说契丹与宋和时石普守莫州与继忠善乃致书于普普奏其事宋弗之信继忠书复至意甚切会契丹举兵深入乃遣曹利用往契丹国母 
大喜即日议定其事是宋与契丹和议目继忠倡成之也谨附识】 赐宫户三十加左武卫上将军摄中京留守检校太师 【据本纪增辑】  
开泰五年为汉人行宫都部署封琅琊郡王六年进楚王赐国姓帝尝宴饮议以萧和卓为北院枢密使继忠曰和卓虽有刀笔才闇于大体萧 
迪里才行兼备可任不纳竟用和卓及遣和卓伐高丽继忠为行军副部署攻兴化镇月余不下师还帝谓明于知人拜枢密使太平三年致仕 
卒子怀玉 【按宋史继忠子有怀节怀敏怀德怀政本传止云怀玉葢继忠仕辽时所生而复仕于辽者欤】 仕至防御使

　　△陈扎衮

　　陈扎衮小宇旺吉云州人工译鞮勇而善射统和中补祗候郎君为奚伊喇详衮累迁敦睦宫太保兼掌围场事开泰五年秋大猎帝射虎 
以马驰太速矢不及发虎奋怒将犯跸左右辟易扎衮舍马捉虎两耳骑之虎骇且逸帝命卫士追射扎衮大呼止之虎虽轶山扎衮终不堕地 
伺便拔佩刀杀之辇至帝前慰劳良久即日设燕悉以席上金银器赐之特加节钺迁围场都太师赐国姓命张俭吕德懋赋以美之迁归义军 
节度使同知上京留守厯西南面招讨都监卒

　　△萧和卓

　　萧和卓字和抡图鲁卜部人始为本部吏统和初以谨恪补南院侍郎十八年韩德让举为中丞奉太后遗物使宋还迁北院枢密副使开 
泰三年为左伊勒希巴和卓久居近职明习典故善占对以是尤被宠渥升北院枢密使时议以为无完行不可大用南院枢密使王继忠又讥 
其短帝颇不悦六年遣伐高丽为都统无功而还时求进者多附之然其服食仆马不加于旧帝知其廉以族属女妻其子诏许亲友馈献豪贵 
奔趋于门太平五年有疾帝欲临视辞曰臣无状猥蒙重任今形容毁瘁恐陛下见而动心帝从之会北府宰相萧朴问疾和卓执其手曰吾死 
君必为枢密使愼勿举胜已者者朴出而鄙之子乌尔古终本部节度使

　　△武白

　　武白不知何郡人为宋国子博士差知相州至通利军为辽军所俘诏授上京国子博士改临潢县令迁广德军节度副使先是有讦宰相 
刘愼行阴事者有司出其罪圣宗诏白鞫之白正其事使新罗还权中京留守时愼行诸子皆处权要以白断百姓分籍事不直坐左迁寻迁尚 
书左丞知枢密事拜辽兴军节度使致仕卒

　　△高正

　　高正不知何郡人统和初举进士第累迁枢密直学士帝将伐高丽遣正先往谕意及还迁右仆射高丽王询表请入觐诏许之遣正率骑 
兵千人迓之馆于路为高丽将卓思正所围与麾下壮士突围出士卒死伤者众帝悔轻发释其罪明年迁工部侍郎为北院枢密副使开泰五 
年卒

　　△大康又

　　大康又渤海人开泰闲累官南府宰相出知黄龙府善绥抚东部怀服额尔德尼部长布延与伊勒必来附送于朝且言博啰满达界多渤 
海人乞取之诏从其请康又领兵至大石河图卜准城掠数百户以归未几卒

　　钦定续通志卷四百一十九

　　●钦定续通志卷四百二十　列传二百二十

　　列传

　　辽 【四】

　　○辽四

　　耶律隆运【德威　达鲁　制心】　　　　　　耶律巴固济　　萧塔喇噶　　夏行美　　　萧迪里【巴拉】　　萧必塔　　 
　耶律扬珠　　耶律鸿果　　萧华善【特默】　　　萧博诺　　　耶律古裕　　耶律都沁　　刘六符　　　耶律纽斡哩　　杜 
防　　　　耶律哈尔吉　杨皙　　杨佶

　　耶律隆运
　　耶律巴固济
　　萧塔喇噶
　　夏行美
　　萧迪里
　　萧必塔
　　耶律扬珠
　　耶律鸿果
　　萧华善
　　萧博诺
　　耶律古裕
　　耶律都沁
　　刘六符
　　耶律纽斡哩
　　杜防
　　耶律哈尔吉
　　杨晳
　　杨佶

　　△耶律隆运

　　耶律隆运本姓韩名德让西南面招讨使匡嗣之子也统和十九年赐名德昌二十二年赐姓耶律二十八年复赐名隆运重厚有智略明 
治体喜建功立事侍景宗以谨饬闻加东头承奉官补枢密院通事转上京皇城使 【按辽百官志原名上京城隍使】 遥授彰德军节度使 
代其父匡嗣为上京留守权知京事甚有声寻复代父守南京时人荣之宋兵侵燕五院糺详衮 【景帝纪作北院大王】 希达统军萧特库 
等败归宋兵围城隆运日夜守御援军厔围解及战高梁河宋兵败走隆运邀击又破之以功拜辽兴军节度使征为南院枢密使景宗疾大渐 
与耶律色珍俱受顾命立梁王为帝皇后为皇太后称制隆运总宿卫事太后益宠任之统和元年加开府仪同三司兼政事令 【按圣宗纪 
统和三年以隆运兼政事令元年隆运方丁父丧未加迁擢传悉误】 四年宋遣曹彬米信来侵从太后出师败之加守司空 【圣宗纪作司 
徒】 封楚国公师还兴北府宰相室昉其执国政上言西州数被兵加以岁饥宜轻税赋以来流民从之六年太后观击鞠呼鲁苏突隆运坠马 
命立斩之诏率师伐宋围沙堆敌夜袭隆运严军以待败走之封楚王九年复言燕人狭奸苟免赋役贵族因为囊橐可遣使戒谕从之十一年 
丁母忧诏强起之明年室昉致政以隆运代为北府宰相仍领枢密使监修国史赐兴化功臣十二年六月 【按圣宗纪十二年七月室昉为 
中京留守加尚父上文所云明年室昉致政是也此五字疑误】 奏三京诸鞫狱官吏多因请托曲加宽贷或妄行榜掠乞行禁止帝可其奏又 
奏请任贤去邪太后喜曰进贤辅政真大臣之职优加赐赉服阕加守太保兼政事令会北院枢密使耶律色珍薨诏隆运兼之久之拜大丞相 
进王齐总二枢府事以南京平州岁不登奏免百姓农器钱及请平诸郡商贾价并从之二十二年从太后南征许宋成而还徙王晋授尚书令  
【据契丹志增】 赐姓出宫籍隶横帐季父房后乃改赐今名位亲王上入朝不拜上殿不趋 【据契丹志增】 赐田宅及陪葬地从伐高 
丽还薨年七十一赐尚书令谥文忠建庙干陵侧无子清宁三年以魏王塔卜子页鲁为嗣天祚立以皇子额噜温继之弟德威侄制心

　　耶律德威
　　耶律达鲁
　　耶律制心

　　 耶律德威

　　德威性刚介善驰射保宁初厯上京皇城使儒州防御使改北院宣徽使统和初丁父丧 【按本纪圣宗即位之年韩匡嗣薨原文作干 
亨初误】 强起复职权西南招讨使党项寇边一战却之赐剑许便宜行事领图鲁卜德哷勒二糺军以讨平霜库赫功真授招讨使夏州李继 
迁内附德威请纳之诸部皆从玺书褒奖与特哩衮耶律善补败宋将杨继业加开府仪同三司政事门下平章事寻以山西城邑多陷夺兵柄 
李继迁受宋赂潜怀二心奉诏率兵往谕继迁托以西征不出德威至灵州俘掠而还十五年河西党项叛复诏讨之奏捷于朝 【据圣宗纪 
增】 未几卒年五十五赠兼侍中子帕克戢终彰国军节度使早卒孙色实达鲁色实终特哩衮

　　 耶律达鲁

　　达鲁字遵宁幼养宫中授小将军重熙初厯北院宣徽使右林牙副点检拜特哩衮改西北路招讨使封漆水郡王请减军籍三千二百八 
十人后以私取回鹘使者獭毛裘及私取准布贡物事觉决大杖削爵免官俄起为北院宣徽使十九年改乌尔固德哷部都详衮寻为东北路 
衮详封混同郡王清宁初徙王邓擢拜南府宰相以年老乞骸骨更王汉太康中薨年八十达鲁神情秀彻圣宗子视之兴宗待以兄礼虽贵愈 
谦初为都点检扈从猎黑岭获熊帝因乐饮谓达鲁曰汝有求乎对曰臣富贵踰分不敢他望惟臣叔先朝优遇身殁之后不肖子坐罪籍没诸 
孙中得赦一人以主祭臣愿毕矣诏免籍复其产子燕五官至南京步军都指挥使

　　 耶律制心

　　制心小字汗努父德崇善医视人形色辄决其病累官至武定军节度使制心善驯鹰隼统和中为归化州刺史开泰中拜上京留守进汉 
人行宫都部署封漆水郡王以皇后外弟恩遇日隆枢密副使萧和卓用事制心秦和卓寡识度无行检帝默然每内宴欢洽辄避之皇后不悦 
曰汝不乐耶制心对曰宠贵鲜能长保以是为忧耳太平中厯中京留守特哩衮南京留守徙王燕迁南院大王 【按圣宗纪俱作韩制葢合 
两字为一字也】 或劝制心奉佛对曰吾不知佛法惟心无私则近之矣一日沐浴更衣而卧家人闻丝竹声怪而入视则已逝矣年五十三赠 
政事令追封陈王守上京时酒禁方严有捕获私酝者一饮而尽笑而不诘卒之日部民若哀父母

　　△耶律巴固济

　　耶律巴固济字保诺延六院额尔奇木博果济之后勇悍善治生保宁中为天德军节度使厯南京侍卫马步军都指挥使以讨平党项羌 
