<!-- { "loadSidebar": true } -->
　　金 【古心切】 　　　　　　　靴 【休邪切】
　　（臣）等谨案局狭门犯音和门一四音和门知等类隔及窠切门轻重交互门麻韵不定门共六门而音和门及一四音和门为一类知 
等类隔窠切麻韵不定三门为一类轻重交互门为一类是祗犯三门耳若以此相犯之六门凡行韵之在局狭摄者皆减去精双喻四之六处 
则局狭门切法自不致紊乱矣又音和门重轻交互门与通广门相犯者系行韵在来日知照第三等之十一处音和一四音和知等类隔窠切 
麻韵不定轻重交互六门与局狭门相犯者系行韵在精双喻四之六处而门法图不删去者以犯通广之二门止通广摄相犯而行韵在局狭 
摄则不犯也犯局狭之六门止局狭摄相犯而行韵在通广摄则不犯也若于各门下行韵相犯之处注明通广局狭字样以便立切则了然矣 
试以音和一门言之来日知照三等下注明局狭字则行韵在局狭者自依音和门切之若行韵在通广则依通广门切之精双喻四下注明通 
广字则行韵在通广者自依音和门切之若行韵在局狭摄者则依局狭门切之余皆仿此
　　（臣）等又案止榛二摄为通门山蟹梗効四摄为广门其所以为通广门者以此六摄遇唇牙喉下为切韵逢来日知照第三并切第四 
以第三而推之第四故曰通广通宕遇曾四摄为局门流咸深假四摄为狭门其所为局狭门者因此八摄遇唇牙喉下为切韵逢精双喻四六 
处并切第三以第四而归之第三故云局狭或云通广门中字多而第三等之音通及第四为通广局狭门中第四等字少为局狭固是一说然 
江果二摄之第四等俱无字何以不名之为局狭耶盖通广门因通广六摄中字有第三而切第四者故立为通广门法局狭门因局狭八摄中 
字有第四而切第三者故立为局狭门而江果二摄无此等切脚之字故不加以通广局狭之名也凡切韵门法类皆因古人切脚不合今韵而 
立特学者少悟耳

　　△内外门第十三

　　内三者谓见溪郡疑端透定泥知彻澄娘帮滂并明非敷奉微晓匣影喻来日此二十六母一二三四为切韵逢内八转照穿状审禅第一 
者并切第三
　　姜 【居霜切】 　　　　　　　金 【居林切】
　　玉 【牛数切】 　　　　　　　仿 【甫爽切】
　　外二者为见溪郡疑端透定泥知彻澄娘帮滂并明非敷奉微晓匣影喻来日此二十六母一二三因为切韵逢外八转照穿状审禅第一 
者并切第二
　　江 【古双切】 　　　　　　　麻 【末沙切】
　　班 【布山切】 　　　　　　　皆 【官斋切】
　　（臣）等谨案内三外二门亦因古人切脚不合今韵而立故以内转外转而分切法犹之通广局狭二门以通广六摄局狭八摄而分切 
法也或云牙舌唇喉四音无第二等字惟齿音方具足为内八转五音四等字皆具足为外八转以其说考之臻摄开合二呼牙舌唇喉四音皆 
无第二等字亦名外转则二等字多少之说为不可通矣
　　（臣）等又案音和门行韵在照一则与此门相犯旧图于音和门下不列照一行韵者以内转外转俱犯则避之无可避也

　　△各韵不定门第十四

　　各韵不定门者为知彻澄娘第二等为切 【知等第二即四等中第三也】 韵逢精清从心邪晓匣影喻九母第四当切出第二知等字 
今稽开合俱无却切第二端等字 【端等第二即四等中等四也】
　　爹 【陟邪切】 　　　　　　　体 【敕洗切】
　　■〈乃上养下〉 【女像切】 　　　　　　　寍 【女星切】
　　（臣）等谨案此门旧名麻韵不定门因陟邪切爹而云然也今按不定之切各韵俱有陟邪切爹是麻韵不定之切敕洗切体是荠韵不 
定之切女像切■〈乃上养下〉是养韵不定之切女星切寍是青韵不定之切故改为各韵不定门而他处辨证仍称麻韵不定所以便于考 
核也又知等类隔一门若知二出切精双喻四行韵则犯此门与窠切门若于知等类隔行韵图内精双喻四韵下各注知一字样自不犯此门 
及窠切门矣至不定之切原因窠切门三等无字而立乃所以济窠切之穷不为相犯也

　　△前三后一门第十五

　　前三者谓非敷奉微第三等为切韵逢通流摄内诸母第一并切第三轻唇字
　　俸 【逢贡切】 　　　　　　　浮 【缚牟切】
　　封 【封公切】 　　　　　　　逢 【扶红切】
　　后一者谓帮滂并明第一等为切韵逢通流摄内诸母第三并切第一重唇字
　　篷 【蒲龙切】 　　　　　　　木 【木曲切】
　　剖 【蒲柳切】 　　　　　　　蒙 【莫龙切】
　　（臣）等谨案前三后一门惟通流二摄内有此切法是亦因古人切脚不合而立者也三近我故为前一远我故为后此门所以济重轻 
交互轻重交互门之穷非相犯也

　　△寄正音和门第十六

　　寄正音和者谓照穿状审禅第二为切韵逢诸母第二并切照一
　　山 【书门切】 　　　　　　　岑 【舌岑切】
　　床 【食庄切】 　　　　　　　吏 【设揣切又为开合门】
　　（臣）等谨案寄韵凭切日寄凭切二门皆是行韵之字寄在他韵凭切取之则仍归本韵者此门行韵之等即取字之等乃音和门凭韵 
取字之正法而云寄正音和治盖牙音四母喉音四母及来母之音和不拘何等字出切但凭行韵之等以取字惟齿音之音和则精一出切者 
行韵亦必一等字而仍切精一字此门则照二出切而行韵则寄之各母二等即切照一字故谓之寄以其所寄为正齿故云寄正也又此门旧 
名三二精照寄正音和门真空玉钥匙注云精谓精而不杂照谓照而不参是精照谓假设之辞并非字母之精照而故为迂曲以惑人者故删 
之

　　△就形门第十七

　　就形者谓见溪郡疑帮滂并明非敷奉微晓匣影喻此一十六母第三为切韵逢诸母第一开合两门一等无字即切本图第三
　　风 【放空切】 　　　　　　　渠 【其徒切】
　　羣 【羣魂切】 　　　　　　　干 【巨寒切】
　　（臣）等谨案此门在见溪郡疑晓匣影喻八母俱为音和在帮滂并明四母则为三一音和 【此门系字学元元新立】 在非敷奉微 
则为轻重交互因所取之字本图无字则用开合门法取之互韵而互韵亦无所取之字是开合两门俱无字而开合门法亦有所不行也故又 
用此就形门法以御之此门系指掌图所立原名就形音和盖音和本当凭韵开合两门韵无其字则就本门而变为凭切也今祗名就形以别 
于音和诸门之凭韵者

　　△创立音和门第十八

　　创立音和者谓见溪郡疑帮滂并明晓匣影此一十一母一二三四为切行韵在局狭摄内诸母第三开合两门三等无字即切本图第四
　　缪 【眉鸠切】 　　　　　　　乜 【莫者切】
　　■〈骠刂〉 【毘往切】 　　　　　　　■〈口芊〉 【弥阇切】
　　（臣）等谨案此门在牙音四母晓匣影三母下出切则为音和帮滂并明下出切则为重轻交互局狭摄内开合两门无字则用此法以 
御之盖韵行第三宜切出三等字而开合无字则韵不可凭若转而凭切则一二三四皆可出切不能尽限以四等也今以三等无字而不论何 
等出切直取四等字是又不得谓之凭切矣又诸母出切韵逢来日知照三等颇与通广门相似而不得相犯者彼是通广摄内行韵此是局狭 
摄内行韵自不得相犯也此门系韩道昭所立专以第四等取字故指南诸书谓之昌黎剏立四等音和门

　　△开合门第四十九

　　开合者谓见溪郡疑至来日三十六母为切韵逢各母本图本排无字即切互韵
　　荣 【王平切】 　　　　　　　王 【雨方切】
　　盘 【蒲千切】 　　　　　　　建 【俱万切】
　　（臣）等谨案韵逢各母本排如蒲千切盘一等出切而行韵即在一等王平切荣三等出切而行韵即在三等之类切韵同等皆音和也 
宜以切韵同等之字切之而本图无字则开门切合合门切开以取之旧图列路往切两一例路出切系一等字往行韵系三等字虽系来母下 
音和而与韵逢各母本排之例不符盖各门法遇本图无字者便用开合门取之如就形门创立音和门是以开合无字而变则凡就形创立音 
和二门所有出切行韵之字本图有字即以本图之字切之可知矣不必尽拘于切韵同等之字也此门切法专为互韵具开合两呼者而立若 
独韵则不用此门矣虽呼有开合之异分为两图而两图原同一韵不为差谬也

　　△小通广局狭门第二十

　　小通广局狭者来母下第三等为切韵逢精清从心邪喻母第四并切第三
　　缭 【力小切广门】 　　　　　　　蘱 【力遂切通门】
　　两 【良蒋切局门】 　　　　　　　廉 【力盐切狭门】
　　（臣）等谨案此门专为来三遇精双喻四行韵者而立云通广局狭则十六摄中惟江果二摄不与矣此一门行韵之等全与局狭门同 
若于局狭门出切十五母之外再加一来母第三共十六母出切则此小局狭门可省然不能以之该行韵在通广摄内之精双喻四者故又别 
出此门也

　　钦定续通志卷九十五

　　●钦定续通志卷九十六　七音略四

　　七音略 【四】

　　通释

　　○通释

　　（臣）等谨按等韵之书人各异说以学有华梵之异而师法多门又各据所传以为之说也自唐以后始立三十六母及四声等子而司 
马光刘鉴韩道昭真空因之门法日以加详然唐以前若沈约之纽字图神珙之四声五音九弄诸图大抵皆以古切字要法因烟人然之类为 
之纽弄无云字母及等子者今其法具载玉篇广韵诸书特以切法烦碎图式错讹故人不省释耳大藏所译诸经字母自晋竺昙摩罗察梁僧 
伽婆罗而下凡十家一十二种然亦颇有异同等韵家无津逮者惟宋沈括据唐实义难陀所译华严经字母四十二字以为各有埋致而亦不 
能详言其义也伏读钦定同文韵统华梵字母合璧谱取梵音三十六字为华音字母所从出者列于上而以华言列于下合为一谱各按音韵 
呼法展转求之则华之某字出于梵之某字显然共见巳谨载之六书卷中兹不再见今祇敬录大藏经字母同异谱于卷首以见梵呗源流具 
有本末其玉篇广韵诸切法及等韵诸家异同之说并以类从而华梵二家切韵之大凡于兹略备矣葢华学以反切为主自魏孙炎创为尔雅 
音其事大行故高贵乡公不解反语以为怪异厥后周颙沈约以平上去入为纽尤为详备该玉篇广韵所载切法皆以字纽反切不云字母也 
梵学以字母为主隋志载婆罗门书以十四字贯一切音若大藏所载译经十家一十二种皆字母也唐舍利立字母三十守温又增六母为三 
十六母葢始以切字要法因烟人然之类标之为母而华梵二家之学于兹而合至于等子之说虽创自宗彦而二百六部之旧实以字音洪细 
而分后人不明音有古今华梵之异错立门法遂滋棼扰北魏吕静仿李登声类之法作韵集五卷宫商角征羽各为一篇徐景安乐书以宫为 
