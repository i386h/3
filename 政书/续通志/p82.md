<!-- { "loadSidebar": true } -->
　　五年春正月庚子停彭龟年曾三聘官二月乙酉责刘光祖房州居住夏五月壬辰朔新厯成赐名曰统天六月癸亥遣李大性贺金主生 
辰秋七月甲寅禁高丽日本商人博易铜钱八月丙戌诏减诸路流囚释杖以下推恩如庆寿故事丁亥进京镗等官一级九月庚寅加韩侂冑 
少师封平原郡王丙辰遣朱致知使金贺正旦冬十月庚申封郭师禹为广陵郡王丙子金遣布萨琦来贺瑞庆节十二月辛酉嗣濮王不■〈 
禾去〉薨甲申金遣范楫来贺明年正旦是岁饶信江抚严衢台七州建昌兴国军广东诸州水振之
　　六年春二月戊辰减诸路杂犯死罪以下闰月庚寅以京镗为左丞相谢深甫为右丞相何澹知枢密院事兼参知政事乙巳复留正少保 
观文殿大学士致仕辛亥以殿前副都指挥使吴曦为昭信军节度使三月甲子朱熹卒辛未从寿成惠慈皇太后如聚景园己卯安定郡王子 
恭薨夏四月己酉以不璺为嗣濮王五月丙辰以旱决中外系囚癸亥避正殿减膳丙寅诏大理三衙临安府及诸路阙雨州县释杖以下囚戊 
辰诏侍从台谏两省卿监郎官馆职疏陈阙失及当今急务辛未以久不雨诏中外陈朝廷过失及时政利害六月乙酉朔日有食之丁亥以太 
上皇后违豫赦戊子太上皇后李氏崩壬辰遣赵善义贺金主生辰吴旴使金告哀戊申许及之去位秋七月丁卯以御史中丞陈自强签书枢 
密院事八月庚寅以太上皇帝违豫赦辛卯太上皇帝崩甲午遣李寅仲使金告哀丁酉京镗薨九月甲子婺州布衣吕祖泰上书杖之仍配钦 
州牢城己巳命谢深甫朝献景灵宫庚午命嗣濮王不璺朝献太庙辛未合祭天地于明堂大赦丙子遣丁常任为金国遗留国信使冬十月丙 
戌加韩侂胄太傅戊子遣林桷使金贺正旦十二月辛卯权攒光宗皇帝于永崇陵己亥金遣乌库哩谊来吊祭癸卯遣虞俦使金报谢诏改明 
年元乙巳蠲临安绍兴二府民缘攒宫役者租戊申金遣赫舍哩忠定来贺明年正旦己酉加吴曦太尉诏罢四川总领所所增关外四川营田 
租是岁建寍府徽严衢婺饶信南剑七州水建康府常润扬楚通泰和七州江阴军旱振之
　　嘉泰元年春正月丙子金遣完颜充来吊祭二月壬辰遣俞烈使金报谢癸巳少傅观文殿大学士致仕周必大降少保夏四月辛巳诏有 
司振临安府被火居民壬午下诏自责癸未避正殿减膳甲申命临安府察奸民纵火者治以军法辛卯龙州蕃部寇边遣官军讨之诏以风俗 
侈靡灾后官军营造务遵法制内出销金铺翠焚之通衢禁民无或服用五月戊申以旱祷于天地宗庙社稷诏大理三衙临安府两浙州县决 
系囚癸亥释诸路杖以下囚丁卯命有司举行宽恤之政十六条六月辛巳遣陈宗召贺金主生辰秋七月乙卯何澹罢丁巳以旱复祷于天地 
宗庙社稷壬戌释大理三衙临安府及诸路阙雨州县杖以下囚甲子以陈自强参知政事兼同知枢密院事张釜签书枢密院事丁卯复振被 
火贫民己巳以吴曦为兴州都统制兼知兴州八月甲申张釜罢以陈自强兼知枢密院事给事中张岩参知政事右谏议大夫程松同知枢密 
院事九月辛亥遣朝臣二人决浙西围田辛未遣李景和使金贺正旦冬十月甲申免瑞庆节诸道入贡丙戌以韩侂冑定策事迹付史馆甲午 
金遣图克坦怀忠来贺瑞庆节十一月庚申蠲潭州民旧输黄河铁缆钱十二月庚寅复免临安府民身丁钱三年癸卯金遣赫舍哩真来贺明 
年正旦是岁浙西江东两淮利州路旱振之仍蠲其赋
　　二年春正月癸亥以知合门事苏师旦兼枢密都承旨二月癸巳禁行私史夏五月甲辰朔日有食之六月丙子遣赵不艰贺金主生辰辛 
卯禁都民以火说相惊者秋七月辛亥封子觌为安定郡王癸亥以旱释诸路杖以下囚己巳命有司奉行宽恤之政七条庚午祷于天地宗庙 
社稷复行宽恤四事八月丙子以吏部尚书袁说友同知枢密院事九月丙寅嗣秀王伯圭薨冬十月戊子金遣完颜瑭来贺瑞庆节乙未遣鲁 
谊使金贺正旦是月追复朱熹焕章阁待制致仕十一月庚戌以陈自强知枢密院事前同知枢密院事许及之参知政事十二月甲戌帝率羣 
臣奉上寿成太皇太后尊号册宝于寿慈宫甲申立贵妃杨氏为皇后加韩侂冑太师庚寅大阅闰月乙卯以福州观察使曮为威武军节度使 
封卫国公丁卯金遣图克坦公弼来贺明年正旦是月复周必大少傅观文殿大学士是岁建寍府福汀南剑泸四州水邵州旱振之
　　三年春正月庚辰谢深甫罢戊子龙州蕃部复寇边遣官军讨之甲午张岩罢丙申以陈自强兼知政事戊戌如太学遂至武学监学官进 
秩一级诸生推恩赐帛有差以袁说友参知政事权翰林学士知制诰傅伯焘签书枢密院事伯焘辞不拜二月乙巳以吏部尚书费士寅签书 
枢密院事三月丁丑以久雨诏大理三衙临安府决系囚乙酉如聚景园夏四月己亥朔日有食之五月戊寅以陈自强为右丞相许及之知枢 
密院事仍兼参知政事庚辰以旱诏大理三衙临安府释杖以下囚癸未命有司搜访旧闻修三朝正史以书来上者赏之是月以苏师旦为定 
江军承宣使六月壬寅遣刘甲贺金主生辰己酉减大理三衙临安府囚罪一等秋七月癸未禁江浙州县抑纳逃赋九月庚午袁说友罢遣张 
孝曾使金贺正旦冬十月庚子诏宥吕祖泰癸卯以费士寅参知政事华文阁学士知镇江府张孝伯同知枢密院事戊申龙州蕃部降壬子金 
遣完颜奕来贺瑞庆节十一月癸酉朝献景灵宫甲戌朝飨太庙乙亥祀天地于圜丘大赦己丑安定郡王子觌薨十二月辛酉下诏戒敕将帅 
掊克金遣通吉思忠来贺明年正旦是冬金国多难沿边聚粮增戍且禁襄阳榷场边衅之开盖自此始
　　四年春正月壬辰琼州西浮洞逃军作乱寇文昌县遣兵讨平之二月壬子蠲临安府逋负酒税三月丁卯临安大火迫太庙权奉神主于 
景灵宫己巳避正殿庚午命临安府振被火民辛未诏修太庙甲戌下诏罪己乙亥诏百官疏陈时政阙失夏四月甲辰许及之罢振江西水旱 
州县乙巳以费士寅兼知枢密院事张孝伯参知政事吏部尚书钱象祖赐出身同知枢密院事六月癸巳遣张嗣古贺金主生辰秋七月甲子 
以旱诏大理三衙临安府两浙及诸路决系囚戊辰祷于天地宗庙社稷己巳命诸路提刑从宜断疑狱蠲内外诸军逋负营运息钱辛未蠲两 
浙阙雨州县逋租八月癸丑蠲绍兴府攒宫所在民身丁钱绢绵盐丙辰除静江府昭州折布钱戊午张孝伯罢九月壬午遣邓友龙使金贺正 
旦冬十月庚子以资政殿大学士淮东安抚使张岩参知政事壬寅金遣完颜昌来贺瑞庆节十一月乙未朔诏两淮荆襄诸州值荒歉奏请不 
及者听先发廪以闻庚午封伯栩为安定郡王十二月癸巳诏总核内外财赋以陈自强兼国用使费士寅张岩同知国用事己亥诏改明年元 
壬寅禁州县挟私籍民产甲辰再蠲临安府民身丁钱三年乙卯金遣乌凌阿毅来贺明年正旦
　　开禧元年春二月癸巳夺徐安国三官癸卯诏国用司立考核财赋之法丙午蠲临安府逋负酒税三月癸未费士寅罢夏四月戊子以钱 
象祖参知政事兼同知枢密院事吏部尚书刘德秀签书枢密院事辛卯以江陵副都统李奕为镇江都统皇甫斌为江陵副都统兼知襄阳府 
甲寅武学生华岳送建寍府编管乙亥以卫国公曮为皇子进封荥王甲申镇江都统戚拱遣忠义人朱裕结弓手李全焚涟水县是月金以边 
民侵掠及增边戍来责渝盟六月戊子罢广东税场八十一墟辛卯诏内外诸军密为行军之计戊戌命诸路安抚司教阅禁军己亥遣李壁贺 
金主生辰庚子进程松资政殿大学士为四川制置使辛丑淮东安抚郑挺坐擅纳北人牛真及劫涟水军夺二官罢壬子减大理三衙临安府 
囚罪一等秋七月庚申诏韩侂冑平章军国事立班丞相上三日一朝赴都堂治事命兴元都统司增招战兵丙寅以苏师旦为安远军节度使 
领合门事丁卯诏侍从两省台谏在外待制学士已上及内外文武官各举将帅边守一二人壬午诏诸路提刑提举司措置保甲癸未以韩侂 
冑兼国用使以旱诏大理三衙临安府两浙州县及诸路决系囚八月丙戌蠲两浙阙雨州县赃赏钱丁亥命湖北安抚司增招神劲军乙巳以 
殿前副都指挥使郭倪为镇江都统兼知扬州九月丁亥刘德秀罢庚子诏官吏犯赃追还所受如旧法丁未遣陈景俊使金贺正旦冬十月庚 
午金遣赫舍哩子仁来贺瑞庆节复置和州马监十一月乙酉置殿前司神武军五千人屯扬州庚午诏两淮京西监司帅守讲行宽恤之政增 
刺马军司弩手癸酉诏永除两浙身丁钱绢戊寅金遣赵之杰来贺明年正旦诏以正旦朝见著作郎朱质上书请斩金使不报是岁江浙福建 
二广诸州旱两淮京西湖北诸州水振之
　　二年春正月癸未朔蠲两浙路身丁紬绵辛丑更名国用司曰国用参计所是月雅州蛮高昑师寇边遣官军讨之二月乙卯以火灾避正 
殿彻乐丁巳以久雨诏大理三衙临安及诸路决系囚三月癸巳以程松为四川宣抚使吴曦为宣抚副使己亥从太皇太后如聚景园乙巳钱 
象祖罢以张岩兼知枢密院事丙午钱象祖夺二官信州居住己酉罢知处州徐邦宪夏四月己未雅州蛮作乱焚碉门砦庚申四川宣抚司调 
御前大军讨之甲子以辥叔似为兵部尚书湖北京西宣抚使邓友龙为御史中丞两淮宣抚使下纳粟补官之令戊辰以吴曦兼陕西河东路 
招抚使己巳调三衙兵增戍淮东庚午追夺秦桧王爵命礼官改谥乙亥以郭倪兼山东京东路招抚使鄂州都统赵淳兼京西北路招抚使皇 
甫斌兼京西北路招抚副使丁丑吴曦献关外四州于金镇江都统制陈孝庆复泗州江州统制许进复新息县戊寅光州忠义人孙成复褎信 
县五月辛巳陈孝庆复虹县吴兴郡王柄薨丙戌江州都统王大节引兵攻蔡州不克军大溃丁亥下诏伐金癸巳以伐金告于天地宗庙社稷 
皇甫斌引兵攻唐州败绩兴元都统秦世辅出师至城固县军大乱甲午以池州副都统郭倬主管马军行司公事李汝翼会兵攻宿州败绩壬 
寅简荆襄两淮田卒以备战兵癸卯郭倬等还至蕲县金人追之倬执马军司总制田俊迈与金人六月壬子王大节除名袁州安置寻徙封州 
癸丑建康都统李爽攻寿州败绩甲寅邓友龙罢以江南东路安抚使邱崈为刑部尚书两淮宣抚乙卯雅州蛮高吟师出降杀之丁巳减大理 
三衙临安府囚罪一等释杖以下夺郭倬李汝翼二官辛酉夺皇甫斌三官甲子李爽罢丁卯曲赦泅州减杂犯死罪囚蠲其租三年建康副都 
统田琳复寿春府戊辰雅州蛮复寇边甲戌夺李爽三官汀州居住再夺皇甫斌五官南安军安置丙子夺邓友龙三官兴化军居住戊寅苏师 
旦罢是月命邱崈至扬州部署诸将悉三衙江上军分守江淮要害金人封吴曦为蜀王秋七月辛巳夺苏师旦三官衡州住居仍籍其家罢皇 
伤州军比较租赋一年壬午雅州蛮出降庚子苏师旦除名韶州安置癸卯以张岩知枢密院事礼部尚书李壁参知政事八月丙寅斩郭倬于 
镇江戊辰再夺李爽三官南雄州安置九月壬午金兵攻夺和尚原己丑朝献景灵宫庚寅朝飨太庙辛卯合祭天地于明堂大赦冬十月戊申 
