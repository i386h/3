<!-- { "loadSidebar": true } -->

　　○宋二

　　傅察　　　　李翼【李耸　王唐臣　刘子英　阎城　折可与】　　张忠辅　　　孙益【孙谷】　　　　史抗稽古　稽哲　 
　蒋兴祖　　　张确　　　　　李震　　李涓　　　　黄友　　　　　王士言　　祝公明　　　刘士英【王禀　方笈】　　　 
李邈【刘翊】　　张克戬　　　阮骏　　　　　姜绶　　　陈遘【适】　　　　霍安国【林渊　张彭年　赵士詝　张谌　于潜 
　沈敦张行中】　　欧阳珣　　　　刘韐　　徐揆　　　　李若水　　　　吴革　　滕茂实　　　赵士跋

　　傅察
　　李翼 【李耸　王唐臣　刘子英　阎城　折可与】
　　张忠辅
　　孙益 【孙谷】
　　史抗 【史稽古　史稽哲】
　　蒋兴祖
　　张确
　　李震
　　李涓
　　黄友
　　王士言
　　祝公明
　　刘士英 【王禀　方笈】
　　李邈 【刘翊】
　　张克戬
　　阮骏
　　姜绶
　　陈遘 【陈适】
　　霍安国 【林渊　张彭年　赵士詝　张谌　于潜　沈敦　张行中】
　　欧阳珣
　　刘韐
　　徐揆
　　李若水
　　吴革
　　滕茂实
　　赵士跋

　　△傅察

　　傅察字公晦孟州济源人中书侍郎尧俞从孙也年十八登进士第蔡京在相位欲妻以女拒弗答累官吏部员外郎宣和七年接伴金国 
贺正旦使将及燕闻金人来侵或劝母遽行察曰受使以出闻难而止若君命何遂行抵境上金人拥之东北去遇斡里雅布领兵至驿导使拜 
察曰吾奉使大国见国主当致敬今来迎客而胁我至此又止见太子太子虽贵亦人臣也当以宾礼见何用拜为斡里雅布怒曰吾兴师南向 
何使之称凡尔国得失为我道之否则死察曰主上仁圣与大国讲好信使往来项背相望未有失德太子千盟而动意欲何为还朝当具奏斡 
里雅布曰尔尚欲还朝耶左右促使拜白刃如林或捽之伏地衣袂颠倒愈植立不顾反复论辨斡里雅布曰尔今不拜后日虽欲拜可得耶麾 
令去察知不免谓官属侯彦等曰我死必矣尔等若万一得脱幸记吾言告吾亲使知我死国少纾其无穷之悲也众皆泣既次燕山强之不屈 
遂见杀副使蒋噩及彦辈归道察不屈状赠徽猷阁待制后谥忠肃

　　△李翼 【李耸　王唐臣　刘子英　阎城　折可与】

　　李翼麟州新秦人宣和末为代州西路都巡检使屯崞县金人取代遣来谕降翼射却之帅士卒守城义胜军统领崔忠杀都监张洪辅夜 
引金兵入城翼挺身搏战达旦被执尼堪欲臣之骂不屈与县令李耸丞王唐臣尉刘子英监酒阎城将官折可与同死之

　　△张忠辅

　　张忠辅宣和末为将同崔中 【按崔忠杀张洪辅事见李翼传考徐梦莘三朝北盟会编及李翼行状所载并同本传讹洪作忠讹忠作 
中均误】 折可与守崞县金人来攻中有二心忠辅宣言于众曰必欲降请先杀我中设伏绐与议事斩忠辅首掷陴外建炎中官可与子五人 
而忠辅不与士论惜之

　　△孙益 【孙谷】

　　孙益不知其所以进宣和末以福州观察使知朔宁府被命救太原时敌势张甚或言不若引兵北捣云中彼之将士室家在焉所谓攻其 
所必救也益曰此策固善奈违君命因跃马冒围至城下张孝纯不肯启门遂死之 【按封有功编年载孙翊为金人所杀事与传同张汇金 
国节要载孙翊为麾下所害事与传异而皆作孙翊本传作益恐误】 初益在朔宁察郡人孙谷可用奏为掾属益出师属以后事益死敌骑来 
攻众议欲开关迎之谷争弗得叹曰吾身巳许国且不忍负孙公之托也或举刃胁之无慑容遂见杀

　　△史抗 【史稽古　史稽哲】

　　史抗济源人宣和末为代州沿边安抚副使金人围代急抗夜呼其二子稽古稽哲谓曰吾昔语用事者择帅增戍雁门以谋未形之患言 
不吾省今重围既固外援不至吾用六壬术占之明日城必陷吾将死事汝辈能听吾言当令家属自裁然后同赴义二子泣曰唯父命明日城 
果破父子三人突围力战死于城隅

　　△蒋兴祖

　　蒋兴祖常州宜兴人之奇之孙也以荫累调饶州司录迁知开封府武阳县治为畿邑最靖康初金兵逼京师道过县或勤使走避兴祖曰 
吾当死于是与妻子留不去监兵与贼通斩以徇金数百骑来攻不克明日师益至死焉妻及长子相继死诏赠朝散大夫

　　△张确

　　张确字子固邠州宜禄人元佑中擢进士第徽宗即位应诏上书列上籍宣和二年召至京师青溪盗起确言此皆王民但庸人援之耳愿 
下哀痛之诏省不急之务敢以花石淫巧供上者死抚绥胁附母以多杀为功浃旬之闲可以殄灭忤王黼意通判杭州摄睦州事以方略告诸 
将用其言盗平徙知坊汾解三州七年又徙隆德府金兵围太原确表言河东天下根本安危所系若得秦兵十万人犹足以抗敌不然惟有一 
死报陛下耳书累上不报明年二月金兵至确乘城拒守或献谋自东城溃围出确怒叱曰确守士臣头可断步不可移也乃战而死事闻赠述 
古殿直学士

　　△李震

　　李震汴人也靖康初金人逼京师震时为小校率所部三百人出战杀人马七百余巳而被执金人曰南朝皇帝安在震曰我官家非汝所 
当问金人怒而脔割之肤肉垂尽犹骂不绝口

　　△李涓

　　李涓字浩然驸马都尉遵勖曾孙也以荫为殿直召试中书易文阶至通直郎知鄂州崇阳县靖康元年京城被围羽檄召天下兵涓以所 
募六百锐士请行而募士多市人不能军涓出家钱买牛酒激犒之即日引而东比过淮蒲圻嘉鱼二县之兵始至合而前至蔡敌游骑巳集涓 
驰马先犯其锋步卒蒙盾径进颇杀其骑且走涓乘胜追北十余里与敌遇飞矢猬集二县兵亟舍去涓创甚犹血战大呼叱左右负己遂死焉 
朝廷录其忠赠朝奉郎官其三子

　　△黄友

　　黄友字龙友温州平阳人登进士第调永嘉瑞安二县主簿方腊窃发友同诸将所至数复婺寇复作守留友摄兵曹为殄灭计友请往谕 
之既次浦江贼望风解去复单骑次武义贼众持钉一榼置其前友正色叱之曰汝等何速死耶贼首李德壮之亟麾退一境贴然通判澶州金 
人败盟郭药师以常胜军叛燕山响应友独出战躬犯矢石裂唇落齿钦宗初制置使詹度言友久服武事筹略过人丞相何□更荐之召对问 
视友唇齿破裂状为之称叹赉予甚渥进直徽猷阁制置司参谋官同种师中解太原围友遣兵三千夺榆次得精万余斛明日大军进榆次十 
里而止友亟白师中此地三面受敌不利军不听友仰天叹曰事去矣迨晓兵果四合益以铁骑士卒奔溃敌执友谓曰降乎友厉声曰男儿死 
耳遂遇害帝书忠节传家四字旌其闾官其后八人

　　△王士言

　　王士言武举进士累立战功宣和初擢河东廉访使方腊为寇冯熙载荐为东南第三将首解嘉兴之围端康元年诏以浙西兵往河东防 
秋金人攻泽州毕力扞御他将守城西南隅者陷士言巷战而死赠拱卫大夫忠州团练使官其后五人

　　△祝公明

　　祝公明处州丽水人太原府盂县主簿靖康闲金人逼河东令弃官去公明摄县事围守踰年城陷不屈子陶为唐州司户中原失守陶亦 
死官所建炎中赠公明承事郎

　　△刘士英 【王禀　方笈】

　　刘士英宣和闲为温州教授方腊陷处州州人争具舟钦遁士英独奋身任责推州诸生石砺为谋主分其地为八隅以钟为约令民闻钟 
声则趋所守堞未几贼来攻拒守凡四十余日官军既至贼溃去靖康初通判太原府金人入境帅臣张孝纯欲避之士英率通判方笈将官王 
禀力止孝纯及城陷禀赴火死士英持短兵接战死之笈在金因谐和使附书言二人死节 【按钦宗纪载金人克太原副总管王禀通判方 
笈皆死之是笈乃与禀同时死节与本传所载互异】 后刻石于温衢二州

　　△李邈 【刘翊】

　　李邈字彦思临江军清江人以父阴为太庙斋郎初调安州司理用荐改京官擢通判河闲府以迕蔡京童贯换右列由承议郎换庄宅副 
使知霸州为辽国贺正副使还贯将连金人夹攻契丹呼邈至私第使附巳邈不从上书言契丹不可灭都转运使沈积中捃邈罪五十有三条 
鞠治一无所得乃以建神霄宫不如诏免官贯收复燕山奏邈知涿州改易州皆辞不赴叹曰国家祸乱自兹始矣金人逼京师诏趣入见邈慨 
然就道既至会姚平仲战不利京师震动帝问御敌奈何邈言胜负兵家之常第古未有和战不定而能成功者请以诸道兵畀种师道视敌为 
进退时耿南仲方主和议不合金人犹驻毛驼冈乃以邈为京城西壁守御使邈言姚平仲败绩而敌犹不敢留是畏我也不以种师道再战巳 
失机会尚可尾其行及河半渡击之议复格三上章致仕不允及金兵再至猝令守真定邈谕民出财共为死守又募民为勇敢数千人而新集 
之兵皆无鬬志闲道走蜡书上闻不报被围四旬城破邈巷战不克将赴井左右持之不得入执见斡里雅布胁之拜不拜以火燎其须眉及两 
髀亦不顾乃拘于燕山府久之欲以邈知沧州笑而不答且说之曰天下强弱之势何常汝不以此时归二帝及两河地岁取重币如契丹以为 
长利强尚可恃乎金人韪其言复命之降终不屈愤诋甚力至挝其口犹吮血噀之遂遇害高宗时赠招人军节度使谥忠壮当邈之守真定也 
府路都钤辖刘翊 【三朝北盟会编作刘竧】 率众昼夜同心力拒城陷犹集左右巷战已而其下稍亡去翊挺身溃围不得出乃之孙氏山 
亭中自缢死

　　△张克戬

　　张克戬字德祥侍中耆曾孙也第进士累官卫尉丞初克戬从弟克公为御史劾蔡京京再辅政修怨于张氏以微事黜克戬踰年起知祥 
符县宣和七年八月知汾州十二月金兵逼河东围太原太原距汾二百里遣将宁珠贝勒来攻纵兵四京克戬毕力扞御数选劲卒挠敌营出 
不意焚其栅敌遂引去论功加直秘阁靖康元年进直龙图阁右文殿修撰太原不守克戬下令兵民曰太原既陷吾固知亡矣愿与此城终始 
以明吾节诸君其自为谋皆泣不能仰视同辞而对曰公父母也愿尽死听命乃益厉兵儆守身帅将士擐甲登陴虽屡却敌而援师讫不至十 
月朔金益万骑来攻愈急克戬度不得免手草遗表及与妻子遗书缒州兵持抵京师明日金兵从西北隅入杀都监贾亶克戬犹帅众巷战不 
利归索朝服南向再拜自引决一家死者八人事闻诏赠廷康殿学士绍兴中谥忠确

　　△阮骏

　　阮骏兴化军人绍圣元年进士为河南府少尹金人入京师率所隶兵拥护神御殿抱神御死特赠朝议大夫

　　△姜绶

　　姜绶处州丽水人金人再围京师朝廷募忠勇士赍蜡书往南京总管司调兵赴援绶以忠翊郎应募刲股藏书缒下南壁为逻骑所获厉 
声叱骂遂被害建炎中官其子特立承信郎

　　△陈遘 【陈适】

　　陈遘字亨伯其先自江宁徙永州遘登进士第累官广西转运判官忤蔡京罢归起知商州兴元府入为驾部金部员外郎累迁给事中请 
外以直秘阁为河北转运使加直龙图阁徙淮南帝将易置发运使命选诸道计臣有阀阅者执政以遘言蔡京曰职卑不可帝曰可除集英殿 
