<!-- { "loadSidebar": true } -->
元吉瑗支党不得相告讦由是遂安太宗立追封建成为息王谥曰隐以礼改葬诏东宫旧臣皆会帝于宜秋门哭之以子福为后十六年追今 
赠宇文颖者代人自李密所来降为农圃监封化政郡公性贪昏与元吉厚善故豫文干谋事败帝责曰朕以文干叛故遣卿乃同逆邪颖无以 
对斩之

　　 卫王元霸

　　卫怀王元霸字大德幼辩慧隋大业十年薨年十六无子武德元年追王及谥又赠秦州总管司空以太宗子泰为宜都王奉其祀葬芷阳 
泰徙封越更以宗室西平王琼子保定嗣薨无子国除

　　 巢王元吉

　　巢刺王元吉小字三胡高祖兵己西留守太原封姑臧郡公进齐国总十五郡诸军事加镇北将军太原道行军元帅帝受禅进王齐为并 
州总管初元吉生太穆皇后恶其貌不举侍媪陈善意私乳之及长猜鸷好兵居边久益骄侈常令奴客诸妾数百人被甲习战相击刺死伤甚 
众后元吉中创善意止之元吉恚命壮士拉死私谥慈训夫人刘武周略汾晋诏遣右卫将军宇文歆助守元吉喜鹰狗出常载罝网三十车曰 
我寍三日不食不可一日不猎夜潜出淫民家府门不闭歆骤谏不纳乃显表于帝曰王数出与窦诞纵猎蹂民田纵左右攘敓畜产为尽每射 
于道观人避矢以为乐百姓怨毒不可与共守有诏召还元吉密讽民诣阙请得不归武周以五千骑屯黄蛇岭元吉使将军张达以步卒百人 
尝寇达辞兵少强之至则尽没达怒导武周陷榆次元吉保祁贼急攻之遁还并州贼张甚元吉绐司马刘德威曰公以老弱守吾率锐士拒贼 
因赍宝物携妻妾夜出委军奔京师并州陷帝怒自是尝令从秦王征讨不复颛军矣寻授侍中襄州道行台尚书令稷州刺史秦王围东都窦 
建德来援王以精骑逆战留元吉屈突通守而世充易之辄出兵元吉设伏劫之斩首八百级禽其将东都平拜司空赐衮冕服鼓吹二部班剑 
二十人黄金二千斤与太子秦王得三炉铸钱累进司徒兼侍中并州大都督时秦王有功而太子不为中外所属元吉喜乱欲并图之乃构于 
太子曰秦王功业日隆为上所爱殿下虽为太子位不安不早计还踵受祸矣请为殿下杀之太子不忍元吉数讽不己许之于是邀结宫掖厚 
赂中书令封德彝使为游说帝遂疏秦王爱太子元吉乃多匿亡命壮士厚赐之使为用元吉记室参军荣九思为诗刺之曰丹青饰成庆玉帛 
礼专诸元吉见之弗悟也其典签裴宣俨免官往事秦府元吉疑事泄鸩杀之自是人莫敢言秦王尝从帝幸元吉第伏护军宇文宝寝内将以 
刺王太子固止之元吉愠曰为兄计于我何害突厥郁射设入围乌城建成荐元吉北讨乃多引秦王府骁将秦叔宝尉迟敬德程知节段志元 
与行又籍秦府精兵益麾下帝知之不能禁元吉承闲密请害秦王帝曰是有定四海功杀之无名元吉曰王昔平东都顾望不即西散金帛树 
私惠岂非反邪帝不应太子与元吉谋兵行吾与秦王至昆明池伏壮士拉之以暴卒闻上无不信然后说帝付吾国吾以尔为皇太弟而尽击 
杀叔宝等率更令王胵 【旧唐书作率更丞王胵】 密以谋告秦王玉召僚属谋皆曰元吉戾狠使得志且不能事其兄往者护军薛宝以元 
吉字合之其文成唐元吉喜曰但除秦王取东宫如反掌耳为乱未克己复倾夺大王不蚤正之社稷非复唐有秦王由是定计死年二十四子 
承业为梁郡王承鸾渔阳王承奖普安王承裕江夏王承度义阳王并伏诛贞观初改葬追爵海陵郡王及谥后改封巢以曹王明嗣

　　 楚王智云

　　楚哀王智云初名稚诠善射工书奕隋大业末从建成寓河东高祖初建成走太原吏捕智云送长安为阴世师所害年十四武德元年追 
王及谥母万贵妃性恭顺为帝所礼宫中事一一咨决三年以太宗子宽为嗣又赠凉州总管司徒宽早薨国除贞观三年复以济南公世都子 
灵龟嗣历魏州刺史为政威严盗贼不发凿永济渠通新市百姓利之薨子福嗣降为公卒子承况嗣神龙中为右羽林将军同节愍太子死于 
难

　　 荆王元景

　　荆王元景武德三年始王赵与鲁酆二王同封贞观初累迁雍州牧十年徙封荆明年诏荆州都督荆王元景梁州都督汉王元昌徐州都 
督徐王元礼潞州都督韩王元嘉遂州都督彭王元则郑州刺史郑王元懿绛州刺史霍王元轨虢州刺史虢王凤豫州刺史道王元庆邓州刺 
史邓王元裕寿州刺史舒王元名幽州都督燕王灵夔苏州刺史许王元祥安州都督吴王恪相州都督魏王泰齐州都督齐王佑益州都督蜀 
王愔襄州刺史蒋王恽扬州都督越王贞并州都督晋王治秦州都督纪王慎所任州刺史并功臣令世世袭会长孙无忌等固让遂废不行徙 
鄜州永徽初进位司徒赐实封至千五百户房遗爱谋反坐子则与往还系狱时吴王亦抵罪高宗谓大臣曰朕欲从公匄叔及兄死兵部侍郎 
崔敦礼曰陛下虽申恩不可诎天下法遂赐死久之追封沈黎王以渤海王奉慈子长沙嗣降为侯神龙初复王爵以孙元逖嗣 【旧唐书作 
封其孙逖为嗣】 薨无子国除

　　 汉王元昌

　　汉王元昌初王鲁累迁梁州都督后徙封汉有勇力善骑射数触轨宪太宗手诏诲督乃怨望附太子承干通馈谢来朝京师宿东宫尝有 
丑语又见帝侧有宫人善琵琶乃曰事成幸赐我承干许之割臂血盟事败帝弗忍诛欲免死高士廉李绩等固争不奉诏乃赐死国除

　　 酆王元亨

　　酆悼王元亨贞观二年授金州刺史之藩太宗怜其幼思之数遣使为劳问赐金醆以娱乐之六年薨无子国除

　　 周王元方

　　周王元方武德四年始王与郑宋荆滕四王同封贞观三年薨无子国除

　　 徐王元礼

　　徐康王元礼性恭畏善骑射始王郑即授郑州刺史后徙王徐迁徐州都督为绛州刺史有治名玺书劳勉实封至千户永徽中加司徒兼 
潞州刺史薨赠太尉冀州大都督陪葬献陵三子茂为淮南王余爵公茂险薄无行初元礼疾姬赵有美色茂逼烝之元礼切责茂恚屏侍卫药 
膳曰为王五十年足矣何服药为以不食薨茂嗣上元中事泄流死振州神龙初以茂子璀嗣开元中为宗正员外卿薨子延年嗣拔汗那王入 
朝延年将以女嫁之为右相李林甫劾奏贬文安郡别驾终余杭司马国除永泰初延年壻黔中观察使赵国珍言诸朝诏以其子讽嗣王

　　 韩王元嘉

　　韩王元嘉始王宋后改王徐为潞州刺史母昭仪宇文述女也宠于高祖既即位欲立为后固辞元嘉以母宠故特为帝爱后出诸子无及 
者在潞时年十五闻太妃病涕泣不食居丧毁甚太宗数慰勉少好学藏书至万卷皆以古文字参定同异与弟灵夔友爱燕见终日如布衣礼 
闺门修整当世称之贞观九年 【吴缜纠谬云按本纪乃贞观十年今考旧书亦作贞观十年】 更封韩迁滑州都督 【旧书作潞州都督 
】 高宗末为泽州刺史武后得政进授太尉徙定州刺史以霍王元轨为司徒舒王元名为司空滕王元婴开府仪同三司鲁王灵夔太子太师 
越王贞太子太傅纪王慎太子太保外示尊宠而内将图之垂拱中元嘉徙绛州剌史与子譔及越王子冲纠合宗室同举兵未发会武后诏宗 
室朝明堂元嘉遣使告诸王曰大享后太后必尽诛诸王不如先事起不然李氏无种矣乃为中宗诏督诸王发兵冲即以兵五千攻济州而诸 
王仓卒兵不至遂败元嘉至京师谋泄后逼令自杀年七十诏改氏元嘉鲁王越王为虺元嘉六子训颍川王谊武陵王 【世系表并作郡公 
】 谌上党公蚤卒譔黄公工为词章孟利贞尝称其文日刘驎之周思茂不过也出为通州刺史辞疾归且谋应越王也谌通音律历杭州别驾 
与谌俱死时籍没者众惟冲譔家书为多皆文句详正秘府所不及神龙初追复元嘉爵土以第五子讷嗣薨子叔璩嗣历国子司业薨子炜嗣 
建中初改王郓后懿宗以郓王即位复改嗣韩王云

　　 彭王元则

　　彭思王元则字彝初王荆出为婺州刺史 【旧书作豫州刺史】 贞观十年徙王为遂州都督以冠服奢僭免久之为沣州刺史更折节 
厉行薨赠司徙荆州大都督陪葬献陵高宗登望春宫过其丧哭之恸无子以霍王子绚嗣龙朔中封南昌王薨子志陈嗣开元中为宗正卿

　　 郑王元懿

　　郑惠王元懿始王滕贞观中出为兖州刺史徙王厯郑潞绛三州刺史实封千户喜经术数断大狱务宽平高宗嘉之玺诏褒锡薨赠司徒 
荆州大都督陪葬献陵十子长子璥嗣王为鄂州刺史 【世系表作嗣王遂州刺史璜】 薨子希言嗣开元中为右金吾大将军再为太子詹 
事弟察言生二子曰自仙■〈曾羽〉自仙为楚州别驾生夷简■〈曾羽〉为陈留公生宗闵璥弟琳安德郡公生择言择言生勉勉宗闵夷 
简皆位宰相别有传时称小郑王后亦曰惠郑王后以别郑王亮云

　　 霍王元轨

　　霍王元轨武德六年始王蜀与豳汉二王同封后徙吴 【按吴缜纠谬谓王蜀徙吴高祖纪并作元璹因疑本传缺载改名一事今考旧 
书及资治通鉴并称元轨则是本纪之讹而非传有脱文也】 多材艺高祖爱之太宗尝问羣臣曰朕子弟孰贤魏征曰臣愚不尽知其能唯吴 
王数与臣言未尝不自失帝曰朕亦器之然卿以为前代孰比对曰经学文雅汉河闲东平也至孝行曾闵不能过帝由是遇益厚诏纳征女为 
妃尝从猎遇羣豕帝使射之筈不虚彀豕为尽帝抚其背曰尔艺过人顾今无所施方天下未定得若岂不用乎贞观七年为寿州刺史高祖崩 
去官毁瘠甚服除遂菜食布衣终身至忌日辄累昼不食十年徙王厯绛徐定三州刺史实封至千户所至闭合读书以吏事委长史司马谦慎 
未尝与物忤数引见处士刘元平为布衣交或问王所长于元平答曰无长问者不解元平曰人有短所以见长若王无所不备吾何以称之突 
厥寇定州元轨令开城门偃旗帜虏疑不敢入夜遁州人李嘉运潜结贼诏穷诛支党元轨以寇近且强人心危但杀嘉运余无所诘因自劾帝 
喜曰朕固悔之非王之明几失定州矣王文操者与贼战败二子凤贤更以身蔽父得全二子死县抑不为言元轨廉知之遣使吊祭上其事诏 
赠凤贤朝散大夫旌其闾元轨每朝数上疏陈得失多所裨正帝尊重之有大事尝密驿咨逮帝崩与侍中刘齐贤同知山陵事元轨淹练故事 
齐贤叹曰是非吾等及己尝遣国令督封租令请贸易取赢答曰汝当正吾失反訹吾以利邪不纳进司徒出为襄青一州刺史越王败坐尝通 
谋徙黔州槛车载至陈仓薨六子 【旧书作有子七人】 绪为江都王纯安定王余皆爵为公绪有名誉为金州刺史诛神龙初并复官爵以 
绪孙晖嗣王 【世系表失载】 开元中为左千牛员外将军

　　 虢王凤

　　虢庄王凤字秀成始王豳为邓州刺史俄徙王历虢豫青三州刺史实封千户喜畋游遇官属尤嫚薨赠司徒扬州大都督陪葬献陵七子  
【按吴缜纠谬云考世系表凤止六子而茂融第四本传称七子且云次子茂融未知孰是】 长子翼嗣为平阳王薨子寓嗣寓无子爵不传 
次子茂融 【按吴缜纠谬云传及世系表俱作茂融邢文伟传及武后纪并云东莞公融今考旧书亦无茂字则表及本传误也】 以勇闻垂 
