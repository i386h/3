<!-- { "loadSidebar": true } -->
众怒而噪起元佐子士寍于丧尊为留后帝召宰相议窦参曰汴人挟李纳以邀命若不许势且合遂以士寍为左金吾卫将军嗣节度始元佐 
养子士干与士朝皆来京师士干知元佐死无状遣奴持刀给为吊入杀士朝于次帝恶其专亦赐士干死士寍未授诏时私遣人结王武俊刘 
济田绪等诸镇不直之皆执其使士寍忍暴手杀人杯案间又强烝父诸妾逼乱吏民妻女每畋猎数日乃还其下厌苦大将李万荣与元佐同 
里宽厚得士心士寍引众二万畋城南未还万荣晨入府分兵闭诸门使告士寍曰诏书召大夫宜速去不然且传首士寍奔京师诏就第禁出 
入拜万荣兵马留后遣兵西防秋兵素骄当戍者怨大校韩惟清张彦琳等请往不许使其子乃将未行彦琳等反攻万荣不胜而溃惟清奔郑 
州彦琳走东都万荣悉诛其妻子众不安乃呼于市曰大军至城且破万荣捕按之或言为士寍所教万荣以闻斥士寍置郴州俄进万荣节度 
使会病甚以兵属邓惟恭惟恭者与万荣同里闬而署子乃为司马万荣死是夜惟恭执乃送京师杖死京兆府以董晋代之

　　△吴少诚

　　吴少诚幽州潞人以荫官诸王府户曹参军事为荆南节度使庾准牙门将从入朝道襄阳度梁崇义必叛密画计将献天子李希烈以闻 
诏嘉美擢封通义郡王崇义反希烈以为前锋事平赐实封户五十希烈叛少诚为尽力及死推陈仙奇主后务既又杀之众乃共推少诚德宗 
因授申蔡光等州节度观察留后自希烈以来申蔡人劫于苛法习暴掠地少马乘骡以战号骡子军尤悍锐甲皆画雷公星文以厌胜其属郑 
常杨冀欲劫逐少诚以听命不克被害贞元五年进拜节度使曲环卒少诚间陈许无帅以兵攻临颖围许州德宗怒削官爵合十六道兵进讨 
于頔以襄阳兵战吴房朗山禽其三将王宗以寿州兵破贼于秋栅时师众无统帅而宦人监军颛进退互为异见既战小溵河诸道师未交而 
溃乃诏韩全义为淮蔡招讨处置使上官涗副之诸将皆受节度与贼吴少阳等战广利城师复败退营五楼为贼所乘遂大溃全义及监军贾 
英秀等夜遯保溵水汴宋徐泗淄青兵走陈州少诚薄溵水而营全义惧退保陈而潞滑河阳河中兵逃归惟陈许将孟元阳神策将苏光荣壁 
溵水全义乃斩潞将夏侯仲宣滑将时昂河阳将权文度河中将郭湘欲以振师不能也少诚引还全义之败少诚得帐中诸公书数百番持以 
绐众曰朝廷公卿托全义破蔡日掠将士妻女为婢媵以激怒其众绝向顺意少诚弱王师移书于英秀求昭雪帝召大臣议宰相贾耽曰五楼 
军退而少诚卷甲不追有自新路剑南韦皋上言请择重臣为统帅因荐浑瑊贾耽陛下若重烦元老臣请以锐士万人顺流以翦元憝不然因 
其请罪特加原洗罢两河诸军亦其次也使少诚祸盈恶周变生帐下必其贼党又当以官爵与之则一少诚死一少诚生亦何足赖帝遂赦少 
诚尽还其官爵顺宗即位进同中书门下平章事检校司空徙封濮阳郡王元和四年死赠司徒而吴少阳代之

　　吴少阳 【吴元济】

　　 吴少阳 【吴元济】

　　少阳者沧州清池人与少诚同在魏博军相友善少诚养以为弟署右职少阳度少诚猜忍请为外捍少诚乃表为申州刺史少诚病亟家 
奴单于熊儿矫召少阳至摄副使总军事于是杀少诚子元庆自称留后宪宗以王承宗方叛诏遂王为节度使以少阳领留后进拜节度使益 
畜马劫掠招亡命以实其军不肯朝然屡献牧马以自解帝亦因善之九年死子元济匿不发丧以病闻伪表请元济主兵遣医往视即阳言少 
愈不得见有董重质者少诚壻勇悍久将善为兵元济倚之先是其属苏兆杨元卿侯惟清尝劝少阳入朝元济缢兆归其尸而囚惟清元卿奏 
事在长安具言其事帝以二人者皆死赠惟清兵部尚书兆尚书右仆射少阳死四十日帝不为辍朝易将增戍以须变会传言重质族杀元济 
吉甫因请为少阳辍朝遣使赙赠元济不得命乃悉兵四出焚舞阳及叶掠襄城阳翟剽系千余里吊使至弗克入诏乌重允兼汝州刺史引军 
压其境寍州刺史曹华为之副戍襄城李光颜为忠武节度使总兵临屯析山南东道诏节度使严绶为申光蔡等州招抚使下诏夺元济官爵 
趣诸道进讨田宏正韩宏各遣子率兵隶绶光颜军绶屯蔡西鄙小胜不设备为贼袭败于慈邱退保唐州寿州刺史令狐通战数北贼乃拔霍 
邱屠马塘通婴城不敢出诏左金吾卫大将军李文通代通会裴度辅政贼始惧而元济不能指授诸将赵昌凌朝江董重质李佑李宪王览赵 
晔王仁清等以便宜人自为战抗王师李师道馈盐出入寍陵雍邱间韩宏知而不禁文通与贼将王览董重质战史蔟冈馘览光颜大破贼于 
时曲复与重允合击贼小溵河败之天子责绶失律更以韩宏兼都统擢高霞寓唐邓隋节度使十一年诸军大合光颜壁掌河文通败贼于固 
始拔■〈釒敖〉山霞寓战朗山斩首千余级次铁城贼伪奔霞寓穷追伏发死伤略尽退保新兴贼围之监军李议诚驰救围解还守唐州元 
济以霞寓不足虞并兵备陈其秋文通以兵衔枚夜出九女原屠保壁三十所分兵西北并安阳山破降万余执两将光颜败郾城兵二万俘大 
将复与重允合攻凌云栅拔之帝怒诸军无大功诏内常侍梁守谦宣慰因督战付诏书五百以待有功斥金帛募死士进拜光颜检校尚书左 
仆射重允右仆射度御史中丞韩宏子公武御史大夫贬霞寓以袁滋代之滋懦不能军十二年更以李愬为唐邓隋节度使元济食尽士卒食 
菱芡鱼鳖皆竭至斲草根以给民四溃侨置郾城吴房于行营以绥新附愬攻其西破屯栅十余执丁士良吴秀琳贼帅张伯良以兵三万与光 
颜战郾城大败奔还蔡曹华取青陵城断郾归路贼将邓怀金送款愬又袭破朗山执戍将梁希果平汶港等三壁元济知众数溃而外失秀琳 
等因奉表请束身北阙下帝许以不死元济取行营马三百董重质不与故不果降愬略兴桥得守将李佑不杀引至帐下计议始谋袭蔡自少 
诚盗蔡四十年王师未尝傅城下又尝败韩全义于頔以是无所惮内恃陂浸重阻故合天下兵攻之三年纔克一二县帝命裴度为彰义节度 
兼申光蔡四面行营招抚使梁守谦与诸将计先度未至立功诸将亟战不胜度至大劳将士皆感激请战光颜每战冠军故元济悉众亢时曲 
佑为愬谋曰蔡之守者市人疲卒耳劲兵皆在外若直捣县瓠贼成禽矣愬然之十月壬申以精骑夜袭蔡坎垣入之戍者不知贼恃重质兵在 
洄曲不虞师至及愬攻内城元济始惊被甲乘城以待重质会重质降愬而李进诚取贼库兵即攻之明日 【按此元和十二年十月十六日 
也新书原文上不纪年月但书明日未晰又纪书十二年十月癸酉李愬传书十一年十月己卯吴缜纠之今考平淮西碑及通鉴考异补识年 
月于前】 烧其门民相率抱薪增火门坏执元济举族传之长安帝御兴安门受俘羣臣称贺以元济献库社徇于市斩之年二十五夜失其首 
妻沉没入掖庭二弟三男子流江陵皆杀之斩其属刘协庶赵晔王仁清等十余人度还以马总为留后俄拜节度使析溵州隶陈许始度之出 
太子右庶子韩愈为行军司马帝美度功即命愈为平淮西碑愈以元济之平繇度能固天子意得不赦故诸将不敢首鼠卒禽之多归功度而 
愬特以入蔡功居第一愬妻唐安公主女也出入禁中诉愈文不实帝重牾武臣心诏斲其文更命翰林学士段文昌为之 【按罗隐江东集 
有记石烈上一篇载李愬给事人石孝忠推碑见帝诉愈文不实与此不同】 李佑以功迁神武将军后擢夏绥银宥节度使终沧德景节度使 
检校尚书左仆射帝迹董重质教元济乱欲诛之而李愬先许不死故贬春州司户参军凌朝江播州司户参军是岁申蔡州始输贡户部以其 
久不至请元日陈于廷

　　△刘悟 【刘从谏　刘稹】

　　刘悟正臣孙也 【按正臣事巳见全谅传吴缜纠其丛复今删】 叔父全谅节度宣武署牙将以罪奔潞州王虔休复署为将被病还东 
都全谅积缗钱数百万在焉悟破縢鐍用之犯法系河南狱留守韦夏卿贷兔李师古厚币迎之从击球撞师古马仆将斩之悟盛气不慑师古 
奇其才令将后军妻以从媦历牙门右职师道被讨使将兵屯曹田宏正兵屯阳谷悟营潭赵城中飞语悟当为帅师道内疑数召悟计事悟曰 
今与魏如角力者势巳交先退者负悟还魏踵薄城下矣左右谏曰兵成败未可知杀大将孰肯为用师道然之或言悟且乱师道遣使责战密 
语其副张暹使斩悟暹以情告悟乃斩使者召诸将曰魏博兵强出则败不出则死且天子所诛司空而巳吾属为驱迫就死地孰若还兵取郓 
立大功转危亡为富贵乎众皆唯唯因遣报宏正使进兵潭赵悟夜半薄西门黎明启而入杀师道并大将魏铣等数十人即拜悟义成节度使 
封彭城郡王实封户五百元和十五年来朝进检校兵部尚书穆宗立徙昭义军先克融乱移守卢龙至邢州会王廷凑之变不得入还屯进兼 
幽镇招讨使治邢州围临城观望久不拔与监军刘承偕不协承偕与都将张问谋缚悟送京师以问代悟知之以兵围监军杀小使其属贾直 
言质责悟曰李司空死有知使公所为至此军中将复有如公者矣悟遽谢曰吾不欲闻李司空字即撝兵退匿承偕囚之 【按吴缜纠谬云 
都将张问贾直言传作慈州刺史张汶未知孰是又贾传称悟因直言谏能以臣节光明于朝誉直言遂并誉悟失其实矣悟骄悍性成安知感 
悔当以此传所书为正】 帝重违其心贬承偕悟自是颇专肆上书多不恭负罪亡命者多归之强列其冤累进检校司徒同中书门下平章事 
宝历初巫者妄言师道以兵屯琉璃陂悟惶恐自往求哀将易衣呕血数斗死赠太尉表其子从谏嗣从谏少狡狯师道使悟出屯署从谏门下 
别奏从谏与师道诸奴日戏博交通具知阴事疏于悟故悟得立功悟死从谏知留后赂当权者朝议谓上党内镇与河朔异不可许左仆射李 
绛言悟匿死众不必同乱从谏威惠未着若诏北镇大将领节度驰入军谋自屈矣时李逢吉王守澄纳其赂数为请敬宗乃以晋王为节度大 
使诏从谏主留事起将作监主簿检校左散骑常侍未几拜节度使太和初李听败馆陶走浅口从谏救之得免进检校尚书左仆射拜司空封 
沛国公昭义自悟时治邢州而人思上党从谏还治潞方年壮思立功六年请入朝文宗待遇加等明年还藩进同中书门下平章事公卿多托 
以私又见事柄不一遂心轻朝廷及甘露事宰相皆夷族从谏不平三上书请王涯等罪讥切中人时宦竖得志天子弱郑覃李石新执政藉其 
论执以立权纲中人惮而怨之仇士良倡言从谏志窥伺从谏亦妄言清君侧因与朝廷猜贰武宗立兼太子太师从谏畜马高九尺献之帝不 
纳疑士良所沮怒杀马益不平又闻士良宠方渥愈忧惑欲自入朝恐不脱祸因被病死年四十一赠太傅从子稹父从素仕右骁卫将军从谏 
以为嗣病甚与妻裴谋令主军事置大将王协郭谊刘武德刘守义等佐稹秘不发丧协谋请医于朝中人与医至从谏死巳再旬稹曰公困革 
不任受诏中人曰卧而视可也辞以母夫人侍不可屏中人欲直入武德等户之中人恐其变趋出后使者继任为知从谏巳死者未至数舍众 
