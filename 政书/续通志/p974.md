<!-- { "loadSidebar": true } -->
诸将请杀之太祖曰既巳克敌下城何为多杀此辈亡去后日当有效用者至是所释东京人恩胜努仙格等执永昌妻子以城降未几托卜嘉 
执永昌及道拉以献皆杀之于是辽人南路系籍女真及东京州县尽降以斡鲁为南路都统德特贝勒留乌珍知东京事诏除辽法省赋税置 
明安穆昆一如本朝之制矩威水部锡勒哈塔杀绰哈布古德斡鲁分和隆果乌珍之兵讨之至希尔哈河锡勒哈塔遯去追及于哈达拉山诛 
其首恶四人抚定余众赐诏嘉奖令以其民三百户为一穆昆择众所推服者领之仍质其子弟斡鲁乃还天眷中从都统袭辽主辽主西走西 
京巳降复叛敌据城西浮图下射攻城者斡鲁与哈布尔攻浮图夺之复以精锐乘浮图下射城中遂破西京夏国主使李仁辅将兵三万来救 
辽次于天德斡鲁与罗索合军击败之拜西南路都统宗望副之袭辽主于阴山青冢间使巴喇伞萨噶尔玛克以兵二百袭辽权六院司喀勒 
扎于白水泺获之辽主留辎重于青冢领兵一万往应州遣卓哩布达各率兵邀之宗望奄至辽主营尽俘其妻子宗族得其传国玺斡鲁使使 
奏捷诏徧谕有功将士俟朕至彼当次第推赏辽主戚属勿去其舆帐善抚存之辽主伶俜去国恐陨其命如招之肯来以其宗族付之辽赵王 
实讷埒及诸官吏并释其罪太祖还京师命副宗翰为西北西南两路都统奏言夏人不尽归户口资币又以宋人侵赐地求援兵宋之边臣将 
取所赐夏人疆土盖有异图诏令谨守备尽索在夏户口通闻两国事审处之斡鲁复请勿割山西与宋则辽主不能与宋郭药师交通诏从之 
宗翰等伐宋斡鲁行西南西北两路都统事天会五年薨皇统五年追封郑国王天德二年配飨太祖庙庭子萨巴银青光禄大夫孙色哩

　　△乌楞古

　　乌楞古贝勒宗室子也太祖伐辽使乌楞古阿噜抚谕斡珲集赛两路系辽女真与辽节度使托卜嘉战败之斩托卜嘉古讷岭乌尔图罕 
等十四达哈藩及斡珲集赛两路皆降复败辽都统锡埒于咸州西斩之与罗索克咸州图们呼图以所部降邻部户七千亦来归遂与辽将赫 
伯战破其军数万人太祖嘉之以为咸州军师佐斡鲁伐高永昌辽秦晋国王耶律聂哷来伐都古噜讷罗索博勒和等将二万众合乌楞古咸 
州兵往击之呼图克叛入于辽居东京南永昌据东京太祖索之以归乌楞古伐永昌以便宜署呼图克为千户苏都哩鄂勒博皆无功亦以便 
宜除官及以便宜解权穆昆哈布尔黄格达希布等职皆非其罪太祖闻之尽复哈布尔等穆昆呼图克等皆罢去时乌楞古军中阙马官马多 
匿私家命检括之耶律聂哷佛德遗乌楞古书请和乌愣古以聂哷书并所答书来上且请曰复有书问宜如何报之诏曰若彼再来请和汝当 
答以归我行人萨喇及送叛臣阿苏等则和好之议方敢奏闻仍恐议和非实无失备御耶律聂哷军蒺藜山乌楞古以兵一万戍东京太祖使 
都古噜讷罗索复以兵一万益之诏将士拒命者讨之服者抚安之毋肆杀戮因命传诏聂哷曰汝等诚欲请和当废黜昏主择立贤者副朕吊 
伐之意然后可议约不然当尽并尔国其审图之聂哷复书乌楞古求还降人赫伯则送阿苏等帝以赫伯等乃交兵之后来降与阿苏平日以 
罪亡去者异复诏聂哷令此月十三日送阿苏至显州各遣重臣议疆场事乌楞古等攻显州知东京事完颜鄂伦兵来会即渡辽水薄显州郭 
药师乘夜来袭鄂伦击走之乌楞古等大败聂哷等于蒺藜山追至额勒津陂获佛德家属进攻显州城军士实都先登烧其佛寺烟焰扑人守 
陴者不能立诸军乘之遂拔显州于是干懿豪徽成川惠等州皆降聂哷再以书来请和乌楞古承前诏以阿苏为言答之驻军显州以听命赐 
乌楞古等诏曰辽主未获人心易望不可恃战胜而失备御乌楞古久在咸州多立功亦多自恣和勒博双宽等告乌楞古知辽主在中京而不 
追袭咸州粮草丰足而奏事不以实攻显州获生口财畜多自取遂以栋格代为咸州路都统栋格亦宗室子也既治咸州诏使于新迁显州降 
附之民择其才可用者授之穆昆其豪右诚心归欵者拟为明安录其姓名以闻饥贫之民官振给之而使栋摩为其副统云久之辽通祺双辽 
四州之民八百余家诣咸州都统降命分置诸部择善地以处之太祖召乌楞古自问之乌楞古引伏诏降为穆昆天辅六年讨贼于牛心山道 
病卒天眷中赠特进天德二年配飨太祖庙庭大定十五年谥庄翼

　　△博勒和

　　博勒和安帝五代孙太祖伐辽使征都古噜讷兵失期杖之后与珲楚以四千人助罗索尼楚赫攻黄龙府齐达勒部人萨里罕察必达尔 
兄弟尝寇扎兰路穆宗遣博勒和讨之至阿里玛河萨里罕伪降遂略马畜而去复掠沃楞部二十五寨太祖复使博勒和讨之专勒和渡索欢 
河招降房近诸部因籍丁壮为军至特通额水察必达尔伪降复叛去执而杀之博勒和进破德里城萨里罕遯去执其妻子萨里罕乃降齐达 
勒部产良马太祖使赫舍哩阿实罕掌其畜牧博勒和及子博索俱为穆昆天辅五年摘取诸路明安万余家屯田于泰州博勒和为都统赐耕 
牛五十博勒和旧居按春水自是徙居泰州而遣实登扎克丹阿里托欢锡勒塔等俱徙焉太祖取燕京博勒和为右翼兵出居庸关大败辽兵 
遂取居庸萧妃遯去都监高禄等乞降实古纳追萧妃至古北口不及而还帝令博勒和和色哩率轻骑追之萧妃巳远去获其从官统军察喇 
宣徽扎拉并其家族及银牌二印十有一及达喇叛博勒和实古纳讨平之其羣官率众降者就使领其所部太祖以空名宣头及银牌给之同 
时有博勒和者监罗索军平陕西后为平阳尹西南路招讨使终庆阳尹泰州博勒和守边有功天会十二年加同中书门下平章事天眷元年 
驻乌尔古德哷勒地薨赠开府仪同三司谥刚毅子博硕袭明安天眷二年为泰州副都统子威泰广威将军博索官特进孙乌哲库

　　乌哲库

　　 乌哲库

　　乌哲库善骑射年二十以本班祗候郎君都管从征伐有功授修武校尉皇统二年权领泰州军平陕西至泾州大破宋兵于马西镇超迁 
宁远大将军袭明安 【按金皇统二年宋绍兴十二年也是岁和议巳成终熙宗之世未闻有侵伐之兵本传所载恐有谬误】 正隆末从海 
陵伐宋契丹反与德昌军节度使伊苏玛勒同讨契丹许以便宜从事大定初除咸平尹驻军泰州俄改临潢尹摄元帅左都监与右都监实图 
美解临淇之围契丹引众东行乌哲库追及余斡里山为押军明安契丹呼噜苏以所部助敌攻官军官军失利泰州节度使乌哩页来救未至 
临潢与敌遇乌哩页败仅以数骑脱归敌攻泰州四面登城押军明安乌克逊阿里布率军士循城力战斫刈甚众敌乃退泰州得完乌哲库乃 
使穆昆富埒珲徙百姓旁邑及险阨之地以俟大军明年聚甲士万三千于济州会元帅默音败斡罕于长泺战霜■〈雨上松下〉河又战陷 
泉皆有功改呼尔哈节度使卒乌哲库有才智善用兵常出敌不意能以寡敌众所向必克号为鹘军云

　　△尼楚赫

　　尼楚赫宗室子太祖嗣位使普嘉努如辽取阿苏事久不决使实古纳尼楚赫继往还言辽主荒于政上下解体太祖遂决意伐辽太祖与 
耶律鄂尔多战于达噜噶城辽兵二十余万尼楚赫与罗索率众陷阵大败辽军遂与罗索戍边俱攻黄龙府太祖拒辽兵尼楚赫字达噜噶城 
收国二年分雅达纳阿拉所迁穆昆二千户以尼楚赫为穆昆屯宁江州从都统杲克中京尼楚赫与实古纳芬彻哈布尔率兵三千击奚王锡 
默于京西锡默弃兵遯辽主西奔天德尼楚赫以兵绝其后辽主遂见获后从宗翰伐宋攻太原未下宗翰还西京命尼楚赫留兵围之宋樊夔 
施诜高豊等军来救太原分据近部尼楚赫与实实博啰乌苏大破之种师中出井陉据榆次救太原尼楚赫使鄂伦击之破其军和尼斩师中 
于杀麃岭进攻宋制置使姚古军于隆州谷大败之萨喇图败宋军于回马口郭企忠歼宋军于五台及宗翰定太原与宗望会兵于汴尼楚赫 
等攻汴城克之师还尼楚赫降岢岚宁化等军攻岚州拔之招降火山军与希尹同赐铁券宗翰趋洛阳尼楚赫取邓州杀其将李操等 【按 
徐梦莘三朝北盟会编云尼楚赫寇邓州安抚使刘汲被杀节度使判官李操叛降于金本传亦以杀称岂其降而旋杀欤】 宗翰会伐康王尼 
楚赫守太原天会十年为燕京留守十三年致仕加保大军节度使同中书门下平章事迁中书令封蜀王天眷三年薨以正隆例赠金源郡王 
配飨太宗庙庭大定十五年谥武襄改配飨太祖庙庭子古云

　　古云

　　 古云

　　古云本名达兰幼警敏有志略年十六尼楚赫授以甲使从伐辽常为先锋授世袭穆昆尼楚赫围太原古云在行间及拔太原下河东诸 
州攻汴京皆有功与都统玛武徇地汉上至上蔡以先锋破孔家军睿宗攻开州古云先登流矢中其口睿宗亲视之创未愈强起之攻大名府 
第功宗弼第一古云次之攻东平古云居最为巴尔斯先锋袭宋康王于扬州追宋孟后趋潭州宋大兵在常武古云以选兵薄其城败千余人 
明日城中兵出战古云以五百骑败之遂攻常武巴尔斯以诸军为大阵居后古云以五百骑当前行麾兵驰宋军宋军乱遂大败之其后河东 
郡县多叛古云以先锋克绛州复攻沁州飞炮击其右胁舁归营中诸军攻沁州三日不能下别将固纳强起古云指麾士卒克之摄河东路都 
统将三千余骑从左监军伊喇伊都招西北诸部平其九部以先锋破宋吴山军再战再胜复衄之于隘宋兵遯去宗弼再攻和尚原古云以本 
部破宋五万人夺新叉口时大雪道路皆冰宋兵势重不可径取宗弼用古云策入自旁近高山丛薄翳荟间出其不意遂取和尚原古云请速 
入大散关自以本部为殿以备伏兵宗弼至仙人关古云先攻之宗弼敛兵退乃班师古云殿且战且却遂达秦中齐国初废命萨里罕抚治诸 
郡至同州故齐观察使李世辅出迎阳坠马称折臂舁归萨里罕入城世辅诈使通判献甲以壮士十人被甲上厅事世辅自壁后突出执萨里 
罕古云方索马于外变起仓卒城巳闭不得入至东门遇哈达领骑三十余遂与斩门者而入而世辅拥众自西门出古云与哈达袭之世辅虑 
救兵至乃要萨里罕与之盟使勿追留萨里罕于道侧古云至与骑而归除安远大将军摄太原尹四境咸治兼摄河东南北两路兵马都总管 
朝廷复取河南陕西地师至耀州宋人每旦出城张旗阅队抵暮而还道隘骑不得逞古云请兵五百薄暮伏山谷间先使五十人趋山巅视敌 
出举帜为号明日城中人出阅如前伏发宋兵争驰入城古云麾军登城拔宋帜立金军旗帜宋军后者望见不敢入遂降城中人亦降 【按 
宋史高宗纪绍兴十年金人围耀州郭浩遣兵救之金兵解去与本传异】 宋吴玠拥重兵据泾州泾原以西多应之元帅萨里罕欲退守京兆 
俟河南河东军古云曰我退守吴玠必取凤翔京兆同华据潼关吾属危矣不如速战萨里罕从之吴玠兵自西原来古云锡卜察击其左右自 
旦至午吴玠左右军少退萨里罕当其前冲击之大败玠军僵尸枕籍自此蜀人丧气不敢复出关陕遂定 【按续通鉴建炎四年吴玠败于 
