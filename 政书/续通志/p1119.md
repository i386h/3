<!-- { "loadSidebar": true } -->
人服珥吏士感激自奋越旬矢尽力乏城不守与子居中执中力战俱没惟长子存中从征河北独免明年宗闵亦死事于长安建炎二年诏赠 
震武经郎存中贵请于朝谥曰恭毅

　　△朱昭

　　朱昭字彦明府谷人以効用进累官震武城兵马监押摄知城事金兵内侵夏人乘虚尽取河外诸城遂攻震武昭募骁锐兵卒千余人夜 
缒兵出薄其营营中惊乱城上鼓噪乘之杀获甚众夏人昼夜进攻不止是时诸城降者多昭故人语昭曰天下事已矣忠安所施昭叱曰汝辈 
背义偷安不异犬彘尚敢以言诱我乎我惟有死耳凡被围四日不可复支昭召诸校谓曰城且破妻子不可为贼污幸先戕我家而背城死战 
众未应昭幼子戏阶下遽起手刃之长子惊视又杀之径领数卒屠其家人舁尸纳井中将士有妻孥者皆尽杀之昭谓众曰我与汝曹俱无累 
矣部落子有阴与贼通者告之曰朱昭与其徒各杀其家人将出战人虽少皆死士也贼大惧以利啖守兵得登城昭勒众于通衢接战自暮达 
且尸填街不可行昭马蹶坠堑贼驩曰得朱将军矣欲生致之昭瞑目仗剑无敢前者旋中矢而死

　　△曾孝序 【曾吁　陆有常　张侃　丁兴宗】

　　曾孝序字逢原泉州晋江人以荫补将作监主簿监泰州海安盐仓因家泰州累官至环庆路经略安抚使时蔡京方行结籴俵籴之法尽 
括民财孝序上疏言其非是京怒遣御史宋圣宠劾其私事锻炼无所得削籍窜岭表遇赦量移永州京罢相授显谟阁待制知潭州复以论猺 
事与吴居厚不合落职知袁州寻复职再知潭州道州猺人叛讨平之进显谟阁直学士改龙图阁徙知青州高宗即位迁徽猷阁学士升延康 
殿学士召赴行在既而青州民诣南都借留许之先是临朐士兵赵晟聚众为乱将官王定失利而归孝序责以力战自赎定乃以言撼败卒夺 
门斩关入孝序出据厅事瞋目骂之遂与其子宣教郎吁皆遇害城无主遂陷知临淄县陆有常率民兵拒守死于阵知益都县张侃千乘县丞 
丁兴宗亦死之后赠孝序五官为光禄大夫谥威愍子吁承议郎有常朝散郎录其家一人侃兴宗各赠二官官二子

　　△嶭良显

　　嶭良显字贵勤温之瑞安人登崇宁二年进士第累官大宗正丞出为江东转运使江宁军校周德作乱良显闻变率众与战死之

　　△唐敏求

　　唐敏求字好古太常当涂人宣和六年进士调德化主簿盗起敏求挺身率众捍贼遇害事闻加赠朝官补其子楠将仕郎

　　△郭僎

　　郭僎字同升开封祥符人权咸平县丞靖康初勤王兵有剽掠邑界者撰率民兵击之得犯者斩以徇寻知宣城县苗傅刘正彦之变说郡 
守刘珏募勇士倍道赴难人皆韪之通判金州权饶州浮梁宰未行时有贼张顶花者己逼县境众止之僎曰安逸则就艰危则辞非我所学径 
就道至县约束吏士誓以死战贼闻言伪降入邑为变邑官窜伏僎曰吾为宰义不可去端坐公署大骂不绝口遂遇害诏赠承议郎录其后二 
人 【按宋史原以郭赞王迸吴从龙三人附传考赞等俱死于金今析入别卷】

　　△孟彦卿 【赵民彦　谢湻】

　　孟彦卿忠厚从父也通判潭州建炎三年潭城中叛卒焚掠彦卿招安其众未几溃兵杜彦自袁州入浏阳遂犯善化长沙二县彦卿率民 
兵拒之贼退还浏阳彦卿追与之战俄而民兵有自溃者贼遂乘之杀彦卿持其首以告所掠民兵曰此善战孟通判首也因支解以徇添差通 
判赵民彦率民兵赴之鏖战浏阳城南杀伤甚众为闲者折其阵中认旗众惊溃民彦为贼所得邑士谢湻以才勇众推为前锋助民彦战淳手 
杀数十人力屈亦被执贼并杀之事闻彦卿民彦并赠直龙图阁官其家各三人淳字景祥赠成忠郎官其子晞古

　　△胡唐老 【郑凝之】

　　胡唐老字俊明枢密副使宿之曾孙也崇宁闲登进士第厯南京国子博士知江陵县召为秘书省校书郎靖康元年擢殿中侍御史金人 
再攻京师以唐老请拜康王河北兵马大元帅京城破搜括金银分命朝臣董之以台臣纠察唐老预焉寻出知无为军建炎三年迁知衢州苗 
傅败走引乱兵犯城唐老拒之以功擢秘阁修撰未几进徽猷阁待制充两浙宣抚司参谋官知镇江府兼浙西安抚使杜充降于金建康失守 
溃卒戚方等趣镇江城壁颓圯兵不满千唐老度力不敌因抚之无何方欲犯临安妄言赴行在请唐老部众以行不从方众环胁之唐老怒骂 
不己遂遇害诏赠徽猷阁直学士谥定愍时安抚司机宜郑凝之亦以兵死诏官其家一人疑之戬孙也

　　△刘晏

　　刘晏字平甫严州人入辽举进士为尚书郎宣和四年帅众来归授通直郎金人逼京师以晏总辽东兵号赤心队建炎初从刘正彦击降 
淮西贼丁进迁朝散郎正彦反晏归韩世忠世忠追正彦及苗傅于浦城晏以所部力战正彦既擒世忠上其功迁一官羣寇犯常州郡守请晏 
为援晏以精锐七千人出奇破之进直尼图阁保马迹山以捍寇宝再至晏遣舟师迎战降其众会戚方围宣城急命晏往援晏至城下未立营 
垒出不意直捣方帐下方大惊却走晏欲生致方单骑追之方率其众还战晏不能敌犹手杀数十人为贼所害事闻赠龙图阁待制官其子四 
人

　　△王俦 【李唐俊　潘偊　韦绩　蒋夔　朱嗣孟】

　　王俦以通判惍州权广德军建炎末盗戚方引兵过广德俦与权判官李唐俊权法司潘偊权知广德县韦绩权丞蒋夔皆死后赠俦二官 
唐俊等皆京秩录其家各一人朱嗣孟饶州乐平人宣和闲进士为广德司户兼司理当戚方犯广德守遣嗣孟招安之嗣孟直诣贼垒为陈顺 
逆祸福方以迕己杀之事闻赠宣教郎官其子

　　△陈求道

　　陈求道字得之咸宁人登进士第靖康闲判都水监朝议二帝出郊请和求道力争不听金人立张邦昌下令在京官不朝者死求道称疾 
不往呕血累日以二帝蒙尘屡欲自杀因救得免宗泽尹开封使求道治陈留决河七日尽复故道建炎四年命为襄邓随郢镇抚以奏兵食不 
给待命未行自咸宁挈家就食嘉鱼值乱兵起招抚刘忠叛一夕数千人驱求道与其家至茗山逆旅具酒食欲奉为主将南走湖湘求道正色 
峻辞贼怒杀甚妻蔡及二子符佺必欲从己求道骂愈厉贼斫其口拔舌断之遂死独符子凯窜山谷得免

　　△连万夫

　　连万夫德安人或曰南夫弟也补将土郎建炎四年羣贼犯应山万夫率邑人保山砦贼不能犯寇浪子者以兵至围之三日卒破之贼知 
万夫勇敢有谋欲留为用万夫怒厉声骂贼为所害赠右承务郎官其家一人

　　△孙知微

　　孙知微者以朝请大夫通判舒州绍兴元年贼刘忠入其境执知微不屈忠怒脔而食之 【按知微传原附于郑振之后以守土之臣不 
应列于保捍乡里者后虽同属死事而异时异地牵合不伦今为析出另编于此】

　　△赵士嶐 【赵士真　赵士遒】

　　赵士嶐字景瞻太宗之后生五岁补右班殿直既长不事科举去为郡县吏累迁至淮南西路兵马钤辖驻寿春剧贼丁一箭众号十万来 
攻城郡守悉以备御委士嶐贼三旬不退士嶐募敢死士与之谋有张宣者应募独持槊缒城下击杀数十人贼众披靡乃选壮士数百人夜开 
城门出其不意击走之以功迁三官秩满授江东路钤辖李成叛据江淮遣其党马进围九江士嶐竭力捍守绍兴元年正月诏张俊为江淮招 
讨使责以讨贼未至而城巳陷时城中罢卒仅数千搘拄百余日食尽城破众号呼曰无杀我赵钤辖成素服士嶐之义欲以为伪安抚使士嶐 
怒骂曰贼欲屈我耶阴裂帛书示诸子曰贼不杀我我义不苟活汝辈得出当为我雪耻遂仰药而卒贼怒并害其家数十口事闻帝嘉悼赠武 
功大夫士嶐六子不惉不■〈乂上心下〉不愆不恧不懘不隐是役也不■〈乂上心下〉不懘不隐死焉 【按原传此下附有赵士医士 
跋叔皎叔凭训之垒之聿之陈自仁刘玠各传训之自仁死于永丰叛军士医等皆死于金与士嶐等死于寇者不同今并析出另传】 时宗子 
有士真士遒者皆以死事闻士真权知阳信军寇刘满至士真拒之兵溃遇害后赠右朝泰大夫官其一子士遒以武翼大夫守江州绍兴五年 
马进寇州士遒遇害赠武德大夫官其家二人

　　△赵师槚

　　赵师槚以罪拘管西外宗正司会寇逼尤溪福建提刑王梦龙令师槚统卒数百往戍寇至迎敌于林岭身为先锋战十余合贼至益众师 
槚所乘马适陷贼断其左臂师槚以右手拔背刀斩七级力尽而死赠武节郎与一子恩泽

　　△马俊

　　马俊或曰进太平州慈湖砦兵也绍兴二年砦军周青等据州叛俊阴结其徒十人杀贼至南门伺青出上马斫中颊九人惧不敢前俊与 
妻子皆遇害三年赠修武郎

　　△谢皋

　　谢皋开封人为镇抚使统制官李成陷虢州欲降之皋指腹示贼曰此吾亦心也自剖其心以死

　　△范旺

　　范旺南剑州顺昌县巡检司军校也顺昌盗俞胜等作乱官吏皆散士军陈望与射士张衮谋举砦应之旺叱之曰吾等父母妻子皆受国 
家廪食以活今反助贼为虐是无天地也凶党忿剔其目而杀之一子曰佛胜年二十以勇问贼诈以父命召之至则俱死妻马氏贼胁污之不 
从节解之绍兴六年诏赠承信郎

　　△易青

　　易青为都督行府摧锋军効用广东贼曾衮叛绍兴六年经略使连南夫与摧录军统制韩京督兵讨之募敢死士夜劫衮营青在行中为 
所执贼驱至后军赵续砦外谓续曰汝大军为我擒者甚众青大呼曰勿信所擒者我尔贼又言吾不汝杀第令经略持黄榜来招安青又呼曰 
勿听任贼杀我我惟以一死报国贼怒焚之事闻特赠保义郎合门袛候

　　△郑振

　　郑振字亨叔兴化军仙游人建炎中盗杨勍起振纠集民兵御之贼遁去自是屡破羣盗郡县知名绍兴十六年盗詹铁又入振井里振师 
众拒之杀数十人仓猝遇害

　　△王师道 【王辉】

　　王师道字居中兖州人任吉州栗传砦巡检绍兴中与盗战于吴村每射辄毙追击数里遇伏力战死事闻官其二子又有王辉者青州人 
亦尝为栗传砦巡检靖康初诏起义兵辉应募立奇功官至正使寓吉州淳熙二年茶寇犯郡以辉骁勇檄之使行至胜乡地险辉勇于进士卒 
不继为贼所得辉含血大骂遂死赠忠州刺史

　　△杨震仲 【郭靖】

　　杨震仲字革父成都府人登淳熙二年进士第知闻州新井县辟兴元府通判权大安军吴曦叛檄招之震仲辞疾不行时军教授史次秦 
亦被檄谋于震仲震仲曰大安为西蜀第一州若首从其招则诸郡风靡矣顾力不能拒义死之教授非城郭臣且有母在脱去为宜因属次秦 
曰吾死以匹绢缠身敛以小棺足矣曦遣兴州都统司机宜郭鹏飞代震仲趣行益急遂饮药死次秦如其言敛而寘于萧寺鹏飞迫次秦行次 
秦自涂其目其母闻之命家人以讣闻乃还明年曦伏诛诏赠震仲朝奉大夫直宝谟阁谥节毅官其二子次秦改秩为利路主管文字有郭靖 
者高桥士豪巡检也曦之叛阶成和凤四州之民避兵者顺嘉陵而下过大安军杨震仲计口给粟抚之境内无一馁者及震仲死曦尽驱之使 
