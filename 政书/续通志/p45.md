<!-- { "loadSidebar": true } -->
焚死而思绾景崇亦相次平隐帝劳威以玉带加检校太师兼侍中威辞曰臣事先帝见功臣多矣未尝以玉带赐之且臣将兵在外凡镇安京 
师供亿所须使军食不乏皆诸大臣居中者之力也臣安敢独膺此赐隐帝以威为贤于是悉召杨邠史弘肇苏逢吉苏禹珪窦贞固王章等皆 
赐以玉带威乃受又推功大臣请加爵赏于是加贞固司徒逢吉司空 【新纪作贞固司空逢吉司徒兹据旧纪辑】 禹珪邠左右仆射巳而 
又曰此特汉廷亲近之臣耳诸宗室方镇外暨荆浙河南皆未及也由是滥赏遍于天下是冬辽人寇边威以枢密使北伐至魏州辽师引去三 
年二月师还四月拜威邺都留守天雄军节度使仍以枢密使之镇宰相苏逢吉以谓故事枢密使无以藩镇领者与史弘肇等固争久之卒以 
枢密使行仍诏河北诸州皆听威节度是时隐帝年少嬖幸浸用事将相不睦帝与李业等谋巳杀史弘肇等乃诏镇寍军节度使李弘义杀侍 
卫步军指挥使王殷于澶州又诏侍卫马军指挥使郭崇杀威及宣徽使王峻于魏诏书先至澶州弘义恐事不果反以诏书示殷殷即驰遣人 
告威巳而诏杀威峻使者亦驰骑至威匿诏书召枢密使院吏魏仁浦谋于卧内仁浦劝威反教威倒用留守印更为诏书诏威诛诸将校以激 
怒之将校皆愤然效用十一月丁丑威遂举兵渡河隐帝遣开封尹侯益保大军节度使张彦超客省使阎晋卿等率兵拒威又遣内养驡脱觇 
威所向驡脱为威所得威乃附脱奏请缚李业等送军中隐帝得威奏以示业等业等皆言威反状巳白乃悉诛威家属于京师庚辰威至滑州 
义成军节度使宋延渥叛于汉来降壬午犯封邱甲申及泰寍军节度使慕容彦超战于刘子陂彦超败奔于兖州隐帝方出劳军为乱兵所弒 
丙戌威入京师纵火大掠戊子率百官朝太后于明德门请立嗣君太后下令文武百寮六军将校议择贤明以承大统庚寅威率百官诣明德 
明请立武寍军节度使赟为嗣遣太师冯道迎赟于徐州 【新纪武寍作泰寍然泰寍乃兖州军号非徐州也兹据职方考】 辛卯请太后临 
朝听政以王峻为枢密使翰林学士兵部侍郎范质为副使镇州邢州言有北寇十二月甲午朔威以大军北征癸丑至澶州而旋王峻遣侍卫 
马军都指挥使郭崇以骑兵七百逆刘赟于宋州杀之其将巩廷美杨温为赟守徐州戊午威营于皋门汉宰相窦贞固苏禹珪来劝进庚申太 
后制以威监国
　　广顺元年春正月丁卯帝即位大赦改元国号周已巳上汉太后尊号曰昭圣皇太后戊寅汉北京留守刘崇自立于太原己卯以冯道为 
中书令二月丁未辽使者来癸丑寒食望祭于蒲池丁巳尚书左丞田敏使于辽三月甲戌武寍军节度使王彦超克徐州夏四月甲午立夫人 
董氏为德妃五月辛未追尊祖考为皇帝妣为皇后高祖璟谥曰睿和庙号信祖祖妣张氏谥曰睿恭曾祖谌谥曰明宪庙号僖祖祖妣申氏谥 
曰明孝祖蕴谥曰翼顺庙号义祖祖妣韩氏谥曰翼敬考简谥曰章肃庙号庆祖妣王氏谥曰章德六月辛亥范质及户部侍郎判三司李谷并 
为中书侍郎同中书门下平章事窦贞固苏禹珪罢癸丑范质参知枢密院事丁巳以宣徽北院使翟光邺为枢密副使秋八月壬戌葬汉隐帝 
于颍陵冬十月丙午汉人来讨攻晋州十一月王峻及建雄军节度使王彦超拒之十二月慕容彦超反
　　二年春正月甲子以侍卫步军都指挥使曹英为兖州行营都部署唐人援兖州屯于沭阳徐州巡检使张令彬击败之二月庚寅府州防 
御使折德扆克岢岚军三月丁巳朔寒食望祭于郊戊辰以内客省使郑仁诲为枢密副使翟光邺罢夏四月丙戌朔日有食之五月庚申东征 
李谷留守东都郑仁诲为大内都点检癸亥次曹州赦流罪以下囚乙亥克兖州壬午赦兖州六月乙酉朔幸曲阜祠孔子庚子至自兖州秋九 
月庚午敕北边吏民毋得入辽境俘掠辽人寇冀州冬十一月癸酉减牛皮税十二月甲午前静难军节度使侯章进买宴银绢却之
　　三年春正月乙卯麟州刺史杨重训叛于汉来附乙丑罢户部营田务除租牛课二月甲子贬王峻为商州司马三月甲申封子荣为晋王 
丙戌郑仁诲罢己丑以棣州团练使王仁镐为右卫大将军枢密副使夏四月敕诸道所属治囹圄秋七月辽卢台军使张藏英来奔九月作郊 
坛太庙于东都冬十月庚申以冯道为奉迎神主使十二月戊申四庙神主至自西京迎之于西郊祔于太庙帝不豫壬申杀天雄军节度使王 
殷乙亥享于太庙
　　显德元年春正月丙子朔有事于南郊大赦改元羣臣上尊号曰圣明文武仁德皇帝听蜀境通商戊寅罢邺都丙戌以镇寍军节度使郑 
仁诲为枢密使壬辰端明殿学士户部侍郎王溥为中书侍郎同中书门下平章事王仁镐罢是日皇帝崩于滋德殿年五十一谥曰圣神文武 
恭肃孝皇帝 【新旧纪俱作圣神恭肃文武兹据世宗纪】 庙号太祖陵曰嵩陵
　　太祖广顺三年显德一年凡四年

　　○世宗

　　世宗皇帝讳荣本姓柴氏邢州龙冈人也柴氏女适太祖是为圣穆皇后荣皇后兄守礼子幼从姑长太祖家太祖遂以为子太祖后稍贵 
荣亦壮而器貌英奇善骑射略通书史黄老性沉重寡言太祖绝爱之太祖为汉枢密使帝为左监门卫大将军太祖镇天雄以帝为天雄军牙 
内都指挥使领贵州刺史干佑三年太祖自魏趣京师留帝守魏太祖即位拜澶州刺史镇寍军节度检校太傅同中书门下平章事帝素为枢 
密使王峻所忌广顺三年正月来朝不得留既而峻有罪诛三月以帝为开封尹封晋王是冬卜以来年正月朔旦有事于南郊而太祖遇疾不 
能视朝者久之
　　显德元年正月丙子郊仅而成礼即以王判内外兵马事加兼侍中壬辰太祖崩秘不发丧乙未宣遗制丙申皇帝即位于柩前以右监门 
卫大将军魏仁浦为枢密副使二月丁卯以冯道为大行皇帝山陵使太常卿田敏为礼仪使兵部尚书张昭为卤簿使御史中丞张煦为仪仗 
使开封少尹权判府事王敏为桥道顿递使汉人攻潞州三月辛巳大赦癸未以郑仁诲留守东京乙酉如潞州壬辰次泽州阅兵于北郊癸巳 
及刘旻战于高原败之追及于高平又败之丁酉帝至潞州己亥侍卫马军都指挥使樊爱能步军都指挥使何徽伏诛壬寅以天雄军节度使 
符彦卿为河东行营都部署夏四月乙卯葬太祖皇帝于嵩陵汾州防御使董彦颜叛于汉来附丙辰辽州刺史张汉超叛于汉来附辛酉取岚 
州宪州壬戌立卫国夫人符氏为皇后取石州沁州乙丑冯道薨庚午赦潞州流罪以下如太原忻州监军李勍杀其刺史赵皋叛于汉来附五 
月丙子代州守将郑处谦叛于汉来附辽师救汉丁酉符彦卿及辽人战于忻口败绩先锋都指挥使史彦超死之六月乙巳班师乙丑次新郑 
遂拜嵩陵庚午至自太原秋七月庚辰阅稼于南御庄癸巳以枢密院直学士工部侍郎景范为中书侍郎同中书门下平章事魏仁浦为枢密 
使冬十月甲辰杀左羽林大将军孟汉卿
　　二年春正月浚胡卢河二月庚子朔日有食之 【新旧史皆无此文此据通鉴辑】 求直言夏五月辛未遣宣徽南院使向训凤翔节度 
使王景伐蜀甲戌大毁佛寺禁民亲无侍养而为僧尼及私自度者六月庚子虑囚秋九月丙寅颁铜禁闰月癸丑向训克秦州冬十月辛未取 
成州阶州十一月乙未以李谷为淮南道行营都部署以伐唐戊申王景克凤州十二月丙戌郑仁诲薨
　　三年春正月戊戌增筑京城庚子诏亲征淮南以向训留守东京壬寅车驾发京师辛亥侍卫亲军都指挥使李重进及唐人战于正阳败 
之甲寅以重进为淮南道行营都招讨使二月丙寅如下蔡浮桥壬申克滁州甲戌唐主李景来求成不答壬午景使其臣锺谟来奉表丙戌取 
扬州辛卯取泰州三月庚子以内外马步军都军头袁彦为竹龙都部署是月取光州舒州常州夏四月常泰州复入于唐五月乙卯至自淮南 
赦京师六月壬申赦淮南秋七月皇后崩扬光舒滁州复入于唐八月乙丑课民种禾及韭戊辰端明殿学士王朴上显德钦天厯诏自来岁行 
之九月丙午以王朴为户部侍郎枢密副使冬十月癸酉李重进败唐兵于盛唐十一月庚寅废诸祠不在祀典者乙巳杀李景之臣孙晟十二 
月壬申以张永德为殿前都点检
　　四年春正月己丑朔赦非死罪囚二月甲戌王朴留守东京乙亥南征三月丁未克寿州夏四月己巳至自寿州己卯放降卒八百归于蜀 
癸未追册彭城郡夫人刘氏为皇后乙酉疏汴水五月丙申杀密州防御史侯希进秋八月乙亥李谷罢以王朴为枢密使癸未蜀人来归我濮 
州刺史胡立冬十月戊午设制举科己巳王朴留守东京以三司使张美为大内都点检壬申南征十二月乙卯泗州守将范再遇叛于唐以其 
州来降庚申濠州团练使郭廷谓以其州来降丁丑取泰州
　　五年春正月丁亥取海州壬辰取静海军丁未克楚州守将张彦卿郑昭业死之二月甲寅取雄州丁卯如扬州癸酉如瓜州三月壬午如 
泰州丁亥复如扬州辛卯如迎銮镇己亥李景请献庐舒蕲黄等州并鄂州所属汉阳汉川二县 【据陆游南唐书辑】 于是江北悉平辛亥 
李景来买宴浚汴口导河达于淮夏四月庚申祔五室神主于新庙壬申至自淮南五月辛巳朔日有食之六月辛未放降卒四千六百于唐秋 
七月乙酉遣水部员外郎韩彦卿市铜于高丽丙戌行大周刑统丁亥颁均田图冬十月丁酉均河南河州民租 【新纪作括民租兹据旧纪 
】 十一月庚戌作大周通礼正乐十二月丙戍罢州县课户俸户
　　六年春二月甲申导汴水入于蔡作律吕新法发粟贷淮南饥民三月己酉甘州回鹘来献玉却之庚申王朴薨丙寅以宣徽南院使吴廷 
祚留守东京癸酉停给铜鱼甲戌北征是月以吴廷祚为左骁卫上将军枢密使夏四月壬辰取干寍军辛丑取益津关以为霸州癸卯取瓦桥 
关以为雄州甲辰取莫州五月乙巳朔取瀛州丙午帝不豫壬子车驾南还甲戌至自雄州六月癸未立皇后符氏封子宗训为梁王宗让燕国 
公 【新史宗让作宗谊据旧史改】 己丑以范质王溥参知枢密院事魏仁浦同中书门下平章事以忠武军节度使赵匡胤为殿前都点检 
癸亥皇帝崩于滋德殿年三十九谥曰睿武孝文皇帝庙号世宗陵曰庆陵
　　世宗显德五年 【仍太祖年号】

　　○恭帝

　　恭皇帝讳宗训世宗第四子也世宗即位大臣请封皇子为王世宗谦抑久之及北取三关遇疾还京师始封帝为梁王时年七岁
　　显德六年六月癸巳世宗崩甲午宣遗诏皇帝即位于柩前癸卯以范质为大行皇帝山陵使翰林学士窦俨为礼仪使兵部尚书张昭为 
卤簿使御史中丞边归谠为仪仗使宣徽南院使判开封府事昝居润为桥道顿递使秋七月壬戌以赵匡胤领归德军节度使李重进领淮南 
节度使侍卫亲军副都指挥使韩通领天平军节度使丙寅大赦八月壬午昭义军节度使李筠加检校太尉庚寅封弟熙让为曹王熙谨纪王 
熙诲蕲王巳亥加前司空李谷开府仪同三司九月丙寅左骁卫大将军戴交使于高丽冬十一月壬寅葬睿武孝文皇帝于庆陵
　　七年春正月辛丑朔镇州定州言有北寇赵匡胤以大军北征癸卯发京师甲辰匡胤返兵入京师韩通死之皇帝逊位于匡胤匡胤废帝 
