<!-- { "loadSidebar": true } -->
侠事起璪媚吕惠卿劾冯京与侠交通致京于罪判司农寺出知河阳元丰初入权度支副使遂知制诰知谏院判国子监荐蔡卞可为直讲建 
增博士弟子员月书季考岁校以行艺次升立斋舍八十二其议多自璪发之苏轼下台狱璪与李定杂治谋傅致轼于死详定郊庙奉祀礼文 
议者多以国朝未尝躬行方泽之礼为非正诏议更制璪请于夏至之日备礼容乐舞以冢宰摄事帝曰在今所宜无以易此事行其说为翰林 
学士详定官制以寄禄二十四阶易前日省寺虚名为职事名始正四年拜参知政事改中书侍郎哲宗立谏官御史合攻之谓璪奸邪便佞善 
窥主意随势所在而依附之往往以危机陷入深交舒亶数起大狱天下共知其为大奸疏入皆不报最后刘挚言璪初奉安石旋附惠卿随王 
珪党章惇谄蔡确数人之性不同而能探情变节左右从顺各得其欢心今过恶既章不可不速去如是踰岁乃以资政殿学士知郑州徙河南 
定州大名府进大学士知扬州以卒赠右银青光禄大夫谥曰简翼

　　△蒲宗孟

　　蒲宗孟字传正闻州新井人第进士调夔州观察推官治平中水灾地震宗孟上书斥大臣及宫禁宦寺熙寍元年改著作佐郎召试学士 
院以为馆阁校勘检正中书户房兼修条例进集贤校理时三司新置提举帐司官禄丰地要人人欲得之帝命与宗孟命察访荆湖两路奏罢 
辰沅役钱及湖南丁赋远人赖之吕惠卿制手实法然犹许灾伤五分以上不预宗孟言民以手实上其家之物产而官为注籍以正百年无用 
不明之版图而均齐其力役天下良法也初无所扰何待丰岁愿诏有司勿以丰凶弛张其法从之民于是益病俄同修起居注直舍人院知制 
诰帝又称其有史才命同修两朝国史为翰林学士兼侍读特加佩鱼遂着为令枢密都承旨张诚一预书局事挟中旨以胁同列宗孟持其语 
质帝前因叩头白其奸帝察其不阿拜尚书左丞帝尝语辅臣有无人才之叹宗孟率尔对曰人才半为司马光邪说所坏帝不语直视久之曰 
蒲宗孟乃不取司马光邪未论别事只辞枢密一节朕自即位以来唯见此一人他人则虽迫之使去亦不肯矣宗孟惭惧至无以为容仅一岁 
御史论其荒于酒色及缮治府舍过制罢知汝州踰年加资政殿学士徙亳杭郓三州郓介梁山泺素多盗宗孟痛治之虽小偷微罪亦断其足 
筋盗虽为衰止而所杀不可胜计方徙河中御史以惨酷劾夺职知虢州明年复知河中还其职帅永兴移大名宗孟厌苦易地复求河中卒年 
六十六

　　△黄履

　　黄履字安中邵武人少游太学举进士调南京法曹又为高密广平王二宫教授馆阁校勘同知礼院擢监察御史里行辞御史改崇政殿 
说书兼知谏院神宗尝询天地合祭是非对曰国朝之制冬至祭天圆丘夏至祭地方泽每岁行之皆合于古犹以有司摄事未足以尽于是三 
岁一郊而亲行之所谓因时制宜者也合祭之非在所当正然今日礼文之失非独此也愿敕有司正羣祀为一代损益之制诏置局详定命履 
董之北郊之议遂定同修起居注进知制诰同修国史遭母忧去服除以礼部尚书召对闽省苦盐法 【按宋时称福建路无闽省名应系后 
人传写之讹】 神宗谓履自闽来将以为决履乃陈法甚便遂不复革乡论鄙之迁御史中丞履以大臣多因细故罚金遂言罪在可议黜之可 
也可恕释之可也岂可罚以示辱时又制侍郎以下不许独对履言陛下博访万务虽远外微官犹令独对顾于侍从乃弗得邪遂刊其制御史 
翟忠 【按东都事略作翟思】 言事有旨诘所自来履谏曰御史以言为职今乃究其自来则人将惩之台谏不复有闻矣恐失开言路之意 
事乃寝哲宗即位徙为翰林学士履素与蔡确章惇邢恕相交结每确惇有所嫌恶则使恕道风旨于履履即排击之至是更自谓有定策功刘 
安世发其罪以龙图阁直学士知越州坐举御史不当降天章阁待制厯舒洪苏鄂青州江寍应天颍昌府绍圣初复龙图阁直学士为御史中 
丞极论吕大防刘挚梁焘垂帘时事乞正典刑又言司马光变更先朝巳行之法为罪先是北郊之论虽定犹不果行履又建言圣人因天祀天 
因地祀地三代至汉其仪不易及王莽谄事元后遂跻地位同席共牢厯世袭行不能全革逮神宗考古揆今以正大典尝有意于兹矣今承先 
志当在陛下及二三执政哲宗询诸朝章惇以为北郊止可谓之社履曰天子祭天地盖郊者交于神明之义所以天地皆称郊故诗序云郊祀 
天地若夫社者土之神而已岂有祭大祗亦谓之社乎哲宗可之遂定郊议拜尚书右丞会正言邹浩以言事贬新州履曰浩以亲被拔擢之故 
敢犯颜纳忠陛下远斥之死地人臣将视以为戒谁复敢为陛下论得失乎乞徙善地坐罢知亳州徽宗立召为资政殿学士兼侍读复拜右丞 
未踰年求去加大学士提举中太一宫卒

　　△蔡挺

　　蔡挺字子政宋城人第进士调庆州推官秩满授陵州团练推官王尧臣安抚陕西辟管勾文字范仲淹宣抚陕西河东奏挺通判泾州徙 
鄜州河北多盗以挺知博州申饬属县严保伍得居停奸盗者数人使之察警盗每发辄得均博平聊城二县税岁衍巨万三司下其法于四方 
然大抵增赋也为开封府推官提点府界公事部修六塔河用李仲昌议塞北流入千六漯 【按东都事略作六塔考宋史河渠志亦作六塔 
】 一夕复决兵夫芟揵漂溺不可计降滁州言者以为轻乃贬秩停官越数岁起知南安军提点江西刑狱提举虔州监江闽盐贼率十百为州 
县害挺谕所部与期使首纳器甲原其罪得兵械万计官盐恶而价贵盗盐善而价且下私贩日滋挺简僚吏至淮转新盐明殿赏以官数之余 
畀之于是贼党破散宿弊遂绝岁增卖盐四十万改陕西转运副使进直龙图阁知庆州因上书论攻守大计夏人大入挺尽敛边户入保戒诸 
砦无出战谅祚亲帅军数万攻大顺挺料城坚不可破而柔远城恶亟遣总管张玉将锐师守之先布铁蒺藜大顺城旁水中骑渡水多踬惊言 
有神谅祚督帐下决战挺伏强弩壕外飞矢贯其铠遂引却移寇柔远玉夜斫营夏人惊扰溃去环州熟羌思顺投谅祚为乡导挺宣言思顺且 
复来命葺其旧舍出兵西为迎候之举谅祚果疑思顺毒之死挺筑城马练平为荔原堡分熟羌三千人守之神宗即位加天章阁待制知渭州 
籍禁兵悉还府不使有隐占建勤武堂五日一训之甲兵整习常若寇至又分义勇为伍番三千人参正兵防秋与春以八月正月集四十五日 
而罢岁省粟帛钱缗十三万有奇括并边生地冒耕田千八百顷 【按东都事略作四千八百顷】 募人佃种以益边民阑市蕃部田八千顷 
以给弓箭手又筑城定戎军为熙寍砦开地二千顷募卒三千人耕守之谍告夏人候胡卢河挺出奇兵迎击之夏人溃分诸将蹑而讨之荡其 
七族进右谏议大夫赐金帛夏人复犯诸砦环庆兵不能御挺遣张玉以万人往解其围庆州兵变挺讨平之进龙图阁直学士卒徙营众惮迁 
欲为乱城中震扰挺惟斩首恶十九人讫徙蕃部岁饥以田质于弓箭手过期辄没挺为资官钱岁息什一后遂推为蕃汉青苗助役法又自以 
意制渡河大索及兵械皆获其用熙寍五年拜枢密副使帝问挺泾原训兵之法召部将按于崇政殿下以诸郡法契丹议云中地挺请罢沿边 
成人示以无事因乞置三十七将皆行其策七年冬奏事殿中疾作罢为资政殿学士判南京留司御史台元丰二年薨年六十六赠工部尚书 
谥曰敏肃挺谲而多知人莫能窥其城府在渭久郁郁不自聊寓意词曲有玉关人老之叹中使至则使优伶歌之以达于禁掖神宗愍焉遂有 
枢密之拜云兄抗

　　蔡抗

　　 蔡抗

　　抗字子直中进士调太平州推官闻父疾委官去稍迁睦亲宅讲书英宗在藩邸器重之请于安懿王愿得与游每见必衣冠尽礼义兼师 
友再迁太常博士通判秦州为秘阁校理乞知苏州州并江湖民田苦风潮害抗筑长堤自城属昆山亘八十里民得立塍堨大以为利徙广东 
转运使岑水铜冶废官给虚券久不偿人无所取资抗尽给之番禺岁运盐英韶道远多侵窃杂恶抗命十舸为一运择言主之岁终会其殿最 
增十五万缗英宗立召为三司判官及入对谕曰卿乃吾故人朕望于卿者厚勿以常礼自疏也以史馆修撰同知谏院 【按东都事略作以 
为工部郎中兼起居舍人同知谏院】 方议安懿王典礼抗引礼为人后之谊指陈切至涕泣被面帝亦感泣都城大水抗推原变异在濮园议 
大臣畏其谏列白为知制诰迁龙图阁直学士知定州命为太子詹事未至而神宗立改枢密直学士知秦州过阙帝见之悲恸不自胜曰先帝 
疾大渐犹不忘卿遂赴镇秦有质院质诸羌百余人自少至老扃系之非死不出抗皆纵释约毋得擅相仇杀莫敢奸令骤得疾卒特赠礼部侍 
郎

　　△王韶 【王厚　王寀】

　　王韶字子纯江州德安人第进士调新安主簿建昌军司理参军客游陕西访采边事熙寍元年诣阙上平戎策三篇其略以为欲取西夏 
当先复河湟则夏人有腹背受敌之忧夏人比年攻青唐不得克万一克之必并兵南向大掠秦渭之间牧马于兰会断古渭境尽服南山生羌 
西筑武胜遣兵时掠洮河则陇蜀诸郡当尽惊扰武威之南至于洮河兰鄯皆故汉郡县所谓湟中浩亹大小榆枹罕土地肥美宜五种幸今诸 
羌瓜分莫相统一此正可并合而兼抚之时也诸种既服则嘉勒氏敢不归而河西李氏在吾股掌中矣且嘉勒氏子孙栋戬差盛为诸羌所畏  
【按宋史本传作辖珍差盛考神宗时栋戬尚在其孙辖珍于元佑三年始嗣立此时为诸羌所畏者不得指为辖珍详具下案】 若招谕之 
使居武胜或渭源城使纠合宗党制其部族习用汉法为肘腋之助且使夏人无所连结策之上也神宗异其言召问方略以韶管干秦凤经略 
司机宜文字蕃部俞龙珂在青唐最大渭源羌与夏人皆欲羁属之诸将议先致讨韶因按边自变量骑直抵其帐谕其成败遂留宿明旦两种皆 
遣其豪随以东久之龙珂率属十二万口内附所谓包顺者也韶又言渭源至秦州良田不耕者万顷愿置市易司颇笼商贾之利取其赢以治 
田帝从其言改著作佐郎仍命韶提举经略使李师中言韶乃欲指占极边弓箭手地耳又将移市易司于古渭恐秦州自此益多事所得不补 
所亡王安石主韶议为罢师中以窦舜卿代且遣李若愚按实若愚至问田所在韶不能对舜卿检索仅得地一顷既地主有讼又归之若愚奏 
其欺安石又为罢舜卿而命韩缜缜遂附会实其事师中舜卿皆坐谪而韶为太子中允秘阁校理后帅郭逵上韶盗贷市易钱安石以为不足 
校徙逵泾原帝志复河陇筑古渭为通远军以韶知军事五年七月引兵城渭源堡及乞神平破蒙罗嘉勒玛尔瑞巴等族初羌保险诸将谋置 
阵平地韶曰当使险为吾有乃径趣玛尔邦山压敌军而阵令曰敢言退者斩贼乘高下鬬师小却韶躬披甲冑麾帐下兵逆击之羌大溃焚其 
庐帐而还洮西大震会摩展渡洮为之援余党复集韶命别将由竹牛岭路张军声而潜师越武胜遇摩展首领辖裕勒等与战破之遂城武胜 
建为镇洮军进右正言集贤殿修撰复击走摩展降其部落二万更名镇洮为熙州以熙河洮岷通远为一路韶以龙图阁待制知熙州六年三 
