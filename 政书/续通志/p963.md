<!-- { "loadSidebar": true } -->
学应厯初迁右拾遗知制诰为翰林学士九年周人侵燕留守萧逊上急变帝欲俟秋出师景谏曰河北三关已陷于敌今复侵燕安可坐视不 
听会父忧去未几起复旧职一日召草赦既成留数月不出景奏曰唐制赦书日行五百里今稽期弗发非也亦不报景宗即位以景忠实擢礼 
部侍郎迁尚书宣政殿学士帝方欲倚用书其笏曰刘景可为宰相顷之为南京副留守时留守韩匡嗣因扈从北上景与其子德让其理京事 
俄召为户部使厯武定开边二军节度使统和六年玫仕加兼侍中卒年六十七赠太子太师子愼行孙一德二玄三嘏四端五常六符皆具六 
符传

　　△郭袭

　　郭袭不知何郡人性端介识治体久淹外调景宗即位召见对称旨拜南院枢密使寻加兼政事令以帝数游猎上书谏曰昔唐高祖好猎 
苏世长言不满十旬未足为乐高祖即日罢史称其美伏念圣祖创业艰难修德布政宵旰不懈穆宗逞其无厌之欲不恤国事天下愁怨陛下 
继统海内翕然望中兴之治十余年闲征伐未己而寇贼未弭年谷虽登而疮痍未复正宜戒惧修省以怀永圆侧闻恣意游猎甚于往日万一 
有衔橜之变搏噬之虞悔将何及况南有强敌伺隙而动闻之得无生心乎伏望陛下节从禽酣饮之乐为生灵社稷计则有无疆之休帝览而 
称善赐协赞功臣拜武定军节度使卒

　　△耶律苏色

　　耶律苏色字阿敏性忠直简毅练武事应厯初为侍从累迁图鲁卜部节度使厯霸济祥顺圣五州都总管俄为敦睦宫太师保宁三年改 
九部都详衮四年伐党项屡立战功统和初皇太后称制西边甫定苏色安集诸蕃利害辄具以闻太后益信任之凡临戎与士卒同甘苦所获 
均赐将校赏顺讨逆威信大振在边二十年卒

　　△耶律阿穆尔

　　耶律阿穆尔字布琳约尼兆固汗之四世孙幼聪敏保宁中为南院宣徽使统和初皇太后称制与耶律色珍参预国论为都统以征高丽 
功迁北院宣徽使加政事令四年春宋将曹材米信等侵燕从帝亲征为都监屡破敌十二年行在多盗阿穆尔立禁捕法盗始息先是叛逆之 
家兄弟不知情者亦连坐阿穆尔谏曰夫兄弟虽曰同胞赋性各异一行逆谋虽不与知辄坐以法是刑及无罪也自今虽同居兄弟不知情者 
免连坐太后嘉纳着为令致仕卒阿穆尔性好聚敛每从征所掠人口聚而建城请为豊州就以家奴阎贵为刺史时议鄙之子贤格左伊勒希 
巴

　　△邢抱朴

　　邢抱朴应州人刑部郎中简之子性颖悟好学博古保宁初为政事舍人知制诰累迁翰林学士加礼部侍郎统和四年山西州县被兵抱 
朴镇抚之民始安 【安大同府志应州西南有龙首书院辽翰林学士刑抱朴建谨附识】 加户部尚书迁翰林学士承旨与室昉同修实录 
决南京滞狱还优诏褎美十年 【按圣宗纪作十二年】 拜参知政事以枢密使韩德让荐按察诸道守令能否而黜陟之大协人望以母忧 
去官诏起视事表乞终制不从宰相密谕帝意乃视事及耶律休格留守南京又多滞狱复诏抱朴平决之人无冤者改南院枢密使卒赠侍中 
初抱朴与弟抱质受经于母陈氏皆以儒术显抱质亦官至侍中时人荣之

　　△马得臣

　　马得臣南京人好学博古善属文尤长于诗保宁闲累迁政事舍人翰林学士常预朝议以正直称干亨初宋师屡犯边命为南京副留守 
复拜翰林学士承旨圣宗即位皇太后称制兼宣政殿学士 【按原文作侍读学士考辽百官志有诸王伴读而无侍续学士今依圣宗纪改 
】 帝阅唐高祖太宗玄宗三纪得臣乃录其行事可法者进之及扈从伐宋进言降不可杀亡不可追二三其德者别议诏从之俄兼谏议大夫 
知宣徽院事时帝击鞠无度上书谏曰臣窃观房玄龄杜如晦隋季书生向不遇太宗安能为一代名相臣虽不才陛下在东宫幸列侍从今又 
得侍圣读陛下尝问臣贞观开元之事臣请略陈之臣闻唐太宗侍太上皇夏罢则挽辇至内殿玄宗与兄弟欢饮尽家人礼陛下祠祖考之祚 
躬侍太后可谓至孝臣更望定省之余睦六亲加爱敬则陛下亲亲之道比隆二帝矣臣又闻二帝耽玩经史数引公卿讲学至于日昃当时天 
下翕然向风今陛下游心典籍分解章句臣愿研究经理深造而笃行之二帝之治不难致矣臣又闻太宗射豕唐俭让之玄宗臂鹰韩休言之 
二帝莫不乐从今陛下以球马为乐愚臣思之有不宜者三窃以君臣同戏不免相争君得臣愧彼负此喜一不宜跃马挥杖纵横驰骛不顾上 
下之分争先取胜失人臣礼二不宜轻万乘之尊图一时之乐万一有衔勒之失其如社稷太后何三不宜倘陛下不以臣言为迂少赐省览天 
下之福羣臣之愿也书奏帝嘉叹良久未几卒赠太子太保诏有司给葬

　　△耶律和克

　　耶律和克字海兰六院额尔奇木迪里之孙少颖悟重然诺保宁初补御琖郎君十年使宋还以宋取河东之意闻于帝燕王韩匡嗣曰何 
以知之和克曰诸僭号之国宋皆并收惟河东未下今宋讲武习战意必在汉匡嗣力沮之明年宋果伐汉帝以和克能料事器之援涿州刺史 
统和初皇太后称制召赴京师与韩德让以事相忤德让怒取护卫所执戎仗击其脑卒子穆尔古

　　耶律穆尔古

　　 耶律穆尔古

　　穆尔古字遥隐有智识善射统和初拜南面林牙四年宋侵燕太后亲征穆尔古为前锋手中流矢拔而复进太后既至穆尔古以创不能 
战与北府宰相萧继先巡逻境上累迁北院大王七年伐宋为先锋与耶律诺衮破其将李忠吉于定州 【按辽圣宗统和七年宋太宗端拱 
二年也宋史及通鉴不载此事辽纪统和六年宋定州守将李兴以兵来拒耶律休格击败之大名年次与本传不符未知即此事否】 此疾卒 
于军

　　钦定续通志卷四百一十八

　　●钦定续通志卷四百十九　列传二百十九

　　列传

　　辽 【三】

　　○辽三

　　耶律休格【玛格】　　　　　耶律色珍　　耶律学古【额布勒】　　　　　耶律沙　　萧斡【托果】　　　　萧达林　　 
萧观音努　　　　　耶律托色　　耶律辖哩　　　　　萧柳　　和硕鼐　　　　　　耶律斡拉　　耶律世良　　　　　张俭　 
　萧朴　　　　　　　耶律巴格　　耶律舒噜【乌鲁斯】　　　　　王继忠　　陈扎衮　　　　　萧和卓　　武白　　　　　 
　　高正　　大康又

　　耶律休格
　　耶律色珍
　　耶律学古
　　耶律沙
　　萧斡
　　萧达林
　　萧观音努
　　耶律托色
　　耶律辖哩
　　萧柳
　　和硕鼐
　　耶律斡拉
　　耶律世良
　　张俭
　　萧朴
　　耶律巴格
　　耶律舒噜
　　王继忠
　　陈扎衮
　　萧和卓
　　武白
　　高正
　　大康又

　　△耶律休格

　　耶律休格字逊宁祖实噜隋国王父乌苏南院额尔奇木休格少有公辅器初乌尔古室韦二部叛休格从北府宰相萧斡讨之应厯末为 
特哩衮干亨元年宋侵燕北院大王希达等败绩南京被围帝命休格代希达将五院军往救遇敌众于高梁河 【续通鉴作大梁河】 与耶 
律色珍分左右翼击败之追杀三十余里斩首万余级休格被三创明旦宋主遁去休格以创不能骑轻车追至涿州不及而还九月 【原文 
作是年冬谨据景宗纪及宋史太宗纪改】 帝命韩匡嗣耶律沙伐宋以报围城之役休格率本部兵从战于满城宋人请降匡嗣信之休格曰 
彼众整而锐必不肯屈乃诱我耳宜严兵以待匡嗣不听休格引兵凭高而视须臾南兵大至匡嗣败绩休格整兵进击敌乃却诏总南面戍兵 
为北院大王明年车驾亲征围瓦桥关宋兵来救守将张师突围出帝亲督战休格斩师余众退走入城宋阵于水南将战帝以休格马介独黄 
虑为敌所识乃赐玄甲白马易之休格率精骑渡水击败之追至莫州横尸满道靫矢俱罄生获数将以献帝悦赐御马金盂劳之师还拜裕悦 
圣宗即位太后称制令休格总南面军务以便宜从事休格均戍兵立更休法劝农桑修武备边境大治统和四年宋复来侵其将范密 【圣 
宗纪及通鉴俱作潘美】 杨继业 【按通鉴及宋史并作杨业考业在北汉时赐姓刘名继业辽史故仍其旧名欤】 曹彬米信等四出时 
北南院奚部兵未至休格力寡不敢出战夜以轻骑出两军闲杀其单弱昼则以精锐张其势又设伏林莽绝其粮道曹彬等退保白沟月余复 
至休格以轻兵薄之伺彼蓐食击其离伍单出者由是南军自救不暇太后军至彬等遁太后益以锐卒追及之乘势围之至夜彬信以数骑亡 
去余众悉溃追至易州东宋师尚有数万濒沙河而爨击之宋师望尘奔窜堕岸相蹂死者过半沙河为之不流太后旋旆休格收宋尸为京观 
封宋国王又上言可乘宋弱略地至河为界书奏不纳及太后南征休格为先锋败宋兵于望都时宋将刘廷让以数万骑卒并海而出约与李 
敬源合兵声言取燕休格闻之先以兵扼其要地会太后军至杀敬源廷让走瀛州执知雄州贺令图遂陷刑深德三州 【据通鉴增】 七年 
朱复遣廷让等乘暑潦攻易州休格率锐卒逆击于沙河之北杀伤数万获辎重不可计太后嘉其功诏免拜不名自是宋不敢北向时宋人欲 
止儿啼乃曰裕悦至矣 【按通鉴端拱二年宋尹继伦袭休格于徐河众皆惊溃休格方食失箸短兵中其臂乘善马而遁本传讳言其败故 
不载】 休格以燕民疲弊省赋役恤孤寡戒戍兵无犯宋境虽马牛逸于北者悉还之远近向化边鄙以安十六年薨诏立祠南京休格智略宏 
远料敌如神每战胜让功诸将故士卒乐为之用身更百战未尝杀一无辜二子果巴官至节度使果实终裕悦孙玛格

　　耶律玛格

　　 耶律玛格

　　玛格字额特埒兴宗时以散职入见帝问卿奉佛乎对曰臣每旦诵太祖太宗及先臣遗训未暇奉佛帝悦清宁中迁唐古部节度使咸雍 
中累匡义军节度使太康初致仕卒

　　△耶律色珍

　　耶律色珍字韩隐裕悦赫噜之孙性明敏不事生产保宁元年枢密使萧思温荐色珍有经国才帝曰朕知之第佚荡岂可羁屈对曰外虽 
佚荡中未可量乃召问以时政占对剀切帝器重之妻以皇后之侄命节制西南面诸军及援河东改南院大王干亨初宋再攻河东从耶律沙 
至白马岭沙等战不利色珍赴之令麾下万矢齐发敌气褫而退是年秋宋下河东乘势袭燕耶律希达逆战败绩退屯清河北色珍取希达青 
帜军于得胜口以诱敌敌果争赴色珍出其后奋击败之及高梁之战与耶律休格分左右翼夹击大败宋军统和初皇太后称制益见委任为 
北院枢密使太后亲帅师救燕以色珍为山西路兵马都统色珍至安定遇贺令图军击破之追至五台斩首数万级明日至蔚州敌不敢出乃 
书帛射城上谕以招慰意宋军来救令都监耶律迪斯伏兵险阨城守者见救至突出色珍击其背二军俱溃追至飞狐斩首万余级取蔚州贺 
令图潘美等复以兵来色珍逆于飞狐又败之宋军在浑源应州者皆弃城走色珍闻杨继业出兵令萧达兰伏兵于路明旦继业兵至色珍佯 
退伏兵发至狼牙村继业被擒色珍归阙以功加守太保从太后南伐卒于军庶子果勤官至小将军

