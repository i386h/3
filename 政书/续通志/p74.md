<!-- { "loadSidebar": true } -->
壬申张浚落节钺连州居住壬辰立秘书省献书赏格八月壬子遣边知白使金贺正旦周执羔贺金主生辰九月甲戌命端明殿学士何铸等 
为金国祈请使请国族冬十一月丙子合祀天地于圜丘大赦庚辰罢州县新刱税场十二月辛酉金遗卢彦伦等来贺明年正旦
　　十七年春正月己巳命诸路收试中原流寓士人己卯禁监司郡守进羡余壬辰以李若谷参知政事御史中丞何若签书枢密院事癸巳 
进秦熺为资政殿大学士二月辛酉李若谷罢三月乙亥何若罢己卯以翰林学士段拂参知政事乙酉改封秦桧为益国公戊子改命张俊为 
静江寍武靖海军节度使韩世忠镇南武安寍国军节度使落李若谷资政殿学士江州居住夏四月丙申蠲诸路免行钱三之一己亥以御史 
中丞汪勃签书枢密院事己未诏赵鼎遇赦永不检举五月甲子诏举贤良己巳洪皓责濠州团练副使英州安置辛巳金遣完颜卞等来贺天 
申节六月戊午改命普安郡王瑗为常德军节度使恩平郡王璩武康军节度使秋七月卅巳以徽猷阁待制知成都府李璆权四川宣抚使戊 
子以吴璘充御前诸军都统制兼知兴州八月癸卯赵鼎薨于吉阳军戊申遣沈该使金贺正旦詹大方贺金主生辰九月己巳减四川科率虚 
额钱乙亥蠲江南东西道诸州月椿钱丙子郑刚中罢丙戌减江浙诸州折帛钱冬十月辛卯朔日有食之己酉进杨存中为少傅十二月甲寅 
郑刚中落职桂阳监居住丙辰金遣完颜宗藩等来贺明年正旦
　　十八年春正月己巳如天竺寺遂如玉津园二月乙未段拂罢寻落职兴国军居住以汪勃兼权参知政事辛亥听赵鼎归葬三月戊寅罢 
汀州诸县上供银蠲茶铅本钱之半壬午以秦熺知枢密院事乙酉禁民私渡淮及招纳叛亡夏四月戊子朔日有食之庚子秦熺乞避父子共 
政以为观文殿学士提举万寿观兼侍读提举秘书省壬寅命熺恩礼视宰臣班次亚右仆射五月丙子金遣萧秉温等来贺天申节癸未李显 
忠降平海军承宣使台州居住甲申以李璆为四川安抚制置使秋八月丙申汪勃罢丁酉以工部尚书詹大方签书枢密院事兼权参知政事 
禁州县土民饰词举留官吏闰月庚申免江浙湖南今岁和籴壬申遣王墨卿使金贺正旦陈诚之贺金主生辰甲申辛道宗降官房州羁管九 
月丙午詹大方薨冬十月丙辰以御史中丞余尧弼签书枢密院事兼权参知政事十一月己亥胡铨移吉阳军编管壬寅郑刚中责濠州团练 
副使复州安置辛亥振绍兴府饥十二月乙卯振明越秀润徽婺饶信诸州流民丙寅借给被灾农民春耕费丁卯命利路三都统措置营田以 
其租充减免对籴之数戊辰蠲被灾下户积欠租庚辰金遣召守忠等来贺明年正旦
　　十九年春正月癸卯如天竺寺遂如玉津园三月癸未朔日有食之甲辰郑刚中移封州安置夏四月丙寅秘阁修撰张邵上秦桧在金代 
徽宗与纳罕书藁诏付史馆以邵为徽猷阁待制五月壬午蠲汀漳泉三州被贼所扰民田二税庚子金遣唐古德温等来贺天申节丁未减连 
英循惠新恩六州免行钱六月丁巳停茶陵县丞王庭珪官辰州编管秋九月戊申命绘秦桧像仍作赞赐之冬十月己未湖南副总管辛永宗 
停官肇庆府编管十一月壬辰合祀天地于圜丘大赦十二月丁巳金岐王亮弒其主亶自立己未诏无子女户得解举人太学生之独居者并 
免役丁丑金遣完颜兖等来贺明年正旦
　　二十年春正月壬辰磔殿前司军士施全于市二月庚戌蠲静江府昭州上供折布钱三之一庚申免海外四州及泸叙二州长寍军经界 
三月庚辰金遣完颜思恭等来报即位癸未以余尧弼参知政事给事中巫伋签书枢密院事丙戌遣尧弼等贺金主即位戊子以秦熺为观文 
殿大学士万寿观使丙申诏李光遇赦永不检举编管胡寅程瑀潘良贵张焘等庚子以巫伋兼权参知政事壬寅胡寅责果州团练副使新州 
安置夏四月壬子以没入官田悉归常平司禁募民佃种癸酉置力田科募江浙福建民耕两淮闲田是月信州妖贼黄曾等作乱陷贵溪县江 
西兵马钤辖李横等讨平之五月癸未秦桧上中兴圣统甲午金就遣完颜思恭等来贺天申节六月癸亥加秦熺少保秋八月甲辰量移张浚 
永州孙近虔州万俟卨沅州李若谷饶州李文会江州段拂南康军并居住辛酉遣陈诚之使金贺正旦王曮贺金主生辰冬十月秦桧有疾庚 
午命执政赴桧第议事十一月甲子桧始朝命肩舆入宫门二孙扶掖升殿不拜己巳金遣萧颐等来贺明年正旦
　　二十一年春正月癸未以两淮民复业未久宽其租庚子蠲平江府折帛钱三年二月壬戌遣巫伋等为金国祈请使请归渊圣皇帝及皇 
族癸亥以余尧弼兼签书枢密院事三月丁亥蠲江浙荆湖等路中户以下积年逋负夏五月戊午金遣刘长言等来贺天申节以吴璘杨政田 
师中并为太尉秋七月壬寅以集英殿修撰知衢州曹筠为四川安抚制置使辛亥罢柴米税八月壬申韩世忠薨诏进太师癸酉追封通义郡 
王乙亥加岳阳军节度使士樽开府仪同三司充万寿观使甲申遣陈夔使金贺正旦陈相贺金主生辰九月巫伋使还所请皆不许冬十月壬 
午进张俊为太师十一月庚戌余尧弼罢丁巳进义副尉刘允中坐指斥谤讪弃市十二月癸巳金遣富珠哩定方等来贺明年正旦
　　二十二年春三月丁酉以王庶二子之奇之荀谤毁朝政并除名之奇梅州之荀容州编管甲辰以直龙图阁叶三省监都作院王远通书 
赵鼎王庶力诋和议言涉谤讪三省落职筠州居住远除名高州编管夏四月丙子巫伋罢辛巳以御史中丞章夏签书枢密院事兼权参知政 
事五月癸丑金遣田秀颖等来贺天申节秋七月丁巳虔州军卒齐述杀殿前司统制吴进江西同统领马晟据州叛八月己卯遣鄂州都统制 
田师中发兵同江西安抚使张澄殿前司游奕军统制李耕讨述九月乙未又遣左翼军统制陈敏相继讨之癸丑章夏罢冬十月甲戌以御史 
中丞宋朴签书枢密院事兼权参知政事就命李耕知虔州十一月戊申合祀天地于圜丘大赦丁巳李耕入虔州尽诛叛兵虔州平十二月辛 
酉朔减夔州路及蒲江淯井两监盐钱戊子金遣张利用等来贺明年正旦
　　二十三年春正月癸卯进韦渊太傅己酉复以李显忠为寍国军节度使二月癸亥如玉津园遂至延祥观庚午脔虔州军贼黄明等八人 
于都市三月丙午齐安郡王士■〈亻褭〉薨于建州是春金主亮徙都燕京夏五月乙巳复以萧振为四川制置使辛亥金遣赫舍哩大雅等 
来贺天申节秋七月戊戌命合州取綦崇浓草秦桧罢相制所受墨敕八月乙丑士撙薨己卯赐秦桧建康府永丰圩田九月甲午振潼川被水 
州县仍蠲其赋冬十月戊午遣吴■〈〈卤，仌代乂〉上木下〉使金贺正旦施巨贺金主生辰戊辰宋朴罢壬申以右谏议大夫史才签书 
枢密院事兼权参知政事十二月癸亥韦渊薨庚戌金遣蔡松年等来贺明年正旦
　　二十四年春正月辛未如延祥观二月丙午加吴益大尉三月壬申杨再兴复寇边前军统制李道讨平之夏五月癸丑朔日有食之衢州 
民俞八作乱围州城通判州事汪召锡拒却之遂掠严州寿昌县遣殿前司正将辛立讨平之辛未金遣耶律安礼等来贺天申节六月癸巳史 
才罢甲午以御史中丞魏师逊签书枢密院事兼权参知政事以主管侍卫马军司成关为庆远军节度使秋七月癸丑张俊薨壬戌捐四川茶 
马司羡余钱给军费甲子复落萧振职池州居住乙丑以总领财赋符行中为四川制置使乙亥南丹州莫公晟及宜州界外诸蛮纳土内附八 
月甲午罢温州市黄柑福州贡荔枝冬十月壬午蠲旱伤州县租戊子遣沈虚中使金贺正旦张士襄贺金主生辰十一月乙丑魏师逊罢丁卯 
以权吏部侍郎施巨参知政事郑仲熊签书枢密院事戊辰进秦熺少傅封嘉国公是月以通判武冈军方畴通书胡铨除名永州编管十二月 
乙巳金遣白彦恭等来贺明年正旦
　　二十五年春二月乙酉以镇江都统制刘宝为安庆军节度使建康都统制王权为清远军节度使壬寅以通判常州沈长卿仁和县尉芮 
煜作诗讥讪除名长卿化州煜武冈军编管夏四月乙酉施巨罢以郑仲熊兼权参知政事己亥减广西路折米钱五月丁未朔日有食之戊申 
减诸路免行钱癸丑前知泉州宗室令衿坐交结罪人汀州居住乙丑金遣李通等来贺天申节六月庚辰郑仲熊罢辛巳以礼部侍郎汤思退 
签书枢密院事兼权参知政事癸卯以言者追赞岳飞改岳州为纯州岳阳军为华容军秋七月丙辰减四川绢估税斛盐酒等钱蠲州县积欠 
诏四川营田有占民田者常平司按验给还甲戌封李天作为南平王八月丁丑申严诬告加等法丙戍以吏部侍郎董德元参知政事蠲诸路 
身丁地丁钱一年冬十月壬午遣王岷使金贺正旦郑柟贺金主生辰丙申进封秦桧建康郡王熺为少师并致仕以汤思退兼权参知政事是 
夕桧薨丁酉桧姻党户部侍郎兼知临安府曹泳停官新州安置朱敦儒薛仲邕王彦傅杜思旦皆罢辛丑徙殿中侍御史徐嚞右政言张扶皆 
出为他官十一月壬子以敷文阁直学士魏良臣参知政事癸亥合祀天地于圜丘大赦乙丑复洪皓官释张祈狱封叔和州防御使右监门卫 
大将军士俴为崇庆军节度使嗣濮王福建路提刑令詪为利州观察使安定郡王十二月甲戌诏张浚折彦质万俟卨段拂听自便量移李光 
郴州安置乙亥复以卨为资政殿学士提举万寿观兼侍读戊寅郑亿年责建武军节度副使南安军安置甲申召孟忠厚奉朝请命胡寅张九 
成等二十八人并令自便仍复其官乙酉董德元罢丙戌以刘锜知潭州甲午以敷文阁待制沈该参知政事丙申复以萧振为四川制置使复 
张浚折彦质赵汾叶三省王趯刘岑官移胡铨衡州己亥金遣耶律归一等来贺明年正旦
　　二十六年春正月壬子省诸州税场以宽商贾甲子追复赵鼎孙近郑刚王汪藻旧职丙寅曹泳吉阳军编管封伯令衿明州观察使安定 
郡王戊辰除民事律蠲诸路积负及黄河竹索钱二月庚辰罢进奏院定本朝报乙酉进士林东英州编管右朝奉郎林一飞责监高州盐税辛 
卯魏良臣罢三月甲寅以边事己定罢宰相兼领枢密使丁巳诏两淮边民未复业者复其租十年己未以万俟卨参知政事癸亥加吴璘开府 
仪同三司乙丑以东平府进士梁勋伏阙上书言北事送千里外州军编管丙寅诏曰讲和之策断自朕志秦桧但能赞朕而巳岂以其存亡而 
渝定议耶近者无知之辈鼓倡浮言以惑众听至有伪撰诏命召用旧臣抗章公交车妄议边事朕甚骇之自今有此当重寘典宪丁卯蠲闽浙诸 
州岁供军器所物料三之一减诸州工匠己巳募四川民佃淮南京西闲田并边复租十年次边五年夏四月庚寅遣陈诚之等贺金主尊号礼 
成五月壬寅以沈该为尚书左仆射万俟卨为右仆射是月靖康帝崩于金以汤思退知枢密院事丙辰蠲楚州盱眙军民租十年己未金遗敬 
嗣晖等来贺天申节六月丁丑以端明殿学士程克俊参知政事辛卯命史馆重修日厯秋七月壬寅蠲诸路丁绢一年丙午右奉议郎薛仲邕 
连州编管丁未以星变避殿减膳八月己丑蠲建康府积欠内帑钱帛辛卯程克俊罢甲午以吏部侍郎张纲参知政事九月乙巳以翰林学士 
