<!-- { "loadSidebar": true } -->
自悔责号恸而归孝养尽志乡闾观感而化者甚众邓宗古简州阳安人父死自培土为坟庐其侧晨夕号恸甘露降于墓木里中号为邓孝子 
沈宣汝州梁人母亡既葬不塞墓门三十有六月昼负土夜拊棺而卧妻高氏亦有孝行渐以下三人元丰中皆褒赐粟帛

　　△苏庆文 【台亨】

　　苏庆文台亨皆夏县人庆文事父母以孝闻母少寡庆文惧其妻不能敬事每戒之曰汝事吾母少不谨必逐汝妻奉教母得安其室终身 
亨工画元丰中朝廷修景露宫调天下画工诣京师选试其优者待诏翰林畀以官禄亨名第一以父老固辞归养闾里贤之

　　△仰忻

　　仰忻字天贶温州永嘉人力学以笃行称年五十余执母丧尽孝礼躬自负土庐墓侧有慈鸟白行之瑞绍圣中郡守杨蟠表其里孝廉坊 
大观二年以行取士郡以忻应诏未几卒特赠将仕郎

　　△赵伯深 【彭瑜】

　　赵伯深字逢原父子佪宣各闲为棣州兵官属会兵动燕云子佪被檄往塞上伯深时尚幼与其母张留居棣州既而金人渡河伯深母子 
相失子佪亦隔绝建炎二年始得南归子佪卒伯深访寻其母三十余年一旦闻在泸南伯深徒步入蜀闲关累年绍兴二十一年乃得其母又 
彭瑜字君玉吉之安福人熙宁闲失其母瑜朝夕焚香祈天愿知母所在如是十余年俄有人言母为泰和倪氏妇瑜竟迎以归

　　△毛洵 【李筹　杨芾】

　　毛洵字子仁吉州吉水人天圣二年进士又中拔萃科性至孝凡守四官再以亲疾解任执药调膳尝而后进三月不之寝室父母继卒持 
锸荷土以为坟手胝面黔亲友不能识庐于墓凡二十一月朝夕哭踊食裁脱粟诸生请问经义对之流涕未尝言文抱疾归数日而卒郡以孝 
闻赐其家米帛兄溥字文祖亦以哀毁卒于舟中李筹者洵同县人字彦良与弟衡字平国生同乳二岁丧母十岁丧父兄弟每以不逮事亲为 
恨政和中改葬其母于杨山负土成坟庐于墓左产木一本两干高丈许复合于一至末乃分两干五枝乡人以为瑞杨芾者亦同县人字文卿 
性至孝归必市酒肉以奉二亲未尝及妻子绍兴五年大饥为亲负米百里外遇盗夺之不与盗欲兵之芾恸哭曰吾为亲负米不食三日矣幸 
哀我盗义而释之

　　△杨庆

　　杨庆鄞人父病贫不能召医乃刲股肉啖之良已其后母病不能食庆取右乳焚之以灰和药进焉入口遂差久之乳复生绍兴十二年诏 
表其门

　　△陈宗

　　陈宗永嘉人年十六母蔡病笃刲股为饵病愈已而复病不救宗一恸而绝

　　△郭义

　　郭义兴化军人早游太学以操尚称年四十余客钱塘闻母丧徒跣奔丧母一恸辄呕血家贫甚故人有所馈不受聚土为坟手莳松竹而 
庐于其旁甘露降于墓上乌鹊驯集郡上其事诏表其闾

　　△申世宁

　　申世宁信州锐山人绍兴六年潘达兵袭锐山父俞年七十未及出户遇贼贼意其有藏金欲杀之世宁年未冠亟引颈愿代父死贼感其 
孝两全之

　　△苟与龄

　　苟与龄字寿隆滁州来安人志尚高洁事其亲生养死葬力竭而礼尽乡党称之母殁庐墓侧有芝十九茎生于墓亭郡县以事闻旌其门

　　△王珠

　　王珠字仲渊吉州龙泉人以孝谨闻建炎闲居父忧芝数本生墓侧倒植竹以为■〈木戈〉复生柯叶绍兴闲再罹母丧复有双竹灵芝 
之祥

　　△颜诩

　　颜诩唐太师真卿之后真卿尝谪庐陵故翊为吉州永新人翊少孤兄弟数人事继母以孝闻一门千指家法严肃男女异序少长辑睦匜 
架无主厨馔不异义居数十年终日怡愉家人不见其喜愠年七十余卒

　　△张伯威

　　张伯威大安军人绍熙元年武举进士调神泉尉祖母黄年九十八不忍之官黄得血痢疾濒殆伯威剔左臂肉食之遂愈继母杨因姑病 
笃惊而成疾伯威复剔臂肉作粥以进其疾亦愈伯威妹嫁崔匀其姑王疾妹亦剔左臂肉作粥以进达旦即愈知大安军罗植即伯威所居立 
纯孝坊崔均所居立孝妇坊事闻诏伯威与升擢倍赐其妹东帛

　　△蔡定

　　蔡定字符应越州会稽人父革依郡狱吏佣书以生资定使学游乡校稍稍有称郡狱吏一日坐舞文法被系革以注误年七十余矣法当 
免系鞫胥任泽削其籍年而入之罪且与狱吏等案具府奏上之方待命于朝故俱久囚而革不得独决定数诣府号愬请代坐狱弗许请效命 
干戎行弗许请隶伍符为兵又弗许定知父终不可赎乃谋死以感动有司于是预为志铭其墓又为状若诣府者结置袂闲皆叙陈致死之由 
冀其父之必免建炎元年十二月甲申自赴河死府帅闻之立命出革厚为定具棺敛事而抚周其家

　　△郑德珪 【郑德璋　鲍宗岩】

　　郑德珪婺州浦江人四世祖绮善读书通春秋谷梁学以肃睦治家九世不异爨德珪与弟德璋孝友天至昼则联几案夜则同衾寝德璋 
素刚直与物多迕宋亡仇家陷以死罪会当逮杨州德琳哀弟之见诬乃阳谓曰彼欲害吾也何预尔事我往则奸状白尔去得不死乎即治行 
德璋追至诸暨道中兄弟相持顿足哭争欲就死德珪默计沮其行遂绐以无往夜将半从闲道逸去德璋复追至广陵德璋已毙于狱德璋闻 
之恸绝者数四负骨归葬庐墓再期德珪之子文嗣幼病偻德璋鞠之如已子 【按本传宋史原目作郑绮今因其叙德珪兄弟事为多改作 
郑德珪传附载德璋谨识】 有鲍宗岩者字傅叔徽州歙人子寿孙字子寿宋末盗起里中宗岩避地山谷闲为贼所得缚宗岩树上将杀之寿 
孙拜前愿代父死宗岩曰吾老矣仅一子奉先祀岂可杀之吾愿自死盗两释之

　　钦定续通志卷五百二十四

　　●钦定续通志卷五百二十五　孝友传三

　　孝友传

　　金

　　○金

　　温特赫鄂勒博　　　　　　陈颜　　耶律安礼　　刘瑜　　　　孟兴　　王震　　　　刘政

　　温特赫鄂勒博
　　陈颜
　　耶律安礼
　　刘瑜
　　孟兴
　　王震
　　刘政

　　△温特赫鄂勒博

　　温特赫鄂勒博西北路松科硕硕欢明安人年十五居父丧不饮酒食肉庐于墓侧母疾刲股肉疗之疾愈诏以为护卫

　　△陈颜

　　陈颜卫州汲县人世业农父光宋季擢武举第调寿阳尉未赴值金兵取汴光病围城中颜闲关渡河往省因扶疾北归及为家奴玛哩布 
哈诬与贼通系狱搒掠不胜因自诬服颜诣郡请代父死太守徐某哀之不敢决适帅臣至郡以其状白帅曰此真孝子也遂并释之天会七年 
诏旌表门闾

　　△耶律安礼

　　耶律安礼本名纳罕系出约尼氏幼孤事母以孝闻辽季闲关避难未尝一日怠温清入朝当路者重其行义使主师府文字授左班殿直 
天眷初从元帅于山西母丧不克归葬主帅怜之赙礼甚厚安礼冒大暑挽柩行千余里哀毁骨立行路嗟叹服除由行台吏礼部主事累迁工 
部侍郎改左司郎中天德闲罢行台尚书省入为工部侍郎累迁本部尚书贞元二年四月为宋国生日使 【按交聘表载耶律安礼使宋在 
贞元二年四月非天德之冬也其奉使为贺生日亦非岁元考宋史高宗纪亦云贺天中节与表相符本传作天德明年冬为宋国岁元使应系 
讹误谨改正】 被诏治鞫韩王亨狱于广宁亨无反状安礼还奏海陵怒疑安礼为宗弼故吏乃遣再往与李老僧鞫之老僧由是杀亨于狱改 
吏部尚书护大房山诸陵工作拜枢密副使封谭国公迁尚书右丞进封郕国公转左丞密谏伐江南忤海陵意罢为南京留守封温国公安礼 
长于吏事廉谨自将从帅府再伐宋宝货人口一无所取贵为执政奴婢止数人怕有契券时议贤之 【按耶律安礼闲关奉母千里挽柩孝 
行笃至金史旧系列传今改录于此】

　　△刘瑜

　　刘瑜棣州人家贫母丧不能具葬乃质其子以给丧事明昌三年诏赐粟帛复其终身

　　△孟兴

　　孟兴蚤丧父事母孝谨母殁丧葬尽礼事兄如事其父明昌三年诏赐粟帛

　　△王震

　　王震宁海州文登人为进士学母患风疾刲股肉杂饮食中疾遂愈母殁哀泣过礼目生翳服除不疗而愈皆以为孝感所致特赐同进士 
出身诏尚书省拟注职任

　　△刘政

　　刘政洺州人性笃孝母老丧明政以舌舐母目逾旬忽能视母疾昼夜侍侧衣不解带刲股肉啖之者再三母死负土起坟乡邻欲佐其劳 
政谢之庐墓三年防御使以闻除太子掌饮丞

　　钦定续通志卷五百二十五

 


　　●钦定续通志卷五百二十六　孝友传四

　　孝友传

　　元

　　○元

　　王闰　　　　郭道卿【佐卿　廷炜】　　　萧道寿　　郭格格　　　张闰【芮世通　向存义　丁煦】　　田改住【王珠尔 
】　　　宁珠赫【李嘉努　管如林　朱天祥】　　布延苏达勒【尹梦龙　】　　　　　　樊渊【赖禄孙】　　刘德泉【朱显　 
吴思达　朱汝谐】　　　　　　　　郭回　　孔全【张子夔　陈乞儿　赵国安　张琛　李庭瑞　伊喇巴延　齐哩克岱】　　杨 
一【张本　张庆　元善】　　　　　　　　赵毓　　胡光远【庞遵】　　　陈韶孙　　　李忠【吴国宝】　　李茂　　　　羊 
仁【黄觉经　章卿孙　俞全　李鹏飞】　　赵一德　　　王思聪　　　彻辰台　　王初应【施合德　发仔】　　　郑文嗣【大 
和】　　　王荐　　郭全【刘德　玛雅哈　刘居敬　】　　　　　　　　　杨皞　　丁文忠【文孝】　　　邵敬祖【李彦忠　 
谭景星　郭成】　　扈铎　　　　孙秀实【贾进　李子敬】　　　宗杞　　　赵荣　　　　吴好直【柴郁　陈舜咨】　　　余 
丙　　徐钰　　　　尹莘【孙希贤　卜胜荣】　　　　刘廷让　　刘通【黄镒　丁祥一】　　　　张旺舅　　　张思孝　　杜 
佑　　　　长寿【梁威逊　齐哩克　高中　武进】　　孙瑾【吴希曾】　　　　张恭　　　　訾汝道　　王庸　　　　黄赟　 
　　　石明三　　刘琦　　　　刘源　　　　祝公荣　　陆思孝　　　姜兼　　　　胡伴侣　　王士宏　　　何从义　　　阿 
都齐　　高必达　　　曾德　　　　靳昺　　黄道贤　　　史彦斌　　　张绍祖　　李明德　　　张缉　　　　魏敬益　　杨 
霖　　　　孙抑　　　　石永　　王克已　　　刘思敬　　　吕佑　　周乐

　　王闰
　　郭道卿 【郭佐卿　郭廷炜】
　　萧道寿
　　郭格格
　　张闰 【芮世通　向存义　丁煦】
　　田改住 【王珠尔】
　　宁珠赫 【李嘉努　管如林　朱天祥】
　　布延苏达勒 【尹梦龙】
　　樊渊 【赖禄孙】
　　刘德泉 【朱显　吴思达　朱汝谐】
　　郭回
　　孔全 【张子夔　陈乞儿　赵国安　张琛　李庭瑞　伊喇巴延　齐哩克岱】
　　杨一 【张本　张庆　元善】
　　赵毓
　　胡光远 【庞遵】
　　陈韶孙
　　李忠 【吴国宝】
　　李茂
　　羊仁 【黄觉经　章卿孙　俞全　李鹏飞】
　　赵一德
　　王思聪
　　彻辰台
　　王初应 【施合德　发仔】
