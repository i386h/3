<!-- { "loadSidebar": true } -->
　　李防字智周大名内黄人举进士为莫州军事推官随曹彬入契丹授忠武军节度推官括磁相二州逃户田增租赋十余万因请均定田 
税又请县有破逃五十户者令佐降下考百户殿三选二百户停所居官能招携者旌赏之改秘书省著作佐郎通判潞州迁秘书丞体量二浙 
民饥建言逃户田宜即召人耕种使人不敢轻去甽亩而官赋常在又请京师置折中仓听人入粟以江浙荆湖物偿之擢开封府推官请与判 
官间三五日即府司军巡院察冤狱出为川陕路转运副使先是沿江水递岁役民丁甚众颇废农作防悉以城卒代之会分川陕为四路徙防 
梓州路转运使累迁尚书工部员外郎为三司户部判官景德初江南旱诏与张知白分东西路安抚上言秦羲尝增江淮两浙荆湖榷酤钱民 
颇烦扰江南以岁饥权罢而淮南荆湖未被德音诏悉罢之仍诏羲等毋得复增榷酤之利遂为江南转运使淮南旧不禁盐制置司请禁盐而 
官自鬻之使兵夫辇载江上且多漂失之患防请令商人入钱帛京师或输刍粮西北边而给以盐则公私皆利后采用之徙知应天府凿府西 
障口为斗门泄汴水淤旁田数百亩民甚利之又徙兴元府入为三司盐铁判官失举免官后起通判河南府徙知宿延亳三州为利州路转运 
使累迁兵部郎中纠察刑狱擢右谏议大夫知永兴军进给事中复知延州更耀潞二州卒防好建明利害所至必有论奏朝廷颇施行之其精 
力过人防在江南晏殊以童子谒见防命赋诗使还荐之后至宰相

　　△赵湘

　　赵湘字巨源华州人进士甲科厯彰武永兴昭武三军节度推官迁秘书省著作佐郎知新繁县以吏最命知商州徙陇州兴元府再迁太 
常博士上补政忠言十篇召判宗正寺上书言元德李太后母育圣躬请祔太宗庙室后用其说擢殿中侍御史权判三司句院上言今季冬诞 
圣之月愿诏有司自仲冬留大辟弗决俟孟春临轩阅视真宗曰虑系囚益淹久吏或因缘为奸尔湘又上书请封禅未几命管句南宫北宅事 
东封泰山为东京留守推官礼成迁侍御史升州火命湘往致祠兼问民疾苦还言转运使刘照弛职不按部知洪州马景病不任事皆罢黜之 
纠察刑狱改尚书刑部员外郎兼侍御史知杂事湘又言旧制文武常参官日趋朝并赴待漏院俟禁门辟今多后时乃入望敕正衙门主者察 
晚至以惩其慢时帝亲制五箴以自儆湘因言宗室风化所本宜有以训厉愿特制铭以赐南北邸帝悦为制宗室座右铭赐寍王元偓以下并 
及湘祀汾阴为考制度副使请如周官置土训录所过州县山川与俗好恶日上奏御兼判宗正寺厯三司户部度支副使祀太清宫管句留司 
三司事为盐铁副使再迁工部郎中直昭文馆出知河南府徙河中府为京西转运使又徙凤翔府延州迁太常少卿知襄州又知应天府进右 
谏议大夫复知河南为集贤院学士以疾徙虢州卒

　　△唐肃

　　唐肃字叔元杭州钱塘人当钱俶时始七岁能诵五经名闻其国中举进士调郿县主簿徙泰州司理参军有商人寓逆旅而同宿者杀人 
亡去商人夜闻人声往视之血沾商人衣为捕吏所执州趣狱具肃探知其冤持之后数日得杀人者后守雷有终就辟为观察推官迁秘书省 
著作佐郎厯知闻喜福昌县通判陕州召拜监察御史遂提点梓州路刑狱迁殿中侍御史入为三司户部判官出知舒州迁侍御史为福建路 
转运使判三司开折司再迁工部郎中知洪州寻为江南东路转运使擢三司度支副使奉使契丹还迁刑部为龙图阁待制登闻检院知审刑 
院卒子询以父任为将作监主簿累迁右谏议大夫进给事中卒赠礼部侍郎询子垧附王安石为监察御史里行自有传 【按宋史此下有 
唐肃子询传无事迹足录今从删】

　　△张述

　　张述字绍明遂州小溪人举进士调咸阳县主簿改大理寺丞迁太常博士皇佑中仁宗未有嗣述上书言宜慎择宗亲才而贤者异其礼 
秩试以职务俾内外知圣心有所属则天下大幸至和元年复上疏曰臣厯观前世或令出宫闱或谋起阍寺或奸臣首议利幼主以专政假后 
宫以盗权安危之机发于顷刻朝议恬然曾不为计此臣拳拳为陛下言也述前后七上疏最后语尤激仁宗终不以为罪述慷慨喜论事厯通 
判延州知泗州皆有政迹后以尚书职方员外郎为江浙荆湖福建广南路提点坑冶铁钱事行至万州道病卒

　　△黄震

　　黄震字伯起建州浦城人进士及第累迁著作佐郎通判遂州尝给两川军士缗钱诏至西川而东川独不及军士谋为变震白主者曰朝 
廷岂忘东川邪殆诏书稽留尔即开州帑给钱如西川众乃定明日诏至累迁尚书都官员外郎提点湖北路刑狱还判三司磨勘司擢江淮发 
运使先是李溥自三司小吏为发运使十余年奸赃狼籍震将行上书自陈辞颇愤激既至发溥奸赃数十事溥坐废而震亦为溥讼夺一官罢 
畏谓权不敢自直及谓贬乃复官知饶州徙广东转运使广南岁进异花数千本至都下枯死者十八九道路苦其烦扰震奏罢之既卒诏进其 
官一等

　　△胡顺之

　　胡顺之字孝先原州临泾人登进士第试秘书省校书郎知休寍县民有汪姓者豪横县不能制岁租赋常不入适以讼逮捕不肯出顺之 
曰令不行何以为政命积薪环而焚之豪大骇少长趋出叩头伏辜推其长械送州致之法 【按涑水记闻载胡顺之为浮梁县令民臧有金 
者素豪横不肯出租养犬数头里正近其门辄噬之绕垣密植橘柚人不可入每岁里正常代之输租之至官乃令里正聚藳自抵其居以藳塞 
门而焚之臧氏人皆逃逸顺之悉令掩捕驱至县男子年十六以上尽痛杖之自是臧氏租常为一县先此事与宋史本传所载休寍县民汪姓 
事相类史不言其尝知浮梁】 为青州从事高丽入贡中贵人挟以为重使州官旅拜于郊顺之曰青大镇也在唐押新罗渤海柰何卑屈如此 
独不拜大姓麻士瑶阴结贵侍匿兵械服用拟尚方亲党仆使甚多州县被陵蔑莫敢发其奸会士瑶杀兄子温裕其母诉于州众相视曰孰敢 
往捕者顺之持檄径去尽得其党有诏鞫问士瑶论死其子弟坐流放者百余人改著作佐郎知常熟县 【按涑水记闻作洪州佥判后家于 
洪州】 迁秘书丞分司南京仁宗即位迁太常博士天圣明道间再上宰相书乞太后还政宰相匿不以闻太后崩其书出宰相家仁宗嘉其忠 
特迁尚书屯田员外郎 【按涑水记闻以覃恩迁屯田员外】 其后数论朝廷事仲淹爱其才然挟术尚权喜纵横捭阖以目失明废州里皆 
惮焉

　　△陈贯

　　陈贯字仲通其先相州安阳人后葬其父河阳因家焉少倜傥数上疏言边事举进士真宗识贯名擢寘高第为临安县主簿以秘书省着 
作佐郎为刑部详覆官改秘书丞为审刑院详议官厯知卫州泾州督察盗贼禁戢不肖子弟簿书筦库赋租出入皆自检核尝谓僚属曰视县 
官物如已物容有奸乎擢利州路转运使岁饥出职田粟赈饥者又帅富民令计口占粟悉发其余徙陕西累迁尚书度支员外郎入为三司盐 
铁判官领河北转运使请疏徐鲍曹易四水兴屯田徙河东厯三司户部盐铁副使以刑部郎中直昭文馆知相州还朝卒贯喜言兵咸平中大 
将杨琼王荣丧师而归贯上书曰前日不斩傅潜张昭允使琼辈畏死不畏法请自今合战而奔者主校皆斩大将战死裨校无伤而还与奔军 
同军衄城围别部力足救而不至者以逗留论真宗嘉纳之又尝上形势选将练是论三篇大略言地有六害今北边既失古北之险然自威虏 
城东距海三百里沮泽硗确非敌所能轻入由威虏西极狼山不百里地广平利驰突此必争之地凡争地之利先居则佚后起则劳宜有以待 
之昔李汉超守瀛州契丹不敢视关南尺寸地今将帅大抵用恩泽进虽谨重可信卒与敌遇方略何从而出国家收天下材勇以备禁旅恬于 
休息久不识战可以卫京师不可以戍边境请募土人隶本军籍丁民为府兵使北捍契丹西捍夏人敌之情伪地势之险易彼皆素知可不战 
而屈人之兵矣后以疾卒着兵略世颇称之子安石

　　陈安石

　　 陈安石

　　安石字子坚以荫锁厅及第嘉佑中为夔峡转运判官民蓄蛊毒杀人捕诛其魁并得良药图由是遇毒者得不死提点陕西刑狱摄帅鄜 
延能用谍者敌动静辄先闻尝敕边民戒严既而数万骑奄至无所获而去玺书嘉之厯使京西河东淮南京东知苏州邠州河中府加集贤殿 
修撰为河东都转运使议行盐法谓其僚曰兴事当有渐急则扰乃出盐付民而俾之券使随所得贸易鬻毕而归券私贩为减进天章阁待制 
官军西征时遣县令佐督饷安石谓文吏畏怯武人邀功乃但取敢行者申约束以防众溃王中正帅东师而西报安石持四十日粮而师驻白 
草平弥月安石深念曰吾顿兵益久而秦甲未至倘不足于食将以乏军兴罪我即擅发民再饷乃以闻李舜举劾其专诏置狱于潞安石自麟 
州会逮俄而他路馈粮多不继神宗察其无罪赦之尚书省初建召为户部侍郎尝与右曹李定同奏事帝目留之曰卿岂非在淮南日不肻保 
李定持服者乎对曰诏问臣臣不敢不以实奏帝曰以实事君朕所与也进吏部侍郎选人将改京官须次久临当引对率困于刑寺审问或沮 
以微文则一跌不复安石请罢再问以绝曩弊遂为后法出知永兴军邓襄陈郑州河阳至龙图阁直学士绍圣元年卒年八十一

　　△范祥

　　范祥字晋公邠州三水人进士及第自干州推官稍迁殿中丞通判镇戎军元昊围城急祥帅将士拒退之请筑刘璠堡定川砦从之厯知 
庆汝华三州提举陕西银铜坑冶铸钱祥晓达财利建议变盐法后人不敢易稍加损益人辄不便提点本路刑狱制置解盐累迁度支员外郎 
权转运副使古渭州距秦州三百里道经哑儿峡边帅数请城之朝廷以馈饷之艰不许祥权领州事骤请修筑未报辄自兴役蕃部惊扰青唐 
族羌攻破广吴岭堡围哑儿峡砦官军战死者千余人坐削一官知唐州后复官提举陕西缘边青白盐改制置解盐使卒嘉佑中包拯言祥通 
陕西盐法行之十年岁减榷货务使缗钱数百万其劳可录官其子孙景郊社斋郎熙寍中平洮岷迭宕河州数千里置郡县以古渭为通远军 
权陕西转运副使张诜奏朝廷复洮陇故地自将帅至裨佐悉有功赏皇佑中转运使祥即古渭为砦此举足以消沮边隙身黜谋废臣窃悲之 
冀推原旧功少赐褒恤诏赠秘书录一子未官者子育

　　范育

　　 范育

　　育字巽之举进士为泾阳令以养亲谒归有荐之者召见授崇文校书监察御史里行西夏入环庆诏育行边还言宝元康定间王师与夏 
人三大战而三北今再举亦然岂中国之大不足以支夏人数郡乎由不察彼巳妄举而骤用之尔昨荔原之役夏人声言我自修垒不与汉争 
三犯之然后掩杀虽追奔亦不至境由是观之其情大可见矣又使河东与韩绛筑啰鄂等二砦始调外郡稍远边城前后三十万夫辽州最为 
穷僻然犹土户配夫四百三十四僦直计三千缗下者十六人其直十万辇运所经二十二驿宣抚司不先告期转运使临时督办致民皆破产 
