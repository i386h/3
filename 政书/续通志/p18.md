<!-- { "loadSidebar": true } -->
追赠访其子孙厚以官爵赐文武官阶爵民酺五日进封子南阳郡王系赵王新城郡王仅彭城王颍川郡王僴兖王东阳郡王侹泾王僙封襄 
王倕杞王佋兴王偲召王侗定王 【按肃宗诸子传越王系玄宗末年王南阳郡至德二载十二月进王赵干元三年徙王越泾王侹始王东 
阳进王泾襄王僙至德二载与杞王倕召王偲兴王佋定王侗同封旧书进封南阳王杰为赵王侹为始封不着东阳郡倕封襄王偲封杞王又 
无襄王僙多有脱误】 甲子上皇御宣政殿授帝传国玺帝于殿下涕泣而受之乙丑贼将伪范阳节度使史思明与伪河东节度使高秀岩以 
其兵降庚午斩贼官达奚珣等一十八人赐陈希烈等七人自尽前大理卿张均特免死配合流合浦郡
　　干元元年正月戊寅上皇御宣政殿册皇帝尊号曰光天文武大圣孝感皇帝 【从旧纪纂辑】 帝以徽号中有大圣二字上表固让不 
允乙酉出宫女三千人庚寅大阅庚子册良娣张氏为淑妃二月癸卯贼将能元皓以淄清降以元皓为河北招讨使乙巳上上皇册号曰太上 
至道圣皇天帝丁未大赦改元复以载为年成都灵武扈从三品以上与一子官五品以下一子出身六品以下叙进之免陷贼州三岁税三月 
甲戌徙封俶为成王戊寅立淑妃张氏为皇后夏四月癸卯以嗣虢王巨为东京留守河南尹充京畿采访处置使辛亥祔神主于太庙甲寅朝 
享于太庙有事于南郊乙卯大赦史思明杀范阳节度副使乌承恩以反五月戊子张镐罢庚寅立成王俶为皇太子乙未崔圆李麟罢太常卿 
王玙为中书侍郎同中书门下平章事六月己酉初置太一神坛于圆邱东命宰相王玙摄行祠事秋七月丙戌初铸新钱文曰干元重宝用一 
当十八月壬寅以青徐等五州节度使季广琛兼许州刺史河南节度使崔光远兼汴州刺史青州刺史许叔冀兼滑州刺史兖青滑六州节度 
使 【考异曰按青州岂可属两节度又广琛先为荆州长史今年五月为右常侍九月讨安庆绪时实录称郑蔡节度使汾阳家传称淮西荆 
澧旧纪称荆未尝镇青徐实录于此称青徐恐误也】 甲辰加郭子仪中书令河东节度使李光弼侍中关内节度使王思礼兵部尚书九月庚 
午右羽林大将军赵泚为蒲同虢三州节度使贝州刺史能元皓为齐兖郓等州防御使庚寅郭子仪李光弼王思礼及淮西节度使鲁炅兴平 
军节度使李奂滑濮节度使许叔冀平卢兵马使董秦北庭行营节度使李嗣业郑蔡节度使季广琛合兵讨安庆绪于相州以宦官鱼朝恩为 
观军容使 【谨按通鉴辑览　　御批易言师贞丈人吉列镇在军无帅何以敌忾肃宗即以郭李元勋难相统摄何难使子仪光弼分道进 
取乃专委宦者反居二人之土舆尸失律理固不爽九节度相州之溃又谁咎耶】 癸巳大食波斯寇广州冬十月乙未以濮州刺史张方须为 
广州都督五府节度使郭子仪奏破贼十万于卫州获庆绪之弟庆和进收卫州十一月壬申王思礼及安庆绪战于相州败之丁丑郭子仪收 
魏州十二月癸卯以河南节度使崔光远为魏州刺史甲辰以升州刺史韦黄裳为浙西节度使庚戌以户部尚书李峘充淮南浙西节度使王 
师围相州庆绪食尽求救于史思明思明率众来援丁卯思明复陷魏州
　　二年春正月己巳朔羣臣上尊号曰干元大圣光天文武孝感皇帝是日史思明自称燕王于魏州丁丑祠九宫贵神戊寅耕耤田己丑以 
御史中丞崔寓都统浙江淮南节度处置使丙申李嗣业卒于行营二月庚子以太子少师崔圆充东京留守判尚书省事壬戌遣侍中苗晋卿 
王玙虑囚三月己巳皇后亲蚕壬申相州行营九节度之师溃于滏水郭子仪断河阳桥以余众保东京史思明杀安庆绪以卫尉卿荔非元礼 
为怀州刺史权镇西北庭行营节度使滑州刺史许叔冀充滑汴曹宋等州节度使郓州刺史尚衡为徐州刺史充亳颍等州节度使甲午兵部 
侍郎吕諲同中书门下平章事乙未苗晋卿王玙罢京兆尹李岘为吏部尚书礼部侍郎李揆为中书侍郎及户部侍郎第五琦并同中书门下 
平章事丙申以郭子仪为东畿山东河东等道节度防御兵马元帅权东京留守判尚书省事以河西节度副使来瑱为虢华节度潼关防御团 
练等使夏四月庚子王思礼及忠思明战于直千岭败之壬寅诏减常膳及服御文武五品己上正官各举贤良方正直言极谏一人两省官十 
日一上封事甲辰以邓州刺史鲁炅为郑州刺史充陈郑颍亳节度使徐州刺史尚衡为青淄密登莱沂海等州节度使商州刺史兴平军节度 
使李奂兼豫许汝等州节度使乙巳史思明僭号于魏州癸亥以久旱徙市雩祈雨五月辛巳贬李岘为蜀州刺史六月乙未以右仆射裴冕为 
成都尹持节充剑南节度副大使饶州刺史颜真卿为浙江西道节度使明州刺史吕延之为浙江东道节度使以右羽林大将军彭元曜为陈 
郑申光寿等州节度使秋七月乙丑朔礼部尚书韦陟充东京留守太子少傅兖国公李麟卒辛巳以赵王系为天下兵马元帅李光弼副之丁 
亥以潞沁节度使王思礼兼太原尹充北京留守河东节度副大使刑部尚书王玙为蒲同绛三州节度使辛卯吕諲罢八月乙巳襄州偏将康 
楚元反逐刺史王政副元帅李光弼兼幽州大都督府长史河北节度等使九月甲子张嘉延陷荆州戊辰新铸大钱文如干元重宝而重其轮 
用一当五十丁亥以太子少保崔光远充荆襄招讨使右羽林大将军王仲升充申安沔等州节度使右羽林将军李抱真为郑陈颍亳四州节 
度使庚寅史思明陷东京及齐汝郑滑等州冬十月乙巳李光弼及史思明战于河阳败之壬戌吕諲起复十一月庚午贬第五琦为忠州刺史 
十二月乙巳康楚元伏诛史思明寇陕州神策将军卫伯玉败之甲寅以御史大夫史翙为山南东道节度使
　　上元元年春正月辛巳李光弼进位太尉兼中书令余如故以杭州刺史侯令仪为浙江西道节度兼江寍军使戊子朔方节度使郭子仪 
兼邠寍鄜坊两道节度使二月癸巳以右丞崔寓为蒲同晋绛等州节度使庚戌第五琦除名长流夷州癸丑以太子少保崔光远为凤翔尹秦 
陇节度使三月壬申京兆尹李若幽为成都尹剑南节度使夏四月甲午李光弼奏破贼于河阳戊申襄州部将张惟瑾反杀其节度使史翙戊 
午以右丞萧华为河中尹蒲同晋绛等州节度使己未以来瑱为山南东道节度使庚申以右羽林大将军郭英乂为陕西节度潼关防御使闰 
月甲子制彭王仅充河西节度大使兖王僴北庭节度大使泾王侹陇右节度大使杞王倕陕西节度大使兴王凤翔节度大使蜀王傀邠寍节 
度大使并不出合 【考证曰肃宗诸子无名傀封蜀王者疑召王偲之误　按代宗诸子传蜀王遡大历十四年始王考通鉴大历十四年五 
月德宗即位立王弟傀为蜀王建中二年十一月蜀王傀更名遂三年正月蜀王遂更名遡则蜀王傀乃代宗之子且在大历年始封此时安得 
有蜀王傀旧书之误无疑又按肃宗纪召王偲不言为邠寍节度彭王仅传云史思明陷河洛羣臣请以诸王临统方镇兵遥相维压于是诏仅 
充河西节度兖王北庭泾王陇右杞王陕西兴王凤翔并为大使亦不言召王偲为邠寍节度考证亦误】 丁卯太原尹王思礼进司空甲戌徙 
封赵王系为越王己卯大赦改元赐文武官爵追封太公望为武成王张惟瑾降五月丙午太子太傅苗晋卿为侍中壬子吕諲罢癸丑以河南 
尹刘晏为户部侍郎勾当度支铸钱盐铁等使六月乙丑诏先铸重棱钱一当五十宜减当三十开元宜一当十李光弼及史思明战于怀州败 
之秋七月丁未上皇自兴庆宫徙居西内丙辰开府高力士配流巫州内侍王承恩播州魏悦溱州左龙武大将军陈元礼致仕八月丁丑以太 
子宾客吕諲为荆澧朗硖忠五州节度使己卯以将作监王昂为河中尹晋绛等州节度使冬十月壬申以庐州刺史赵良弼为浙江东道节度 
使青州刺史殷仲卿为淄沂沧德棣等州节度使甲申以兵部侍郎尚衡为青登等州节度使十一月甲午扬州长史刘展反陷润州升州十二 
月庚辰以右羽林大将军李鼎为凤翔尹兴凤陇等州节度使是岁吐蕃陷廓州
　　二年春正月辛卯温州刺史季广琛为浙江西道节度使甲寅降死罪流己下原之乙卯刘展伏诛二月己未党项寇宝鸡入散关陷凤州 
刺史萧■〈忄曳〉死之凤翔尹李鼎败之癸亥以凤翔尹崔光远为成都尹剑南节度使太子詹事崔圆为淮南节度使戊寅李光弼及史思 
明战于北邙败绩思明陷河阳癸未贬李揆为袁州长史以前河中尹萧华为中书侍郎同平章事三月甲午史朝义寇陕州卫伯玉击败之戊 
戌史思明为其子朝义所杀李光弼以失律让太尉中书令许之授侍中河中尹晋绛等州节度观察使夏四月乙卯嗣岐王珍得罪废为庶人 
于溱州安置 【按旧书在四月乙亥朔据本年正月丁亥朔则四月朔不应是乙亥今从通鉴作乙卯】 己未以吏部侍郎裴遵庆为黄门侍 
郎同中书门下平章事青州刺史尚衡兖州刺史能元皓并奏破贼壬午梓州刺史段子璋反陷遂州刺史嗣虢王巨死之五月甲午史朝义将 
令狐彰以滑州降授御史中丞依前滑魏德贝相六州节度使 【胡三省曰滑卫相贝魏博六州　按旧书脱卫州胡三省注增卫博二州而 
无德州考方镇表是年置滑卫节度治滑州领州六滑卫相魏德贝寻以德州隶淄沂节度而增领博州故胡注无德州也】 乙未剑南节度使 
崔光远克东川段子璋伏诛庚子进李光弼太尉兼侍中充河南副元帅都统河南淮南山南东五道行营节度使镇临淮北京留守王思礼卒 
辛丑以鸿胪卿管崇嗣为太原尹北京留守河东节度副大使六月己卯以凤翔尹李鼎为陇右节度营田等使秋七月癸未朔日有食之八月 
辛巳以李若幽充朔方镇西北庭陈郑等州节度使赐名国贞九月壬寅大赦去干元大圣光天文武孝感之号其年号但称元年去上元之号 
以十一月为岁首月以斗所建辰为名元年建子月丙午卫伯玉及史朝义战于永寍败之己酉朝献于太清宫庚戌享于太庙建五月辛亥有 
事于南郊己未来瑱及史朝义战于汝州败之乙亥侯希逸及朝义将李怀仙战于范阳败之宝应元年建寅月丙戌盗发敬陵惠陵甲辰李光 
弼克许州戊申史朝义陷营州建卯月辛亥大赦赐文武官阶爵以京兆府为上都河南府为东都凤翔府为西都江陵府为南都太原府为北 
都壬子羌浑奴刺寇梁州癸丑河东军乱杀其节度使邓景山乙丑河中军乱杀李国贞及其节度使荔非元礼建辰月甲午奴刺寇梁州戊申 
萧华罢以户部侍郎元载同中书门下平章事建巳月壬子楚州刺史崔侁献定国宝玉十三枚甲寅圣皇天帝崩帝自仲春不豫闻上皇登遐 
疾转剧乙丑诏太子监国大赦改元年为宝应元年复以正月为岁首余月并依常数丙寅帝崩于长生殿年五十二谥曰文明武德大圣大宣 
孝皇帝庙号肃宗陵曰建陵
　　肃宗至德一载 【至德元载即玄宗天宝十五载】 干元二年上元二年宝应一年凡六年

　　钦定续通志卷八

　　●钦定续通志卷九　唐纪九 

　　唐纪 【九】 

　　代宗 

　　○代宗 

