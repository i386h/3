<!-- { "loadSidebar": true } -->
命文用主文书讲说帐中常见许重癸子世祖征云南大理文用与弟文忠从军督粮械赞军务丁已世祖命授皇子经已未伐宋文用理军需 
将攻鄂州宋贾似道吕文德将兵来拒军容甚盛世祖临江阅战文炳求先进战文用与文忠偕行大破宋师世祖即位建元中统文用招诏宣 
谕边郡且择诸军充侍卫二年以兵部郎中参议都元帅府事三年李璮叛从元帅库库岱统兵诛之山东平阿珠奉诏伐宋召文用为其属文 
用谢病不行至元改元召为西夏中兴等路行省郎中中兴自珲塔哈之乱民间相恐动窜匿山谷文用置书通衢谕之民乃安始开唐来汉延 
秦家等渠垦中兴西凉甘肃瓜沙等州之土为水田民之归者四五万户悉授田种颁农具更造舟置黄河中受诸部落及溃叛之来降者时诸 
王哲伯特穆尔镇西方其下纵横需索省臣不能制文用辄折以法其徒积忿谮文用于王王怒使左右杂问之文用请与王傅辨王即遣其传 
讯文用其傅中朝旧臣不肯顺王意文用谓之曰王以重戚镇远方而其下毒虐百姓凌暴官府于事体不便因厯指其不法数十事其傅惊起 
去白王王召文用谢之自是谮不行而省府事颇立二年入奏经略事宜还以谕旨行之中兴遂定八年授山田东西道巡行劝农使山东自更 
叛乱野多旷土文用巡行劝励无间幽僻入登州境见其垦开有方以郡守为能作诗表异之于是列郡咸劝五年之间政绩为天下劝农使最 
十二年丞相安图奏为工部侍郎代赫舍哩 【赫舍哩名亨见阿哈玛特传】 赫舍哩阿哈玛特私人也其徒既谗间安图罢相即使鹰监奏 
工部侍郎不给鹰食鹰且瘦死帝怒召治之因急捕文用入帝望见曰董文用乃为尔治鹰食者耶置不问十三年出为卫辉路总管郡当冲要 
民为兵者十之九余皆单弱贫病不堪力役会初得江南图籍金玉财帛之运日夜不绝于道惊卫输挽日役数千夫文用虑妨耕作乃从转运 
主者言州县吏卒足以备用不必重烦吾民主者曰万一有不虞罪将谁归文用即手书具官姓名保任之民得以时耕而运事亦不废诸郡运 
江淮粟于京师卫当运十五万石文用集旁郡议立驿置法民力以舒十四年汴漕司议通沁水合流御河以便漕文用曰卫为地最下大雨时 
行沁水辄溢不得达于河即浸淫及卫今又引之使来岂惟无卫将无大名长芦矣会朝廷遣使相地形上言卫州浮屠最高者纔与沁水平势 
不可开事遂寝十六年受代归田里读书赋诗怡然燕居裕宗在东宫数为台臣言董文用勋旧忠良何以不见用十八年台臣奏起为山北辽 
东道提刑按察使不赴十九年朝廷选用旧臣召为兵部尚书自是朝廷有大议未尝不与闻二十年江淮省臣建议以行台隶行省朝议未决 
文用坚持不可从之转礼部尚书迁翰林集贤二院学士知秘书监时中书右丞卢世荣以货利得幸权要以掊克为能乃建议曰我立法治财 
视常岁当倍增而民不扰诏下会议人无敢言者文用曰此钱取于右丞之家耶将取之于民耶取于右丞之家则不敢知若取诸民则有说矣 
牧羊者岁尝雨翦其毛今牧人日翦其毛而献之则主者固悦其得毛之多矣然而羊无以避寒热即死且尽毛又可得哉民财有限取之以时 
犹惧伤残今刻剥无遗犹有百姓乎世杰不能对丞相安图谓坐中曰董尚书真不虚食俸禄者议者出皆谢文用世荣竟以是得罪二十二年 
拜江淮行中书省参知政事时行省长官贵傲同列莫敢仰视跪起禀白如小吏事上官文用至则坐堂上侃侃与论是非无所迁就虽数忤之 
不顾也有以帝命建佛塔于宋故宫者有司奉行甚急天大雨雪入山伐木死者数百人犹欲并建大寺文用请缓之长官者曰参政奈何格上 
命文用曰困民力而失民心岂上意耶其人意沮遂稍宽其期二十三年朝廷将用兵海东征敛益急有司大为奸利文用请入奏事大略言疲 
国家可宝之民力取僻陋无用之小邦列其条目甚悉言上事遂罢二十五年拜御史中丞文用曰中丞不当理细务吾当先举贤才乃举胡祗 
遹王恽雷鹰荆幼纪许楫孔从道十余人为按察使徐琰魏初为行台中丞当时以为极选时僧格当国恩宠方盛近戚贵人见之皆屏息逊避 
文用独不附之僧格令人风文用颂已功于帝前又自示意文用皆不答会朔方军兴粮糗粗备而诛求愈急文用见僧格极言其弊益忤僧格 
意乃摭拾台事百端文用日与辨论不为屈于是具奏僧格奸状僧格日谮文用于帝帝曰御史职也何众之有且董文用端谨朕所素知汝善 
视之迁大司农时欲奋民田为屯田文用固执不可迁为翰林学士承旨二十七年降福太后在东宫欲使文用授皇孙经具奏以帝命命之文 
用每讲说经旨必附以朝廷故事反复开悟皇孙亦特加敬礼三十一年帝命文用以其诸子入见文用曰臣蒙国厚恩死无以报臣之子何能 
为命至再三终不以见是岁世祖崩成宗将即位上都太后命文用从行既即位巡狩赛音布拉克之地每召入帐中问先朝故事文用亦盛言 
先帝虚心纳贤开国经世之务谈说或至夜半是年诏修先帝实录命文用知制诰兼修国史文用于祖宗世系功德近戚将相家世勋绩皆记 
忆贯穿史馆有所考究质问文用应之无遗失大德元年请老官一子于乡郡侍养寻卒子八人士贞士亨士楷士英士昌士恒士廉士方赠寿 
国公谥忠穆

　　 董文忠

　　文忠字彦诚岁壬子入侍世祖潜邸癸丑从征南诏己未伐未与兄文炳文用败宋兵于阳罗堡世祖即位置符宝局以文忠为郎居益近 
密尝呼董八而不名文忠不为容悦随事献纳中禁事秘外多不闻至元二年安图以右丞相入领中书建陈十事忤旨文忠曰丞相素有贤名 
今秉政之始人方倾听所请不得后何以为遂从旁代对恳悃详切始得允可十一年伐宋民困供馈文忠奏免常岁横征从之帝尝见宋降将 
问宋所以亡者皆曰贾似道当国薄武人而重文儒将士怨之故大军至争解甲归命也帝问文忠此言何如文忠因诘之曰似道薄汝矣而君 
则未尝薄汝也有怨于相而移于君坐视亡国如臣节何然则似道薄汝固预知汝曹不足恃耳帝深善之有旨徙大都猎户于郢中文忠奏止 
之又请罢官鬻田器之税听民自为时多盗诏犯者杀无赦文忠言杀人取货与窃一钱者均死恐乖陛下好生之德敕革之或告汉人殴伤国 
人及太府监属卢甲盗翦官布帝怒命杀以惩众文忠言宜付有司阅实以俟后命乃遣文忠及近臣图们分核之皆得其诬状诏原之帝责侍 
臣曰方朕怒时卿曹皆不言非董文忠开悟朕心则杀及无辜取议中外矣自安图北伐阿哈玛特独当国大立亲党惧廉希宪复入相奏希宪 
以右丞行省江陵文忠言希宪国家名臣今宰相虚位不可使久居外宜早召还从之 【按廉希宪传云阿尔哈雅下江陵请重臣镇之帝使 
希宪行省荆南希宪疾久不愈文忠言江陵卑湿如希宪病何帝即召还事异本传】 十六年礼部尚书谢昌元请立门下省封驳制敕以绝口 
书风晓近习奏请之獘帝锐意欲行之诏廷臣杂议廷臣奏以文忠为侍中及其属数十人近臣进言曰陛下将别置省须得人以任今闻盗诈 
之臣与居其间不可其言多指文忠文忠忿办曰上每称臣不盗不诈今彼顾臣而言意实在臣其显言臣盗诈何事帝令言者出文忠犹诉不 
止且攻其害国之奸帝曰朕自知之彼不汝言也其人欲中害之然以文忠清愼无过乃求交驩文忠却之文炳为中书左丞卒太傅巴延荐文 
忠可相帝使继其官文忠辞曰臣兄有平定南方之劳可居是位臣何功敢冒居重职乎十八年升典瑞监卿改佥书枢密院事车驾行幸诏文 
忠留居大都凡宫苑城门直舍徼道环卫营屯禁兵太府少府军器尚乘诸监皆领焉兵马司旧隶中书并付文忠时权臣累请夺还中书不报 
是冬卒封寿国公谥忠贞 【名臣事略作正献】

　　△汪德臣

　　汪德臣字舜辅赐名特格巩昌盐州人陇西公世显子也 【按元史汪德臣等传附汪世显传后今移世显入贰臣酌存德臣傅而以其 
子若弟附于其后】 年十四袭爵巩昌等二十四路便宜都总帅从征蜀将前军出忠涪进攻运山所乘马中飞石死步战拔外城宋将余玠攻 
汉中德臣驰赴之玠遁去宪宗命城沔州沔据嘉陵要路德臣缮治室庐部署官属数日而集进攻嘉定敌潜军夜出德臣迎战杀百人还至左 
绵云顶宋军乘夜斫营觉之杀千人生擒百人进次隆庆宋军仍夜出与力战尽杀之及马漕沟遇伏兵与战获其统制罗廷鹗又命城益昌诸 
戍皆听节制世祖以皇弟有事西南德臣入见乞免益昌徭赋及漕糟屯田为良久计并从之即命置行部于巩立漕司子沔通贩鬻给馈饷奏 
乞以兄忠臣摄府事使己得专事益昌益昌为蜀襟喉蜀入惮其威名诸郡环视莫敢出鬬甲寅春旱嘉陵漕舟水涩议者欲弃去德臣曰国家 
以蜀事付我有死而巳柰何弃之尽杀所乘马飨士袭嘉川得粮二千余石云顶吕远将邀战即阵擒之复得粮五千石既而水陆运至屯田麦 
亦登食用遂给获宋提辖崔忠郑再立纵令持檄谕苦竹守将南清以城降所俘民悉归之东南戍卒数百有去志德臣揣知之给券纵去皆泣 
谢未几山寨相继输款宋将余晦遣都统甘闰以兵数万城紫金山德臣即选精卒衔枚夜进大破之闰仅以身免南清北觐其下杀清妻子以 
叛蜀将焦远领兵饷之德臣击败远尽获所饷资粮蜀兵至又败之戊午帝亲征次汉中嘉陵白水交会势汹急帝问船几何可济德臣曰大军 
旦万非可淹延当别为方略即命系舟为梁一夕而成如履坦途苦竹既逆命至是攻之岩壁峭绝或请建天桥帝以问德臣曰臣知先登陷阵 
而巳建桥非所知既而桥果无功乃率将士鱼贯进帝望见叹曰人言特格胆勇岂虚誉邪宋将赵仲武纳款而杨礼犹拒战奋击尽杀之宋龙 
州守将王德新遣所亲愿效顺以郡民为祈奏如其请复拔长宁斩守将王佐帝东下德臣为先锋抵大获山夺水门宋将杨大渊遣子乞活数 
万人命引至帝前为请明日大渊率众降 【按杨大渊传云遣王仲入招大渊大渊杀之宪宗怒督诸军力攻大渊惧遂降与本传异】 已而 
运山青居大良皆降进攻钓鱼山守臣王坚负险不下德臣单骑至城下大乎曰王坚我来活汝一城军民宜早降语未既几为飞石所中遂感 
疾帝遣使问劳俾还益昌奏曰陛下尊为天子犹昌寒暑服劳于外臣待罪行伍死其分也寻卒追封陇西公谥忠烈长子惟正袭弟良臣

　　汪良臣
　　汪惟正

　　 汪良臣

　　良臣年十六七从兄德臣出征以功擢裨将癸丑岁以德臣荐为巩昌帅领所部兵屯白水宪宗亲征军至六盘良臣还巩昌治供亿事集 
而民不扰诏权便宜总帅府事良臣奏愿与兄德臣定四川帝曰行军馈饷所系不轻汝任其责自可立功既奉命治桥梁平道路营舟车水陆 
无壅世祖即位阿勒达尔浑塔哈逆命劫六盘西陲骚动诏良臣讨之至耀碑谷两军相当良臣慷慨誓诸将会大风扬沙昼晦良臣手刃数十 
人众军乘之贼大溃获阿勒达尔浑塔哈杀之中统二年和尔叛复讨平之累授阆蓬广安顺庆等路征南都元帅良臣以钓鱼山险绝不可攻 
请就近筑城以扼其往来四年春良臣攻重庆与宋将朱禩孙兵交良臣塞其归路引兵横击之断敌兵为二敌败走趋城不得入尽杀之至元 
