<!-- { "loadSidebar": true } -->
闻明宗兵入京师欲退保凤翔至武功从袭劝驰归京师以救内难行至渭河西都留守张籛断浮桥不得渡乃循河而东至渭南左右皆溃从 
袭谓继岌曰大事已去福不可再王宜自图继岌徘徊泣下命李环缢之而死任圜从后至葬继岌于华州西南继岌少病阉无子明宗已即位 
圜率征蜀之师二万还京师明宗问继岌何在圜具言死状继嵩继潼继蟾继峣同光三年皆为光禄大夫检校司徒后不知所终

　　 明宗诸子

　　从璟　　从荣　　从益

　　明宗四子曰从璟从荣愍帝从益

　　从璟
　　从荣
　　从益

　　从璟

　　从璟初名从审骁勇善战而谦退谨敕从庄宗战数有功为金枪指挥使明宗兵变于魏庄宗谓从璟曰尔父于国有大功忠孝之心朕自 
明信今为乱军所逼尔宜往宣朕意从璟驰至卫州为元行钦所执将杀之从璟愿归卫天子乃释之庄宗怜之赐名从璟以为己子从庄宗如 
汴州将士多道亡独从璟不去左右或劝其逃祸从璟不听庄宗闻明宗已渡黎阳复欲遣从璟通问行钦以为不可遂杀之明宗即位赠太保

　　从荣

　　从荣天成元年以检校司徒兼御史大夫拜天雄军节度使同中书门下平章事三年徙镇河东长兴元年拜河南尹兼判六军诸卫事从 
璟死从荣于诸皇子次最长又握兵柄为人轻脱而鹰视多招后生浮薄之徒日进谀佞以骄其心时将相大臣皆患之明宗颇知其非而不能 
裁制是岁秋封秦王故事诸王受封不朝庙有司希旨欲重其礼乃建议告庙于是从荣朝服乘辂车具卤簿至朝堂受册出载册以车朝于太 
庙三年加兼中书令有司又言故事亲王班宰相下今秦王位高而班下不称于是与宰相分班而居右四年加尚书令太仆少卿何泽请立从 
荣为皇太子时明宗已病得泽书不悦召大臣议皆莫敢可否从荣入白曰臣闻奸人言欲立臣为太子臣实不愿也明宗曰此羣臣之欲尔从 
荣出见范延光赵延寿等曰诸公议欲立吾为太子是欲夺吾兵柄而幽之东宫耳延光等患之乃加从荣天下兵马大元帅有司又请自节度 
使以下凡领兵职者皆具櫜鞬以军礼庭参其兼同中书门下平章事者初见亦如之后许如客礼凡元帅府文符行天下皆用帖文班在宰相 
上从荣大宴元帅府诸将颁赉有差又请严卫捧圣千人为牙兵每入朝以数百骑先后张弓挟矢驰走道上见者震慑从荣又命其僚属及四 
方游士试作征淮檄陈己所以平一天下之意言事者请为诸王择师傅宰相请从荣自择从荣乃请翰林学士崔梲刑部侍郎任赞为元帅判 
官明宗曰学士代子言不可也从荣出而恚曰任以元帅而不得请属寮非吾所谕也将相大臣见从荣权位益隆而轻脱如此皆知其祸莫敢 
言延光延寿数见明宗泣涕求解枢密二人皆引去而从荣之难作十一月戊子雪明宗幸宫西士和亭得伤寒疾己丑从荣与枢密使朱宏昭 
冯赟入问起居于广寿殿帝不能知人王淑妃告曰从荣在此又曰宏昭等在此皆不应从荣等去乃迁于雍和殿宫中皆恸哭夜半而苏至旦 
疾少愈从荣称疾不朝初从荣忌宋王从厚贤于己惧不得为嗣其入问疾也见帝已不知人既去而闻官中哭声乃谋以兵入宫使其押衙马 
处钧告宏昭等欲以牙兵入宿卫问何所可居宏昭等对以王自择因私谓处钧曰圣上万福王宜竭力忠孝不可草草处钧具以告从荣还遣 
处钧语宏昭等曰尔辈不念家族乎宏昭赟及宣徽使孟汉琼等入告王淑妃谋曰此事须得侍卫兵马为助乃召侍卫指挥使康义诚谋于竹 
林之下义诚有子在王府未敢决其谋乃曰仆为将校惟公使宏昭大惧明日从荣遣处钧告赟曰吾今日入居兴圣宫又告义诚义诚许诺赟 
即驰入内见义诚及宏昭汉琼等坐中兴殿合议赟责义诚曰主上畜养吾徒为今日尔今安危之机闲不容发奈何以子故怀顾望使秦王得 
至此门主上安归乎吾辈复有种乎汉琼曰贱命不足惜吾自率兵拒之即入见曰从荣反兵已攻端门明宗问宏昭等皆曰实有之明宗以手 
指天泣下良久曰义诚自处置母令震京师命潞王子重吉以控鹤兵守宫门是日从荣自河南府拥兵千人出从荣僚属甚众以正直见恶者 
刘赞王居敏而眤刘陡高辇兵出与陟辇并辔耳语行至天津桥南指日景谓辇曰明日而今诛王居敏矣因阵于桥北据胡床坐使人召康义 
诚而端门已闭叩左掖门亦闭于隙中见捧圣指挥使朱宏实率骑兵从北来从荣惊惧皇城使安从益率骑兵冲之从荣兵射之从益稍却宏 
实兵自左掖门出方渡河后军来者甚众从荣乃走归河南府夫妻匿床下从益杀之明宗闻从荣已死悲咽几堕于榻绝而苏者再冯道率百 
僚入见明宗曰吾家事若此惭见羣臣君臣相顾泣下从荣二子尚幼皆从死后六日而明宗崩

　　从益

　　从益不知其所自出明宗命王淑妃母之长兴四年封许王从益乳母司衣王氏见明宗老而秦王握兵心欲自托为后计乃曰儿思秦王 
时将从益往来秦府遂与从荣通从荣因使伺宫中动静从荣诛王氏出怨言愍帝闻之大怒赐王氏死待从益甚薄晋高祖入从益从其母匿 
以免天福四年诏以郇国三千户封唐许王从益为郇国公以奉唐祀常从其母往来京师洛阳耶律德光之北归也留萧翰守汴州汉高祖起 
太原翰欲北去乃使人召从益委以中国从益子母俱逃徽陵域中使者追以东遂以从益权知南朝军国事从益御干元殿翰率契丹诸将拜 
殿上晋羣臣拜殿下羣臣入谒太妃妃曰吾家子母孤弱为翰所追此岂福耶祸行至矣乃以王松赵上交为左右丞相李式翟光邺为枢密使 
燕将刘祚为侍卫亲军都指挥使翰留契丹兵千人属祚而去汉高祖拥兵而南从益召高行周武行德等为拒皆不至乃谋以燕兵闭城自守 
妃曰吾家亡国之余安敢与人争天下乃遣人上书迎汉高祖高祖闻其尝召行周遣郭从义先入京师杀妃母子妃临死呼曰吾家母子何罪 
何不留吾儿使每岁寒食持一盂饭酒明宗坟上闻者悲之从益死时年十七

　　 明宗诸侄

　　从璨　　从璋　　从温　　从敏

　　明宗兄弟皆不见于世家而有侄四人曰从璨从璋从温从敏

　　从璨
　　从璋
　　从温
　　从敏

　　从璨

　　从璨 【按五代会要作明宗第四子】 初为右卫大将军安重诲用事诸王将相皆下之从璨不为屈而性倜傥好施重诲忌之明宗幸 
汴州以从璨为大内皇城使尝于会节园饮酒酣戏登御榻重诲奏其事贬房州司户参军赐死重诲诛诏复其官赠太保

　　从璋

　　从璋字子良少善骑射庄宗时将兵成常山闻明宗兵变于魏乃亦起兵据邢州明宗即位累拜彰国军节度使徙镇义成坐引弓射其从 
事罢为右饶卫上将军久之出镇保义徙河中长兴四年封洋王晋高祖立徙镇南阳颇有遗爱天福二年卒子重俊出帝时为刺史坐赃以太 
后故不问复坐与姝奸又杀仆掠其妻赐死

　　从温

　　从温字德基初为北京副留守历安国忠武义武成德武寍五节度使封兖王晋高祖立复为忠武军节度使从温贪鄙多僭作天子器服 
宗族宾客谏之不听其妻关氏大呼于牙门曰从温欲反而造天子服器从温大恐乃悉毁之明宗诸子八人至晋出帝时六已亡殁惟从温从 
敏在 【按明宗子侄合计适符八人之数然此时所存者从温从敏而外尚有许王从益不得云六已亡殁且愍帝即位成君亦未便下齿诸 
子也若专指兄弟之子则前已云有侄四人矣璋璨而外更无可举此处必有阙讹】 太后常曰吾惟一兄岂可绳以法从温由此益骄尝诬亲 
吏辥仁嗣等为盗悉籍没其家资数千万仁嗣等诣阙诉具伏竟以太后故不问开运二年徙河阳三城卒于官

　　从敏

　　从敏字叔达初从庄宗为马步军都指挥使兼行军司马明宗入立迁皇城保义军节度使与讨王都厯镇横海义武成德归德保义昭义 
河阳封泾王汉高祖时为西京留守封秦国公周广顺元年卒赠中书令谥恭惠

　　 废帝诸子

　　重吉　　重美

　　废帝二子曰重吉重美

　　重吉
　　重美

　　重吉

　　重吉明宗时为控鹤指挥使废帝镇凤翔有女为尼号幼澄 【通鉴作惠明】 与重吉俱留京师控鹤亲兵也愍帝即位不欲重吉掌亲 
兵乃出为亳州团练使居幼澄于禁中又徙废帝北京废帝自疑乃反愍帝遣人杀重吉于宋州幼澄亦死

　　重美

　　重美幼明敏如成人废帝即位自左卫上将军领成德军节度使兼河南尹判六军诸卫事改领天雄军节度使同中书门下平章事封雍 
王石敬塘反废帝欲北征重美谓宜持重固请母行废帝心不欲往以重美为然而为刘延皓等所迫遂如河阳留重美守京师京师居民震恐 
皆出城藏窜门者禁之重美曰国家多难不能与民为主而禁其避祸乎因纵民出及晋兵将至刘皇后欲焚宫重美曰新天子至必不露坐他 
日重劳民力取怨身后耳后以为然废帝自焚后及重美与俱死

　　△晋

　　高祖从父
　　高祖兄弟
　　高祖诸子
　　出帝诸子　延煦　延宝

　　 高祖从父

　　高祖二叔父一兄六弟七子二孙或失其事实抑亦无足称焉者粗存其见者以备阙云二叔父曰万友万诠兄曰敬儒弟曰敬威敬德敬 
殷敬赟敬晖重允子曰出帝重信重义重英重进重睿重杲孙曰延煦延宝

　　 高祖兄弟

　　敬威　　敬赟　　敬晖

　　孝平皇帝生孝元皇帝万友万诠孝元皇帝生高祖万友生敬威敬赟万诠生敬晖而敬儒敬德敬殷重允皆不知其于高祖为亲疏也高 
祖孝元皇帝第二子也而敬儒为兄疑其长子也则于高祖属长而亲然赠官反最后于诸弟而高祖世独不得追封此又可疑也重允高祖弟 
也高祖爱之养以为子故于名加重而下齿诸子高祖叔兄与弟敬殷子重进皆前即位卒而敬威敬德重允重英高祖反时死高祖少子曰冯 
六而旧说以重允为幼子者非也石氏世事军中万友万诠职卑不见天福二年万友自故金紫光禄大夫检校司徒兼御史大夫上柱国赠太 
师万诠亦自金紫光禄大夫检校司空兼御史大夫上柱国赠太傅出帝天福八年追封万友秦王万诠加赠太师封赵王

　　敬威
　　敬赟
　　敬晖

　　敬威

　　敬威字奉信少善骑射事后唐庄宗以战功历官兵部尚书 【据辥史增】 废帝时以都指挥使领常州刺史闻高祖举兵太原谓人曰 
人生孰不死吾兄方举大事吾不可偷生取辱遂自杀敬德时为沂州马步军指挥使以高祖反诛天福三年赠敬威敬德皆为太傅并敬殷亦 
以检校太子宾客赠太傅而不及敬儒七年追封敬威广王敬德福王敬殷通王皆赠太尉敬儒始以故金紫光禄大夫检校尚书左仆射兼御 
史大夫上柱国赠太傅而独不得封出帝天福八年加赠三皇叔皆为太师而皇伯敬儒始追封宋王亦加赠太师

　　敬赟

　　敬赟字德和少无赖窜身民闲高祖求得之补太原牙将即位累拜河阳三城节度使性贪暴高祖为择贤佐吏敬赟亦恽高祖严未尝敢 
犯法岁余徙镇保义出帝时始渐骄恣帝常遣使者至必问小侄安否陕人苦其暴召还京师不能责也契丹侵边使以兵备汶阳守麻家渡皆 
