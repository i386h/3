<!-- { "loadSidebar": true } -->
者别为新义逐条标列其有一二字更改及移彼释此者亦为注明至于全不相关者仍不加辨焉
　　圣不可知曰神
　　行道化民曰圣穷理尽性曰圣
　　大而难名曰尧
　　云行雨施曰汤
　　施而中理曰文敏而好学曰文修德来远曰文忠信接礼曰文刚柔相济曰文修治班制曰文
　　保大定功曰武刚强以顺曰武 【周书以顺作直理】 辟土斥境曰武折冲御侮曰武
　　礼乐明具曰成刑名克服曰成 【周书此句作武字义】 持盈守满曰成遂物之美曰成通达强立曰成
　　抚民安乐曰康温良好乐曰康 【周书抚民安乐作安乐抚民温良作温年别有温良好乐曰良】
　　向忠内德曰献 【周书作惠无内德考周书献谥有三义此书取其二其博闻多能一义别作宪谥义与史记正义同】
　　柔克有光曰懿 【周书作温柔圣善后文有柔克为懿】
　　体仁长民曰元
　　耆意大图曰景 【史记正义作耆意大虑独断作致志大图】
　　施而不私曰宣善闻周达曰宣诚意见外曰宣 【周书史记作圣善周闻施而不成】
　　任贤致远曰明总集殊异曰明独见先识曰明能扬仄陋曰明察色见情曰明
　　明德有功曰昭 【周书作昭德有劳】
　　畏天爱民曰敬斋庄中正曰敬夙夜就事曰敬 【周书就事作恭事】 受命不迁曰敬死不忘君曰敬陈善闭邪曰敬
　　卑以自牧曰恭不懈为德曰恭治典不易曰恭责难于君曰恭
　　严敬临民曰庄威而不猛曰庄履正志和曰庄 【周书后文有履亡为庄】
　　正己摄下曰肃
　　因事有功曰襄 【周书作甲冑有劳】
　　安民有功曰烈 【周书作有功安民】
　　克亟成功曰桓
　　赏劝刑怒曰威以刑服远曰威
　　率义共享曰勇
　　秉义行刚曰克爱民作刑曰克 【周书作爱民在刑】
　　兆民寍赖曰安
　　绝行不爽曰定 【绝行周书作纯行】 追补前过曰定 【与前密字摄字义同周书无此义有追补前过曰刚句】
　　治典不杀曰简正直无邪曰简 【治典不杀史记训祁谥独断训震谥此书既仍独断震谥义又以之释简谥可谓两歧无定矣】
　　固节干事曰贞图国忘死曰贞
　　谨行制度曰节
　　涅而不缁曰白
　　以法正国曰匡
　　中正无邪曰质
　　恭仁鲜言曰靖 【周书作恭己鲜言曰静】
　　慈和徧顺曰顺和比于理曰顺 【周书徧顺作徧服】
　　安民好靖曰夷 【周书作安心好靖】
　　谋虑不僭曰思念终如始曰思
　　大虑方行曰考 【周书后文有考成也】
　　保民畏慎曰胡称年寿考曰明 【周书作保民耆艾弥年寿考】
　　柔远能迩曰和号令悦民曰和不刚不柔曰和推让贤能曰和 【周书后文有和会也】
　　赏善罚恶曰宪博闻多曰宪行善可记曰宪 【周书无宪谥有献谥此博闻多能曰宪周书作献史记正义作宪】
　　磨而不磷曰坚
　　能养能恭曰孝继志成事曰孝干蛊用誉曰孝
　　盛襄纯固曰忠临患不忘国曰忠推贤尽诚曰忠廉公方正曰忠
　　尊明胜患曰智默行言当曰智推芒折廉曰智临事不惑曰智察言知人曰智择任而往曰智 【周书作知】
　　行归忠信曰周事君不党曰周
　　应事有功曰敏 【周书后文有敏疾也】
　　治乱守正曰直不隐其亲曰直 【周书止肇敏行成曰直无此二义】
　　敬事节用曰钦
　　小心敬事曰良
　　强毅敦朴曰厚
　　能修其官曰勤 【周书后文有勤劳也】
　　治定不陂曰祁 【史记作治典不杀】
　　失位而死曰怀
　　未中身夭曰悼 【周书作年中早夭】
　　怀情不尽曰隐
　　好更故旧曰易 【周书作好更改旧】
　　不主其国曰声 【周书作不生其国】
　　未及而动曰躁
　　动静乱常曰幽 【周书作动祭乱常】
　　暴慢无礼曰厉愎很遂过曰厉 【周书止杀戮无辜曰厉独断作暴虐无亲曰厉愎很遂过周书作剌谥义】
　　纵乐无度曰荒昏乱纪度曰荒
　　贼仁多杀曰桀
　　暴慢无亲曰剌
　　啬于赐予曰爱 【周书赐予作施与】
　　堕覆社稷曰顷震动过惧曰顷阴靖多谋曰顷
　　事君有党曰比
　　弱无立志曰愿 【周书作思虑不爽曰愿】

　　○郑樵谥略增多谥

　　（臣）等谨按郑樵作谥略序论五篇谥法三篇后论四篇序论言谥以讳事神为昭穆之次非美刺之法恶谥非所以加于君父桀纣是 
名非谥幽厉桓灵皆非恶谥又言美恶即文而见不即说而见故所取谥只以一文见义苏氏不取周书帝皇王公侯君师长胥之称己亦不取 
尧舜禹汤桀纣等字表里苏氏为典礼之大谥法言上谥百三十一用之君亲用之君子中谥十四用之闵伤用之无后者下谥六十五用之小 
人皆所以备典礼后论言已与苏氏各有去取辨驳详尽实已深抉谥法之奥今即三类二百十言有文无义其已见于周书蔡氏苏氏诸篇者 
不复赘录其增多未见者谨标而列之着于篇仍以厯代经用之谥疏证其下并撮序其论著之大略如此云

　　上谥法
　　中谥法
　　下谥法

　　△上谥法

　　絜　宋兵部侍郎司马朴谥忠洁礼部侍郎谭世绩高宗时不受张邦昌伪命谥端洁洁与絜古通
　　贲　汉戚侯季必孝文四年谥贲
　　逸
　　退
　　讷
　　偲
　　逑
　　懋
　　宜
　　哲
　　察
　　通　金宗室都元帅宗诰谥通敏
　　仪　唐宪宗女郑国公主谥温仪
　　经
　　庇
　　协
　　端　汉书表有煮枣端侯革朱乃高祖十二年功臣侯而史表作靖侯史表有范汤端侯代乃中元三年以匈奴王降侯者而汉书表作靖 
端靖二字篆文相近故传写易讹然谥端谥靖未详孰是姑识之以备考
　　休　史记宋世家有休公田
　　悦
　　绰
　　容　北魏宗室广陵王欣恭帝时谥容此谥容之始见史传者
　　确　宋汾州守张克戬绍兴中为金人所攻力屈死谥忠确
　　恒
　　熙　后梁开平元年追谥曾祖妣范氏为宣熙皇后洽
　　右上谥法

　　△中谥法

　　■〈幽阝〉　无考
　　右中谥法

　　△下谥法

　　暴
　　虐
　　愎
　　悖
　　凶
　　慢
　　忍
　　毒
　　恶
　　残
　　奰　后周宗室代王宇文达与越王盛同遇害谥奰
　　攘
　　顽
　　昏
　　骄　梁神威将军萧子显大同三年敕以恃才傲物谥骄
　　酗
　　湎
　　侥
　　狃
　　侈
　　靡
　　弱
　　伪　陈侍中徐陵至德元年谥章伪
　　妄
　　讟
　　谄
　　诬
　　诈
　　谲
　　讻
　　诡
　　奸
　　邪
　　慝
　　蛊
　　危
　　圯
　　懦
　　挠
　　覆
　　败
　　斁
　　疵
　　饕
　　费
　　右下谥法

　　○明通用谥法增多谥

　　（臣）等谨按谥法自宋嘉佑而后全用苏氏元虽或更革未有成书至于明世颇加损益间着新义太祖谥中山王徐达曰寍非前书所 
有盖规模又一变矣纪明之谥者有张志淳谥法二卷何三省帝后尊谥纪略一卷鲍应鳌皇明臣谥汇考二卷叶秉敬皇明谥考三十八卷郭 
良翰皇明谥纪汇编二十五卷诸书皆不行惟王世贞谥法通纪全载本集自云徧考国史及秘阁诸籍参以家乘靡所不备然犹不如王圻谥 
法考所载皇明通用谥较为明简圻之为谥法考也先编各书谥义次辑厯代经用谥其所辑各依正史纪传按次排比搜揽几于靡遗至所编 
谥书于周公谥法取史记而不取汲冢独断而外于春秋广谥沈约贺琛诸家及左氏内外传注史记两汉书注所引古谥法绝无采取独取宋 
苏氏郑氏于苏氏书又未见其本苏氏本一百六十八谥圻止列九十二谥内又窜入端通修恪敦容裕洁确九谥非洵书之所有谥义又多与 
洵不合独所载明通用谥法首列文武成康等有谥义者六十八字次列寍慎冲淑善崇无谥义者六字别有当代经用谥义未备者恒淳高睿 
等二十五字又于后文摭列事实补其缺遗视王世贞之书可谓详备矣今取其增多字逐一标列仍以史传经用者附证其下至其全文与苏 
氏以上谥书同者不备列焉
　　强学好问曰裕
　　宋宗室侍中东平郡王德文仁宗时谥恭裕元成宗母鸿吉哩 【旧作宏吉刺今改正】 后谥徽仁裕圣至顺三年追封颜无繇为杞国 
公谥文裕
　　勤其世业曰修
　　宋吏部尚书胡宗愈谥修简此谥修之始见史传者
　　敬共官次曰恪盛容端严曰恪温恭朝夕曰恪
　　唐文宗太子谥曰庄恪唐尚书右丞工部尚书杨昉谥恪杜佑曰恪字谥法所无考史记有牧邱恪侯石庆汉书作恬侯检谥法亦无恬字 
史汉异同未详孰是据杜氏所言则唐以前未有谥恪者以昉为始 【以上三谥有义】
　　寍　明初谥中山王徐达
　　善　宏治中谥夫人项氏曰荣善
　　崇　汉宗室蠡吾侯刘翼桓帝之父帝即位谥为孝崇
　　皇洪武初谥合浦侯陈清曰崇武宏治中谥夫人胡氏曰崇善夫人姚氏曰崇敬 【以上三言脱去谥义】
　　（臣）等谨按明王圻谥法考所载明通用谥法大要本于王世贞谥法通纪其有释义者皆阁籍也有周书不为苏洵所取而兹取者如 
于武则取刚强直理刑名克服于成则取安民立政之类有苏氏新创义而兹屏不取者如于明则不取能扬仄陋于恭则不取治典不易责难 
于君之类惜所列止六十八谥于明史诸臣用谥良多未备终非全书今取其新增谥义照前代各书例逐一标列至其时经用为谥而义轶者 
不另列焉
　　道德纯一曰元
　　敬顺事上曰恭正德美容曰恭
　　守礼执义曰端
　　物至能应曰通事起而辨曰通
　　明德有盛曰贤
　　施勤无私曰惠
　　柔克有光曰和 【周书后文有和会也苏洵谥法作柔克有光曰懿】
　　柔德教众曰静
　　临难不惧曰勇
　　致果杀敌曰刚强而能断曰刚 【此二义苏洵谥法作毅谥义】
　　胜敌志强曰壮叡圉见服曰壮死于原野曰壮兵甲亟作曰壮履征杀伐曰壮
　　表里如一曰悫
　　不污不义曰洁
　　无过为僖小心恭慎曰僖 【周书作有过为僖】
　　好学近智曰果
　　善行不怠曰毅温仁忠厚曰毅能纪国善曰毅
　　宽裕温柔曰容
　　（臣）等谨按周书合汲冢史记本共一百三十五谥经用者八十四谥苏洵谥法增多七十谥经用四十七谥郑樵通志增多七十一谥 
经用十一谥而厯代史传所载己用谥不见于谥书者自共和以前鲁郑诸邦己有之战国两汉而后不可胜纪盖著作之始不过预定若干谥 
原不能必后人之尽用而政教既衰王章渐废列国诸侯人自为政虽田赋职官之大多有不循乎周礼者况谥法乎况秦汉以下乎且又重以 
鲁鱼亥豕之易讹国史家乘之歧出隶事者循其所采而不究其由来读书者专于一编而不博乎异本遂至书与谥各不相符亦势之所无如 
何也臣等综观厯代用谥不见于谥书者仍博采之以补谥书之缺遗爰自周初迄于明代各依史传按次编列以备考焉
　　郑　燕有郑公
　　宫　蔡曹皆有宫伯
　　利　陈有利公
　　赧　周有赧王
