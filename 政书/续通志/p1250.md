<!-- { "loadSidebar": true } -->
　高托卜嘉妻白氏　杨某妻卢氏　蒙古泰珠妻额卜齐桑乌逊妻托克托沁】

　　赵氏名哇儿大宁人年二十夫萧氏病剧谓哇儿曰我死汝年少若之何哇儿曰君幸自宽脱有不讳妾不独生遂命匠制巨棺夫殁即自 
经死家人同棺敛葬焉 【按王圻续通考作赵哇儿妻萧氏与元史异谨识】 又有雷州朱克彬妻周氏大都费岩妻王氏迈格妻耶律氏曹 
州郑腊儿妻康氏陕州陈某妻别娥娥大同宋坚童妻班氏李安童妻胡氏晋州刘恕妻赵氏冀宁王思忠妻张氏饶州刘楫妻赵氏东平徐顺 
妻彭氏大宁赵■〈月隺〉儿妻安氏陈恭妻张氏武寿妻刘氏宋敬先妻谢氏萨里妻萧氏古城魏贵妻周氏任城郭灰儿妻赵氏枣阳朱某 
妻丁氏叶县王保子妻赵氏兴州某氏妻魏氏滦州裴某妻董贵哥成都张保童妻郝氏利州高托卜嘉妻白氏河南杨某妻卢氏蒙古泰珠妻 
额卜齐桑乌逊妻托克托沁并以早寡不忍独生以死从夫者事闻悉命褎表或赐钱赠谥云

　　△朱淑信

　　朱淑信山阴人少寡誓不再嫁一女妙净幼器父双目失明及长择偶者不至家贫号凶母子相依以苦节自厉士人王士贵重其孝乃求 
娶焉

　　△葛妙真

　　葛妙真宣城民家女九岁闻日者言母年五十当死妙真悲忧祝天誓终身不嫁斋素以延母寿母后年八十一乃卒辉和尔氏三女家钱 
塘诸兄远仕不归母思之成疾三女欲慰母意其断发誓不嫁以养母同力持护四十余年母以寿终事上并赐旌异

　　△张迈努妻王氏 【王义妻卢氏　刘泽妻解氏　杨三妻张氏】

　　王氏燕人张迈努妻也年十六迈努官钱塘病殁葬城四十里外王每旦被发步往奠伏墓恸绝久而致病舅姑力止其行乃已服阕舅姑 
欲使他适王固不从茕居三十年又有冯翊王义妻卢氏睢阳刘泽妻解氏东平杨三妻张氏并守志有节命旌其门

　　△李伍妻张氏

　　张义妇济南邹平人年十八归里人李伍伍与从子零戍福宁未几死戍所张家居养舅姑甚至父母舅姑病凡四刲股肉救不懈及死叹 
曰妾夫死数千里外妾不能归骨以葬者以舅姑父母在无所仰故也今不幸俱死而夫骨终暴弃远土妾敢爱死乎乃卧积氷上誓曰天若许 
妾取夫骨虽寒甚当不死踰月竟无恙乡人异之相率赠钱大书其事于衣以行至福建见零问夫葬地则榛葬四塞不可识张哀恸欲绝夫忽 
降于童言劝无异生时告张死时事甚悉且指示骨所在处张如其言发得之官义之上于大府使零护丧还给钱使葬仍旌门复其役

　　△郑伯文妻丁氏 【白氏】

　　丁氏新建郑伯文妻也大德闲伯父病将没丁与诀曰君脱有不讳妾当从但君父母已老无他子妇侍养妾且忍死以奉其余年必不改 
事他人也伯父卒丁年二十七居丧哀毁服既除父母屡议夺嫁之丁每闻必恸哭曰妾所以不死者将以事舅姑耳今舅姑在堂妾可不信于 
良人乎遂止舅姑病丁夙夜护持衣不解带及死丧葬尽礼事上表其门白氏太原人夫慕释氏教弃家为僧白氏年二十服勤绩纴以养姑夫 
偶还迫使他适白断发誓不从夫不能夺乃去姑卒竭力营葬画姑像祀之终身

　　△赵美妻王氏 【丁从信妻李冬儿】

　　赵美妻王氏内黄人至治元年美溺死王誓守志舅姑欲使更适王曰妇义无再醮且舅姑在妾可弃去耶舅姑欲以族侄与继婚王拒不 
从迫之力王知不免即引绳自经死李冬儿甄城丁从信妻也年二十三从信殁服阕父母呼妇问之曰汝年少无子何以自立吾为汝再择婿 
冬儿不从诣从信冢欲缢树上家人防之不果还家入室自经死李氏滨州惠高儿妻也年二十六高儿殁父欲嫁之不从自经死

　　△哈喇布哈妻多托哩昂吉尔氏 【李安妻王氏　赵彬妻朱锦哥王安哥】

　　多托哩昂吉尔氏有色善女工年二十六夫哈喇布哈卒前妻有二子皆壮无妇欲以本俗制收继之多托哩以死自誓乃析业而居三十 
年以贞操闻王氏成都李世安妻也年十九世安卒弟世显欲收继之王不从引刃断发复自割其耳创甚医疗百日乃愈状上并旌之赵彬妻 
朱氏名锦哥洛阳人也天厯初西兵掠河南朱被执逼与乱拒曰我良家妇岂从贼耶兵怒提曳棰楚之朱度不能脱即绐之曰汝幸释我舍后 
井傍有瘗金当发以遗汝兵信之乃随其行朱近井即抱三岁女踊身赴井中死是岁又有偃师王氏女名安哥从父避兵印山丁家洞兵入搜 
得之见其色美驱使出欲污之不从投涧死有司言状并表其闾

　　△罗五十三妻贵格蒙古氏

　　贵格蒙古氏同知宣政院事罗五十三妻也天厯初夫以罪贬岭南籍其家诏以贵格赐近侍茂罕茂罕亲至其家迎之贵格度不能免以 
饮食延茂肝于厅事如厩自经死

　　△台叔龄妻刘氏

　　台叔龄妻刘氏顺宁人也地震屋坏压叔龄不能起家复失火叔龄母前救不得欲就焚叔龄望见呼曰吾已火可得出当亟救吾母刘谓 
夫妹曰汝救汝母汝兄必死吾不用复生矣即自投火中死

　　△李智贞

　　李智贞建宁浦城人父子明无子智贞九岁母疾调护甚谨及卒哀恸欲绝不茹荤者三年治女工奉父甘旨无乏乡里移为孝女父尝许 
为郑全妻未嫁从父客邵武邵武豪陈良悦其慧强纳采求聘智贞断发拒之且数自求死良不能夺卒归全泰定闲全病殁智贞悲泣不食数 
日死

　　△陈端才妻蔡三玉

　　蔡三玉龙溪东端才妻也盗掠龙溪父广瑞与端才各窜去三玉偕夫妹出避邻祠中盗入斫夫妹见三玉美与里妇欧氏同驱纳舟中迫 
妻之三玉佯许诺因起更衣投水死 【按续宏简录云后至元闲寇掠龙溪里媪集里中妇女同舟避难寇追及三玉亟以水渍衣冠视三玉 
有姿色欲污之三玉绐曰衣湿求更衣瞷寇取衣自投水死所载与此稍异】 越三日尸流至广瑞舟侧广瑞识为女收敛之欧氏脱归言状有 
司高其操为请表之乃命旌门复役

　　△武用妻苏氏

　　武用妻苏氏真定人徙家京师用疾苏氏刲股为粥以进疾即愈生子德政四岁而寡夫兄利其赀欲嫁之不听夫兄死惟余三弱孙苏取 
育之德政长事苏至孝苏死时天大旱德政方掘地求水以供葬事忽二蛇跃出因默祷焉二蛇一东一北随其地掘之果得泉有司上其事旌 
复其家

　　△任仲文妻林氏

　　任仲文妻林氏宁海人家甚贫年二十八而寡姑患风疾不良于行林扶持惟谨抚育三子皆有成年一百三岁卒

　　△江文铸妻范妙元 【赵野妻柳氏】

　　江文铸妻范氏名妙元奉化人年二十一归于江未合卺夫忽以癎疾卒范曰我既入江氏门即江氏妇也遂居其家抚诸侄如己子后卒 
有柳氏者蓟郡人为户部主事赵野妻未成婚而野卒其兄将夺其志柳曰业归赵氏夫妇之礼已成岂有他志哉后寝疾不肯服药曰我年二 
十六而寡今已逾半百得死此疾幸矣遂卒

　　△姚氏 【方宁妻宫胜娘】

　　姚氏余杭人 【按续宏简录作余姚人与此互异】 居山谷闲夫出刈麦姚居家执爨母何氏往汲涧水久不至俄闻覆水声亟出视则 
虎衔其母以走姚仓卒往逐之以手殴其胁邻人竞执械以从虎乃置之而去姚负母归求药疗之奉养二十余年而卒又方宁妻宫胜娘者建 
宁人夫耨田胜娘馌之见一虎方攫其夫胜娘即弃馌奋梃连击之虎舍去胜娘负夫至中途而死有司以闻为旌复其家

　　△孟志刚妻衣氏 【曹德妻侯氏　周经妻吴氏　郭惟辛妻郝氏　陈辉妻白氏　张顽住妻杜氏　程二妻成氏　李贞妻武氏　 
温都尔妻张氏】

　　衣氏汴梁儒士孟志刚妻贫而无子夫死有司给以棺木衣绐匠者曰可宽大其棺吾夫有遗衣服欲尽置其中匠者然之是夕衣具鸡黍 
祭其夫家之所有悉散之邻里及同居王媪遂自经有侯氏者钧州曹德妻德病死侯氏语人曰年少夫亡妇人之不幸也欲守吾志而乱离如 
此其能免乎遂缢死于墓又周经妻吴氏郭惟辛妻郝氏陈辉妻白氏张顽住妻杜氏程二妻成氏李贞妻武氏温都尔妻张氏并夫亡自缢死 
事闻咸旌异之

　　△汤辉妻张氏 【汤婍　婍妹】

　　汤辉妻张氏处州龙泉人会兵乱其家财先已移入山砦夫与姑共守之舅以疾未行张归任药膳具以舆自随既而贼至即命以舆载其 
舅而己遇贼贼以刃胁之曰从我则生否则死张请受刃贼未忍杀张惧污即夺其刃自剚死同邑有汤婍者美姿容贼杀其父母以刃胁之婍 
以头触刃贼怒厮杀之其妹亦不受辱而死

　　△愈士渊妻童氏

　　愈士渊妻童氏严州人姑性严待之寡恩童柔顺事之无少拂至正十三年贼陷威平纵兵剽掠至士渊家童以身蔽姑众欲污之童大骂 
不屈一卒以刀击其左臂愈不屈又一卒断其右臂骂犹不绝众乃披其面而去寻死

　　△张氏女 【高氏妇】

　　张氏女高邮人至正中张士诚据高邮贼知张女有姿艳叩其家索之将害其父母女不得已乃出贼挟之行女欣然从之过桥投水死同 
郡有高氏妇者携女从夫出避乱度不免入道旁空舍脱金缠臂与女且语夫令疾行夫挈女稍远即自经夫抵仪真夜梦妇来告曰我已缢死 
彼舍矣

　　△惠士玄妻王氏

　　惠士玄妻王氏大都人至正十四年士玄病革王曰吾闻病者粪苦则愈乃尝其粪颇甘王色愈忧士玄嘱曰我病必不起前妾所生子汝 
善保护之数日士玄卒比葬王居墓侧蓬首垢面哀毁逾礼常以妾子置左右岁余妾子亦死乃泣曰无复望矣屡引刀自杀家人惊救得免至 
终丧亲旧携酒祭墓祭毕众欲行酒王已经死于树矣又有王氏者良乡费隐妻也隐有疾王数尝其粪及疾笃嘱王善抚其妾子女遂没王居 
丧抚其子女既而子又死服除谓亲属曰夫亡子死妾何生为乃执女手曰汝今己长稍知人事管钥在此汝自司之遂相恸哭是夜缢死园中

　　△李景文妻徐彩鸾

　　李景文妻徐氏名彩鸾字淑和浦城徐嗣源之女略通经史每诵文天祥六歌必为之感泣至正十五年青田贼寇浦城徐从父逃旁近山 
谷贼持刀欲害其父徐前曰此吾父也宁杀我贼舍父而止徐拘至桂林桥厉声骂贼投于水贼竞出之既而乘闲复投水死

　　△周氏妇毛氏

　　周妇毛氏松阳人至正十五年随夫避乱麻鹥山中为贼所得胁之曰从我多与若金否则杀汝毛曰宁剖我心不愿汝金贼以刀摩其身 
毛大詈贼怒刳其肠而去

　　△丁尚贤妻李氏

　　丁尚贤妻李氏汴梁人至正十五年贼至欲虏之李怒曰我家六世义门岂能从贼以辱身乎阖门三百余口俱被害

　　△李让女顺儿

　　李顺儿许州儒士李让女性聪慧颇涉经传年十八未嫁至正十五年贼陷钧州密迩许昌父谓其母曰吾家以诗礼相传此女必累我女 
闻之注曰父母可自逃难勿以我为忧至后园自经死

　　△吴守正妻禹淑靖

　　吴守正妻禹氏名淑靖字素清绍兴人至正十六年徙家崇德之石门是年盗陷崇德淑靖仓皇携八岁女登舟以避有盗数辈奔入其舟 
将犯之抱幼水投水死

　　△黄仲起妻朱氏 【妾冯氏　女临安奴　弟妇蔡氏　乳母汤氏】

