<!-- { "loadSidebar": true } -->
藤州唐氏杀夫罪两大冤狱大德中累迁广东廉访使以老病退居杭州后至元元年卒梦解博学洽闻为时名儒所著书有周官考三卷春秋 
微一卷尝自号鲁山学者称为鲁山先生同时有陆垕者与梦解齐名监察御史郑鹏南尝以二人并荐于朝垕字仁重江阴人也至元闲巴延 
举兵南下垕时年未冠而志强气锐率其乡人见之论议有合兵遂不涉其境巴延奏授为同知徽州路总管府事以廉能擢至台宪累迁浙西 
廉访使所至以黜赃吏洗冤狱为己任尝上章奏免儒役及举行浙西助役法卒谥庄简 【按梦解与陆垕为政劝课有方黜赃吏雪冤狱元 
史旧入列传今移置循吏】

　　△许维祯

　　许维祯字周卿遂州人至元十五年为淮安总管府判官属县盐城及丁溪场有二虎为害维祯祷于神祠一虎去一虎死祠前境内旱蝗 
维祯祷而雨蝗亦息是冬无雪父老言于维祯曰冬无雪民多疾柰何维祯曰石当再祷已而雪深三尺朝廷闻其事欲召用未及而卒

　　△许楫

　　许楫字公度太原忻州人年十五以儒生中词赋选又举贤良方正孝廉至京师平章王文统命为中书省掾以不任簿书辞改知印一日 
从省臣立殿下世祖见其美髯魁伟问曰汝秀才耶楫顿首曰臣学秀才耳未敢自谓秀才也帝善其对授中书架阁库管勾兼承发司事未几 
擢劝农副使时商挺为安西王相遇于途楫言京兆之西荒野数千顷宋金皆尝置屯如募民立屯田岁可得谷以赡王府用挺如其言奏行之 
三年屯成果获其利平章廉希宪行省荆南以楫为左右司员外郎荆南父老舆金帛求谒楫曰汝等己为大元民今置吏来抚汝奚用金帛求 
见为寻除江西道提刑按察副使时招讨使郭昂讨叛贼董旗纵兵俘掠甚众楫询得良民六百口遣还乡里改徽州路总管户部尚书王巨济 
倚僧格势刻剥加征民钞已输二千锭怒其少欲益千锭楫曰公欲百姓死耶如欲其死虽万锭可征也巨济怒解及考满去徽属绩溪歙县民 
柯三八汪千十等因岁饥阻险为寇行省以兵捕之相拒七月更使人招之三八等曰得得许总管来我等皆降矣行省召楫至楫单骑趋贼垒 
众见皆拜曰我公既来请署榜以付我楫白行省请退军一舍俟其归命参政高兴如其计贼果降以东平路总管致仕至元二十六年卒

　　△田滋

　　田滋字荣甫开封人世祖至元二年由汴梁路总管府知事入为御史台掾十二年拜监察御史会宋亡滋建言江南新附民情未安加以 
官吏侵渔宜立行御史台镇之诏从其请超拜行台侍御史大德二年累迁浙西廉访使有县尹张彧者被诬以赃狱成问之但俛首泣不语滋 
大疑明日斋戒诣城隍祠祷曰张彧坐事有冤状愿神相滋明其诬守庙道士进曰曩有王成等五人同持警状到祠焚祷火未尽而去烬中得 
其遗稿今藏壁闲岂其人耶视之果然明日诣宪司诘成等不服出火中誓状示之皆惊愕伏辜彧遂得释十年改陕西行省参知政事时亢旱 
久道过西岳因祷曰滋奉命来参省事安西不雨者三年矣民饥死滋将何归愿神降甘泽以福黎庶到官果大雨滋即以仓麦给小民之无种 
者俾来岁收成以偿官民大悦未几卒赠开封郡公谥庄肃

　　△卜天璋

　　卜天璋字君璋洛阳人父世昌仕金为河南孔目官宪宗南征率众款附授真定路管民万户籍河北民徙河南者三千余人俾专领之遂 
家汴天璋少负气至元中为南京府史时河北饥民数万人集河上欲南徙诏勿许众汹汹不肯还天璋虑其生变劝总管张国宝听其渡国宝 
从之遂无事河南按察副使程思廉察其贤辟为宪史后为中台掾有侍御史倚势贪冒御史发其赃天璋主文牍未及奏顾为所谮同被逮御 
史对食悲哽天璋曰死职义也柰何为儿女子泣耶御史惭谢俄见原免丞相顺德王当国擢掾中书为提控事有可否必力辨他相怒天璋言 
不置王竟从其议大德四年为工部主事蔚州有刘帅者豪夺民产吏不敢决省檄天璋往询之帅服田竟归民武宗时累迁刑部郎中适盗贼 
充斥时议犯者并家属咸服青衣巾以别民伍天璋曰赭衣塞路秦弊也尚足法邪议乃止仁宗召入见时兴圣太后在座帝指曰此不贪贿卜 
天璋也因问今何官对曰臣待罪刑部郎中复问谁荐者对曰臣不才误蒙擢用帝曰先朝以谢仲和为尚书卿为郎中皆朕亲荐也皇庆初出 
为归德知府劝农兴学复河渠民始免河患羣盗据要津商旅不通天璋擒百余人磔以徇盗遂息擢浙西道廉访副使以更田制改饶州路总 
管既至听民自实事无苛扰版籍以清县以饥告天璋即发廪赈之僚佐持不可天璋曰得请而赈民且死矣失申之责吾任其咎民赖全活火 
延饶之东门天璋具衣冠向火拜势遂熄鸣山有虎为暴移文山神立捕获之以治行第一擢广东廉访使先是豪民濒海筑堰专商舶射利有 
司以赂置不问天璋至发卒决去之岭南地常燠至是浆冰人谓政化所致云寻乞致仕天厯二年蜀兵起荆楚大震复拜山南道廉访使或疑 
其老不果行天璋曰国步方艰吾年八十恒惧弗获死所敢避难乎遂行时谷价翔涌乃下令勿损价听民自便于是舟车争集米价顿减复止 
宪司赃罚库缗钱不输于台用赈饥者会诏三品官言政因列上二十事凡万余言目之曰中兴济安策皆中时病以老引去既归汴以余禄施 
其族党家无甔储处之晏如也至顺二年卒赠河南郡侯谥正献

　　△耶律伯坚

　　耶律伯坚字寿之桓州人气豪侠喜与名士游用荐举入官为工部主事世祖至元九年转清苑县尹初安肃州苦徐水为患诉于大司农 
欲夺水故道导之使东入清苑境伯坚陈其形势图其利害谓果导则清苑徒被淹没而水必反故道为灾请大司农司官及郡守行视可否事 
遂已县西有塘水溉田甚广势家据以为硙民以失利来诉伯坚命毁硙决其水注之田许以溉田之余月仍得堰水置硙为定制县居南北之 
冲岁为亲王大官供张于县西限以十月成至次年复撤而新之吏得其缘侵渔伯坚命筑公馆以代其弊遂绝凡郡守赋役于县有重于他县 
者辄曰宁得罪于上不可得罪于下必诣府力争之在清苑四年民亲之如父母比去立石颂其德焉擢为恩州同知

　　△段直

　　段直字正卿泽州晋城人至元十一年河北河东山东盗贼充斥直聚党族结垒自保世祖命将略地晋城直以其众归之幕府承制置直 
潞州元帅府右监军其后论功行赏分土世守命为泽州长官泽民多避兵未还者直命籍其田庐于亲邻人户且约曰俟业主至当析之以归 
逃民闻之多来还者命归其田庐如约素无产者出粟赈之为他郡所俘掠者出财构之以兵死而暴露者收而瘗之未几泽为乐土大修孔子 
庙割田千亩置书万卷迎儒士李俊民为师以招延四方来学之士不数年士子以通经被选者百二十有二人在官二十年多有惠政朝廷特 
命提举本州岛学校事未拜而卒

　　△温都尔

　　温都尔字瑞芝喀喇氏祖阿尔斯兰尝从阿珠伐宋仕至冀宁路达噜噶齐子孙因其名以兰为氏温都尔通经史兼习诸国语成宗时为 
翰林院札尔里克齐职书制诰会有旨命书藩王添力之旨温都尔曰此旨非惟有亏国体行且为民殃矣帝闻之曰小吏如此真难得也事乃 
止除辽州达噜噶齐以政闻至顺初迁襄阳路达噜噶齐山西大饥河南行省恐流民入境为变檄守武关温都尔验其良民辄听其度关吏曰 
得无违上命乎温都尔曰吾防奸耳非仇良民也可不开其生路邪既又煮粥食之所活数万人城临汉江岁被淹没为筑堤城外水患遂息元 
统二年除益都路总管俗颇悍黠温都尔务兴学校以平易治之有上马贼白画刼人久不能捕温都尔生擒之其党赂宣慰使诬以枉勘纵之 
去已而贼刼河闲复被获乃尽输其情诬始白俾再任一考亲王迈努镇益都其府属多病民温都尔裁抑之民以无扰至正六年卒 【按武 
夷志云温都尔行省左丞实都子也尝为福建道宣慰副使建戚泉亭于御茶园本传未载】

　　△杨景行

　　杨景行字贤可吉安太和州人登延佑二年进士第授会昌州判官民素不知井饮汲河流每多疾厉且不知陶瓦止以茅覆屋所在多火 
灾景行教民穿井以饮陶瓦以代茅茨民始免患豪民十人号十虎害民悉捕寘之法更创学舍礼师儒劝民出腴田饍士弦诵之声顿盛转宜 
黄县尹升抚州路总管府推官以法绳豪民陶甲徙五百里外豪僧云住发人冢墓取财物景行急按之僧赂当道者以危语撼之一不顾卒治 
如法厯归安县尹所至皆有老政以翰林待制致仕卒

　　△干文传

　　干文传字寿道平江人少嗜学有声用举者为吴及金坛两县学教谕登延佑二年进士授同知昌国州事累迁长洲乌程知县婺源吴江 
知州文传所至俱有善政始至昌国即能柔之以恩信顽犷之民为变俗盐场官倚转运司势虐使州民家业破荡文传语同列亟为陈理上官 
莫能夺民赖以安长洲为文传乡邑文传徙榻公署无事未尝辄出而亲旧莫敢通私谒会创行助役法凡民田百亩令以三亩入官为受役者 
之助文传即专任其县事而行省又以无锡州及华亭上海之事委焉文传谕豪家大姓以腴田来归中人之家自是不病于役在乌程白发富 
民张甲之妻王逐妾杀儿狱浙西廉访司俾文传鞫丹徒县民杀姊狱并伏其辜婺源之俗男女婚聘后富则渝其约有育其女至老死不嫁者 
亲丧贫则不举有停其柩累数也不葬者文传下车即召耆老使以礼训告之阅三月而婚葬俱毕宋大儒朱熹故业为豪民所占文传谕其民 
以理为悉归之即其故宅基建祠俾朱氏世守焉至正二年召赴阙预修宋史擢集贤待制旋以嘉议大夫礼部尚书致仕卒 【按文传所至 
有善政更能以礼美民婚葬崇儒励俗不媿循良元史旧入列传今移置循吏】

　　△林兴祖

　　林兴祖字宗起福州罗源人至治二年进士授同知黄岩州事三迁知铅山州铅山素多造伪钞者豪民吴友文为魁远至江淮燕蓟莫不 
行使奸黠悍鸷藉以致富更分党数十为吏于有司伺有欲告者辄先诬以事前后戕人甚众民衔冤不敢诉兴祖至曰此害不除何以牧民即 
张榜禁伪造者且立赏募民首告俄有告者至佯以不实斥去又有告获伪造二人并赃者鞫之款服友文自至官营救兴祖命并执之须臾来 
诉友文者百余人择其重罪一二事鞫之狱立具逮捕其党悉寘之法政声籍甚至正八年擢道州路总管行至城外獞贼将迫城时湖南副使 
哈喇特穆尔屯兵城下闻贼至以乏军需欲退兵兴祖夜诣说留之哈喇特穆尔曰明日得钞五千锭桐盾五百乃可破贼兴祖许之明日入视 
事即劝谕盐商贷钞且取郡楼旧桐板为盾日中皆备哈喇特穆尔喜遂留为防御计贼闻新总管甫抵任一日具五百盾疑大军且至中夕遁 
去永明县洞猺屡窃发兴祖以手榜谕之皆曰林刺史廉而爱民不可犯也三年不入境春旱虫食麦苗兴祖为文祷于天大雨三日虫死而麦 
稔已而罢兴作赈贫乏轻徭薄敛郡中大治以年老致仕终于家

　　△观音努

　　观音努字志能唐古氏世居新州登泰定四年进士第由户部主事再转知归德府廉明刚断发摘如神民有衔冤不宜者虽数十年前事 
