<!-- { "loadSidebar": true } -->
入原州西扰镇戎东侵环州边患未艾也若北取细腰胡芦众泉为堡障以断贼路则二族安而环州镇戎径道通彻可无忧矣其后遂筑细腰 
胡芦诸砦葛怀敏败于定州贼大掠至潘原关中震恐民多窜山谷闲仲淹率众六千由邠泾援之始定川事闻帝按图谓左右曰若仲淹出援 
吾无忧矣奏至帝大喜曰吾固知仲淹可用也进枢密直学士右谏议大夫仲淹以军出无功辞不敢受命诏不听时已命文彦博经略泾原帝 
以泾原伤夷欲对徙仲淹遣王怀德喻之仲淹谢曰泾原地重恐臣不足当此路愿与韩琦同经略泾原并驻泾州琦兼秦凤臣兼环庆泾原有 
警臣与韩琦合秦凤环庆之兵犄角而进若秦凤环庆有警亦可率泾原之师为援臣当与琦练兵选将渐复横山以断贼臂不数年闲可期平 
定请诏庞籍兼领环庆以成首尾之势秦州委文彦博庆州用滕宗谅总之孙沔亦可辨集渭州一武臣足矣帝采用其言复置陜西四路安抚 
经略招讨使以仲淹韩琦庞籍分领之仲淹与琦开府泾州而徙彦博帅秦宗谅帅庆张亢帅渭仲淹为将号令明白爱抚士卒诸羌来者推心 
委之不疑故贼亦不敢辄犯其境元昊请和召拜枢密副使王举正懦默不任事谏官欧阳修等言仲淹有相材请罢举正用仲淹遂改参知政 
事仲淹曰执政可由谏官而得乎固辞不拜愿与韩琦出行边命为陜西宣抚使未行复除参知政事会王伦寇淮南州县官有不能守者朝廷 
欲按诛之仲淹曰平时讳言武备寇至而专责守臣死事可乎守令皆不得诛 【按皆不得诛应作皆得不诛】 帝方锐意太平数问当世事 
仲淹语人曰上用我至矣事有先后久安之弊非朝夕可革也帝再赐手诏又为之开天章阁召二府条对仲淹皇恐退而上十事一曰明黜陟 
二曰抑侥幸三曰精贡举四曰择长官五曰均公田六曰厚农桑七曰修武备八曰推恩信九曰重命令十曰减徭役帝方信向仲淹悉采用之 
宜者令者皆以诏书画一颁下独府兵法众以为不可而止仲淹在政府欲仿周官以六卿事分委辅相而自领兵刑之任亦不果行初仲淹以 
忤吕夷简放逐者数年士大夫持二人曲直交指为朋党及陜西用兵天子以仲淹士望所属拔用之及夷简罢召还倚以为治中外想望其功 
业而仲淹以天下为己任裁削幸滥考核官吏日夜谋虑兴致太平然更张无渐规模阔大论者以为不可行及按察使多出所举劾人心不悦 
自任子之恩薄磨勘之法密侥幸者不便于是谤毁稍行而朋党之论浸闻上矣会边陲有警因与枢密副使富弼请行边于是以仲淹为河东 
陜西宣抚使赐黄金百两悉分遣边将麟州新被寇掠言者多请弃之仲淹为修故砦招还流亡三千余户蠲其税罢榷酤予民又奏免府州商 
税河外遂安比去攻者益急仲淹亦自请罢政事乃以为资政殿学士陜西四路安抚使知邠州其在中书所施为亦稍稍沮罢以疾请邓州进 
给事中徙荆南邓人遮使者请留仲淹亦愿留邓许之寻徙杭州再迁户部侍郎徙青州会病甚请颖州未至而卒年六十四赠兵部尚书谥文 
正帝亲书其碑曰褒贤之碑仲淹内刚外和性至孝以母在时方贫其后虽贵非宾客不重肉妻子衣食仅能自充而好施予置义庄里中以赡 
族人泛爱乐善士多出其门为政尚忠厚所至有恩邠庆二州之民与属羌皆画像立生祠事之及其卒也羌酋数百人哭之如父斋三日而去 
四子纯佑纯仁纯礼纯粹

　　范纯佑
　　范纯礼
　　范纯粹

　　 范纯佑

　　纯佑字天成尚节行方十岁能读诸书为文章籍籍有称父仲淹守苏州首建郡学聘胡瑗为师瑗立学规良密生徒数百多不率教仲淹 
患之纯佑尚未冠辄白入学齿诸生之末尽行其规诸生随之遂不敢犯自是苏学为诸郡倡宝元中西夏叛仲淹连官关陜皆将兵纯佑与将 
卒错处钩深擿隐得其才否由是仲淹任人无失而屡有功事父母孝未尝违左右不应科第及仲淹以谗罢不得已荫守将作院主簿又为司 
竹监以非所好即解去从仲淹之邓得疾卧许昌凡十九年卒年四十九子正臣守太常寺太祝

　　 范纯礼

　　纯礼字彝叟以荫为秘书省正字签书河南府判官知陵台令兼永安县为三司盐铁判官以比部员外郎出知遂州泸南有边事调度苛 
棘纯礼一以静待之辨其可具者不取于民除户部郎中京西转运副使元佑初入为吏部郎中迁左司又迁太常少卿江淮荆浙发运使以光 
禄卿召迁刑部侍郎进给事中纯礼凡所封驳正名分纪纲皆国体之大者张来除起居舍人病未能朝而令先供职纯礼批敕曰臣僚未有以 
疾谒告不赴朝参先视事者来能供职岂不能见君坏礼乱法所不当为闻者皆悚动徙刑部侍郎转吏部改天章阁待制枢密都承旨知毫州 
提举明道宫元符三年以龙图阁直学士知开封府前尹以刻深为治纯礼曰宽猛相济圣人之训今处深文之后若益以猛是以火济火也由 
是一切以宽处之拜礼部尚书擢尚书右丞侍御使陈次升乞除罢言官并自内批不由三省进拟右相曾布力争不能得乞降黜次升纯礼徐 
进曰次升何罪不过防柄臣各引所亲且去不附己者尔帝曰然乃寝布议曾布奏议者多忧财用不足此非所急勿以为虑纯礼曰古者无三 
年之蓄曰国非其国今大农告匮帑庾枵空而曰不足虑非面谩邪因从容谏曰迩者朝廷命令莫不是元丰而非元佑以臣观之神宗立法之 
意固善吏推行之或有失当以致病民宣仁听断一时小有润色葢大臣识见异同非必尽怀邪为私也今议论之臣有不得志故挟此借口以 
元丰为是则欲贤元丰之人以元佑为非则欲斥元佑之士其心岂恤国事直欲怏私忿以售其奸不可不深察也又曰自古天下治乱系于用 
人祖宗于此最得其要太祖用吕余庆太宗用王禹偁真宗用张知白皆从下列寘诸要途人君欲得英杰之心固当不次饬拔必待荐而后用 
则守正特立之士将终身晦迹矣左司谏江公望论继述事当执中道不可拘一偏帝出示其疏纯礼赞之曰愿陛下以晓中外使知圣意所向 
亦足以革小人徇利之情乞褒迁公望以劝来者纯礼沈毅刚正曾布惮之激驸马都尉王诜曰上欲除君承旨范右丞不可诜怒会诜馆辽使 
纯礼主宴诜诬其辄斥御名罢为端明殿学士知颖昌府提举崇福宫崇寍中启党禁贬试少府监分司南京又贬静江军节度副使徐州安置 
徙单州五年复左朝议大夫提举鸿庆宫卒年六十七绍兴中赠资政殿学士谥曰恭献子正己

　　 范纯粹

　　纯粹字德儒以荫迁至赞善大夫检正中书刑房与同列有争出知滕县迁提举成都诸路茶场元丰中为陕西转运判官时五路出师伐 
西夏神宗责诸将无功谋欲再举纯粹奏关陕公私大困若复加骚动根本可忧帝纳之进为副使吴居厚为京东转运使数献羡赋帝将以徐 
州大钱二十万缗助陕西纯粹曰自徐至边劳费甚矣恳辞勿受入为右司郎中哲宗即位居厚败命纯粹以直龙图阁往代之尽革其苛政时 
苏轼自登州召还纯粹与轼同建募役之议轼谓纯粹讲此事尤为精详复代兄纯仁知庆州时与夏议分疆界纯粹请弃所取夏地曰争地未 
弃则边隙无时可除如河东之葭芦吴堡鄜延之米脂羲合浮图环庆之安疆深在夏境于汉界地利形势略无所益而兰会之地耗蠹尤深不 
可不弃所言皆略施行纯粹又言诸路策应旧制也自徐禧罢策应若夏兵大举一路攻围力有不胜而邻路拱手坐观其不拔者幸尔今宜修 
明战守救援之法朝廷是之及夏侵泾原纯粹遣将曲珍救之曰本道首建应援牵制之策臣子之义忘躯徇国无谓邻路被寇非我职也珍即 
日疾驰三百里破之曲律捣横山夏众遁去元佑中除宝文阁待制再任召为户部侍郎又出知延州绍圣初哲宗亲政用事者欲开边衅御史 
郭知章遂论纯粹元佑弃地事降直龙图阁明年复以宝文阁待制知熙州章惇蔡卞经略西夏疑纯粹不与共事改知邓州厯河南府滑州旋 
以元佑党人夺职谪均州居住徽宗即位起知信州复故职知太原加龙图阁直学士再临延州改知永兴军寻以言者落职知金州提举鸿庆 
宫又责常州别驾鄂州安置锢子弟不得擅入都会赦复领祠久之以右文殿修撰提举太清宫党禁解复徽猷阁待制致仕卒年七十余纯粹 
沈毅有干略才应时须论事剀切绍兴中追复原官赠中奉大夫

　　△范纯仁

　　范纯仁字尧夫八岁能讲所授书以父任为太常寺太祝中皇佑元年进士第调知武进县以远亲不赴易长葛又不往曰岂可重于禄食 
而轻去父母耶仲淹没始出仕以著作佐郎知襄城县兄纯佑有心疾药膳居服躬亲时节贾昌朝守北都请参幕府宋庠荐试馆职皆为兄疾 
辞不就襄城民不蚕织劝使植桑有罪而情轻者视所植多寡除其罪民赖之签书许州观察判官知襄邑县县有牧地卫士牧马以践民稼纯 
仁捕一人杖之牧地初不隶县主者怒白其事于上劾治甚急纯仁言养兵出于税亩若使暴民田而不得问税安所出诏释之且听牧地隶县 
凡牧地隶县自纯仁始时旱久不雨纯仁籍境内贾舟谕之曰民将无食尔所贩五谷贮之佛寺候食阙时吾为籴之众贾从命所蓄十数万斛 
至春诸县皆饥独境内民不知也治平中擢江东转运判官召为殿中侍御史迁侍御史时方议濮王典礼宰相韩琦参知政事欧阳修等议欲 
尊崇翰林学士王珪等议宜如先朝追赠期亲尊属故事纯仁言陛下受命仁宗而为之子与前代定策入继之主异宜如王珪等议继与御史 
吕诲等更论奏不听于是还所授告敕家居待罪既而内出皇太后手书尊王为皇夫人为后纯仁复言陛下以长君临御柰何使命出房闱异 
日或为权臣矫托之地非人主自安计寻诏罢追尊起纯仁就职纯仁请出不已遂通判安州改知蕲州厯京西提点刑狱京西陕西转运副使 
召还拜兵部员外郎兼起居舍人同知谏院奏言王安石变祖宗法度掊克财利民心不寍书曰怨岂在明不见是图愿陛下图不见之怨神宗 
曰何为不见之怨对曰杜牧所谓天下之人不敢言而敢怒是也帝嘉纳之曰卿为朕条古今治乱可为监戒者乃作尚书解以进加直集贤院 
同修起居注帝切于求治多延见疏逖小臣咨访阙失纯仁言小人之言听之若可采行之必有累盖知小忘大贪近昧远愿加深察富弼在相 
位称疾家居纯仁言弼受三朝眷倚当自任天下之重而恤已深于恤物忧疾过于忧邦致主处身二者胥失弼与先臣素厚臣在谏省不敢私 
谒以致忠告愿示以此章使之自省又论吕诲不当罢御史中丞李师中不可守边及辥向任发运使行均输法于六路纯仁言臣尝亲奉德音 
欲修先王补助之政今乃效桑羊均输之法而使小人为之掊克生灵敛怨基祸安石以富国强兵之术启迪上心欲求近功忘其旧学刘琦钱 
顗等一言便蒙降黜在廷之臣方大半趋附陛下又从而驱之其将何所不至道远者理当驯致事大者不可速成人材不可急求积弊不可顿 
革倘欲事功急就必为憸佞所乘宜速还言者而退安石答中外之望不听遂求罢谏职改判国子监所上章疏语多激切帝悉不付外纯仁尽 
录申中书安石大怒乞加重贬帝曰彼无罪姑与一善地命知河中府徙成都路转运使以新法不便戒州县未得遽行安石怒纯仁沮格因谗 
