<!-- { "loadSidebar": true } -->
　　●钦定续通志卷八十　后妃传十

　　后妃传

　　元

　　○元

　　太祖光献翼圣皇后　　太宗昭慈皇后定宗钦淑皇后　　　　宪宗贞节皇后世宗昭睿顺圣皇后　　诺尔布皇后成宗母徽仁裕 
圣皇太后成宗贞慈静懿皇后　　布尔罕皇后武宗母昭献元圣皇太后武宗宣慈惠圣皇后　　苏喀实哩皇后 【伊奇哩氏唐古氏】  
　　　　　　　　仁宗庄懿慈圣皇后英宗庄静懿圣皇后　　泰定帝巴拜哈斯皇后 【鸿吉哩氏二妃】 　　明宗贞裕徽圣皇后班 
布尔实皇后　　　　文宗布达实哩皇后寍宗喀哩雅图默色皇后顺帝喇特纳实哩皇后　巴延呼图克皇后谔勒哲呼图克皇后

　　△太祖光献翼圣皇后

　　太祖光献翼圣皇后名布尔特格勒津鸿吉哩氏托音色辰女也托音色辰与子阿禅从太祖征伐有功封王爵有旨生女为后生男尚公 
主世世不绝世祖至元二年 【按元史祭祀志载至元三年十月始定尊谥庙号太祖本纪载追谥年月与志相符后妃表及诸后传则并作 
二年今姑仍其旧】 追谥光献至大二年加谥光献翼圣皇后 【按后妃表云至元二年追谥光献至大二年加谥翼圣原史统系之至大二 
年今改正】 升祔太祖庙其余后妃有四鄂尔多四十余人不记氏族其名悉见于表后皆仿此

　　△太宗昭慈皇后

　　太宗昭慈皇后名托里格呼勒尼玛察氏生定宗太宗崩后称制摄国者五年定宗立朝政多出于后至元二年崩追谥昭慈皇后升祔太 
宗庙

　　△定宗钦淑皇后

　　定宗钦淑皇后名乌拉海额实定宗崩后抱子实勒们垂帘听政者六月至元二年追谥钦淑皇后

　　△宪宗贞节皇后

　　宪宗贞节皇后名呼图克台鸿吉哩氏托音色辰孙孟克沁之女也早崩至元二年追谥贞节皇后升祔宪宗庙

　　△世祖昭睿顺圣皇后

　　世祖昭睿顺圣皇后名彻伯尔鸿吉哩氏济寍忠武王阿禅女也生裕宗中统初立为皇后至元十年授册宝上尊号贞懿昭圣顺天睿文 
光应皇后一日四集赛官奏割京城外近地牧马帝许之后谏曰向初定都时若以地牧马则可今军民分业已定夺之可乎帝默然命寝其事 
后尝于太府监支缯帛帝曰此军国所需非私家物后何可得支后自是率宫人亲执女工拘诸旧弓弦练之缉为绸以为衣其韧密比绫绮宣 
徽院羊臑皮置不用后取之合缝为地毯其勤俭有节类如此十三年平宋宋主朝于上都众皆欢甚唯后不乐帝问其故后跪奏曰妾闻自古 
无千岁之国毋使吾子孙及此则幸矣帝以宋府库故物聚置殿庭召后视之后徧视即去帝遣问后所欲取后曰宋人贮蓄以遗子孙子孙不 
能守而归我我何忍取一物耶时宋太后全氏至京不习北方风土后为奏令回江南帝不允后退益厚待之后性明敏达于事机国家初政左 
右匡正当时与有力焉十四年 【后妃表作十八年】 二月崩成宗立追谥昭贞顺圣皇后升祔世祖庙

　　△诺尔布皇后

　　诺尔布皇后鸿吉哩氏纳沁孙仙童女也至元二十年纳为皇后继守正宫时世祖春秋高颇预政相臣常不得见帝辄因后奏事焉有子 
一人名特默齐

　　△成宗母徽仁裕圣皇太后

　　成宗母徽仁裕圣皇太后名伯奇音济齐一名库库沁鸿吉哩氏生顺宗成宗先是世祖出猎道渴见女子缉驼茸于账房因从觅马湩女 
子曰马湩有之但父母诸兄皆不在我女子难以与汝世祖欲去女子又曰我独居此汝自来自去于理不宜我父母即归姑待之须臾果归出 
马湩饮世祖世祖既去叹曰得此等女为妇岂不美耶后与诸臣谋择太子妃有老臣尝知向者之言知其未许嫁言于世祖世祖大喜纳为太 
子妃后性孝谨善事中宫世祖称之为贤德媳妇侍昭睿顺圣皇后不离左右一日裕宗有病世祖往视见床上设织金卧褥世祖愠曰我尝以 
汝为贤何乃若此后跪答曰常时不曾敢用今为太子病因用之实时彻去世祖崩成宗至上都诸王毕会先是御史中丞崔彧得玉玺于穆呼 
哩国王曾孙世德家其文曰受命于天既寿永昌上之于后至是后手授成宗即皇帝位尊后为皇太后命设官属置徽政院后院官有受献浙 
西田七百顷籍于位下太后曰我寡居妇人衣食自有余况江南率土皆国家所有我曷敢私之命中书省尽易院官之受献者后之弟欲因后 
求官后曰若欲求官耶汝自为之勿以累我也其后弟果被黜人皆服后之先见大德四年二月崩祔葬先陵谥曰裕圣皇后升祔裕宗庙至大 
三年十月又追尊谥曰徽仁裕圣皇后 【按徽仁裕圣身为皇太后昭献元圣身为太皇太后非身后追尊者可比原史与睿宗显宗二后别 
为一卷今稽其世次列之后妃传中从宋史杜太后之例也】

　　△成宗贞慈静懿皇后

　　成宗贞慈静懿皇后名实哩达喇鸿吉哩氏额埒春之女大德三年十月立为后 【按成宗大德三年十月授册宝此巴约特氏事也至 
鸿吉哩氏后妃表祗称元妃武宗时追谥册文亦称元妃且云椒掖正名莫际龙飞之会则是未尝立为后也后字当是元妃字之误】 生皇子 
德寿早薨武宗至大三年 【后妃表作至大元年】 追尊谥贞慈静懿皇后升祔成宗殿室

　　△布尔罕皇后

　　布尔罕皇后巴约特氏驸马图埒实之女元贞初立为皇后大德三年十月授册宝时帝多疾后居中用事信任相臣哈喇哈斯大德之政 
人称平允皆后处决后营谋贬顺宗妃塔济与其子仁宗出居怀州十一年帝崩时武宗在北边恐其归必报前怨乃取安西王阿南达实哩来 
京师谋立之仁宗自怀州入迎武宗于北边乃诛安西王并废后出居东安州寻杀之

　　△武宗母昭献元圣皇太后

　　武宗母昭献元圣皇太后名塔济鸿吉哩氏阿禅孙呼图克特穆尔之女裕宗居燕邸及潮河顺宗俱在侍稍长世祖赐女实古氏后乃纳 
后为妃生武宗及仁宗大德九年成宗不豫布尔罕皇后秉政遣仁宗母子出居怀州十年十二月后至怀州十一年十月成宗崩时武宗总兵 
北边左丞相达尔罕哈喇哈斯阴遣使报仁宗与后奔还京师即遣使迎武宗还以五月即位先是太后惑于阴阳家言遣近臣托尔谕旨武宗 
曰汝兄弟二人皆我所出岂有亲疏术家所言运祚修短不容不思也武宗闻之默然进喀喇托克托而言曰我捍北边十年又胤次居长太后 
以星命为言茫昧难信使我设施合于天心民望虽一日之短亦足垂名万世何可以阴阳家言而乖祖宗之法哉托克托以闻太后愕然曰吾 
为太子远虑所以深爱太子也既如是言当速来耳武宗既立即日尊太后为皇太后立仁宗为皇太子三宫协和十一月帝朝太后于隆福宫 
上皇太后玉册玉宝至大元年三月帝为太后建兴圣宫二年四月立兴圣宫江淮财赋总管府以司太后钱粮三年二月以上皇太后尊号告 
祀南郊十月帝率皇太子诸王羣臣朝兴圣宫上皇太后尊号册宝曰仪天兴圣慈仁昭懿寿元皇太后诏赦天下四年仁宗即位延佑二年三 
月帝率诸王百官奉玉册玉宝加上皇太后尊号曰仪天兴圣慈仁昭懿寿元全德 【后妃表作合德】 泰寍福庆皇太后七年英宗即位十 
二月奉玉册玉宝加上尊号曰仪天兴圣慈仁昭懿寿元全德泰寍福庆徽文崇佑太皇太后丙辰太后御大明殿受朝贺戊辰告太庙太后见 
明宗少时有英气而英宗稍柔懦诸羣小以立明宗必不利于己遂拥立英宗及既即位太后来贺英宗即毅然见于色后退而悔曰我不拟养 
此儿耶遂饮恨成疾至治二年九月崩三月升祔顺宗庙 【按英宗纪后崩及祔庙年月不同原传并系之三年今改正】 后性聪慧厯佐三 
朝教宫中侍女皆执治女工亲操井臼然不事检饬自正位东朝浊乱朝政无所不至及英宗立羣幸伏诛后势焰顿息焉

　　△武宗宣慈惠圣皇后

　　武宗宣慈惠圣皇后名珍格鸿吉哩氏托里子班巴尔之女至大三年四月册为皇后泰定四年十一月崩谥曰宣慈惠圣皇后升祔武宗 
庙

　　△苏喀实哩皇后 【伊奇哩氏x唐古氏】

　　苏喀实哩皇后阿禅哈尔吉之女珍格皇后之从妹也伊奇哩氏钮抡公主之女实生明宗天厯二年追谥仁献章圣皇后 【按顺帝纪 
至正六年改明宗母徽号曰庄献嗣圣皇后本传失载附识于此】 唐古氏生文宗天厯二年追谥文献昭圣皇后

　　△仁宗庄懿慈圣皇后

　　仁宗庄懿慈圣皇后名阿南达实哩鸿吉哩氏生英宗皇庆二年三月册为皇后上册宝遣官祭告天地于南郊及太庙英宗即位上尊号 
曰皇太后至治二年崩 【按后妃表云延佑七年上尊谥与本传先后异时】 谥庄懿慈圣皇后升祔仁宗庙

　　△英宗庄静懿圣皇后

　　英宗庄静懿圣皇后名苏喀巴拉圣伊奇哩氏昌国公主伊勒噶雅女也至治元年册为皇后泰定四年六月崩谥曰庄静懿圣皇后

　　△泰定帝巴拜哈斯皇后 【鸿吉哩氏二妃】

　　泰定帝巴拜哈斯皇后鸿吉哩氏阿禅孙鄂兰彻尔之女 【后妃表作兖王罕女】 泰定元年册为皇后妃二人一曰巴罕一曰苏喀达 
喇皆鸿吉哩氏兖王迈珠罕之女也文宗天厯初俱安置东安州

　　△明宗贞裕徽圣皇后

　　明宗贞裕徽圣皇后名玛勒岱生顺帝而崩至元二年 【按顺帝纪至元二年追尊生母为贞裕徽圣皇后原传作文宗误今改正】 追 
谥为贞裕徽圣皇后

　　△班布尔实皇后

　　班布尔实皇后寿寍公主女也 【按后系鼐玛锦氏见元史类编】 侍明宗潜邸生寍宗天厯二年立寍徽寺掌皇后宫事至顺元年四 
月崩

　　△文宗布达实哩皇后

　　文宗布达实哩皇后鸿咭哩氏父驸马鲁王多阿克巴拉母鲁国公主僧格嘉勒帝居建业后亦在行及即位立为皇后天厯二年授册宝 
至顺元年四月与宦者拜珠谋杀明宗后班布尔实三年八月帝崩后道扬末命申帝初志立明宗次子伊埒哲伯是为寍宗十一月奉玉册玉 
宝尊为皇太后寍宗崩大臣请立太子雅克特古斯后曰天位至重吾子尚幼明宗长子托欢特穆尔在广西理当立之于是迎至京师即位是 
为顺帝元统元年 【顺帝纪作至元元年】 尊为太皇太后仍称制临朝六年诏去尊号安置东安州寻崩

　　△宁宗塔哩雅图默色皇后

　　宁宗塔哩雅图默色皇后鸿吉哩氏至顺三年立为皇后至正二十八年崩升祔寍宗庙

　　△顺帝喇特纳实哩皇后

　　顺帝喇特纳实哩皇后钦察氏 【顺帝纪作巴约特氏】 太师太平王雅克特穆尔之女至顺四年 【按至顺只有三年次年即元统 
元年也但顺帝于是年六月即位十月改元而立后则在八月故仍称至顺年号】 立为后元统二年授册宝三年后兄御史大夫腾吉斯以谋 
逆诛弟塔喇海走匿后宫后以衣蔽之因迁后出宫丞相巴延鸩后于开平民舍

　　△巴延呼图克皇后

　　巴延呼图克皇后鸿吉哩氏宣慈惠圣皇后珍格侄毓德王博啰特穆尔之女也至元三年立为皇后生皇子珍戬二岁而夭后性节俭不 
妒忌动以礼法自持第二皇后奇氏 【按本传作第三皇后据奇氏后传改】 素有宠居兴圣西宫帝希幸东内后无几微怨望意从帝巡上 
