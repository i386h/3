<!-- { "loadSidebar": true } -->
毕新君之二年当祫明年当禘羣庙僖公宣公八年皆有禘则后禘距前禘五年以此定之则新君之二年祫三年禘己后五年再殷祭则六年 
当祫八年当禘昭公十一年齐归薨十三年丧毕当祫为平邱之会冬公如晋至十四年祫十五年禘传曰有事于武宫是也至十八年祫二十 
年禘二十三年祫二十五年禘昭公二十五年有事于襄公是也则禘后三年而祫又二年而禘合于礼经议遂定睿宗丧毕祫于太庙自后三 
年一祫五年一禘至开元二十七年经五禘七祫是岁绦奏四月己禘孟冬又祫祭数而黩请以今年夏禘为大祭之源是后二年而冬祫又三 
年而夏禘五年再殷周而复始制从之 【按史璨之议依郑康成禘祫志为说禘后三年而祫又二年而禘如此则五年之中止有一祫一禘 
尔至开元时不用璨议三年一祫五年一禘各自计年不相通数故二十七年而有五禘七祫也六年睿宗丧毕始祫七年始禘推至二十七年 
应有五禘八祫是岁夏禘己过而冬祫未行故止有七祫也自此以后又明韦绦之议禘后二年而祫又三年而禘五年再祭与史璨议同然璨 
则前三而后二绦则前二而后三此为异矣新书备记其事而径省其辞于沿革之故全不分明今颇为是正而疏通之】 绦终太子少师

　　 韦抗

　　抗者安石从父兄子弱冠举明经累官吏部郎中景云初为永昌令不事威刑而治前令无及者迁右御史台中丞邑民诣阙留不听乃立 
碑着其惠开元三年自太子左庶子为益州长史授黄门侍郎河曲胡康待宾叛诏持节慰抚抗于武畧非所长称疾逗留不及贼而返俄代王 
晙为御史大夫兼按察京畿授安州都督累迁刑部尚书分掌吏部选卒抗清俭不治产及终无以葬元宗闻之特给槥车赠太子少傅谥曰贞

　　△郭元振

　　郭震字符振魏州贵乡人以字显长七尺美须髯少有大志年十六与薛稷赵彦昭同为太学生家尝送资钱四十万会有缞服者叩门自 
言五世未葬愿假以治丧元振举与之不问名氏稷等叹骇十八举进士为通泉尉任侠使气拨去小节尝盗铸及掠卖部中口千余以饷遗宾 
客百姓厌苦武后知所为召欲诘责既与语奇之索所为文章上宝剑篇后览嘉叹即授右武卫铠曹参军进奉宸监丞会吐蕃乞和其大将论 
钦陵请罢四镇兵披十姓之地乃以元振充使因觇虏情还上疏曰臣闻利或生害害亦生利国家所患唯吐蕃与默啜耳今皆和附是将大利 
于中国也然图之不审害且随之钦陵欲裂十姓地解四镇兵此动静之机不可轻也今若直遏其意恐边患之起必甚于前宜为计以缓之藉 
事以诱之使彼和望勿绝则恶意亦不得顿生且患在外者十姓四镇是也患在内者甘凉瓜肃是也关陇屯戍向三十年力用困竭脱甘凉有 
一日警岂堪广调发耶善为国者先料内以敌外不食外以害内然后夷夏晏安升平可保钦陵以四镇近己畏我侵掠此吐蕃之要然青海吐 
浑密迩兰鄯易为我患斯亦国家之要今宜报钦陵曰四镇本扼诸蕃走集以分其力使不得并兵东侵今委之则蕃力益强易以扰动必实无 
东侵意当以吐浑诸部及青海故地归于我即俟斤部落亦还吐蕃如此则足杜钦陵之口而和议未绝也且西边诸国欵附岁久论其情义岂 
可与吐蕃同日语今未知利害未审情实而遽分裂之亦恐伤诸国意非制御之畏算也后从之又言吐蕃倦徭戍久矣咸愿解和以钦陵欲裂 
四镇专制其国故未归欵陛下诚能岁发和亲使而钦陵常不从则其下必怨斯亦离闲之渐也后然其计后数年吐蕃君臣相猜携卒诛钦陵 
而其弟赞婆等来降因诏元振与河源军大使夫蒙令乡率骑往迎授主客郎中久之突厥吐蕃联兵寇凉州拜元振凉州都督即遣之初州境 
轮广纔四百里虏来必傅城下元振始于南硖口置和戎城北碛置白亭军制束要路遂拓境千五百里自是州无虏忧又遣甘州刺史李汉通 
阙屯田尽水陆之利旧凉州粟斛售数千至是岁数登至匹缣易数十斛积军粮支数十年牛羊被野治凉五岁善抚御夷夏畏慕令行禁止道 
不举遗河西诸郡置生祠碣碑颂德神龙中迁左骁卫将军安西大都护西突厥酋乌质勒部落盛强欵塞愿和元振即其牙帐与计事会大雨 
雪元振立不动乌质勒己老数拜伏不胜寒会罢即死其子娑葛以元振计杀其父谋勒兵袭击副使解琬知之劝元振夜遁元振不听坚卧帐 
中为不疑者明日素服往吊道逢娑葛兵虏不意元振来遂不敢逼扬言迎卫进至其帐修吊赠礼哭甚哀为留数十日助丧事娑葛感义更遣 
使献马五千驼二百牛羊十余万制诏元振为金山道行军大总管乌质勒之将阙啜忠节与娑葛交怨屡相侵而阙啜兵弱不支元振奏请追 
阙啜人宿卫徙部落置瓜沙闲诏许之阙啜遂行至播仙城遇经略使周以悌以悌说之曰国家厚秩待君以部落有兵故也今独行入朝一羁 
旅胡人耳何以自全乃教以重宝赂宰相无入朝请发安西兵导吐蕃以击娑葛求阿史那献为可汗以招十姓请郭虔瓘使拔汗那搜其铠马 
以助军既得复雠部落更存阙啜然之即勒兵击于阗坎城下之因所获遣人闲道赍黄金分遗宗楚客纪处讷使就其谋元振知之上疏曰往 
岁吐蕃犯边正以求十姓四镇之地不获故耳比以国多内难人畜疲疠恐中国乘其敝故屈志请和非实忘十姓四镇也国力殷足势且必争 
今忠节不论国家大计且欲为吐蕃乡导四镇危机恐从此启吐蕃得志忠节亦当在贼掌股彼岂得复事唐也往吐蕃于国无恩力犹欲争十 
姓四镇今若效力树恩则请分于阗疏勒不知以何理抑之且其国诸蛮及婆罗门方自嫌阻藉令求我助讨亦不知以何辞拒之是以古之贤 
人不愿夷狄忘惠非不欲其力惧后求无厌益生中国事也臣愚以为用吐蕃之力不见其便又请阿史那献者其非以可汗子孙能招绥十姓 
乎但献父元庆叔朴罗兄俀子并斛瑟罗及怀道等俱可汗子孙也往者徧曾立之欲以招抚十姓皆不能致寻自破灭何则此属非有过人之 
才思威不足以动众况献又疏远于其父兄乎若兵力足取十姓不必要须可汗子孙也又请以郭虔瓘搜兵税马于拔汗那往虔瓘己尝与忠 
节擅入其国臣时在疏勒不闻得一甲一马而拔汗那挟忿侵扰南导吐蕃将俀子以扰四镇且虔瓘往至拔汗那国四面无助若履虗邑犹引 
俀子为蔽况今北有娑葛知虔瓘之西必引以相援拔汗那倚坚城而抗于内突厥邀伺于外虔瓘等岂能复如往年得安易之幸哉疏奏不省 
楚客等因建遣摄御史中丞冯嘉宾持节安抚阙啜以御史吕守素处置四镇以牛师奖为安西副都护代元振领甘凉兵召吐蕃并力击娑葛 
娑葛之使娑腊知楚客谋驰报之娑葛怒即发兵出安西拨换焉耆疏勒各五千骑于是阙啜在计舒何与嘉宾会娑葛兵奄至禽阙啜杀嘉宾 
又杀吕守素于僻城牛师奖于火烧城遂陷安西四镇路绝元振屯疏勒水上未敢动楚客复表周以悌代元振且以阿史那献为十姓可汗置 
军焉耆以取娑葛娑葛上表请斩楚客且遗元振书自言无仇于唐而楚客等受阙啜金欲加兵击灭我岂得坐而待死元振奏之楚客大怒诬 
元振有异图召将罪之元振使子鸿闲道具奏其状乞留定西土不敢归京师以悌乃得罪流白州复以元振代之而赦娑葛睿宗立召为太仆 
卿将行安西酋长有剺面哭送者旌节下玉门关去凉州犹八百里城中争具壸浆欢迎都督嗟叹以闻景云二年进同中书门下三品迁吏部 
尚书封馆陶县男先天元年为朔方军大总管筑丰安定远城兵得保顿明年以兵部尚书复同中书门下三品玄宗诛太平公主也睿宗御承 
天门诸宰相走伏外省独元振总兵扈帝事定宿中书者十四昔乃休进封代国公实封四百户赐一子官物干段俄又兼御史大夫复为朔方 
大总管以备突厥未行会玄宗讲武骊山帝怒军容不整引坐纛下将斩之刘幽求张说跪马前谏曰元振有大功虽得罪当宥乃赦死流新州 
开元元年帝思旧功起为饶州司马怏怏不得志道病卒年五十八十年赠太子少保元振虽少雄迈及贵居处俭约手不置书人莫见其喜愠 
朝还对亲欣欣退就室俨如也距国初仕至宰相而亲具者唯元振云

　　钦定续通志卷二百二十八

　　●钦定续通志卷二百二十九　列传二十九

　　列传

　　唐 【二十九】

　　○唐二十九

　　姚崇【奕　合　勖】宋璟

　　姚崇
　　宋璟

　　△姚崇

　　姚崇字符之陕州硖石人父善懿 【新书名懿字善懿世系表云字善意】 贞观中为巂州都督崇少倜傥尚气节长乃好学仕为孝敬 
挽郎举下笔成章授濮州司仓参军五迁夏官郎中契丹扰河北兵檄填委崇奏决若流武后贤之即拜侍郎后尝语左右往周兴来俊臣等数 
治诏狱朝臣相逮引一切承反朕意其枉更畀近臣临问皆得其手牒不冤朕无所疑即可其奏自俊臣等诛遂无反者然则向论死得无冤邪 
崇曰自垂拱后被告者类自诬当是时以告言为功故天下号曰罗织甚于汉之钩党虽陛下使近臣覆讯彼尚不自保敢一摇手以悖酷吏意 
哉且被问不承则重罹其惨如张虔勖李安静等皆是也今赖天之灵发寤陛下凶竖歼夷朝廷乂安今日己后臣以一门百口保内外官无复 
反者乞陛下得告牒置弗推若后反逆有实臣请坐知而不告之罪后悦曰前宰相务顺可陷我为淫刑主闻公之言乃得朕心赐银千两圣历 
元年 【新书本传作三年误】 进同凤阁鸾台平章事迁凤阁侍郎长安四年以母老请纳政诏拜相王府长史归侍疾 【宰相表四年六 
月罢为相王府长史旧书亦同新书本传兼相王府长史在归养之前未知其审】 月余复兼夏官尚书同凤阁鸾台三品崇建言臣事相王而 
夏官本兵臣非惜死恐不益王乃诏改春官张易之私有请于崇崇不纳易之谮于后降司仆卿犹同凤阁鸾台三品出为灵武道大总管张柬 
之等谋诛二张崇适自屯所还遂参计议以功封梁县侯实封二百户后迁上阳官中宗率百官起居王公更相庆崇独流涕柬之等曰今岂涕 
泣时邪恐公祸由此始崇曰比与讨逆不足以语功然事天后久违旧主而泣亦人臣终节也由此获罪甘心焉俄为亳州刺史历宋常越许四 
州睿宗立拜兵部尚书同中书门下三品进中书令玄宗在东宫太平公主干政宋王成器等分典闲厩禁兵崇与宋璟建请主就东都出诸王 
为剌史以一人心帝以谓主主恐太子惧上疏以崇等惎闲王室请加罪贬为申州刺史移徐潞二州迁扬州长史政条简肃人为纪德于碑徙 
同州刺史先天二年玄宗讲武新丰故事天子行幸牧守在三百里者得诣行在时帝亦密召崇见之甚欢因咨天下事衮衮不知倦帝曰卿宜 
遂相朕崇知帝大度锐于求治乃先设事以坚帝意即阳不谢帝怪之崇因跪奏臣愿以十事闻陛下度不可行臣敢辞帝曰试为朕言之崇曰 
垂拱以来以峻法绳下臣愿政先仁恕可乎朝廷覆师青海未有牵复之悔臣愿不幸边功可乎比来壬佞冒触宪网皆得以宠自解臣愿法行 
自近可乎后氏临朝喉舌之任出阉人之口臣愿宦竖不与政可乎戚里贡献以自媚于上公卿方镇寖亦为之臣愿租赋外一绝之可乎外戚 
