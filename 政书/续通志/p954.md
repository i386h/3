<!-- { "loadSidebar": true } -->
知事势推移遂竟罢废而款敌无功者白麻扬廷矣或者将议臣前日有所附会此臣重不敢进者三又臣昨弹内侍女冠不行退惟圣主高明 
必不容其干政然未几首相去位臣亦出台传闻其人谓臣受庙堂风旨故决意匄外今臣言迄不行苟贪君命窃恐或者讥臣向何所闻而去 
今何所见而来此臣重不敢进者四四年诏趣赴阙辞迁户部侍郎再辞不允五年改礼部侍郎辞诏不允令所在州军护送至阙嵩之遣人谓 
韶曰毋言济邸宫媪国本韶不答上疏曰臣生长淳熙初犹及见度江盛时民生富乐吏治修举事变少异政归私门绍定之末元气索矣端平 
更化陛下初意岂不甚美国事日坏其人或罢或死莫有为陛下任其责者考论至是天下事非陛下所当自任而力为乎左氏载史墨言鲁公 
世从其失季氏世修其勤葢言所由来者渐矣陛下临御日久宜深思熟念威福自己谁得盗之舍此不为悠悠玩愒乃几于左氏所谓世从其 
失者葢以世卿风嵩之也疏出嵩之不悦曰治春秋人下语毒当是时杜范亦在列二人廉直中外称为李杜迁吏部侍郎兼中书舍人三辞不 
许淳佑元年疏言济王国本宫媪三上疏乞归以宝章阁直学士知泉州辞乞畀祠不许既归三辞仍旧职提举鸿庆宫淳佑二年被召再辞诏 
本州岛通判劝勉赴阙迁礼部侍郎三辞迁权礼部尚书复三辞不许入见疏曰陛下所谋者嫔妃近习所言者贵戚近亲按政和令诸国戚命妇 
若女冠尼不因大礼等辄求入内者许台谏觉察弹奏乞申严禁廷之籍以绝天下之谤世臣贵戚牵连并进何示人以不广也借曰以才选他 
时万一有非才者援是以求进将何以抑之耶又曰闻之道路德音每下昆虫草木咸被润泽恩独不及于一枯胔威断出自公卿大夫莫敢后 
先令独不行于一老媪小大之臣积劳受爵皆得以延于世而国储君副社稷所赖以灵长独不早计而预定又疏乞还不许兼侍读三辞不许 
又三疏乞归时游似以人望用然有牵制之者韶奏云始而授之如不得己既乃疑之反使不得有所为是岂专任责成之体擢翰林学士兼知 
制诰兼侍读不拜诏不许又三辞不许嵩之服除有乡用之意殿中侍御史章琰正言李昴英监察御史黄师雍论列嵩之甚峻诏落职予祠韶 
同从官抗疏引春秋桓公五年书蔡人卫人陈人从王伐郑言陛下不能正奸臣之罪其过不专在上葢大臣百执事不能辅天子以讨有罪皆 
春秋所不赦乞断以春秋之义亟赐裁处诏嵩之勒令致仕既而嵩之进观文殿大学士韶上疏争之甚力未几琰昴英他有所论列并罢言职 
韶复上疏留之七年韶上十疏匄去以端明殿学士提举玉隆宫时直学士院应■〈亻繇〉中书舍人赵汝腾拜疏留韶内祠未报韶陛辞疏 
甚剀切谓中书之手可束台谏之口可钤朝廷之事所当力为不可枚举皆莫有任其责者甚非所以示四方一体统改提举万寿观兼侍读即 
出国门力辞道次三衢趣韶受命再辞仍奉祠玉隆八年被召辞不许再辞仍旧职奉祠万寿兼侍读令守臣以礼趣行又辞不许九年仍奉祠 
玉隆十一年祠满再任卒年七十五韶忠厚纯实平粹简澹不溺于声色货利默坐一室门无杂宾云

　　△王迈

　　王迈字贯之兴化军仙游人嘉定十年进士为潭州观察推官调浙西安抚司干官考廷试详定官王元春欲私所亲寘高第迈显擿其谬 
元春怒嗾谏官李知孝诬迈在殿庐语声高免官调南外睦宗院教授真德秀方守福州迈竭忠以裨郡政赴都堂审察丞相郑清之曰学官掌 
故不足浼吾贯之俄召试学士院策以楮币迈援据古今考究本末谓国贫楮多弊始于兵干淳初行楮币止二千万时南北方休息也开禧兵 
兴增至一亿四千万矣绍定有事山东增至二亿九千万矣议者徒患楮穷而弗惩兵祸姑以今之尺籍校之嘉定增至二十八万八千有奇用 
寡谋之人试直突之说能发而不能收能取而不能守今无他策核军实窒边衅捄楮币第一义也又言修内司营缮广内帑宣索多厚施缁黄 
滥予嫔御若此未尝裁撙徒闻有括田榷盐之议者向使二事可行故相行之久矣更化伊始奈何取前所不屑行者而行之乎真德秀病危闻 
迈所对善之帝再相乔行简或传史嵩之复用迈上封事曰天下之相不与天下共谋之是必冥冥之中有为之地者且旧相奸憸刻薄天下所 
知复用则君子空于一网矣又言吴知古陈洵益挠政轮对言君不可欺天大臣不可欺君厚权臣而薄同气为欺天之着迈由疏远见帝空臆 
无隐帝为改容言者劾迈论边事过实魏了翁侍经筵为帝言惜其去改通判漳州禋祀雷雨迈应诏言天与寍考之怒久矣曲蘖致疾妖冶伐 
性初秋踰旬旷不视事道路忧疑此天与寍考之所以怒也隐刺覆绝攸熺尊宠纲沦法斁上行下效京率外兵狂悖迭起此天与寍考之所以 
怒也陛下不是之思方用汉灾异免三公故事环顾在廷莫知所付遥相崔与之臣恐与之不至政柄他有所属此世道否泰君子小人进退之 
机也于是台官李大同言迈交结德秀了翁及洪咨夔以收虚誉削一秩免蒋岘劾迈前疏妄论伦纪请坐以非所宜言之罪削二秩久之复通 
判赣州改福州建康府信州皆不行淳佑改元通判吉州右正言江万里袖疏榻前曰迈之才可惜不即召将有老不及之叹帝以为然有尼之 
者遂止知邵武军在郡诏以亢旱求言迈驿奏七事而以彻龙翔宫立济王后为先时郑清之再相以左司郎官召力辞以直秘阁提点广东刑 
狱亦辞改侍右郎官谏官焦炳炎论罢子祠卒赠司农少卿迈以学问词章发身尤练世务易祓戒潭人曰此君不可犯夺势家冒占田数百亩 
以还民李宗勉尝论迈然迈评近世宰辅至宗勉必曰贤相徐清叟与迈有违言迈晚应诏谓清叟有人望可用世服其公云

　　△史弥巩

　　史弥巩字南叔弥远从弟也好学强记绍熙四年入太学升上舍时弥远柄国寄理不获试淹抑十载嘉定十年始登进士第时李■〈直 
上土下〉开鄂阃知弥巩持论不阿辟谘幕府事寿昌戍卒失律欲尽诛其乱者乃请诛倡者一人军心感服改知溧水县首严庠序之教端平 
初入监都进奏院转对有君子小人才不才之奏护蜀保江之奏嘉熙元年都城火弥巩应诏上书谓修省之未至者有五又曰天伦之变世孰 
无之陛下友爱之心亦每发见洪咨夔所以蒙陛下殊知者谓霅川之变非济邸之本心济邸之死非陛下之本心其言深有以契圣心耳矧以 
先帝之子陛下之兄乃使不能安其体魄于地下岂不干和气召灾异乎出提点江东刑狱岁大旱饶信南康三郡大祲谓赈荒在得人俾厘户 
为五甲乙以等第赈粜丙为自给丁籴而戊济全活者口一百一十四万有奇徽之休寍有淮民三十余辈操戈刼人财逮捕法曹以不伤人论 
罪弥巩曰持兵为盗贷之是滋盗也推情重者僇数人一道以寍饶州兵籍溢数供亿不继请汰冗兵令下营门大噪乃呼诸校谓曰汰不当许 
自陈敢哗者斩咸叩头请罪诸营帖然廪给亦大省召为司封郎中以兄子嵩之入相引嫌匄祠遂以直华文阁知婺州时年巳七十匄祠提举 
崇禧观里居绝口不道时事卒年八十真德秀尝曰史南叔不登宗衮之门者三十年未仕则为其寄理己仕则为其排摈皭然不污有如此五 
子长肎之终刑部郎官能之有之冑之俱进士肎之子蒙卿咸淳元年进士调江阴军教授蚤受业色川阳恪为学淹博著书立言一以朱熹为 
法

　　△陈埙

　　陈埙字和仲庆元府鄞人大父叔平与同郡楼钥友善死钥哭之埙纔四岁出揖如成人钥指盘中银杏使属对埙应声曰金桃问何所据 
对以杜诗鹦鹉啄金桃钥竦然曰亡友不死矣长受周官于刘着顷刻数千百言辄就试江东转运司第一试礼部复为第一嘉定十年登进士 
第调黄州教授丧父毁瘠考古礼定时祭仪制祭器行之忽叹曰俗学不足学乃师事杨简攻苦食淡昼夜不怠免丧史弥远当国谓之曰省元 
魁数千人状元魁百人而恩数踰等盍令省元初授堂除教授当自君始埙谢曰庙堂之议甚盛举自埙始得无嫌乎径部注处州教授以去士 
论高之理宗即位诏求言埙上封事曰今日之弊莫大于人心之不合纪纲之不振风俗之不淳国敝人偷而不可救愿陛下养之以正励之以 
实莅之以明断之以武而埙直声始着于天下与郡守高似孙不合去归奉其母召为太学录踰年始至转对言天道无亲民心难保日月逾迈 
事会莫留始之锐久则怠始之明久则昏垂拱仰成盛心也不可因以负有为之志遵养时晦至德也不可因以失乘时之机帝嘉纳之迁太学 
博士主宗正寺簿都城火埙步往玉牒所尽藏玉牒于石室诏迁官不受应诏言应上天非常之怒者当有非常之举动历陈致灾之由迁太常 
博士独为袁燮议谥余皆阁笔因叹曰幽厉虽百世不改谥有美恶岂谀墓比哉会朱端常子乞谥埙曰端常居台谏则逐善类为藩牧则务刻 
剥宜得恶谥以戒后来乃谥曰荣愿议出宰相而下皆肃然改容考功郎陈耆复议合宦者陈洵益欲改埙终不答李全在楚州有异志埙以书 
告弥远痛加警悔以同羣心蚤正典刑以肃权纲大明黜陟以饬政体不纳未几贾贵妃入内埙又言乞去君侧之蛊媚以正主德从天下之公 
论以新庶政弥远召埙问之曰吾甥殆好名邪埙曰好名孟子所不取也夫求士于三代之上惟恐其好名求士于三代之下惟恐其不好名耳 
力匄去添差通判嘉兴府弥远卒召为枢密院编修官入对首言天下之安危在宰相南渡以来屡失机会秦桧死所任不过万俟卨沈该耳侂 
冑死所任史弥远耳此今日所当谨也次言内廷当严宦官之禁外廷当严台谏之选于是洵益阴中之监察御史王定劾埙出知常州改衢州 
寇卜日发漈坑遵江山县而东埙获谍者即遣人致牛酒谕之曰汝不为良民而为刼盗不事耒耜而弄甲兵今享汝牛酒冀汝改业石则杀无 
赦于是自首者日以百数献器械者重酬之遂以溃散改提点都大坑冶徙福建转运判官侍御史蒋岘常与论中庸不合又劾之主管崇道观 
踰年迁浙西提点刑狱岁旱盗起捕斩之盗惧徙去安吉州俞垓与丞相李宗勉连婣恃势黩货埙亲按临之弓手戴福以获潘丙功为副尉宗 
勉倚之为心腹盗横贪害埙至福闻风而去贻书宗勉曰埙治福所以报丞相也传闲实走丞相贤辅弼不宜有此宗勉答书曰福罪恶贯盈非 
君不能治宗勉虽不才不敢庇奸凶惟君留意及获福豫章众皆欲杀之埙曰若是则刑滥矣乃加墨徇于市囚之圜土以吏部侍郎召及为国 
子司业诸生咸相庆以为得师未几兼玉牒检讨国史编修实录修撰乃辞兼史馆历陈境土之蹙民生之艰国计之匮又言明用舍以振纪纲 
躬节俭以汰冘滥屏奸妄以励将士抑贵近以宽粜籴结乡社以防窃发黜增刱以培根本乞补外不许又辞免和籴转官赏亦不许知温州未 
上以言罢埙家居时自娱于泉石四方学者踵至轻财急义明白洞达一言之出终身可复忽卧疾戒其子抽架上书占之得吕祖谦文集其墓 
志曰祖谦生于丁巳岁没于辛丑岁埙曰异哉我生于庆元丁巳今岁在辛丑于是一甲矣吾死矣夫子蒙年十八上书万言论国事吴子良奇 
之妻以女为太府寺主簿入对极言贾似道为相时国政阙失为淮东总领似道诬以贪污贬建昌军簿录其家惟青毡耳德佑初礼部侍郎李 
