<!-- { "loadSidebar": true } -->
涿州与契丹战生擒五百余人翌日上过其所见积尸及所遗器仗嘉叹之师旋擢为内殿直都虞候帝对枢密言潜从行有劳赏薄三迁至日 
骑天武左右厢都指挥使领云州防御使雍熙二年命大将曹彬北征以潜为幽州道行营前军马步军都指挥使师败于拒马河责授右领军 
卫大将军自检校司徒降为右仆射仍削功臣爵邑明年起为内外马步都军头领潘州防御使自端拱初至至道中数被迁转出为延州路都 
部署改镇州真宗即位领忠武军节度召还咸平二年复出为镇定高阳关三路行营都部署契丹大入缘边城堡悉飞书告急潜麾下步骑凡 
八万余咸自置铁挝铁锤争欲奋击潜畏懦无方略闭门自守将校请战者则丑言骂之无何契丹破狼山砦悉锐攻威虏略寍边军及祁赵游 
骑出邢洺镇定路不通者踰月朝廷屡间道遣使督其出师会诸路兵合击范廷召桑赞秦翰亦屡促之皆不听廷召等怒因诟潜曰公恇怯乃 
不如一妪尔潜不能答都钤辖张昭允又屡劝潜潜笑曰敌势如此吾与之角适挫吾锐气耳然不得已分骑八千步二千付廷召等于高阳关 
逆击之仍许出兵为援洎廷召等与契丹血战而潜不至康保裔遂战死及车驾将亲征又命石保吉上官正自大名领前军赴镇定与潜会潜 
卒逗遛不发致敌骑犯德棣渡河凑淄齐劫人民焚庐舍帝驻大名而边捷未至且诸将屡请益兵潜不之与有战胜者潜又抑而不闻帝繇是 
大怒乃遣高琼单骑即军中代之令潜诣行在至则下御史府命钱若水同劾按一夕狱具百官议法当斩从驾羣臣多上封请诛之帝贷其死 
诏削夺潜在身官爵并其家属长流房州潜子内殿崇班从范亦削籍随父流所仍籍没其赀产五年会赦徙汝州景德初起为本州岛团练副使 
改左千牛卫上将军分司西京大中祥符四年车驾西巡至洛因命从驾还京迁左监门大将军还其宅久之判左金吾街仗天禧元年卒 【 
按宋史此上有王继忠传考继忠官定州路副都部署战陷契丹赐名耶律显忠又改名忠信厯封王爵其后继忠附表力请召还中朝真宗以 
誓书约各无所求赐诏谕意史称南北息兵继忠与有力焉与甘心委质二姓者有别且辽史已为立传其与契丹战事亦附见王超传中此从 
删】

　　张昭允

　　 张昭允

　　张昭允字仲孚卫州人以父秉荫试大理评事潘美妻以女奏换右班殿直以久次迁通事舍人端拱初契丹内侵命为雄州监军敌骑乘 
秋掠境上昭允与知州田仁朗选锐卒袭其帐败走之进西上合门副使提总左右藏金银钱帛昭允以诸州绢常度外长数尺请裂取付工官 
备他用岁获羡余既而士卒受冬服度之不及程出怨言昭允坐免官俄起为崇仪副使累迁西上合门使河西马步军钤辖屯石州会讨李继 
迁王超出夏绥州路领后阵超深入数百里踰白池道阻粮绝昭允以所部援之戎人大败真宗即位以昭允章怀皇后姊婿颇被亲信咸平二 
年命为镇定高阳关行营马步都钤辖时傅潜为都部署畏愞城守昭允屡劝其出兵潜按兵不动潜既得罪昭允亦削夺官爵长流道州景德 
二年起为楚州团练副使改右神武将军大中祥符元年卒昭允喜笔札习射晓音律子正中居中 【按宋史此下有戴兴传无事迹足录今 
从删】

　　△王汉忠

　　王汉忠字希杰徐州彭城人少豪荡有膂力形质魁岸善骑射节帅高继冲欲召至帐下汉忠不往因殴里中少年遂西至京师太宗在藩 
邸召见奇其材力置左右即位补殿前指挥使迁内殿直都知从征太原先登流矢中眸战益急帝壮之端拱初累迁侍卫马军都虞候领洮州 
观察使高阳关副都部署契丹南侵汉忠合诸军击败之淳化中徙定州迁殿前都虞候真宗即位自中山召归复出为高阳关都部署进领威 
塞军节度咸平三年契丹掠中山汉忠率诸将阵于野契丹遁追斩甚众获其贵将加殿前副都指挥改领保静军节度五年罢西面经略使命 
汉忠为邠寍环庆两路都部署李允正宋沆为钤辖领戍兵二万五千人委汉忠分道控制数月召还坐违诏无功责左屯卫上将军出知襄州 
常奉外增岁给钱二百万未上道暴得疾卒赠太尉汉忠有识略军政严肃性刚果不务小节轻财乐施好读书颇能诗喜儒士待宾佐有礼名 
称甚茂以是自矜尚羣帅多不悦子从吉后因诣阙上书坐除名配随州

　　△王能

　　王能广济定陶人初事州将袁彦太宗在晋邸召置左右即位补内殿直累迁至前右班都虞候兼御前忠佐马步军都军头咸平初自捧 
日右厢都指挥使出为济州团练使知静戎军建议决鲍河断长城口北注雄州塘水为戎马限方舟通漕以实塞下又开方田尽戎顺安之境 
契丹来侵能击走之初真宗询军校勤勇者委以方面因语宰相曰闻王能魏能颇宣力公家陈兴张禹班亦有声于时才固难全拔十得五亦 
有助也景德初擢本州岛防御使与魏能张凝并命出为邢洺路都部署俄改镇定高阳关三路行营都部署大中祥符二年诏合镇定两路部署 
为一命能领之明年召入为侍卫步军副都指挥使领曹州观察使祀汾阴留为京城巡检兼留司殿前司事礼成加领振武军节度复为镇定 
副都部署兼知定州八年表求入觐许之先是节帅陛见必饮于长春殿掌兵者则不预至是特令用藩臣例有司言能既赴坐则殿前马军帅 
皆当侍立繇是特令诸帅预坐自是掌兵者率以为例天禧二年制授彰信军节度罢军职赴镇以地近其乡里宠之也明年卒年七十八赠太 
尉录其子守信等官

　　△张凝

　　张凝沧州无棣人少有武勇倜傥自任乡人赵氏子以材称凝耻居其下因挟弓与角胜负约筑土百步射之凝发一矢洞过矢激十许步 
抵大树而止观者叹服节帅张美壮之召置帐下太宗在藩邸闻其名以隶亲卫即位补殿前指挥使稍迁散祗候班都虞候淳化初以其有材 
干与王斌王宪并授洛苑使凝领绣州剌史出为天雄军驻泊都监移贝州改高阳关行营钤辖六宅使真宗践祚加庄宅使迁北作坊使咸平 
初契丹南侵凝率所部兵设伏于瀛州西出其不意腹背奋击挺身陷敌凝子昭远年十六从行即单骑疾呼突入阵中所向披靡掖凝以出明 
年契丹兵大至车驾幸大名凝与范廷召于莫州东分据要害断其归路契丹宵遁凝纵兵击之尽夺所掠生口资畜邠寍环庆灵州路副部署 
兼安抚使时斥堠数扰转运使刘综惧飞挽不给问计于凝凝曰今当深入因敌资粮不足虑也乃自白豹镇率兵入敌境生擒贼将烧荡三日 
余帐刍粮八万斩首五千余获牛马器甲二万降九百余人庆州蕃族和尔嘉木等桀黠难制凝袭破之又熟户与生羌错居颇为诱胁凝引兵 
至八州原分水岭柔远镇降和卓等百七十余族合四千户边境获安就加寍州团练使景德初迁本州岛防御使代杨嗣为定州路行营副都署 
徙保州驻泊又兼北面安抚使时王超为总帅以大兵顿中山朝议择凝与魏能田敏杨延昭分握精骑俟契丹至深入以牵其势超尝请四人 
悉隶所部帝以本设奇兵挠敌之心腹若复取裁大将则无以责效乃令凝等不受超节度时魏能逗挠退保城堡众皆愤悱责让能凝独默然 
或问之凝曰能麤材险愎既不为诸君所容吾复切言之使其心不自安非计也帝闻而嘉其有识车驾观兵澶渊凝率众抵易州既而契丹受 
盟北归所过犹侵剽不已遂以凝为缘边安抚使提兵蹑其后契丹乃不敢掠夺改高阳关部署明年议劳就加殿前都虞候卒凝忠勇好功名 
累任西北善训士卒缮完器仗前后赏赐多以犒师家无余资京师无居第真宗悼惜之赠彰德军节度使遣中使护丧还京官给葬事厚恤其 
家子昭远

　　△魏能

　　魏能郓人少应募隶云骑军后选补日骑左射又隶殿前班七迁散员左班都知旧制诸军辞见才器勇敢或迥异出羣者许将校交举以 
任使毋枉其志能时未有举者太宗曰能材勇过人朕可自保由是进用之端拱二年加御前忠佐马军副都军头厯殿前左班都虞候领溪州 
剌史加秩转马步军都军头咸平三年真拜黄州剌史明年为镇定高阳关三路前阵钤辖五年知郑州团练使复任威虏军契丹入侵能当城 
西与诸将合战无惮色大败其众斩首二万级契丹统军铁林公来薄阵能发矢殪之并其将十五人夺甲马兵械益众契丹复入能率州军逆 
战南关门遣其子政与都监刘知训间道抵敌行势战数十合破走之获器甲十八万契丹尝谋内侵能侦知即发兵逆击生擒酋帅殄灭殆尽 
六年改威虏军部署知军事能建言戍卒逸边境者请没其妻与子为奴婢帝虑严迫听缓期自新违以法坐会浚静戎顺安军营田河道以扼 
敌冲 【按长编载咸平六年七月甲寅召辅臣于便殿帝曰今北河已屯大兵而边将屡奏敌未有隙且聚军虚费则民力何以充给朕切思 
之不若因有所置制以为控扼之利静戎顺安军先开营田河道可以扼黑口三台小李路又得通漕极边当今乘此开浚使及军城敌或挠我 
役即合兵击杀此苐言浚顺安军营田河道不及静戎今据增】 徙莫州路部署时石普屯兵顺安之西境诏能与杨延昭田敏犄角为备景德 
初破契丹于长城口追北遏阳山复以所部御寇于顺安召拜防御使复出为寍边军路部署诏推能果略再任以威虏使副精兵伺敌动止边 
人百余掠居民树蕃僧为帅能与田敏杨勋合兵设伏击之擒其帅贼来逼城能出兵拒之少衄即却阵入城张凝以兵击却之会诏能与凝领 
偏师分道入幽易牵制契丹之势能畏愞不前且不戢所部多俘夺人马俄徙屯定州及遣凝蹑迹北行能麤险自度无功心愧出怨辞以讪闻 
朝议谓能刚猾少检不可专任乃命綦政敏为钤辖俾同职焉明年师还大名时王能曹璨各领兵归阙钤辖孙全照遣能璨之师由北门分道 
先人能师继之能怒全照后已疾驱竞入全照射之能夺全照弓以去翌日诣判府王钦若诬全照射伤押队合门杨凝词颇纷竞全照密疏能 
摧兵退缩师缓失期及师旋不整状帝怒其逗遛会全照奏乃质实于张凝白守素等即责授右羽林将军出为巩县都监明年以自陈特改官 
右骁卫大将军虢州都监累迁加领康州团练使大中祥符八年卒录其子正为合门祗候靖为三班奉职

　　△陈兴

　　陈兴澶州卫南人开宝中应募为卒得隶御龙右直端拱中累迁御前忠佐步军副都军头王超为并代部署奏兴随军遣戍汾州明年李 
继隆行营河西兴隶麾下克绥夏银州继隆命权知夏州寻还屯所受诏提辖河东缘边城池器甲刍粮至道初继隆荐其材干召补御龙弩直 
都虞候咸平初为马军都军头领蒙州剌史三年真授宪州剌史知霸州会城绥州诏与钱若水往视利害事具若水传又徙泾原仪渭镇戎军 
部署上言镇戎军去渭州瓦亭砦七十余里中有二堡请留兵三百戍之俄与曹玮秦翰领兵抵镇戎军西北乌延咸泊川掩击蕃寇章密族帐 
获甚众继迁所部哈努勒族往岁钞劫灵州援粮恃险与众尤桀黠难制复与秦翰等合兵进讨穷其巢穴尽焚掘其窖藏复诏褎之仍加赐赉 
景德三年迁本州岛团练使知徐州兴起行伍有武略所至颇着声绩真宗言军校之材必以兴为能大中祥符初召为龙神卫四厢都指挥使领 
