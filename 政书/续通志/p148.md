<!-- { "loadSidebar": true } -->
戌桑州总管黄布篷那州长罗光寨安郡州长闭光过率蛮民万余户内附庚辰缮写金字藏经以韶州乐昌县并遭畬贼之乱免其租丙申完 
都城秋七月丙午禁平地忙安仓酿酒犯者死癸丑罢缅中行尚书省免大都路岁赋丝戊午贵州猫蛮三十余人作乱劫顺元路湖广省檄八 
番蔡州均州二万户府及八番罗甸宣慰司合兵讨之丙寅云南阇力白夷甸酋长凡十一甸内附八月辛未朔日有食之庚辰免大都平滦河 
间保定四路流民租及酒醋课九月乙巳禁诸王遣僧建寺扰民平章政事实喇特穆尔帅师与哈坦战于乌法大破之戊申金竹府知府缫哩 
贡马及雨毡且言金竹府虽内附蛮民多未服近招降竹古弄古鲁花等三十余寨乞立县设长官总把参用土人从之丙辰赦天下丁卯命江 
淮行省钩考行教坊司所总江南乐工租赋冬十月壬申封皇孙噶玛拉为梁王赐金印出镇云南癸酉享于太庙乙酉梁桐梁宫朝吴曲洞吴 
汤暖等凡二十洞以五千余户内附己丑新作太庙登歌宫悬乐以实保齐岁取鸬鹚成都扰民罢之十一月戊申江淮行省平章布琳济达言 
福建盗贼已平惟浙东一地道极边恶贼所巢穴宜复立三万户以哈喇岱一军戌沿海明台伊奇哩一军戍温处扎呼岱一军戍绍兴婺其扬 
州建康镇江三府跨据大江人民繁会宜置七万户府杭州行省诸司府库所在宜置四万户府钱塘控扼海口旧置战船二十艘故海贼时出 
夺船杀人今宜增置战船百艘海船二十艘则盗贼不敢发从之庚戍罢云南会州路采碧甸子罢大都东西二驿托克托和斯以通政院总之 
十二月戊寅免大都平滦保定河间自至元二十四年至二十六年逋租丙戌兴化路仙游贼朱三十五集众寇青山万户李纲讨平之乙未摘 
蒙古军万人分戍双城及博索府诸城以防哈坦兵己亥处州青田贼刘甲乙等集众万寿人寇温州平阳命帝师西僧递作佛事坐静于万寿 
山厚载门察罕淖尔圣寿万安寺桓州南屏庵双泉等所凡七十二会
　　二十八年春正月辛亥罢汴梁至正阳■〈木巳〉县睢州中牟郑唐邓十二站站户为民丁巳遣呼雅克齐四百人北征辛酉罢江淮漕 
运司并于海船万户府由海道漕运免江淮贫民至元十二年至二十五年逋租及二十六年未输田租罢淘金提举司壬戌尚书省臣僧格等 
以罪罢二月辛未徙万亿库金银入禁中富寍库癸酉以陇西四川总摄年扎克钟鼐为诸路释教都总统改福建行省为宣慰司隶江西行省 
诏行御史台勿听行省节度丙子罢征理司丁丑以太子右詹事谔勒哲为尚书右丞相翰林学士承旨博果密平章政事巳卯立金齿等处宣 
慰司都元帅府壬午以僧格沮抑台纲又棰监察御史命御史大夫阿尔娄辨正之癸未帝如上都乙酉立江淮湖广江西四川等处行枢密院 
以集贤大学士何荣祖为尚书右丞集贤学士贺胜为尚书省参知政事诏江淮行省遣蒙古军五百汉兵千人从皇子镇南王镇扬州丁亥营 
建宫城南面周庐以居宿卫之士执僧格妻党湖广行省平章约苏穆尔至京师戊子籍约苏穆尔家赀癸巳籍僧格家赀三月巳亥朔僧格妻 
弟燕南宣慰使巴结伊特以受赂积赃伏诛辛酉发侍卫兵营紫檀殿壬戌以甘肃行省右丞崔彧为中书右丞南丹州莫国麟入觐授国麟安 
抚使夏四月甲戊以地震免侍卫兵籍武平者今岁徭役庚辰弛杭州西湖禽鱼禁五月戊戌遣托克托塔喇海呼逊三人追究僧官江淮总摄 
嘉木扬喇勒智等盗用官物以参知政事廉希恕为湖广等处行省右丞行海北海南道宣慰使都元帅琼州安抚使陈仲达海北海南道宣慰 
使都元帅湖广行省左右司郎中布延伊苏巴实伯里副元帅王信并同知海北海南道宣慰司事副元帅将二千二百人征黎蛮立左右两江 
宣慰司都元帅府甲辰中书省臣敏珠尔丹崔彧言僧格当国四年诸臣多以贿进亲旧皆授要官唯以欺蔽九重朘削百姓为事宜令两省严 
加考核并除名为民从之约苏穆尔伏诛辛亥征太子赞善刘因不起僧格弟巩昌宣慰司达尔玛达实自杀诏下僧格于狱癸丑罢尚书省事 
皆入中书改尚书右丞相右詹事谔勒哲为中书右丞相平章政事敏珠尔丹博果密并中书平章政事尚书右丞何荣祖中书右丞尚书左丞 
马绍中书左丞参知政事贺胜高翥并参知中书政事征东行尚书省左丞相驸马高丽国王王睶为征东行中书省左丞相丁巳建白塔二各 
高一丈一尺以居呪师多斯德桑节等七人何荣祖以公规治民御盗理财等十事辑为一书名曰至元新格命刻版颁行使百司遵守己未以 
默德齐复为御史大夫行御史台事六月丁卯朔禁蒙古人往回回地为商辛巳洞蛮镇远立黄平府乙酉洗国王洞主事备什王弟同来朝益 
江淮行院兵二万击郴州桂阳宝庆武冈四路盗贼以汴梁逃人男女配偶成家给农具耕种秋七月丙申朔置建都金冶令旁近民炼金输官 
戊申罢江南诸省买银提举司丁巳僧格伏诛募民耕江南旷土户不过五顷官授之券俾为永业三年后征租遣哈克伞总兵讨平江南盗贼 
巳未罢淘金提举司壬戌弛畿内秋耕禁八月己巳罢江西等处行泉府司大都甲匠总管府广州人匠提举司广德路录事司乙酉遣默色和 
斯乘传诣云南捕黑虎戊子咀喃番邦遣马不刺罕丁进金书宝塔及黑狮子辛卯命工部造飞车九月辛丑以平章政事敏珠尔丹商议中书 
省事复以咱希鲁鼎平章政事代之丙午立行宣政院治杭州壬子命海船副万户杨祥哈玛尔张文虎并为副元帅将兵征琉球既又以祥为 
宣抚使阮监兵部员外郎吴志斗礼部员外郎赍诏招谕琉球明年祥等不能达而还冬十月壬申以前缅中行尚书省平章政事舒苏德济为 
中书省平章政事癸酉享于太庙癸未罗斛国王遣使上表以金书字仍贡黄金象齿丹顶鹤五色鹦鹉翠毛犀角笃耨龙脑等物罢各行枢密 
院事入行省己丑敕没入嘉木扬喇勒智沙布鼎乌玛喇妻并遣诣京师癸巳免卫辉种仙茅户徭役十一月乙卯新添葛蛮宋安抚率洞官阿 
汾清贵来贡方物谕中书省议增中外官吏俸戊午金齿国遣阿腮入觐辛酉置望云银冶十二月乙丑籍特默齐巴噶岱尔等六万户成丁者 
为兵己巳宣政院臣言宋全太后瀛国公母子已为僧尼有地三百六十顷乞如例免征其租从之辛未御史台臣言钩考钱谷自中统初至今 
余三十年更阿哈玛特僧格当国设法巳极而其余党公取贿赂民不堪命不如罢之有旨议拟以闻壬申立河南江北行中书省治汴梁中书 
省臣言江南在宋时差徭为名七十有余归附后一切未征今分隶诸王城邑岁赐之物仰给京师又中外官吏俸少似宜量添可令江南依宋 
时诸名征赋尽输之何荣祖言宜召各省官任钱谷者诣京师集议科取之法以闻从之甲戌诏罢钩考钱谷应昔年逋负钱谷文卷聚置一室 
非奉命而视之者罪之丙戌八番洞官吴金叔等以所部二百五十寨民二万有奇内附戊子诏释天下囚非杀人抵罪者辛卯授策凌巴鄂尔 
罝勒为帝师统领诸国僧尼释教事 【案释老传策凌巴鄂尔罝勒为帝师在至元三十一年此载于二十八年与传不符】 令僧罗卜藏等 
递作佛事坐静于圣寿万安涿州寺等所凡五十度
　　二十九年春正月甲午朔日有食之己亥开通州漕河以郭守敬领都水监事庚子诏招谕江西福建汀漳诸处百姓入山避盗者使复其 
业禁商贾私以金银航海甲辰诏江南州县学田其岁入听其自掌春秋释奠外以廪师生及士之无告者贡士庄田则令核数入官丙午诏谕 
未附平伐大瓮眼紫江皮陵潭溪九堡等处诸洞苗蛮癸丑立织造段匹提举司壬戌召嗣汉天师张与棣赴阙二月甲子朔金竹酋长缫哩贡 
马毡各二十有七诏减所部贡马赐新附黑蛮衣袄遣回命进所产朱砂雄黄之精善者丁卯畋于近郊己巳除问刑官鞭背法庚午乌鲁斯招 
附桑州生苗罗甸国古州等峒酋长三十一所诣阙贡献壬申遣使分行诸路释死罪以下囚乙亥立总管高丽女真汉军万户府以泉府太卿 
伊克穆苏邓州旧军万户史弼福建行省右丞高兴并为福建行中书省平章政事将兵征瓜哇诏加高丽王王睶太保仍锡功臣之号遣诸王 
之从逆者于各边俾从军自效戊子禁杭州放鹰三月壬寅御史大未阿尔娄等奏比监察御史商琥举昔任词垣风宪时望所属如胡祇遹姚 
燧王恽雷鹰陈天祥杨恭懿高道程文海陈俨赵居信十人宜召置翰林备顾问帝曰朕未深知俟召至以闻丁未尼雅斯拉鼎摩哩以盗取官 
民钞一十三万余锭实都以征理逋负迫杀五百二十人皆伏诛王巨济与实都同恶并诛之定赃罪十三等枉法者五不枉法者八己酉以大 
司农同知宣徽院事兼领尚膳监事特尔格翰林学士承旨通政院使兼知尚乘寺事琳沁并为中书平章政事兼领旧职中书省臣言右丞何 
荣祖以疾平章政事敏珠尔丹以久居其任乞令免署惟食其禄与议中书省事从之以阿里为中书右丞梁温都尔为参知政事庚戌车驾如 
一都壬子敕都水监分视黄河提堰罢河渡司壬戌给还嘉木扬喇勒智土田人口之隶僧坊者夏四月辛卯设云南诸路学校其教官以蜀土 
充五月丁未给还杨居宽郭佑家赀六月戊辰诏听僧食盐不输课壬申铁旗城后齐苏哲尔率其族类部曲三千余户来附甲戌设司籍库隶 
太府监士物之籍入者闰月壬寅罢福建岁造象齿鞶带辛亥左江总管黄坚言其管内黄胜许聚众二万据忠州乞调军万人土兵三千人命 
刘国杰讨之臣愿调军民万人以从诏许之甲寅右江岑从毅降诏以其子斗荣袭镇安路总管是月诏谕廉访司巡行劝课农桑礼部尚书张 
立道郎中奎腾使安南回以其使臣阮代之何维岩至阙陈日燇拜表笺修岁贡秋七月庚申朔以史弼代伊克穆苏高兴将万人征瓜哇遣使 
检核窜名鹰坊受粮者辛酉河南江北道廉访司还治汴梁癸亥完大都城壬申建社稷于和义门内庚辰敕云南省拟所辖州县官如福建二 
广例省台委官铨选以姓名闻随给授宣敕八月壬辰敕礼乐户仍与军站民户均输赋壬寅括唐古图尔哈所部库特齐及河西逃人入蛮地 
者甲辰车驾至自上都讨浙东孟总把等贼敕诸军之驻福建者听平章政事舍哩节度壬子诏达喇齐程鹏飞讨黄圣许刘国杰驻马军戍守 
戊午罢福建银冶诏布勒图蒙果勒默色以军征八百媳妇国九月辛酉诏谕安南国王陈日燇使亲入朝选湖南道宣慰副使梁曾授吏部尚 
书佩三珠虎符翰林国史院编修官陈孚授礼部郎中佩金符同使安南丁卯中书省臣言茆■〈艹鶏〉十围安化等新附洞蛮凡八万宜设 
管军民司以其土人蒙意蒙世莫仲文为长官以吕天佑塔布岱为达噜噶齐八番宣慰使乌鲁斯 【案元史无宣慰使三字考百官志有八 
番顺元等处宣慰使司乌鲁斯时奉命经理其事不应举其地而遗其官今据增】 招附光兰州洞蛮宜置定远府就用其所举图罕高守文黄 
世曾音扎噶为达噜噶齐知府同知判官从之癸酉徙瓜沙二州民于甘肃画地使耕寍夏半艺红花诏令尽种谷麦以补民食辛巳罢云南行 
台徙置西川丁亥置乌思藏纳喇苏古噜逊等三路宣慰使司都元帅冬十月戊子朔诏福建廉访司知事张师道赴阙授翰林直学士癸巳燕 
