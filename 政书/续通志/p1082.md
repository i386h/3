<!-- { "loadSidebar": true } -->
俘者众至是颇有来归者饥寒不能存至鬻子以活元珪具其事以闻诏使钱赎之加平章政事仁宗初立诏议时政寻出为江浙行省左丞江 
淮漕臣言江南殷富盖由多匿腴田若再行检核之法当益田亩累万计元珪曰江南之平几四十年户有定籍田有定亩一有动摇其害不细 
固争月余不能止移疾去延佑初起为甘肃行省左丞岁余召还复为枢密副使元珪奏曰昔世祖限田四百亩以给军需余田悉供赋税今经 
理江淮田土第以增多为能加以有司头会箕敛民困日甚臣恐变生不测非国之福诏遵旧制至治元年英宗即位 【按本纪英宗以延佑 
七年三月即位是岁十一月改明年元曰至治传文误】 又条上军民利弊十余事大抵言诸王近侍不可干军政管军官吏不可渔取军户军 
官之材者当迁其职有司赋役当务均一军民不可有所偏军官袭职惟传适嗣支庶不可有所乱帝并嘉纳即降旨施行之以年老致仕三年 
卒泰定元年进封赵国公谥忠简

　　△张升

　　张升字伯高其先定州人后徙平州幼警敏过人既长力学工文辞至元二十九年以荐授翰林国史院编修官预修世祖实录厯迁太常 
博士武宗即位议躬祀礼升据经引古参酌时宜以对帝嘉纳之至大初改太常寺为太常礼仪院除升为判官久之外补知汝宁府治行为诸 
郡最厯江西行省左右司郎中除绍兴路总管初大德至大闲越大饥且疫疠民死者殆半赋税盐课责里胥代纳吏并缘为奸害富家升为证 
于簿籍白行省蠲之前守有为江浙行省参政者争代者录米有隙欲内之罪移平江岁输海运粮布囊三万俾绍兴制如数民患苦之更数守 
谓岁例如此置弗问升言麻非越士所生海漕实吴郡事于越无与与上卒罢之泰定二年厯迁辽东道廉访使属永平大水 【考五行志事 
在致和元年】 民多捐瘠升请发海道粮十八万石钞五万缗以赈饥民且蠲其岁赋朝廷从之民得全活者众明年召拜侍御史天厯初出为 
山东道廉访使时方有警有司请完城以为备升曰民恃吾以生完城是弃民也由是民皆安之复迁淮西道廉访使上书乞致仕至顺二年复 
起为集贤侍讲学士顺帝即位首诏在廷耆艾访问治道升条上时所宜先者十事寻兼经筵官明年以疾辞位至正元年卒谥文宪

　　△陈灏

　　陈灏字仲明其先居卢龙有名山者太祖时为平阳等路军民都元帅子孙徙清州遂家焉灏幼颖悟稍长游京师登翰林承旨王盘安藏 
之门盘熟金典章安藏通诸国语灏兼习之安藏荐灏入宿卫寻为仁宗潜邸说书仁宗奉母后出居怀庆灏从行日开陈以古圣贤居艰贞之 
道及即位以推戴旧勋特拜集贤大学士仍宿卫禁中政事无不与闻科举之行赞助之力尤多时伺帝燕闲辄取圣经所载大经大法有关治 
体者陈之每见嘉纳帝尝坐便殿羣臣入奏事望见灏喜曰陈仲明在列所奏必善事矣帝欲用灏为中书平章政事灏力辞仁宗崩辞禄家居 
者十年文宗即位复起为集贤大学士上疏劝帝大兴文治增国学弟子员蠲儒户徭役皆嘉纳焉灏先后居集贤署荐士牍累数百有许之者 
灏曰吾宁以谬举受罚蔽贤诚所不忍顺帝元统初扈跸上都至龙虎台帝命造膝前而握其手曰卿累朝老臣更事多矣凡议政事宜极言无 
隐灏顿首谢不敏顺帝至元四年致政命食全俸于家明年卒追封蓟国公谥文忠灏出入禁闼数十年乐谈人善士大夫因其荐拔至显列有 
终身莫知所自者欧阳元为国子祭酒与灏同考试国子伴读每一卷出灏必详观之苟得其片言善即以寘选列为之色喜元欢曰陈公之心 
盖笃于仁而踰于厚者真可使鄂夫宽薄夫敦矣子敬伯仕至中书平章政事

　　△贺胜

　　贺胜仁杰子也字贞卿小字巴延以小字行尝从许衡学通经传大义年十六入宿卫凝重寡言世祖甚器重之大臣有密奏辄屏左右独 
留胜听之出则参乘舆入则侍帷幄非休沐不得至家至元二十四年纳延叛帝亲征胜直武帐中常传旨饬诸将还侍帝侧矢交帐前立侍不 
动纳延既败帝还都胜常参乘一日猎回伶人蒙采毳作狮子舞以迎驾舆象惊奔逸不可制胜投身当象前后至者断靷纵象乘舆乃安胜退 
创甚帝亲抚之又遣尚医尚食视护 【按虞集撰墓志云天下初定四方以遽闻者帝亟欲赐报胜方少壮能日驰千里凡有使事即见遣六 
诏交广西域之属无不至计所厯无虑数十里云云本传未载谨附识】 拜集贤学士领太史院事二十八年僧格败罢尚书省政归中书帝问 
谁可相者胜对曰天下公论皆属鄂勒哲遂相鄂勒哲以胜参知政事大德九年胜父仁杰请老以胜代为上都留守兼开平府尹既至通商贾 
谨出纳诸权贵弟子暴横交纵者悉绳以法至大三年进左丞相行上都留守如故岁大饥辄发仓廪赈民乃自劾待罪帝亲曰祖宗以上都之 
民付卿父子欲安之也卿能如此朕复何忧民德之为立祠西门外帝闻复命工写其像以赐俾传示子孙未几以足疾请老不许赐小车出入 
禁闼初开平人张弼家富弼死其奴索钱民家殴负钱者至死治狱者教奴引弼子并下之狱丞相特们德尔受其赂六万缗终不为直胜素恶 
特们德尔贪暴闻其事以语御史中丞杨多尔济多尔济以语监察御史徐元素遂劾奏丞相逮治其左右得所赂事实以闻帝亦素恶特们德 
尔钦杀之特们德尔走匿太后宫中太后为言仅夺其印缓而罢及英宗即位在谅阴中特们德尔复出据相位乃执杨多尔济及萧拜珠同日 
戮于市且复诬胜乘赐车迎诏大不敬并杀之泰定初诏雪其冤追封秦国公谥惠愍至正三年追封泾阳王改谥忠宣子太平自有传

　　△杨多尔济

　　杨多尔济河西宁夏人少孤即知自立事仁事于藩邸甚见倚重大德十一年从行怀孟仁宗闻朝廷有变将北还命偕李孟先入仁宗至 
京师多尔济讥察禁卫密致警备仁宗嘉赖焉既佐定内难仁宗退居东宫授家令丞日夕侍侧虽休沐不至家进延庆使武宗闻其贤召见之 
仁宗曰此人诚可任大事然刚直寡合武宗顾视之曰然仁宗始总大政执误国者将尽诛之多尔济曰为政而尚杀非帝王治也帝感其言特 
诛其尤者他日与李孟论元统人材孟以多尔济为第一帝然之拜礼部尚书初尚书省改作至大银钞又铸铜为至大钱至是议罢之多尔济 
曰法有便否不当视立法之人为废置银钞固当废铜钱与楮币相权而行古之道也国无弃宝民无失利钱未可以遽废言虽不尽用时论是 
之迁宣徽副使御史请迁为台官帝以宣徽膳用素不会计特之委之未之许也有言近臣受贿者帝怒其非所当言将诛之时张珪为御史中 
丞叩头谏不听多尔济言于帝曰诛告者失刑违谏者失谊世无诤臣久矣张珪真中丞也帝喜竟用珪言拜多尔济为侍御史帝宴闲时羣臣 
侍侧者或言笑踰度帝见其正色为之改容有犯法者虽贵幸无所容贷怨者因共谮之帝知之深不得行拜御史中丞中书平章政事张闾以 
妻病谒告归江南夺民河渡地多尔济以失大体劾罢之江东西奉使威喇不称职权臣匿其奸冀不问复劾而杖之御史纳琳言事忤旨帝怒 
叵测多尔济救之一日至八九奏曰臣非爱纳琳诚不愿陛下有杀御史名帝曰为卿宥之可左迁为昌平令昌平畿内剧县欲以是困纳琳多 
尔济又言曰以御史宰京邑无不可者但以言事而得左迁恐后之来者用是为戒不肯复言矣帝不允后数日帝读贞观政要多尔济侍侧帝 
顾谓曰魏征古之遗直也朕安得用之对曰直由太宗使太宗不听征虽直将焉用之帝笑曰卿意在纳琳耶当赦之以成尔直名也有上书论 
朝政阙失面触宰相宰相怒将取旨杀之多尔济曰迢书云言虽不当无罪今若此何以示信天下果诛之臣亦负其职矣帝悟释之特加昭文 
馆大学士以奖其直言时位一品者多乘闲邀王爵赠先世或谓多尔济眷倚方重苟言之当可得也多尔济曰家世寒微幸际遇至此已惧弗 
称尚敢求多乎且我为之何以风励侥幸者未几迁集贤大学士为权臣特门德尔所害而死初武宗崩皇太后在兴圣宫召特们德尔为丞相 
踰月仁宗即位遂相之居两岁得罪斥罢 【特门德尔传作以病去职】 更自结微政近臣得再入相恃势贪虐凶秽愈甚中外切齿羣臣不 
知所为萧拜珠平章稍牵制之多尔济拜御史中丞慨然以纠正其罪为己任会上都富民张弼杀人系狱特们德尔使家奴胁留守贺胜出之 
不得多尔济廉得其所受弼赃巨万使御史徐元素按得实入奏御史又发其私罪二十余事帝震怒有诏逮问特们德尔逃匿兴圣宫多尔济 
持之急徽政近臣以太后旨召至宫门责以违旨对曰待罪御史奉行祖宗法必得罪人非敢违太后旨也帝仁孝恐诚出太后意不忍重伤但 
罢其相位而迁多尔济为集贤学士犹数以台事问之对曰非臣职事不敢与闻所念者特们德尔虽去君侧反得为东宫师傅在太子左右恐 
售其奸则祸有不可胜言者仁宗崩英宗犹在东宫特们德尔复相乃宣太后旨召萧拜珠多尔济至徽政院责以前违太后旨之罪多尔济曰 
职在中丞恨不即斩汝以谢天下果违太后旨汝其有今日耶特们德尔又引同时为御史者二人证成其狱多尔济顾二人唾之曰汝等尝得 
备风宪乃为是犬彘事耶坐者皆惭俯首即起入奏未几称旨执多尔济载诸国门外与萧拜珠俱见杀是日风沙晦冥都人恟惧道路相视以 
目英宗即位诏书遂加以诬罔大臣之罪特们德尔权势既成毫发之怨无不报者太后惊悔而帝亦觉其所谮毁者皆先帝旧臣未及论治特 
们德尔以病死会大旱求直言集贤大学士张珪中书参议和和皆称萧杨等冤死所致闻者失色言终不得达及珪拜平章即告丞相拜珠曰 
赏罚不当枉抑不伸不可以为治若萧杨等冤何可不亟昭雪也丞相善之遂请于帝降诏褎赠追封夏国公谥襄愍多尔济死时权臣欲夺其 
妻刘氏与人刘氏翦发毁容以自誓乃免子布哈

　　布哈

　　 布哈

　　布哈幼有才气善书后遭家难益自励节为学以荫补武备司提点转迁河东廉访使事尝出按部民有杀子以诬怨家者狱成布哈谳之 
曰以十岁儿受十一创且彼以斧杀怨必尽其力何创痕之浅反不入肤耶遂得其情平反出之天厯初文宗入继大统除通政院判将行值陕 
西军拒诏守吏皆逃布哈率众出御阵溃见杀二仆亦被执曰吾主既为国死吾苟得生他日何以见吾主于地下起欲杀雠雠要斩之至顺二 
年赠礼部尚书以褎其忠

　　△萧拜珠

　　萧拜珠契丹舒穆噜氏也曾祖绰诺仕金为古北口屯戍千户岁庚午国兵南下绰诺力战不克遂降官檀顺昌平万户谥忠毅祖青山世 
祖初袭父职从巴延平宋有功授湖北提刑按察使谥武定父哈喇特穆尔少事裕宗于东宫典宿卫仕为檀州知州谥康惠并追封顺国公拜 
珠尝从成宗北征特授檀州知州累迁中山知府以忧去官属仁宗过中山有谮于近侍者曰知府去官实惮迎候耳帝颔之适行田野闲见老 
妪问之曰府中官孰贤妪对曰有萧知府余不知也复过神祠有数老人焚香罗拜遣问之曰汝辈何所祷合辞对曰萧知府奔丧还欲速其来 
