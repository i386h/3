<!-- { "loadSidebar": true } -->
　　李璘【甄婆儿】　　　　徐承珪　　　刘孝忠【吕升　王翰】　　罗居通【黄德舆】　　　齐得一　　　李罕澄　　邢神 
留【沈正】　　　许祚【李琳　田祚　惠从顺　赵广　郑彦圭　俞隽　张文裕　张巨源　刘芳　瞿景鸿　陈偘　褚彦逢　彭程 
　胡仲尧仲容】　　陈兢　　　　洪文抚　　　易延庆　　董道明　　　郭琮【毕赞】陈思道　　方纲　　　　庞天佑　　　 
顾忻【李琼】　　朱泰　　　　成象　　　　刘斌　　樊景温【荣恕旻】　　　祁暐　　　　何保之　　李玭　　　　侯义　 
　　　王光济【李祚　周善敏】　　　　江白　　　　裘承询【孙浦　常元绍　王美　董孝章　高珪　朱仁贵邢浚　赵祚　杨 
荣　赵友　李居正　张可象　张珪　崔谅　王觉　曹遵　童升　樊可行元守全　段德　张仁遇　王子上　瞿肃　王世及　李宗 
佑　刘闰　汪政　李耕东野宜　宝益　张化基　阎用和　杨忠义】

 

　　常真【晏　守规　王洤　李继成　胡元兴】　杜谊【揆】　　姚宗明　　　　邓中和　　　毛安舆　　李访　　　　　朱 
寿昌　　　侯可　　申积中【陈芳　王襄】　　　郝戭　支渐【邓宗古　沈宣】　　苏庆【文台亨】　　　仰忻　　　　赵伯 
深【彭瑜】　　毛洵【李筹　杨芾】　　　　杨庆　　　　陈宗　　郭义　　　　申世宁　　　苟与龄　　王珠　　　　颜诩 
　　　　张伯威　　蔡定　　　　郑德珪【德璋】　鲍宗岩

　　李璘 【甄婆儿】
　　徐承珪
　　刘孝忠 【吕升　王翰】
　　罗居通 【黄德舆】
　　齐得一
　　李罕澄
　　邢神留 【沈正】
　　许祚 【李琳　田祚　惠从顺　赵广　郑彦圭　俞隽　张文裕　张巨源　刘芳　瞿景鸿　陈偘　褚彦逢　彭程】
　　胡仲尧 【胡仲容】
　　陈兢
　　洪文抚
　　易延庆
　　董道明
　　郭琮 【毕赞】
　　陈思道
　　方纲
　　庞天佑
　　顾忻 【李琼】
　　朱泰
　　成象
　　刘斌
　　樊景温 【荣恕旻】
　　祁暐
　　何保之
　　李玭
　　侯义
　　王光济 【李祚　周善敏】
　　江白
　　裘承询 【孙浦　常元绍　王美　董孝章　高珪　朱仁贵　邢浚　赵祚　杨荣　赵友　李居正　张可象　张珪　崔谅　王 
觉　曹遵　童升　樊可行　元守全　段德　张仁遇　王子上　瞿肃　王世及　李宗佑　刘闰　汪政　李耕　东野宜　窦益　张 
化基　阎用和　杨忠义】
　　常真 【常晏　常守规　王洤　李继成　胡元兴】
　　杜谊 【杜揆】
　　姚宗明
　　邓中和
　　毛安舆
　　李访
　　朱寿昌
　　侯可
　　申积中 【陈芳　王襄】
　　郝戭
　　支渐 【邓宗古　沈宣】
　　苏庆文 【台亨】
　　仰忻
　　赵伯深 【彭瑜】
　　毛洵 【李筹　杨芾】
　　杨庆
　　陈宗
　　郭义
　　申世宁
　　苟与龄
　　王珠
　　颜诩
　　张伯威
　　蔡定
　　郑德珪 【郑德璋　鲍宗岩】

　　△李璘 【甄婆儿】

　　李璘瀛州河闲人晋开连末契丹侵边有陈友者乘乱杀璘父及家属三人干德初琳隶殿前散只侯友为军小校相遇于京师宝积坊北 
璘手刃杀友自言复父雠鞫实太祖壮而释之雍熙中又有京兆鄠县民甄婆儿母刘为同里董知政击杀婆儿始十岁后数年稍长泣谓兄课 
儿曰大雠不报何用生为时方寒餐具酒殽诣母坟痛哭归取条桑斧置袖中往见知政知政方与小儿戏婆儿出其后以斧斫其脑杀之事闻 
太宗嘉其能复母雠特贷焉

　　△徐承珪

　　徐承珪莱州掖人幼失父母与兄弟三人及其族三十口同甘藜藿衣服相让厯四十年不改其操所居崇善乡缉俗里木连理瓜瓠异曼 
同实州以闻干德元年诏改乡名义感里名和顺承珪尝为赞皇令

　　△刘孝忠 【吕升　王翰】

　　刘孝忠并州太原人母病三年孝忠割股肉断左乳以食母母病心痛剧孝忠燃火掌中代母受痛母寻愈后数岁母死孝忠佣为富家奴 
得钱以葬富家知其孝行养为己子后养父两目失明孝忠为舐之七日复能视刘钧闻而召见署宣陵副使开宝二年太祖亲征太原召见慰 
谕又莱州人吕升父权失明剖腹采肝以救父疾父复能视而升不死冀州南宫人王翰母丧明翰自抉右目睛补之母目明如故淳化中并下 
诏赐粟帛

　　△罗居通 【黄德舆】

　　罗居通益州成都人母死庐墓三年有甘灵降坟树芝草生其旁开宝四年长吏以闻诏以居通为延长主簿大中祥符初资州人黄德舆 
葬父母负土成坟甘泉涌其侧降诏旌表

　　△齐得一

　　齐得一密州诸城人晋末皇甫晖为密州防御使得一父为客将及晖叛归淮南屡率众剽劫于故乡得一家被掠殆尽后王万敢为防御 
使性贪暴执乡民十八家责其尝以牛酒馈贼尽杀之而取其资产得一亲属死者十余人惟得一与兄脱身获免明年诣阙上诉朝廷遣使按 
鞫之得实万敢削官判官胡辄坐死开宝中诏郡国举廉退孝悌之士本郡即以得一应诏至阙策试中选授章邱主簿

　　△李罕澄

　　李罕澄冀州阜城人七世同居汉干佑三年诏改乡里名及旌其门闾太平兴国六年长史以汉所赐诏书来上复旌表之

　　△邢神留 【沈正】

　　邢神留深州陵泽人父超逋官租里胥督租与鬬殴里胥死神留年十六诣吏求代父死州以闻特诏减死端拱初泰州海陵人沈正父为 
屯田院衙官凶暴无赖使酒殴平人死正中涂见父恐惧述其故正即号呼褫衣就殴其尸巡警者捕送官狱具怡然就刑闻者悲之

　　△许祚 【李琳　田祚　惠从顺　赵广　郑彦圭　俞隽　张文裕　张巨源　刘芳　瞿景鸿　陈偘　褚彦逢　彭程】

　　许祚江州德化人八世周居长幼七百八十一口太平兴国七年旌其门闾淳化二年本州岛言祚家春夏常乏食诏岁贷米于斛又有信州 
李琳十五世同居具州田祚京兆惠从顺十世同居庐州赵广顺安军郑彦圭信州愈隽八世同居陕州张文裕六世同居襄州张巨鸿刘芳潭 
州瞿景鸿温州陈偘江陵褚彦逢五世同居条州彭程四世同居皆赐诏旌表门闾巨源素习法律太平兴国五年赐明法及第芳淳化四年来 
贺寿宁节赐进士出身偘事母至孝赐其母粟帛彦逢兄弟五人皆年七十余至道元年转运使表其事诏补彦逢教练使

　　△胡仲尧 【胡仲容】

　　胡仲尧洪州奉新人累世聚居至数百口构学舍于华林山别墅聚书尔卷大设厨廪以延四方游学之士南唐时尝授寺丞雍熙二年诏 
旌其门闾淳化中州境旱叹仲尧发廪减市直以赈饥民又以私财造南津桥太宗嘉之除本州岛助教许每岁以香稻时果贡于内东门五年遣 
弟仲容来贺寿宁节特授试校书郎仲尧稍迁国子监主簿致仕卒仲容字咸和咸平三年复至阙贡土物改大理评事建本县孔子庙后迁光 
禄丞致仕卒

　　△陈兢

　　陈兢江州德安人陈宜都王叔明之后叔明五世孙兼唐右补阙兼生京秘书少监集贤院学士无子以从子褒为嗣褒至盐官令褒生灌 
高安丞灌孙伯宣居德安以著作佐郎召不起伯宣子崇为江州长史益置田园为家法戒子孙择羣从掌其事建书堂教诲之僖宗时尝诏旌 
其门南唐又为立义门免其徭役崇子衮江州司户衮子昉试奉礼郎昉家十三世同居长幼七百口不畜仆妾上下姻睦人无闲言每食必羣 
坐广堂未成人者别为一席有犬百余亦置一槽共食一犬不至羣犬亦怕不食建书楼于别墅延四方士肄业者多依焉开宝初平江南知州 
张齐上疏请仍旧免其徭役从之昉弟子鸿太平兴国七年江南转运使张齐贤又奏免杂科兢即鸿之弟淳化元年知州康戬又上言兢家常 
苦食不足诏本州岛每岁贷粟二千石后兢死其从父弟旭每岁止受贷粟之半云省啬而食可以及秋成属岁歉谷贵或劝其全受而粜之可邀 
善价旭曰朝廷以旭家千口轸其乏食贷以公粟岂可见利忘义为罔上事乎大中祥符四年为江州助教卒弟蕴主家事天圣元年继为助教 
卒弟泰主之泰弟度太子中舍致仕从子延赏可并举进士延赏职方员外郎

　　△洪文抚

　　洪文抚南康建昌人曾祖谔唐虔州司仓参军子孙众多以孝弟著称六世义居室无异衅就所居雷湖北创书舍招来学者至道中本军 
以闻遣内侍裴愈赍御书百轴赐其家文抚遣弟文举诣阙贡土物为谢太宗飞白一轴曰义居人以赐之命文举为江州助教三年又诏表其 
门闾自是每岁遣子弟入贡必厚赐答之文抚兄子待用登咸平二年进士第至都官员外郎

　　△易延庆

　　易延庆字余庆筠州上高人父赟以勇力仕南唐至雄州刺史延庆以父荫为奉礼郎显德四年周师克淮南赟归朝授道州刺史延庆亦 
授大名府兵曹参军后为大理评事知临淮县干德末赟卒葬临淮延庆居丧摧毁庐墓侧手植松柏数百本旦出守墓夕归侍母墓侧生紫芝 
玉芝服阕以母老称疾不就官母卒从藳殡数年出为大理寺丞尝司建安市征以私归葬其母为知军扈继升所劾坐免复庐墓侧数年母平 
生嗜粟延庆树二粟于墓侧二树连理后知端州卒子纶大中祥符元年进士及第

　　△董道明

　　董道明蔡州衰信人母死出葬道明潜匿墓中人瘗之经三日家人发冢取之道明无恙终身庐于墓侧

　　△郭琮 【毕赞】

　　郭琮台州黄岩人幼丧父事母极恭顺娶妻有子移居母室凡母之所欲必亲奉之居常不过中食绝饮酒茹荤三十年以祈母寿母年百 
岁耳目不衰饮食不减乡里异之至道三年转运使以闻诏表门闾除其徭役明年母无疾而终琮哀号几绝乡里率金帛助葬又有越州应天 
寺僧者幼贫无以养母剃发乞食以给晨夕母年一百五岁而终潭州长沙人毕赞仕郡为引赞吏性至孝父母皆年八十余转运使表其事诏 
赞解职终养

　　△陈思道

　　陈思道江阴人丧父事母兄以孝悌闻鬻酰市侧以给晨夕母病思道衣不解带者数月双目疮烂饮食随母多少洎母丧水浆不入口七 
日既葬裒鬻酰之利得钱十万奉其兄结庐墓侧日夜悲恸其妻时携儿女诣之拒不见白兔驯狎虎豹环庐而卧咸平元年知军上其事诏赐 
束帛旌其门

　　△方纲

　　方纲池州青阳人八世同衅家属七百口居室六百区每旦鸣鼓会食常出稻五千■〈易〉脤贷贫民景德二年转运使以闻诏旌其 
门天禧中安抚使还言纲家税籍钱四百余千米二千五百斛同居四百年而本县科率一无宽假望蠲其户杂科诏从之

　　△庞天佑

　　庞天佑江陵人以经籍教授里中父疾天佑割股肉食之疾愈又病目丧明天佑号泣祈天舐之父年八十余卒天佑负土封坟结庐其侧 
昼夜号不绝声知府陈尧咨亲往致奠上其事诏旌表门闾

　　△顾忻 【李琼】

