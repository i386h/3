<!-- { "loadSidebar": true } -->
曰侄献叔而不署是无名之物也却之十一年改户部尚书上疏乞免军须房税等钱减农税及盐酒等课未报随朝官俸粟折钱增高市价与 
之多出官钱几四十万贯帝以其取悦宰执近臣滥出官钱决杖八十诏自大定十一年十一月 【按世宗纪大定十一年十一月丁亥有事 
于圜丘此处误作八月谨据改】 郊祀赦后尚书省御史台户部转运司警巡院多支俸粟折钱皆追还之德基降兰州刺史十二年卒子锡入 
忠义传

　　△完颜鄂博库

　　完颜鄂博库会宁府海古勒寨人年十三选充女真字学生补上京女真吏再习小字兼通契丹文字充尚书省令史天德初除吏部主事 
鞫问扎兰路诈袭穆昆事人称其能擢右拾遗累迁右司郎中大定二年秩满当代世宗喜其公忠善敷奏特诏再任斡罕巳平诏罢契丹明安 
穆昆其原管户口及从斡罕作乱来降者皆隶女真明安穆昆遣鄂博库分置人户赈赡其乏其未经罢去明安穆昆合承袭者仍许承袭兼括 
买契丹马匹顷之改同知大兴尹迁横海军节度使谳囚能得其情人以为不冤五年卒于官

　　△刘徽柔

　　刘徽柔字君美大兴安次人天眷三年擢进士第历真定栾城主簿迁洪洞令徽柔明敏善听断县人杨远诉夜雨屋坏压其侄死徽柔熟 
视曰汝利侄财而杀之乃诬雨耶叱付狱其人立伏遂寘于法秩满县人遮恋为立生祠刻石颂德正隆二年入为大理评事迁司直大定二年 
同知河东南路转运使事以廉第一改知平定军累迁中都路转运使卒于官

　　△贾少冲

　　贾少冲字若虚通州人勤学家贫甚尝道中获遗金访甚主归之天会中再伐宋调及民兵少冲甫冠代其叔行中天眷二年进士刘筈欲 
妻以妹辞不就调营州军事判官迁定安令蔚州刺史恃贵不法少冲独守正不阿用廉进官一阶累迁河中府判官见海陵寖失道秩满乃不 
求仕大定二年调御史台典事迁副部郎中往北京决狱奏诛首恶率连者怕释之全活凡千人以本职摄右司员外郎除同知河间尹数月入 
为秘书少监兼起居注左补阙十四年为宋主生日副使宋人别致珍异少冲曰行人受赐自有常数敢以赂辱君命乎不受使还迁右谏议大 
夫秘书起居注如故十七年请老不许除卫州防御使历顺天军节度使卒少冲外柔内刚尝执奏刑名甚坚帝嘉其有守性简易不喜言利尝 
教诸子曰荫所以庇身筦库不可为也闻者尚之子益

　　贾益

　　 贾益

　　益字损之少颖悟如成人大定十四年父少冲使宋益侍行时宋人常争起立接书之礼少冲问益曰即宋人欲变礼持议不决奈何益曰 
守死无辱可谓使矣少冲大奇之中大定十九年进士调河油主簿丁父忧去官察廉起复矾山令蛄尚书省令史丁母忧服阕除定海军节度 
副使累官顺天军节度使大安初召为吏部尚书改镇安国军益调民夫修完城郭为职守备按察司止之不听曰治城守臣事也按察何预既 
而兵至以有备解去改横海定国军节度使道阻不赴贞佑二年召为太常卿上防秋十三事与户部尚书李革论迁河北军民不便不报明年 
致仕元光元年卒

　　△伊喇鄂尔多

　　伊喇鄂尔多一名巴锦系出辽五院司通契丹字天会三年从伐宋遇战辄先登屡获侦人以功补尚书省令史十五年籍发诸部兵将与 
右丞萧庆会于山后时官军窜而南者凡数千鄂尔多邀击之尽获其辎重悉送有司迁修武校尉宗弼复河南鄂尔多督诸路帅臣进讨事定 
迁宣武将军皇统二年同知昭德军节度使事以廉升孟州防御使正隆间转同知北京留守事会伊克河阑子山等明安契丹谋乱时方发兵 
讨之别遣鄂尔多押尔南下至松山县为贼党讲格所执欲推为主盟鄂尔多怒曰我受国厚恩岂能从汝反耶贼欲害之鄂尔多说其监奴因 
得脱还大定初为博州防御使迁利涉军节度使先是有农民避贼入保郡城以钱寄邻家贼平索之邻人不与诉于县县官以无契验却之乃 
诉于州鄂尔多阳怒械系之捕其邻人诘之曰汝邻坐劫杀人指汝同盗邻人惧始自陈有欺钱之隙乃责归所隐钱而释之郡人骇服改通远 
军节度使卒

　　△珠勒根彦忠

　　珠勒根彦忠本名斡克善哈斯罕人好学通吏事天会十四年选充兵部孔目官升尚书省令史除右司都事天眷七年改大理丞为会宁 
少尹进同知会宁府事入为吏礼部郎中贞元二年进本部侍郎海陵凡有所疑常使彦忠裁决彦忠据法以对间有不合召让之彦忠执奏如 
前终无阿屈海陵壮之明年除御史中丞历户部侍郎侍卫亲军副都指挥使海陵南伐除南京路都转运使大定二年改大名尹兼本路兵马 
都总管四年入为刑部尚书诏规措北边艰食户口及泰州临潢接境度宜安置堡戍七驻兵万三千刍粮之用就经画之还朝未及入对以疾 
卒彦忠性孝友尝使宋所得金帛尽分兄弟亲友云

　　△张九思

　　张九思字全行锦州人皇统初补行台省女真译史除易州同知三迁亳州防御使副归德尹刘仲延受宋国岁贡于泗州往岁受岁贡者 
每以币物不精责宋使者宋使私馈银币以为常九思独不肯受仲延从之自是私馈遂绝自大理评事再迁大理少卿清池令双由陈其父虔 
于天眷初知永安军遇叛寇孟邦杰执而胁之不从遂被害乞正班用荫大理寺议虔子止合杂班叙九思曰虔奋不顾身守节以死其子宜正 
班用荫以劝忠孝世宗从之改工部郎中大兴少尹同知中都都转运使事转刑部侍郎改工部九思所守清约然急于进取一切以功利为务 
不恤百姓诏检括官田凡地名疑似者如皇后店太子庄 【食货志作太子务】 燕乐城之类不问民田契验一切籍之复有邻接官地冒占 
幸免者世宗召还责之转御史中丞奏言屯田明安人为盗征偿家贫辄卖所种屯地请家贫不能征偿者令事主以其地招佃收其人估贾与 
征偿相当即以其地还之临洮尹完颜让乞用九思议诏从之迁工部尚书帝谓左丞张汝弼曰九思耄矢颇强执自用欲令外补何如时九思 
子若拙为尚书省令史冒镇诏敕事觉亡命汝弼奏其事帝曰九思岂不知若拙处耶可免其官捕若拙获日授职九思闻命惶惧因感疾卒

　　△高衎

　　高衎字穆仲辽阳渤海人敏而好学自少有能赋声同舍生欲试其才使一日赋十题衎执笔怡然未暮十赋皆就俱可观登进士第乞归 
养逾二年调漷阴丞召为尚书省令史除右司都事母丧去官起复吏部员外郎摄左司员外郎大奉国臣者永宁太后族人先为东京警巡院 
使以赃免去欲因太后求见海陵不许衎与奉国臣有乡里旧拟为贵德县令海陵大怒杖衎降为清水县主簿居二年为大理司直累迁吏部 
郎中大定初转左君郎中世宗孜孜求谏羣臣承顺旨意无所匡正使衎传诏台省百司曰凡上书言事或为沮遏许进表以闻迁吏部尚书每 
季选人至吏部托以检阅旧籍谓之检卷有滞留至后季犹不得去者衎三为吏部知其弊岁余铨事修理选人便之五年为贺宋国生日使中 
道得疾去职七年卒

　　△杨邦基

　　杨邦基字德懋华阴人父绹宋末为易州州佐宗望伐宋蔡靖以燕山降易州来附绹被杀邦基匿僧舍中得免既长好学天眷二年登进 
士第调滦州军事判官迁太原交城令太原尹图克坦恭贪污不法命属县输金邦基独不与秉德 【按熙宗纪天眷八年遣参知政事秉德 
廉察官吏本传误乘德谨据改】 廉察官吏尹与九县令皆免去邦基以廉为河东第一召为礼部主事迁兵部员外郎摄吏部差除坐铨注李 
庆之忤海陵意降坊州宜君 【按地理志坊州隶县二宜君其一也原文作宜春今攺正】 主簿转高密令大定初太师张浩荐邦基人材可 
用请除刑部郎中帝许之改太府少监累迁秘书监兼左谏议大夫修起居注中都警巡使张子衍道遇皇太子卫仗立马市门不去伞卫士诃 
之子衍鞭卫士御史台劾奏子衍邦基以姻故为子衍求解及入见显宗求脱子衍罪诏削子衍官两皆邦基坐削官一阶出为西京留守石知 
徙山东东路转运使永定军节度使致仕二十一年卒邦基能属文善画尤以画名当世云

　　△丁暐仁

　　丁暐仁字藏用大兴府宛平人父筠以吏补州县所至有治声致仕后乡里鬬讼者多就质焉暐仁冲澹寡欲读书外无他好辽季避难间 
关道涂未尝释卷皇统二年登进士第调武清县丞县经兵革后无学校暐仁召邑中俊秀子弟教之学百姓欣然从之调磁州军事判官以廉 
摄守事迁知川令前令罢耎不事事羣小越法千禁无所惮暐仁申明法禁皆屏息有董佑者最强悍畏服暐仁以刀断指誓终身不复犯法凡 
租赋与百姓前为期率比他邑先办历北京推官再迁大理司直大定三年除定武军节度副使而节度使同知皆阙暐仁为政无留讼改大理 
丞吏部员外郎转户部郎中时贾少冲为刑部郎中帝以少冲为人柔缓不称刑部之职乃以暐仁易之坐尚荫局官私用官刍违格解职改祁 
州刺史祁州 【按金地理志祁州与定武军俱属河北西路传称为定武支郡则当是祁州至祁州则属河东北路矣原本讹祁为祈谨改正 
】 为定武支郡士民间暐仁之官欢迎界上相属不绝改同知西京留守事首兴学校以明养士之法徙陕西西路转运使二十一年卒于官

　　△曹望之

　　曹望之字景萧其先临潢人辽季移家宣德天会间选充女真字学生年十四业成除西京教授历行台省令史除右司都事吏部侍郎田 
■〈瑴，去一〉素薄望之望之愿交不肯纳遂与蔡松年许霖构致党狱陷■〈瑴，去一〉等于死天德元年调同知石州事坐事免久之 
除绛阳军节度副使入为户部员外郎诏望之以牛万头分给安春八明安徙居南京者萨巴反望之转致甲仗八万自洺州输燕子城又运米 
八十万斛由蔡水入淮馈伐宋诸军一日而至进本部郎中特赐进士及第大定初讨斡罕望之主军食给与有节帅府以捷入告议者欲遂罢 
转输望之以为元恶未诛不可弛备既而大军追讨果赖以济以劳进一阶兼同修国史请于大盐泺设官榷盐听民以米贸易民成聚落可以 
固边圉其利无穷从之其后凡贮米二十余万石及东北路岁饥赖以济者不可胜数三年帝以正隆兵兴农桑失业遣望之及魏子平李涤等 
分道劝农廉问职官臧否望之还奏乞汰诸路胥吏可减其半诏胥吏如故惟禁用贴书迁本部侍郎领核实缮修大内财用费用大者复以劳 
进阶望之家奴袁一言涉妖妄大兴府鞫治望之恐使户部令史刘公辅闲其事于大兴少尹王全全具语其事御史台劾奏刘公辅等泄狱情 
决杖除名顷之运河湮塞不治乃用陆运世宗责望之往治之太宗实录成望之等赐银币有差望之叹赏薄世宗以其不忠出为德州防御使 
到官有惠政百姓为立生祠改同知西京留守事上书论便宜事其一论山东河北明安穆批与百姓杂处民多失业陈蔡汝颍之间土广人稀 
宜徙百姓以实其处复数年之赋以安辑之百姓亡命及避役军中者阅实其人使还本贯或编近县以为客户或籍姓名留为佃户州县与明 
安事干涉者无相党匿庶几军民协和盗贼弭息其二论荐举之法宜令宰执岁举三品二人御史大夫以下内外官终秩举二人终秩不举者 
