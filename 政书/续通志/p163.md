<!-- { "loadSidebar": true } -->
以良医省院阙失不以御史台治之可乎凡诸王百司违法越礼一听举劾风纪重则贪墨惧犹斧斤重则入木深其势然也朕有阙失卿等亦 
以闻朕不尔责也乙未特命博啰等传旨宣谕诸司曰世祖皇帝立中书省枢密院事御史台及百司庶府共治天下大小职掌巳有定制世祖 
命廷臣集律令章程以为万世法成宗以来列圣相承罔不恪遵成宪朕今居太祖世祖所居之位凡省院台百司庶政询谋佥同标译所奏以 
告于朕军务机密枢密院当即以闻毋以夙夜为闲而稽留之其它事务果有所言必先中书院台其下百司及■〈执上目下〉御之臣毋得 
隔越陈请傥违朕意必罚无赦丁酉以陕西行台御史大夫特穆尔图为上都留守辛丑文宗立都督府于京师遣使来奏又以台宪官除目来 
上并从之癸卯遣使如京师卜日命中书左丞相特穆尔布哈摄告即位于郊庙社稷遣武寍王齐齐克图及哈玛尔图立文宗为皇太子仍立 
詹事院彻尔特穆尔为中书平章政事奇尔济苏为中书右丞乙巳监察御史言岑北行省控制一方广轮万里实为太祖肇基之地国家根本 
系焉方面之寄岂可轻任平章■〈土答〉奇济素非勋旧奴事都尔苏崛起宿卫辄为右丞俄升平章年巳七十眊昏殊甚左丞玛们本晋邸 
部民以女妻都尔苏引为都水遂除左丞郎中罗里市井小人图噜库乃晋邸卫卒不谙政务并宜黜退台臣以闻帝曰御史言甚善其并黜之 
五月戊午封特穆尔为保德郡王辛酉御史大夫博啰中政使尚嘉努并特授开府仪同三司典四番宿卫庚午命雅克特穆尔升用岭北行省 
官吏其余并赐散官一级选用潜邸旧臣及扈从士受制命者八十有五人六品以下二十有六人壬申封额琳沁巴勒为柳城郡王 【按元 
史诸王表琳沁巴勒封柳城郡王在天历三年与纪不符】 以巴济拉为陕西行台御史大夫仲嘉努为御史中丞乙亥敕大都省臣铸皇太子 
宝时求太子故宝不知所在乃命更铸之丁丑皇太子发京师诸王驸马及扈卫百官悉从行戊寅京师市马二百八十匹载乘舆服御送行在 
所巳卯加翰林学士承旨唐古为太尉壬午左丞相特穆尔布哈等以帝即位摄告南郊六月丁亥朔特穆尔布哈等以帝即位摄告于宗庙社 
稷戊子雅克特穆尔等奏中政院越中书省擅奏除授移文来征制敕巳如所请授之然于大体非宜乞申命禁止庶使政权归一从之壬寅戒 
近侍毋得辄有奏请辛亥诏谕中书省臣凡国家钱谷铨选诸大政事先启皇太子然后以闻是月特穆尔布哈以久旱启于皇太子辞相位乞 
更选贤德委以燮理皇太子遣使以闻帝谕奇尔济苏等曰修德应天乃君臣当为之事特穆尔布哈所言良是天明可畏朕未尝斯须忘于怀 
也皇太子来会当与共图其可以泽民利物者行之卿等其以朕意谕羣臣七月丙辰朔日有食之壬申监察御史巴勒丹伊实言朝廷自去秋 
命将出师戡定祸乱其供给军需赏赉将士所费不可胜纪若以岁入经赋较之则其所出已过数倍况今诸王朝会旧制一切供亿俱尚未给 
而陕西等处饥馑荐臻饿殍枕藉加以冬春之交雪雨愆期麦苗槁死秋田未种民庶遑遑流移者众臣伏思之此正国家节用之时也如果有 
功必党赏赉者宜视其官之崇卑而轻重之不惟省费亦可示劝其近侍诸臣奏请恩赐士悉停罢以纾民力帝嘉纳之仍敕中书省以其所言 
示百司丙子授皇太子宝壬午遣使诣京师敕中书平章政事哈玛尔图同翰林国史院官致祭太祖太宗睿宗三朝御容发诸卫军六千完京 
城八月乙酉朔次翁果察图之地丙戌皇太子入见是日晏皇太子及诸王大臣于行殿庚寅帝暴崩年三十葬起辇谷谥曰翼献景孝皇帝庙 
号明宗国语曰胡土克图皇帝后至元六年十月加上尊号曰顺天立道睿文智武大圣孝皇帝
　　明宗一年 【即文宗天历二年】

　　○文宗一

　　文宗皇帝讳图卜特穆尔武宗次子明宗弟也母唐古氏延佑中仁宗封明宗为周王命镇云南而帝尚留京师王治元年中政使耀珠告 
托欢彻尔等交通亲王将构异图于是出帝居于琼州泰定初召帝北还行至潭州复止之居数月乃还大都改封怀王仍命出居建康以殊祥 
院使额森纽尔掌其卫士时都尔苏为相很愎自用灾异数见而帝兄弟播越南北人心思之致和元年春泰定帝出畋柳林以疾还宫诸王们 
都阿穆尔台太常礼仪使噶海宗正扎尔古齐库库楚等与签枢密院事雅克特穆尔谋曰主上之疾日臻今且往上都如有不讳吾党扈从者 
执上都诸王大臣杀之居大都者即缚大都省台官宣言武宗子当正位传檄诸关守帅则大事济矣三月泰定帝如上都们都库库楚等从西 
安王喇特纳实哩居守雅克特穆尔亦留大都于时额森纽尔私至上都与都尔苏等图弗利于帝乃复迁帝居江陵七月泰定帝崩于上都都 
尔苏及梁王旺沁辽王托克托结党害政人皆不平之时雅克特穆尔掌大都枢密符印谋于西安王喇特纳实哩集百官告以欲立武宗二子 
意即遣前河南行省参知政事明埒克栋阿前宣政使达尔玛实哩驰驿迎帝于江陵密以意谕河南行省平章政事巴延令简兵以备扈从是 
日推前湖广行省左丞相拜布哈为中书左丞相太子詹事■〈土答〉斯哈雅为中书平章政事 【按■〈土答〉斯哈雅为平章政事元 
史宰相表载在九月与纪异】 前湖广行省右丞苏苏为中书左丞前陕西行省参知政事王布琳济达为枢密副使与中书右丞赵世延同签 
枢密院事雅克特穆尔翰林学士承旨伊拉齐通政院使哈沙分典机务调兵守御关要征诸卫兵屯京师出府库犒军士乙未以西安王令给 
宿卫京城军士钞有差调诸卫兵守居庸关及卢儿岭丙申遣左卫率使图噜将兵屯白马甸隆镇卫指挥使阿都玛勒将兵屯泰和岭丁酉发 
中卫兵守迁民镇又遣萨里布哈等往迎帝且令达实特穆尔矫为使者自南来言帝巳次近郊使民毋惊疑戊戌征宣靖王迈努诸王雅克布 
哈于山东巳亥征兵辽阳明埒克栋阿至汴梁执行省臣皆下之狱又收廉访司万户府及郡县印庚子发宗仁卫兵增守迁民镇辛丑遣万户 
彻尔特穆尔将兵屯河中癸卯雅克特穆尔之弟萨敦子腾吉斯自上都来归河南行省杀平章库哩右丞拜特穆尔是日明埒克栋阿等至江 
陵甲辰帝发江陵遣使召镇南王特穆尔布哈维顺王库春布哈湖广行省平章政事高昌王特穆尔布哈来会执湖广行省左丞玛哈穆特送 
京师以布色代之乙巳遣隆镇卫指挥使伊苏岱尔将兵守碑楼口河南行省杀其参政图卜台召陕西行台侍御史满济尔噶台及行省平章 
玫事特默齐不至丙午诸王阿固察至京师遣前西台御史喇嘛凯巴等谕陕西丁未以萨都守居庸关腾吉斯屯古北口戊申帝命河南行省 
平章政事巴延为本省左丞相河南行省遣前万户博啰等将兵守潼关已酉诸王们都阿穆尔台宗正孔尔古齐库库楚前河南行省平章政 
事玛鲁集贤侍读学士乌鲁斯布哈太常礼仪院使噶海齐等十八人谋附雅克特穆尔事觉都尔苏杀之庚戌帝至汴梁巴延等扈从北行以 
前翰林学士承旨鄂博哈雅为河南行省平章政事发平滦民堑迁民镇以御辽东军辛亥以雅克特穆尔知枢密院事伊拉齐为御史中丞癸 
丑上都诸王及用事臣以兵分道犯京畿甲寅喇嘛凯巴等至陕西皆见杀乙卯托克托穆尔及上都梁王实喇平章政事奈曼台詹事奇彻战 
于宜兴斩奇彻于阵禽奈曼台送京师戮之实喇脱走丙辰雅克特穆尔等奉法驾郊迎丁巳帝至京师入居大内戊午以苏苏为中书平章政 
事前御史中丞曹立为中书右丞江浙行省参知政事张友谅为中书参知政事 【按元史宰相表苏苏为平章在九月张友谅为参政在十 
月曹立为右丞表不载】 河南行省左丞相巴延为御史大夫中书右丞赵世延为御史中丞己未以河南万户伊苏岱尔同知枢密院事上都 
梁王旺沁右丞相达实特穆尔太尉布哈平章政事玛鲁御史大夫寍珠等以兵次榆林隆镇卫指挥使黑汉谋附上都杀之籍其家九月庚申 
朔雅克特穆尔督师居庸关遣萨都以兵袭上都兵于榆林败之追至怀来而还隆镇卫指挥使阿都玛勒以兵袭上都诸王穆尔特穆尔特默 
齐于托啰克台执之归于京师陕西兵入河中府劫行用库钞万八千锭杀同知府事布琳图壬戌命苏苏宣谕中外曰昔在世祖以及列圣临 
御咸命中书省纲维百司总裁庶政凡钱谷铨选刑罚兴造罔不司之自今除枢密院御史台其余诸司及左右近侍敢有隔越中书奏请政务 
者以违制论监察御史其纠言之以高昌王特穆尔布哈知枢密院事额森纽尔为宣徽使召雅克特穆尔赴阙上都诸王额森特穆尔平章图 
们岱尔自辽东以兵入迁民镇诸王巴喇玛额森特穆尔以所部兵入管州杀掠吏民丁卯雅克特穆尔率诸王大臣请早正大位以安天下帝 
固辞曰大兄在朔方朕敢紊天序乎雅克特穆尔曰人心向背之机闲不容发一或失之噬脐无及帝曰必不得巳必明着朕意以示天下而后 
可乃遣萨都拒辽东兵于蓟州东流沙河元帅敖拉守居庸关上都军攻碑楼口指挥使伊苏岱尔御之不克戊辰以大司晨明埒克栋阿大都 
留守库库台并为中书平章政事命襄阳万户杨克忠邓州万户孙节以兵守武关巳已铸御宝成立行枢密院于汴梁以同知枢密院事伊苏 
岱尔知行枢密院事将兵行视太行诸关西击河中潼关军上都诸王呼喇台等引兵犯崞州庚午遣军民守归峡诸隘辛未帝常服谒太庙额 
卜德哷勒特默格弃市托多王士熙巴延彻尔托欢等各流于远州并籍其家同知枢密院事托克托穆尔与辽东图们岱尔战于蓟州两家店 
壬申帝即位于大明殿诏以致和元年为天历元年大赦仍诏天下曰谨俟大兄之至以遂朕固让之心癸酉命雅克持穆尔将兵击辽东军封 
雅克特穆尔为太平王以太平路为食邑中书右丞曹立为江浙行省平章政事福建廉访使伊实栋阿为右丞前中书左丞张思明为左丞甲 
戌雅克特穆尔加开府仪同三司上柱国录军国重事中书右丞相监修国史依前知枢密院事巴延加太尉征左右两阿苏卫军老幼赴京师 
不行者斩籍其家乙亥上都旺沁兵袭破居庸关关兵皆溃雅克特穆尔军次三河丙子旺沁游兵至大口雅克特穆尔还军次榆河帝出齐化 
门视师丁丑还宫戊寅谕中外曰近以奸臣都尔苏额卜德哷勒潜通阴谋变易祖宗成宪既巳明正其罪凡回回种人不预其事者其安业勿 
惧有因而扇惑者罪之敕军中逃归及京城游民敢攘民财者斩命留守司完京城军士乘城守御雅克特穆尔与旺沁前军战于榆河败之 【 
按克雅特穆尔传榆河之战在已卯曰与纪异】 追奔至红桥北其枢密副使阿拉克特穆尔指挥使呼图克特穆尔以兵会旺沁复来战又败 
之辛巳以拜布哈知枢密院事依前中书左丞相雅克特穆尔与上都军大战于白浮之野败之托克托穆尔与辽东军战于蓟州之檀子山壬 
午大雾旺沁等遁昆山州获上都颁诏使者及辽东征兵使者以闻诏诛之癸未以同知枢密院事图尔噶特穆尔知枢密院事中书平章政事 
