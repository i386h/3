<!-- { "loadSidebar": true } -->
　　（臣）等谨按张有之说以假借中之异声者为转注而同声者为假借始与汉唐诸儒异其所举其无少长等字葢因说文有箕 【篆 
文作□古文作□及□与□义皆簸也籀文作□】 字而无其字以其簸扬未定故借为其然之词又说文无字 【篆文作□说文曰丰也】  
本上声即尚书庶草繁庑之庑 【说文引书本作庶草繁无】 若有无之无 【篆文作□说文曰亡也】 属平声音下从亡字自李斯书 
碑讳亡故借丰义之无为有无之无至少字为多之对本上声借为去声老少之少长字为短之对本平声借为上声长幼之长其实即六书中 
假借之义非转注之本旨以下赵古则王应电杨慎朱谋■〈土韦〉张位吴元满诸家之说皆与张氏同
　　元戴侗曰何谓转注因文而转注之侧山为□ 【即阜字】 反人为匕 【音比与音化者别篆文作□故反□为□】 反欠为□ 【 
音既篆文作□故反□为□】 反子为□ 【音突篆文作□故反□为□】 之类是也
　　杨桓曰转注者何谓象形会意之文不足以备其文章言语变通之用故必须二文三文四文转相注释以成一字使人绎之而自晓其所 
为所用之义故谓之转注又曰转注者承指事而作也指事之体由会意之变而生转注又生于指事之变也故指事之初或直指其事或形指 
形或意指意或形意互相指转注巳兆于斯又以二文三文共指其一形一意而转注之体所由着也然转注之作虽承乎指事其旨则实不出 
乎会意葢由会意之意止能因其象形而见之若夫天地之闲万有之意固非一象形之动变所能尽者苟不并累众文互转以成注其意何由 
而足故转注之制或二文成一字或三文成一字或四文成一字四文又不足又取巳集成字者杂其文而用之意足而后止也
　　（臣）等谨按杨桓之说以二文三文四文之义合而成字者即为转注又与诸儒异此乃会意中之一类亦未可以该转注之全义也
　　刘泰曰转注者指事之外意有不能尽者则取文字转相附注以足其意如圣贤之类圣从耳从口从□以其闻无不通言无不中□则人 
在士上□又士之大者贤从臣从寸从宝省以其臣有守 【贤字古文或作□及□从臣从寸寸者法度也守字即从寸取义故云其臣有守 
】 则国之宝也
　　（臣）等谨按说文圣字训通也从耳从呈声贤字训多才也从贝从臤 【音悭说文曰古文以为贤字】 声皆当为谐声字刘泰之说 
以从耳从口从□为圣从臣从寸从宝字省文为贤虽与说文互异而义亦可通又当为会意字亦与转注未合
　　周伯琦曰声有不可穷则因形体而转注焉帀 【篆文作帀故反□为帀】 乏 【篆文作□故反□为乏】 是也
　　明赵古则曰转注者转展其声而注释为他字之用者也有因其义而转者有但转其声而无义者有再转为三声用者有三转为四声用 
者至于八九转者亦有之其转之之法则与造谐声相类有转同声者有转旁声者有转正音者有转旁音者有惟取其书而转者其别有五曰 
因义转注者如恶本善恶之恶以其恶也则可恶 【去声】 故转为憎恶之恶齐本齐一之齐以其齐也则如齐 【斋同】 故转为齐庄 
之齐此其类也曰无义转注者如荷本莲荷之荷而转为负荷之荷 【去声】 雅本乌雅之雅 【鸦同】 而转为风雅之雅 【上声】  
此其类也曰因转而转者如长本长短之长长则物莫先焉故转为长幼之长 【上声】 长则有余故又转为长物之长 【去声】 行本 
行止之行行则有踪迹故转为德行之行 【去声】 行则有次序故又转为行列之行 【音杭】 又为行行 【即论语子路行行如也 
之行】 之行 【音桁】 此其类也此三者谓之托生又有二用曰双音并义不为转注者如朋 【去声占凤字说文谓凤飞羣鸟从之故 
借以为朋党字】 皇之朋即鹍朋之朋 【平声】 皆象其飞形杷枋 【柄同】 之把补讶切 【音霸去声】 收麦之器白加切 【 
音爬平声】 又为木名 【此即枇杷之杷】 乐器之枇杷 【释名本从本俗作琵琶】 皆得从木以定意从巴以谐声此其类也是谓反 
生又有兼用曰假借而转注者如来乃来牟之来既借为往来之来又转为劳来之来 【去声】 风乃风虫之风既借为吹嘘之风又转为风 
剌之风 【去声】 此其类也又有方音叶音不在转注例者如联叕之叕陟卫切南方之人则有株列切兄弟之兄呼庸切东吴之人则有呼 
荣切上下之下读如华夏押于语韵则音如户明谅之明读如姓名押于阳韵则音如芒凡此之类不能悉载若夫衰有四音齐有五音不有六 
音从有七音差有八音射有九音辟有十一音之类或主意义或无意义然转声而无意义者多矣学者引伸触类而通之可也自许叔重以来 
以同意相受考老子为转注康成以之而解经夹漈以之而成略遂失转注之本旨今夫老字从人从毛从匕者人之毛化而白则为老会意字 
也考者老也故从老省定意从丂者谐声字也初非以老字转而为考也又若耆耇■〈耇，勿代句〉■〈耇，占代句〉孝耋六字皆从老 
省以为意从旨句勿占至以为声孝则从子承父道而为会意今夹漈以之入转注之篇可乎哉
　　（臣）等谨按赵古则从张有转声之说本非转注之本旨即以转声而论如负何之何说文作何训儋也本平声借为谁何之何乃以为 
莲荷之转声行之读如杭本古音也乃以为转音下之读如户明之读如芒亦古音也乃以为叶音叕之入屑韵本正音也乃以为南方之音兄 
之入庚韵亦正音也其或呼为匈者乃近代俗音字书皆不收之乃反以庚韵者为东吴之音皆臆说也至于考老之说最为近古赵氏欲自申 
其说故从而诋之亦未可为据详见于后
　　王应电曰声出于天或有余焉或不足焉声之有余也一义而各为一声不能声为之制宇也从一字而转为数声故曰转注
　　杨慎曰郑渔仲六书略论假借极有发明至说转注之义则谬以千里矣原转注之义最为难明周礼注云一字数义展转注释而后可通 
后人不得其说遂以反此作彼为转注许慎云转注考老是也毛晃云考老各自成文非反考为老王柏正始之音亦以考老之训为非萧楚谓 
一字转其声而读是为转注程端礼谓假借借声转注转声皆合周礼注展转注释之说可正考老之谬矣又易疏云贲有七音义各不同触类 
而长之衰有四音齐有五音从有七音差有八音敦有七音辟有十一音皆转注之极也
　　（臣）等谨按以一字数义为转注其说始于宋之张有及毛晃并不见于周礼注在毛晃之说曰周礼六书转注谓一字数义展转注释 
而后可通后世不得其说遂以反此作彼为转注其说皆非葢自申其议论如此杨氏用其说而不察其文义遂直以为周礼注之文则舛谬甚 
矣
　　朱谋■〈土韦〉曰转注因谐以广音南北殊声平仄异读谟转慕莫之类
　　张位曰转注谓一字数义展转注释可通用也如长久长字长则物莫先焉故又为长幼之长长则有余故又为长物之长如行止行字行 
则有踪迹故又为德行之行行则有次序故又为周行之行如数目数字有数则可数故为数往之数有数则密矣故又为疏数之数又音促数 
罟亦密矣又有本其意特转声用之者如以女妻人为妻之类是也
　　吴元满曰假借不足故转声以演义因形事意声四体展转声音注释为他义之用故曰转注有转声注释别义有转声但取叶韵有转本 
音注释他义有转别音注释他义有别音注义有别音叶韵有转而复转有双声并转有因转复借其正生者四种一曰转声注义二曰转声叶 
韵三曰本音注义四曰转音注义其变生者四种一曰别音注意二曰别音叶韵三曰转而复转四曰双声并转其兼生者一种曰因转复转
　　（臣）等谨按自赵古则以下其说虽详略不同而取义则一皆以转声者为转注矣
　　赵宦光曰转注者声意共享也取其字就其声注以他字而义始显如丂字象气难上出之形而老人鲠噎似之于是取老字省其下体以 
注于丂上而义始足也
　　又曰转注之体大类形声 【即谐声】 转注同声形声异声此二书之分而其刱法之初绝然不混也但须毋离所引考老二字本旨则 
不倍古人矣
　　又曰同声者为转注如考同丂之类转声者为谐声如耇谐句■〈耇，占代句〉谐占之类非声者为会意如孝从老子耆从老旨之类
　　（臣）等谨按赵宦光之说以谐声中之同声者为转注而异声者为谐声又与诸儒异其所论考老之为转注是也其所论耇■〈耇， 
占代句〉之为谐声非也且即如赵氏之说谓耇字谐句■〈耇，占代句〉字谐占今考说文耇字训老人面冻黎若垢也从老省句声是耇 
字之句乃从坸 【垢字亦作坸】 省本与耇同声说文■〈耇，占代句〉字训老人面如点也从老省占声是■〈耇，占代句〉字之占 
乃从点省本与■〈耇，占代句〉同声皆非转声也又说文耆字训老也从老省旨声是旨之与耆乃平上之通亦不得谓之非声也皆未可 
为据
　　又曰注者转示志识也同呼异用不令义混就形附释体烦握简譬则尔雅之未训传疏之肇基欤物之杂文之赘也
　　（臣）等谨按六书中惟转注之义古来说者判不相合约有数家自许慎以考老为转注而未详言其义卫恒谓考老者以老为□考也 
徐锴谓□耆耋亦老故以老字注之受意于老转相传注皆遵用许氏之说而□耆耋等字特从考老二字推广之贾公彦亦主考老之说而增 
一语曰左右相注故名转注后人因左右相注遂专从字形求之裴务齐切韵序以为考字左回老字右转此转注之一说也然说文于考字下 
从丂音考亦作巧老字下从匕音化本各有取义故徐锴以左回右转为俗说郭忠恕以左回右转为野言毛晃谓考老下各自成文非反考为 
老也是左右转形之说虽似遵用说文而巳与说文之本义相违诚未可为定论至于赵古则辈因此遂诋说文考老之非而实非许氏之误也 
又有以转注为训诂者谓说文于考字下训老也于老字下训考也以二字同义者转相为注即名转注此又一说也以注字为注释之注似与 
说文之原训有合然六书各有本位必先有六书而后训诂随之是六书者母也训诂者子也凡六书皆当有训诂岂独转注一种为然今乃以 
后起之训诂配五书之本位于义既属未安况考之训老老之训考为许氏之文故谓之说文解字而六书在周初巳有定名亦未可以汉儒之 
笺释为造书之本旨也且考说文之言曰建类一首同意相受本从前缀之相同者而言今即以考老互训之例推之如福字训祜祜字训福而 
凡禄祉之与福同意者即以福训之咽字训嗌嗌字训咽而凡喉哙之与咽同意者即以咽训之遇字训逢逢字训遇而凡遭遘之与遇同意者 
即以遇训之忧字训愁愁字训忧而凡怲惔之与忧同意者即以忧训之凡若此等皆可与同意相受之说推广发明者也若踰越之互相训待 
竢之互相训问讯之互相训谨慎之互相训明照之互相训始初之互相训又独非同意乎然部首各别字类各殊与说文建类一首之语终属 
