<!-- { "loadSidebar": true } -->
复密州十二月辛亥耿格伏诛安儿脱身走入海舟人曲成等击之坠水死四年二月安儿党郝定等复扰山东安贞讨之连战皆克降者三万 
余皆安慰复业兴定二年下诏伐宋安贞至安丰宋兵拒战完颜呼喇勒冲击败之追至淝水安贞至大江乃班师 【按续通鉴载金人围安 
丰军进攻扬州真州建康大震贾涉遣李全拒之战于化胡坡杀金数将得其金牌乃解诸州之围而去全追击之复败之于曹家庄因致金牌 
于涉云已杀驸马安贞矣本传叙安贞之续故第云至大江乃班师】 兴定三年安贞伐宋有淝水之捷五年复伐宋安贞军于七里镇宋兵据 
净居山遣兵击败之遂夺黄土关入默林关拔麻城县抵大江克黄州进攻靳州克之安贞每获宋壮士辄释不杀因用其策亦有功宣宗谓宰 
臣曰阿哈将略固善此辈无虑数万既不可杀安所置之宰臣不对安贞忧谗以金玉带赂近侍局六月尚书省奏安贞谋叛宣宗疑不实令英 
王守纯覆案之质成其诬井其二子杀之以祖忠义父揆有大功免兄弟缘坐安贞尝曰三世为将遂家所忌至是果验云

　　△田琢

　　田琢字器之蔚州定安人明昌五年进士官怀安令补尚书省令中贞佑二年中都被围琢请由闲道往山西招集义勇遂使经略山西琢 
与宏州刺史魏用有隙自飞狐还蔚州用伏甲于路将邀之琢知其谋即别道入定安用破蔚州杀判官李宜马士成永兴县令张福劫府库仓 
廪攻琢于定安琢与战败之用脱身走易州刺史芬彻缚送中都元帅府杀之琢至蔚州诛用同恶数人遣沈思忠招集西京荡析百姓得万余 
人皆愿徙河南为上书以请从之琢复遣沈思忠宫楫招宏州蔚州百姓得五万余人可充军者万五千人分屯蔚州顷之西山诸隘皆不能守 
琢移军沃州贞佑三年诏尽徙屯陕琢至陕上书曰河北失业之民侨居河南陕西旷土多而浮民众乞选能吏劝课公私皆得耕垦富者备牛 
出种贫者佣力服勤教之区种期于尽辟而后己宣宗深然之兴定二年改山东东路转运使 【归潜志作兵马都总管中州集作宣抚使】  
权知益都府事李旺据胶西琢遣益都治中张林讨擒之棣州裨将张聚据州叛袭滨州琢遣提控赫舍哩绰哈讨平之遂复二州李全据安邱 
琢遣总领提控王政王廷玉讨之太府少监伯特完擅率政兵攻安邱败焉琢奏治特完罪会赦而止既而昌乐令珠格罕都等破李全于日照 
县琢承制各迁官一阶诏许之治中张木素凶险耻出琢下会于海牟佐据莱州琢遣林讨之林伺琢出即率众噪八府中琢仓猝与战不胜行 
至章邱兵变东平行省蒙古纲以状闻宣宗度不能制林乃遣人召琢还至寿张疽发背卒

　　△完颜弼

　　完颜弼本名达希布盖州明安人从丞相襄戍边功最泰和六年从完颜匡攻襄阳破雷太尉兵积功至右副都点检至宁元年以言事忤 
旨谪云内州防御使 【按金地理志云内州置远军节度使非防御州也此云防御使沿革未详】 贞佑初宣宗驿召赴中都寺云内已受兵 
弼善马矟与数骑突出将赴阙会有诏除元帅左都监驻真定弼奏外兵日增军无鬬志村寨城邑有勇敢可使者乞招用之又曰河朔郡县皆 
以拘文不相应救由此残破乞敕州府有告急征兵即须赴救又曰河北军器乞权宜弛禁仍令团结堡寨以备外兵及劝迁都讲防御诸策宣 
宗颇采用其言大名军变诏弼镇抚之未几改陕西路统军使三年改知东平府事山东西路宣抚副使时刘二祖余党孙邦佐张汝楫保济南 
勤子堌 【本纪作大沫堌】 弼遣人招之皆降八月 【按宣宗纪贞佑三年四月招降张汝楫等八月复叛杀之原文误作四年令改正】  
汝楫复谋作乱邦佐密告弼弼飨汝楫伏甲杀之手诏褎谕封密国公是年元兵围东平弼百计应战久之乃解围去五月疽发于脑俄卒弼平 
生无所好惟善读书闲暇延引儒士歌咏投壶以为常所辟得人皆立方面功治东平爱民省费军民无相讼有古良将之风焉

　　△蒙古网

　　蒙古网本名呼尔根咸平府明安人承安五年进士除国子助教贞佑初自请招集西山兵民迁都水监丞寻加遥授永定军节度副使三 
年权山东宣抚副使四年行元帅府事奏杨安儿余党据险作乱至今未息乞普赐恩宥宣宗即命赦之兴定元年徙知东平府事权参知政事 
行尚书省遣默哷讨花帽贼于曹济闲三年奏恩州武城县艾家凹水泺清河县涧口河泺险固可恃因其地形少加浚治足以保御请迁州民 
其中又以山东恃东平为重镇而兵卒太少请募选以益兵咸制可是岁益都桃林寨总领张林号张大刀据险为乱四年侵掠东平纲遣王庭 
玉讨之生擒张林林乞贳死自効纲为请于朝官之山东不能守林乃降于宋初东平提控郑倜生擒宋将李资纲奏赏倜宰臣谓李资自称宋 
将无所凭据请详究其实纲奏此辈力屈就擒丰肯虚称伪将以重获者功今多故之际赏功后时将士且解体诏即赏之五年二月东平解围 
纲与王庭玉东莒公燕宁各迁一阶是岁燕宁战死纲势孤奏请移军河南诏百官议许纲内徙率所部女真契丹汉军五千人行省邳州左监 
军王庭玉将余军屯黄陵冈自此山东事势去矣时宿州连年饥馑加之重敛百姓离散纲奏乞一切停止诏议行之元光二年以邳州经略司 
隶纲令募勇敢收复山东砀山首领怀忿作乱引水环城以自固构浮桥河上结红袄贼为援纲奏砀山北近大河南近汴堤其闲干滩泥淖步 
骑俱不可行惟宜轻舟往来当选锐卒数千与水军埽兵由便道断浮梁绝红袄之援募胆勇有口辨者持牒密谕之以离闲其赏与乞赐空名 
告身从便迁赏无何砀山贼袭永城县诏与副缌领高琬等并力讨之纲御下严邳州军不乐属纲八月辛未朔经略使纳哈塔禄格都统金山 
颜俊率沂州军士百余晨入行省杀纲及僚属于省署十月壬辰 【按宣宗纪作十一月辛丑盖本传纪克敌之期而帝纪则书报捷之日也 
】 总帅约赫德围邳州急攻之红袄贼高显等杀禄格函首以献

　　△必喇阿噜岱

　　必喇阿噜岱贞佑初累官宁化州刺史二年权河北大名宣抚副使三年以保全皇功加遥授安武军节度使改昭义军阅月权元帅左都 
监遣都统鄂屯喜格复取威州及获鹿县既而诏择义军为三等阿噜岱奏自去岁初置帅府已按阅本军去其冗食部分既定上下相亲故能 
所向成功一旦析之彼居中下将气挫心懈而不可用且义军率皆农民已散归田亩趋时力作征集旬日农事废而岁计失乞无轻变易诏许 
之泽州旧隶昭义近年改隶孟州阿噜岱奏泽州城部坚完器械具备今闻议迁于青莲寺山寨距州既远地形狭隘一旦有急徒弃名城以失 
太行之险则沁南昭义不通问矣乃复隶昭义军 【按地理志泽州旧为刺斗郡贞佑四年始隶潞州昭义军后改隶孟州元光二年升为节 
镇与本传所云旧隶昭义复隶昭义皆不合】 是岁潼关失守阿噜岱趋备蓝田商州陈河北利害略曰今忻代撤戍太原帅府众纔数千平阳 
行省兵亦不多河东河北之势全恃潞州潞兵强则国家基本渐可复立乞复置潞州帅府兴定闲权参知政事行尚书省于益都阿噜岱复立 
潞州最有功识辽州刺史郭文振举以为将既而阿噜岱去潞州以张开代领其众与文振不相得遂不能守

　　钦定续通志卷四百三十八

　　●钦定续通志卷四百三十九　列传二百三十九

　　列传

　　金 【十七】

　　○金十七

　　纳塔谋嘉　　邹谷　　　　　　高霖　　孟奎　　　　乌凌阿与　　　　温特赫达　　王扩　　　　伊喇富森　　　　鄂 
屯忠孝　　富蔡思忠　　完颜寓　　　　　富察伊埒图　　完颜仲元　　完颜阿林　　　　完颜霆　　乌库哩长寿　完颜佐【 
耀珠】　舒穆噜仲温　　富察阿里　　完颜富拉塔　　　瓜尔佳锡尔格　　珠嘉臣嘉　　赫舍哩和勒端　　完颜伊尔必斯　　 
完颜特尔格　纳喇呼喇勒

　　纳塔谋嘉
　　邹谷
　　高霖
　　孟奎
　　乌凌阿与
　　温特赫达
　　王扩
　　伊喇富森
　　鄂屯忠孝
　　富察思忠
　　完颜寓
　　富察伊埒图
　　完颜仲元
　　完颜阿林
　　完颜霆
　　乌库哩长寿
　　完颜佐 【耀珠】
　　舒穆噜仲温
　　富察阿里
　　完颜富拉塔
　　瓜尔佳锡尔格
　　珠嘉臣嘉
　　赫舍哩和勒端
　　完颜伊尔必斯
　　完颜特尔格
　　纳喇呼喇勒

　　△纳塔谋嘉

　　纳塔谋嘉上京路音德尔明安人大定未年选入东宫教郓王琮瀛王瓌读书以终场举人试补上京提刑司书史以廉能著称承安元年 
契丹图卜苏掠韩州信州提刑司择诸书史入奏者谋嘉请行五年特赐同进士出身调东京教授累除翰林修撰兼修起居注监察御史贞佑 
初迁吏部员外郎侍御史完颜寓举谋嘉才行志在匡国可预军政充元帅府经厯官中都被围尝出资以赡贫民胥鼎奏应计所赡迁官谋嘉 
不受宣宗议迁都谋嘉曰不可河南地狭土薄他日宋夏交侵河北非我有疾当选诸王分镇辽东河南中都不可去也不听除唐州刺史入为 
太常少卿兼左拾遗摄御史中丞未几摄太子詹事兴定元年潼关失守迁河南统军使兼昌武军节度使摄签枢密院事行院许州汰去冗食 
军士二千余人上书谏伐宋不听三年降颍州防御使宋人将袭颍州闻谋嘉有备乃引去四年召为翰林侍讲学士兼兵部侍郎同修国史五 
年卒

　　△邹谷

　　邹谷字应仲密州诸城人大定十三年进士第累官渖王府文学以吏才称职改授同知曹州军事召为刑部主事转大理寺丞时议差接 
送伴宋国使官令史周昂具数员呈请左司都事李炳乘醉见之怒曰吾口举两人即是安用奏为言官劾之事下大理寺众议当科违制谷曰 
口举两人一时之言耳当杖赎帝从谷议厯官定海泰宁军节度使泰和六年致仕贞佑初卒

　　△高霖

　　高霖字子约东平人大定二十五年进士调安国军节度判官以父忧还乡里教授生徒恒数百人服除为国史院编修官建言黄河所以 
为民害者皆以河流有曲折适逢隘狭故致湍决今若开鸡爪河以杀其势可免数埽之劳凡卷埽工物皆取于民大为时病乞并河堤广树榆 
柳数年之后堤岸既固埽材亦便民力渐省朝廷从之改都水监丞签陕西路按察司事体访官员能否赴阙待对时南征调发繁急民稍稽滞 
有司皆坐失误军期罪霖言其枉悉出之贞佑二年除河平军节度使请城宜村为卫州以护北门帝从之寻改中都留守穆延尽忠弃中都南 
奔霖与子义杰率其徒夜出不能进谓义杰曰汝可求生吾死于此矣霖死义杰伏羣尸中以免事闻赠翰林学士承心谥文简

　　△孟奎

　　孟奎字符秀辽阳人大定二十一年进士补尚书省令史从参政马琪塞澶渊决河改中都左警巡使平章完颜守贞礼接士大夫在其门 
者号冷岩十俊奎其一也改上京等路提刑判官有契丹人额里页尝杀驿使有司以同名者系狱奎谳而出之别获杀驿使者迁同知西京路 
转运使事改武州刺史上言亲民之寄部选颇轻仗皆计资而得权归胥吏自今宜参用士人使纪纲其事未几调同知中都路转运使岁旱诏 
