<!-- { "loadSidebar": true } -->
二贤前皆无酒脯自今后乞准本朝旧规文宣王四壁诸英贤画像前各设一豆一爵祀飨太常礼院以礼文无设一豆一爵之礼当准郊祀录 
所载释奠仪各陈笾二豆二簠簋酒爵各一实脯醢诸物以祭从之
　　周世宗显德二年别营国子监置学舍
　　宋初因周国学增塑先圣亚圣十哲像画七十二贤及先儒二十一人于东西庑之木壁其春秋二仲及仲冬上丁贡举人谒先圣先师命 
官行释奠礼并如旧典真宗大中祥符元年诏追谥孔子曰玄圣 【后以国讳改至圣】 文宣王祭以太牢二年五月诏追封十哲为公七十 
二弟子为侯先儒为伯或赠官 【颜回兖国公闵损琅琊公冉耕东平公冉雍下邳公宰予临淄公端木赐黎阳公冉求彭城公仲由河内公 
言偃丹阳公卜商河东公曾参瑕邱侯颛孙师宛邱侯澹台灭明金乡侯宓不齐单父侯原宪任城侯公冶长高密侯南宫绦龚邱侯公皙哀北 
海侯曾点莱芜侯颜无繇曲阜侯商瞿须昌侯高柴共城侯漆雕开平舆侯公伯寮寿张侯司马耕楚邱侯樊须益都侯公西赤巨野侯有若平 
阴侯巫马期东阿侯陈亢南顿侯梁鳣千乘侯颜辛阳谷侯冉孺临沂侯冉季诸城侯伯虔沐阳侯公孙龙枝江侯秦冉新息侯秦祖鄄城侯漆 
雕哆濮阳侯颜高雷泽侯漆雕徒父高苑侯壤驷赤上邽侯林放长山侯商泽邹平侯石作蜀成纪侯任不齐当阳侯申枨文登侯公良孺牟平 
侯曹恤上蔡侯奚容葳济阳侯句井疆滏阳侯申党淄川侯公祖句兹即墨侯荣旗厌次侯县成武城侯左人郢南华侯燕伋汧源侯郑国朐山 
侯秦非华亭侯施之常临濮侯颜哙济阴侯步叔乘博昌侯颜之仆宛句侯蘧瑗内黄侯叔仲会博平侯颜何堂邑侯秋黑林虑侯邽巽高堂侯 
孔忠郓城侯公西舆如临朐侯公西葳徐城侯琴张顿邱侯左邱明瑕邱伯公羊高临淄伯谷梁赤龚邱伯伏胜乘氏伯高堂生莱芜伯戴圣楚 
邱伯毛苌乐寿伯孔安国曲阜伯刘向彭城伯郑众中牟伯杜子春缑氏伯马融扶风伯卢植良乡伯郑康成高密伯服虔荥阳伯贾逵岐阳伯 
何休任城伯王肃赠司空王弼偃师伯杜预赠司徒范宁新野伯】 诏太常礼院定州县释奠器数先圣先师每座酒尊一 【尊皆加勺羃各 
置于坫】 迁八豆八簋二簠二俎三罍一洗一篚一巾共二烛二爵共四坫共二或有从祀之处诸座各笾二豆二簋一簠一俎一烛一爵一仁 
宗景佑元年诏释奠用登歌帝再幸国学皆再拜焉神宗熙寍七年诏封孟轲邹国公礼官言孟子于孔门当在颜子之列至于荀况扬雄韩愈 
皆发明先圣之道有益学者诸自今春秋释奠以孟子与颜子同配食荀况扬雄韩愈并加封爵以世次从祀诏如议 【封荀况兰陵伯扬雄 
成都伯韩愈昌黎伯】 徽宗崇寍初封孔鲤泗水侯孔伋沂水侯诏辟廱文宣王殿以大成为名帝幸国子监谒文宣王殿再拜酌献遣官分奠 
兖国公而下增文宣王冕十有二旒大观二年绘子思像从祀于左邱明二十四贤之间议礼局言孔子弟子唐会要七十七人开元礼七十二 
人去取不一本朝议臣断以七十二子之说取琴张等五人而去公夏首等十人今以家语史记参定公夏首后处公肩定颜祖鄡单罕父黑秦 
商原抗乐欬廉洁唐会要开元礼亦互见之皆有伯爵载于祀典请追赠侯爵使预祭享从之 【诏封公夏首巨平侯后处胶东侯公肩定梁 
父侯颜祖富阳侯鄡单聊城侯罕父黑祈乡侯秦商冯翊侯原抗乐平侯乐欬建成侯廉洁胙城侯又改封曾参武城侯颛孙师颍川侯南宫绦 
汶阳侯司马耕睢阳侯琴张阳平侯左邱明中都伯谷梁赤睢陵伯戴圣考城伯以所封犯先圣讳故也】 政和三年诏封王安石舒王配享王 
雱临川伯从祀钦宗靖康元年右谏议大夫杨时言安石学术之谬请追夺王爵毁配享之像诏降为从祀高宗绍兴十年诏文宣王与大社大 
稷并为大祀孝宗淳熙四年去王雱画像理宗淳佑元年正月以周敦颐 【封汝南伯】 张载 【封郿伯】 程颢 【封河南伯】 程颐  
【封伊阳伯】 朱熹 【封徽国公】 从祀黜王安石景定二年以张栻 【封华阳伯】 吕祖谦 【封开封伯】 从祀度宗咸淳三年 
诏封曾参郕国公孔伋沂国公配享先圣封颛孙师陈国公升十哲位 【时闵子以下九贤亦俱改封】 复以邵雍 【封新安伯】 司马 
光从祀 【其序兖国公郕国公沂国公邹国公居正位之东面西向北上为配位费公闵损薛公冉雍黎公端木赐卫公仲由魏公卜商居殿 
上东面西向北上郓公冉耕齐公宰予徐公冉求吴公言偃陈公颛孙师居殿上西面东向北上为从祀东庑金乡侯澹台灭明至华阳伯张栻 
五十二人并西向西庑单父侯宓不齐至开封伯吕祖谦五十二人并东向】
　　辽太祖神册三年诏建孔子庙四年秋八月谒孔子庙道宗清寍六年六月中京置国子监命以时祭先圣先师
　　金熙宗皇统元年帝诣文宣王庙奠祭北面再拜世宗大定十四年从国子监请以邹国公孟子与颜子相对改塑法服定配位又礼官参 
酌唐开元礼定拟释奠仪数文宣王兖国公邹国公每位笾豆各十牺尊一象尊一簋簠各二俎二祝版各一皆设案七十二贤二十一先儒每 
位笾一豆一爵一两庑各设象尊二章宗承安二年春帝亲祀以亲王摄亚献终献皇族陪祀文武羣臣助奠其诸州释奠并遵唐仪
　　元太祖置宣圣庙于燕京世祖至元十年三月中书省言春秋释奠执事官各公服陪位诸儒襕衫唐巾行礼成宗时如命建宣圣庙于京 
师仁宗皇庆二年六月诏以宋儒周敦颐程显程颐张载邵雍司马光朱熹张栻吕祖谦及故中书左丞许衡从祀延佑三年以赵世延请南北 
祭礼不宜有异乃诏春秋释奠以颜曾思孟配享文宗至顺元年七月封颜子兖国复圣公曾子郕国宗圣公子思沂国述圣公孟子邹国亚圣 
公十一月诏以董仲舒从祀
　　明太祖洪武元年二月诏以太牢祀孔子于国学又定制每岁仲春秋上丁皇帝降香遣官祀于国学四年增笾豆为十 【初定笾豆各 
八】 十五年新建太学落成帝亲诣释奠诏天下通祀孔子并颁释奠仪注凡府州县学笾豆以八器物牲牢皆杀于国学三献十哲两庑同一 
献各以正官行之十七年敕每月朔望祭酒以下行释菜礼郡县长以下诣学行香二十八年罢扬雄从祀英宗正统二年以宋儒胡安国蔡沈 
真德秀从祀八年以元儒吴澄从祀宪宗成化十二年增乐舞为八佾笾豆各十二孝宗弘治八年封杨时将乐伯从祀九年增乐舞为七十二 
人如天子之制世宗嘉靖九年张璁言颜曾子思配享孔子庙廷而其父从祀两庑圣贤之心岂安请于大成殿后别立室祀叔梁纥而以颜路 
曾皙孔鲤配之帝以为然因言圣人尊天与尊亲同今笾豆十二牲用犊全同祀天亦非正礼其谥号章服悉宜改正璁言孔子宜称至圣先师 
不称王祠宇直称庙不称殿祀宜用木主塑像宜毁笾豆用十乐用六佾配位公侯伯之号宜削止称先贤先儒其从祀公伯寮等十四人宜罢 
林放等七人改祀于其乡后苍王通欧阳修胡瑗蔡元定等五人宜从祀下礼部议遂去孔子王号及大成文宣之称题神主曰至圣先师孔子 
改大成殿为先师庙大成门为庙门四配称复圣颜子宗圣曾子述圣子思子亚圣孟子十哲以下凡及门弟子称先贤某子左邱明以下称先 
儒某子不复称公侯伯其塑像即令屏撤春秋祭祀遵国初旧制十笾十豆天下各学八笾八豆乐舞六佾凡学别立一祠祀叔梁纥题神主曰 
启圣公孔氏以颜无繇曾点孔鲤孟孙氏配俱称先贤某氏程珦朱松蔡元定从祀称先儒 【隆庆时又增周子父辅成】 申党即申枨厘去 
其一公伯寮秦冉颜何荀况戴圣刘向贾逵马融何休王肃王弼杜预吴澄罢祀 【以公伯寮谱子路必非孔子门人秦冉颜何疑字画相似 
之讹荀况以下以学行多可议故也】 林放蘧瑗卢植郑众郑玄服虔范宁祀于其乡而增入后苍王通欧阳修胡瑗又从薛侃议进陆九渊凡 
从祀九十一人穆宗隆庆五年增薛瑄神宗万厯中增罗从彦李侗陈献章胡居仁王守仁又定每岁仲春秋上丁帝御殿传制遣大臣祭先师 
及四配十哲以翰林官两庑以国子监官各二员分献月朔及每科进士行释菜礼崇祯十五年改左邱明称先贤又改宋儒周二程张邵朱六 
子称先贤位七十二子下汉唐诸儒之上

　　△祀历代帝王 【名臣附】

　　唐玄宗天宝九载立周武王汉高帝庙于京城代宗大厯五年鄜坊节度使上言坊州轩辕黄帝陵阙请置庙四时列于祀典从之
　　宋太祖干德初诏厯代帝王国有常享五代乱离百司废坠匮神乏祀阙孰甚焉按祀令先代帝王三年一享以仲春之月牲用太牢祀官 
以本州岛长官有故则上佐行事官造祭器送诸陵庙又诏先代帝王载在祀典或庙貌犹在久废牲牢或陵墓虽存不禁樵采其太昊炎帝黄帝 
高辛唐尧虞舜夏禹成汤周文王武王汉高帝光武唐高祖太宗各置守陵五户岁春秋祀以太牢商中宗太戊高宗武丁周成王康王汉文帝 
宣帝魏太祖晋武帝后周太祖隋高祖各置三户岁一享以太牢秦始皇帝汉景帝武帝明帝章帝魏文帝后魏孝文帝唐玄宗肃宗宪宗宣宗 
梁太祖后唐庄宗明宗晋高祖各置守陵两户三年一祭以太牢其余诸陵禁樵采哲宗元佑六年诏相州河亶甲墓载祀典先是干德中定先 
代帝王配享仪下诸州以时荐祭牲用羊豕政和议礼局遂为定制高宗绍兴元年命祠禹于越州及祠越王句践以范蠡配
　　金前代帝王三年一祭以仲春祭伏羲于陈州神农于亳州轩辕于坊州少昊于兖州颛顼于开州高辛于归德府陶唐于平阳府虞舜夏 
禹成汤于河中府周文王武王于京兆府章宗泰和三年尚书省奏太常寺言开元礼祭帝喾尧舜禹汤文武汉祖祝版请御署开宝礼羲轩颛 
顼帝喾陶唐女娲成汤文武请御署自汉高祖以下不署敕命依期降祝版而不请署
　　元帝尧庙在平阳舜庙河东山东济南厯山濮州湖南道州皆有之禹庙在河中龙门世祖至元元年龙门禹庙成命侍臣持香致敬十二 
年立伏羲女娲舜汤等庙于河中解州洪洞赵城十五年修会川县盘古王祠祀之二十四年敕春秋二仲丙日祀帝尧庙成宗元贞元年命郡 
县通祀三皇如宣圣释奠礼泰定帝致和元年太常寺议祀舜禹庙如尧祠其后又命汤阴县北故羑里城周文王庙有司奉祀如故事
　　明太祖洪武三年遣使访先代陵寝仍命各行省具图以进凡七十有九礼官考其功德昭著者自伏羲至宋理宗凡三十有六 【伏羲 
神农黄帝少昊颛顼唐尧虞舜夏禹商汤中宗高宗周文王武王成王康王汉高祖文帝景帝武帝宣帝光武明帝章帝后魏文帝隋高祖唐高 
祖太宗宪宗宣宗周世宗宋太祖太宗真宗仁宗孝宗理宗】 各制衮冕函香币遣官修祀六年建厯代帝王庙于京师钦天山之阳为正殿五 
室中一室三皇东一室五帝西一室夏禹商汤周文王又东一室周武王汉光武唐太宗又西一室汉高祖唐高祖宋太祖元世祖每岁春秋二 
仲上甲日致祭己而以周文王终守臣节唐高祖由太宗得天下寝其祀增祀隋高祖已而又罢隋高祖之祀二十一年令每岁郊祀附祭厯代 
