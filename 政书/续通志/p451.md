<!-- { "loadSidebar": true } -->
西知其详广平于兄弟笃睦至今言建寍呜咽不自已陛下此言得之谗口耳帝泣下曰事己尔末耐何泌曰陛下尝闻黄台瓜乎高宗有八子 
天后所生者四人自为行而睿宗最幼长曰宏为太子仁明孝友后方图临朝鸩杀之而立次子贤贤日忧惕每侍帝不敢有言乃作乐章使工 
歌之欲以感悟帝及后其曰种瓜黄台下瓜熟子离离一摘使瓜好再摘令瓜稀三摘尚云可四摘抱蔓归而贤终为后所斥死黔中陛下今一 
摘矣慎无再帝愕然曰公安得是言是时广平有大功亦为后所构故泌因对及之广平遂安及即位追赠倓齐王大厯三年进谥承天皇帝以 
兴信公主季女张为恭顺皇后冥配焉葬顺陵祔主奉天皇帝庙同殿异室云初李沁请加赠倓代宗曰倓性忠孝而困于谗追帝之若何答曰 
开元中上皇兄弟皆赠太子帝曰是特祖宗友爱耳岂若倓有功乎于是追帝号遣使迎丧彭原观者皆为垂泣

　　卫王佖始王西平蚤薨宝应元年与郓王同追封

　　 彭王仅

　　彭王仅始王新城进封彭史思明陷河洛人心震骚羣臣请以诸王临统方镇兵遥相维压于是诏仅充河西节度兖王北庭泾王陇右杞 
王陕西兴王凤翊并为大使是岁伟薨小镇常山郡王

　　兖王僩始王颍川进王兖宝应元年薨
　　泾王侹始王东阳进王泾兴元元年薨
　　郓王荣始王灵昌蚤薨追封

　　 襄王僙

　　襄王僙至德二载始王与杞召兴定四王同封贞元七年薨子宣为伊吾郡王寀乐安王宣裔孙熅

　　熅

　　熅

　　熅性谨柔材无过人者光启二年田令孜逼僖宗幸兴元邠寍节度使朱玫以五千骑追乘舆不及熅以疾不能从玫劫之驻凤翔得台省 
官百余乃胁宰相萧遘等率羣臣盟石鼻驿奉熅为嗣襄王监军国事因还京师即封拜官属初遘执不可于是罢遘而玫自为侍中以裴澈为 
门下侍郎郑昌图中书侍郎皆平章事遣柳陟等十余人分谕天下嗣襄王所以监国意皆得进官玫又胁太子太师裴璩等奉笺劝进熅五让 
乃即位改元建贞尊僖宗为太上元皇圣帝河中节度使王重荣率诸藩贡奉归者十八九而蔡州秦宗权自僭号惟太原李克用不从时帝遣 
使喻重荣克用故二人听命枢密使杨复恭等传檄三辅募能斩玫者以邠寍节度畀之其伪将王行瑜自凤州入京师杀玫而熅与澈昌图并 
官属奔东渭桥重荣给使迎之至蒲执杀之因械澈等于狱诛杀伪官函熅首至行在所熅即伪位凡九月败始熅首至羣臣白帝御兴元南门 
受之百官称贺太常博士殷盈孙奏言熅皇族以不能固节追胁至此宜废为庶人绝属籍葬以庶人礼大捷之庆须朱玫首至乃贺诏可

　　■〈木巳〉王倕贞元十四年薨
　　召王偲元和元年薨

　　 恭懿太子佋

　　恭懿太子佋始封兴王上元元年薨佋生后方专爱帝最怜之后数撼储嫡欲以佋嗣会薨计塞册赠皇太子定王侗宝应初薨宋王僖初 
王淮阳早薨追封 【新书不载今依旧书补】

　　钦定续通志卷一百八十五

　　●钦定续通志卷一百八十六　宗室传六

　　宗室传

　　唐 【六】

　　○唐六

　　代宗诸子
　　德宗诸子
　　顺宗诸子
　　宪宗诸子
　　穆宗诸子
　　敬宗诸子
　　文宗诸子
　　武宗诸子
　　宣宗诸子
　　懿宗诸子
　　僖宗诸子
　　昭宗诸子

　　△代宗诸子

　　昭靖太子邈　睦王述

　　代宗二十子睿真皇后生德宗皇帝崔妃生邈贞懿皇后生迥十七王史亡其母之氏位

　　昭靖太子邈
　　睦王述

　　 昭靖太子邈

　　昭靖太子邈好学以贤闻上元二年始王益昌帝即位宝应元年进王郑与韩王同封淄青牙将李怀王逐其师侯希逸诏邈为平卢淄青 
节度大使以怀玉知留后大历初代皇太子为天下兵马元帅八年 【旧书作九年】 薨遂罢元帅府

　　均王遐早薨贞元八年追封

　　 睦王述

　　睦王述大历十年 【旧书作九年】 田承嗣不臣而昭靖大无强王帝乃悉王诸子领诸镇军威天下于是以述为睦王领岭南节度逾 
郴王渭北鄜坊节度迥韩王汴宋节度造忻王昭义节度皆为大使连为恩王遘鄜王暹韶王遇端王遹循王通恭王逵原王逸雅王并开府仪 
同三司然不出合德宗建中初周天下访太后所在述于诸王最长故拜奉迎太后使以工部尚书乔琳副之贞元七年薨丹王逾始王郴建中 
四年与简王同徙封元和十五年薨

　　恩王连元和十二年薨
　　韩王迥始王延庆郡以母宠故与郑王先徙封贞元十二年薨
　　简王遘始王鄜徙封简元和四年薨
　　益王乃大历十四年始王亡薨年
　　隋王迅兴元元年薨
　　荆王选蚤薨建中二年追王
　　蜀王遡本名遂大历十四年始王建中二年改今名
　　忻王造元和六年薨
　　韶王暹贞元十二年薨
　　嘉王运贞元十七年薨
　　端王遇贞元七年薨
　　循王遹亡薨年
　　恭王通亡薨年
　　原王逵太和六年薨
　　雅王逸贞元十五年薨

　　△德宗诸子

　　舒王谊　　　通王谌　　　虔王谅肃王详　　　文敬太子謜

　　德宗十一子昭德皇后生顺宗皇帝帝取昭靖太子子谊为第二子又取顺宗子謜为第六子余八王史亡其母之氏位

　　舒王谊
　　通王谌
　　虔王谅
　　肃王详
　　文敬太子謜

　　 舒王谊

　　舒王谊初名谟帝爱其幼取为子大历十四年始王舒与通虔肃资四王同封拜开府仪同三司诏有司给奉稍俄以军兴罢谟于诸王最 
长帝欲试以事故拜泾原节度大使时尚父郭子仪病笃帝临轩遣谟持诏往视谟冠远游冠御绛袍乘象辂四马飞龙士三百国府官皆袴褶 
以从子仪手叩头谢恩谟宣诏已乃易服劳问还于是李希烈反招讨使李勉战不胜奔宋州朝廷大震乃拜谟扬州大都督荆襄江西沔鄂节 
度使诸军行营兵马都元帅改名谊军中以哥舒翰由元帅败而王所封同之帝乃使徙王晋未及行泾原兵士反谊从帝出奉天朱泚攻城谊 
昼夜传劳诸军不解甲帝还京师复故封扬州大都督如故永贞元年薨

　　 通王谌

　　通王谌始王拜开府仪同三司贞元九年领宣武节度大使以李万荣为留后二年徙河东以李说为留后皆不出合

　　 虔王谅

　　虔王谅以王拜开府仪同三司贞元二年领蔡州节度大使以吴少诚为留后十年徙节朔方灵盐以李栾为留后明年领横海又徙徐州 
以程怀信张愔为留后不出合

　　 肃王详

　　肃王详资秀异帝受之建中二年 【按吴缜纠谬云德宗纪建中三年十月肃王详薨与传差一年今考旧书亦作三年传误】 薨甫四 
岁帝欲用浮屠说塔而不坟礼仪判官李岧谏非礼乃止诏赠扬州大都督

　　 文敬太子謜

　　文敬太子謜见爱于帝命为子贞元初 【旧书作贞元四年】 先诸王王邕厯义武昭义二军节度大使以张茂昭王虔休为留后不出 
合十五年薨年十八追赠及谥

　　资王谦亡薨年
　　代王諲始王缙云郡蚤薨建中二年追王
　　昭王诫贞元二十一年始王亡薨年
　　钦王谔顺宗即位与珍王同封亡薨年
　　珍王諴太和六年薨

　　△顺宗诸子

　　郯王经

　　顺宗二十七子庄宪皇后生宪宗皇帝及绾张昭训生经赵昭仪生结王昭仪生总约绲 【按世系表作二十二子旧书作二十三子又 
云王昭仪生郑王经王昭训生衡王绚并与此异】 余二十王史亡母之氏位四王蚤薨亡官谥

　　郯王经

　　 郯王经

　　郯王经本名涣贞元四年始王建康郡与广陵洋川临淮弘农汉东晋陵高平云安宣城德阳河东洛交十二王同封二十一年又与均溆 
莒密郇邵宋集冀和衡钦会珍福抚岳袁桂翼二十王皆进王王二十九年太和八年薨

　　均王纬初名沔王洋川后进王王三十三年开成二年薨
　　溆王纵初名洵王临淮后进王王三十二年开成元年薨
　　莒王纾初名俛为秘书监王弘农后进王王二十九年太和八年薨
　　密王绸初名泳王汉东后进王王三年元和二年薨
　　郇王总初名湜授少府监王晋陵后进王王四年元和三年薨
　　邵王约初名溆为国子祭酒王高平后进王王二年元和元年薨
　　宋王结初名滋王云安进王王十八年长庆二年薨
　　集王缃初名淮王宣城进王王十八年长庆二年薨
　　燕王絿初名湑为太常卿王德阳进王王三十年太和九年薨
　　和王绮初名浥王河东进王王二十八年太和七年薨
　　衡王绚王二十二年宝历二年薨
　　会王纁王六年元和五年薨
　　福王绾厯魏博节度大使咸通元年进拜司空王五十七年咸通二年薨
　　珍王缮初名况王洛交后进王亡薨年
　　抚王纮咸通初历司空又进司徒太尉王七十三年干符三年薨
　　岳王绲王二十三年太和二年薨
　　袁王绅王五十六年咸通元年 【旧书作太和十四年】 薨
　　桂王纶王十年元和九年薨
　　翼王绰王五十八年咸通三年薨
　　蕲王缉王六年咸通八年薨 【旧书作咸通八年封误】 钦王绩亡薨年

　　△宪宗诸子

　　惠昭太子寍　澧王恽　　　绛王悟建王恪

　　宪宗二十子纪美人生寍懿安皇后生穆宗皇帝孝明皇后生宣宗皇帝余十七王皆后宫所生史逸其母之号氏

　　惠昭太子寍
　　澧王恽
　　绛王悟
　　建王恪

　　 惠昭太子寍

　　惠昭太子寍贞元二十一年始王平原与同安彭城高密文安四王同封帝即位进王邓与澧深洋绛四王同封于是国嗣未立李绛等建 
言陛下受命四年而冢子未建是开窥觎之端乖慎重之义非所以承列圣示万世帝曰善以寍为皇太子更名宙未几复初名册礼用孟夏雨 
不克改用孟秋亦雨冬十月克行礼明年薨年十九

　　 澧王恽

　　澧王恽始王同安后进王澧惠昭之丧吐突承璀议复立储副意属恽帝自以穆宗为太子帝崩之夕承璀死王被杀秘不发丧久之以告 
废朝三日三子曰汉王东阳郡曰源安陆曰演临安初恽名宽深王察洋王寰绛王寮建王审元和七年并改今名

　　深王悰始王彭城郡进王深子潭王河内淑吴兴
　　洋王忻始王高密进王洋太和二年薨子沛王颍川郡

　　 绛王悟

　　绛王悟始王文安进王敬宗崩苏佐明等矫诏以王领军国事王守澄等立文宗王见杀二子洙王新安滂高平

　　 建王恪

　　建王恪元和元年始封时淄青节度使李师古死其弟师道匄符节故诏恪为郓州大都督平卢军淄青等州节度大使以师道为留后然 
不出合长庆元年薨无嗣鄜王憬长庆元年始王与琼沔婺茂淄衢澶七王同封开成四年薨子溥平阳郡王

　　琼王悦子津河闲郡王
　　沔王恂子瀛晋陵郡王
　　婺王怿子清新平郡王
　　茂王愔子潓武功郡王
　　淄王协开成元年薨子澣许昌郡王涣冯翊郡王
　　衡 【吴缜纠谬云穆宗纪及鄜王憬传俱作衢今考世系表亦作衢本传葢仍旧书之误也】 王憺子涉晋平郡王
　　澶王■〈忄充〉子泞雁门郡王
