<!-- { "loadSidebar": true } -->
军节度命领其属驻镇淮军及克寿州以功加同平章事领武寍军节度淮南平改山南东道节度俄充西南面水陆发运招讨使恭帝立加检 
校太师河南尹西京留守太祖即位加兼侍中太祖征李筠拱迎谒至泛水言筠逆节久着兵力日盛宜急济大河踰太行乘其未集攻之缓则 
势张难为力矣帝从其言卷甲倍道趋之筠果率其兵南向闻车驾至惶骇走泽州城守遂见擒干德初封谯国公拱尹河南十余年专治园林 
第舍好声妓纵酒为乐府政废弛羣盗昼劫移镇安州命左武卫上将军焦继勋代之谓继勋曰洛久不治无复效拱为也太平兴国初进封秦 
国公来朝授左卫上将军八年代王彦超判左金吾卫仗事雍熙三年卒年七十五赠中书令咸平初真宗闻拱之后有寒馁流离者录其孙怿 
为国子助教拱子德明至洛苑使昱大中祥符八年进士出身德明子悦为虞部郎中

　　△王彦超

　　王彦超字德升 【据东都事略补】 大名临清人性温和恭谨能礼下士少事后唐魏王继岌从继岌讨蜀还至渭南会明宗即位继岌 
遇害彦超乃依凤翔重云山僧舍晖道人为徒晖善观人谓彦超曰子富贵人也安能久居此给资帛遣之时晋祖帅陕乃召至帐下委以心腹 
及移镇太原将引兵南下遣从事桑维翰求援契丹以彦超从行天福初累殿前散指挥都虞候领蒙州刺史汉初领岳州防御使出为复州防 
御使周祖平内难后北征契丹以彦超为行营马步左厢都排阵使从周祖入汴时自彭门迎湘阴公入缵位会军变周祖革命即命彦超权知 
徐州节度未行湘阴公旧校巩廷美据州起兵 【按宋史作巩廷美据州叛廷美之于周祖未可称叛今改】 真拜彦超武寍军节度讨之彦 
超督战舰破其水砦乘胜拔之又与枢密使王峻拒刘崇于晋州崇遁去授建雄军节度俄改河阳三城节度移镇河中显德初加同平章事刘 
崇南寇命彦超领兵取晋州路东向邀击从战高平彦超自阴地关与符彦卿会兵围汾州诸将请急攻彦超曰城巳危矣旦暮将降我士卒精 
锐傥驱以先登必死伤者众少待之翌日州将董希颜果降遂趋石州彦超亲鼓士乘城数日下之擒其守将安彦进改忠武军节度加兼侍中 
诏率所部浚胡芦河城李晏口工未毕契丹万余骑来侵彦超击败之宰相李谷征淮南以彦超为前军行营副部署败淮南军于寿州城下吴 
兵水陆来援谷退保正阳吴人蹑其后会李重进兵至合势急击大破吴人改京兆尹永兴军节度移镇凤翔恭帝立加检校太师西面缘边副 
都部署太祖即位加兼中书令代还太祖与彦超有旧因幸作坊召从臣宴射酒酣谓彦超曰卿昔在复州朕往依卿何不纳我彦超降阶顿首 
曰勺水岂能止神龙耶当日陛下不留滞于小郡者盖天使然尔帝大笑彦超翌日奉表待罪帝遣中使慰谕令赴朝谒未几复以为永兴军节 
度又以其父光禄卿致仕重霸为太子少傅致仕干德二年复镇凤翔开宝二年为右金吾卫上将军判卫仗事太平兴国六年封邠国公七年 
彦超语人曰人臣七十致仕古之制也我年六十九当自知止明年表求致仕加太子太师给金吾上将军禄彦超既得请尽斥去仆妾之冗食 
者居处服用咸遵俭约雍熙三年卒年七十三赠尚书令开宝初彦超自凤翔来朝与武行德郭从义白重赞杨廷璋俱侍曲宴太祖从容谓曰 
卿等皆国家旧臣久临剧镇王事鞅掌非朕所以优贤之意彦超知旨即前奏曰臣无勋劳久冒荣宠今己衰朽愿乞骸骨归邱园臣之愿也行 
德等竟自陈夙昔战功及履厯艰苦帝曰此异代事何足论翌日皆罢行德等节镇时议以此许彦超初彦超将致政每戒诸子曰吾屡为统帅 
杀人多矣身死得免为幸必无阴德以及后汝曹勉为善事以自庇及卒诸子果无达者宣化门内有大第园林甚盛不十余年其家己鬻之矣 
孙克从咸平元年进士及第亦止于州县 【按宋史此下有张永德传改入贰臣】

　　△王全斌

　　王全斌并州太原人其父事唐庄宗为岢岚军使私畜勇士百余人庄宗疑有异志召之惧不敢行全斌时年十二谓其父曰此盖疑大人 
有他图愿以全斌为质必得释父从其计果获全因以隶帐下及庄宗入洛累厯内职同光末国有内难兵入宫城近臣宿将皆弃甲遁去惟全 
斌与符彦卿等十数人居中拒战明宗即位补禁军列校晋初从侯益破张从宾于泛水迁护圣指挥使周广顺初改护圣为龙捷以全斌为右 
厢都指挥使及讨慕容彦超于兖州为行营马步都校显德中从向训平秦凤遂领恩州团练使俄迁领泗州防御使从世宗平淮南复瓦桥关 
改相州留后太祖即位李筠起兵于潞州全斌与慕容延钊由东路会大军进讨拜安国军节度建隆四年与洺州防御使郭进等率兵入太原 
境进克乐平干德二年又为忠武军节度诏命全斌为西川行营前军都部署率禁军步骑及诸州兵由凤州路进讨蜀拔干渠渡万仞燕子二 
砦遂下兴州进拔石圌鱼关白水二十余砦先锋史延德进兵三泉败蜀军数万擒招讨使韩保正副使李进既而崔彦进康延泽等逐蜀军过 
三泉遂至嘉陵杀虏甚众蜀人断阁道军不能进全斌议取罗川路以入延泽潜谓彦进曰罗川路险军难并进不如分兵治阁道进与大军会 
于深渡彦进白全斌全斌即命彦进延泽督治阁道数日成遂进击金山砦破小漫天砦全斌由罗川趋深渡与彦进会蜀人依江列阵以待彦 
进遣张万友等夺其桥会暮夜蜀人退保大漫天砦诘朝彦进延泽万友分三道击之蜀人悉其精锐来逆战又大破之乘胜拔其砦蜀将王审 
超监军赵崇渥遁去复与三泉监军刘延祚大将王昭远赵彦韬引兵来战三战三败追至利州北昭远渡桔栢江焚梁退守剑门遂克利州 【 
按续资治通鉴长编据实录载大漫天之战全斌擒其寨主王审超监军赵崇渥三泉监军刘延祚全斌传则云审超崇渥遁去复与延祚等来 
战与实录不合而长编又据实录书明年正月诛大漫天寨主王审超等则又似同时被擒也传恐有误云】 自利州趋剑门次益光全斌会诸 
将议曰剑门天险古称一夫荷戈万夫莫前诸君宜各陈进取之策侍卫军头向韬曰降卒牟进言益光江东越大山数重有狭径名来苏蜀人 
于江西置砦对岸有渡自此出剑关南二十里至清强店与大路合可于此进兵即剑门不足恃也全斌等即欲卷甲赴之康延泽曰来苏细径 
不须主帅亲往且蜀人屡败并兵退守剑门莫若主帅协力进攻命一偏将趋来苏若达清强击剑关与大军夹攻破之必矣全斌纳其策命史 
延德分兵趋来苏造浮梁于江上蜀人见梁成弃砦而遁昭远闻延德兵趋来苏至清强即引兵退阵于汉源坡留其偏将守剑门全斌等击破 
之昭远崇韬皆遁走遣轻骑追获传送阙下遂克剑州杀蜀军万余人四年师次魏城孟昶遣使奉表来降全斌等入成都旬余刘延让等始自 
峡路至昶馈遗延让等及犒师并同全斌之至及诏书颁赏诸军亦无差降由是两路兵相嫉蜀人亦构主帅遂不协全斌等先受诏每制置必 
须诸将佥议至是虽小事不能即决俄诏发蜀兵赴阙人给钱十千未行者加两月廪食全斌等不即奉命由是蜀军愤怨人人思乱两路随军 
使臣常数十百人全斌彦进及王仁赡等各保庇之不令部送蜀兵但分遣诸州牙校蜀军至绵州果叛劫属邑众至十余万自号兴国军有蜀 
交州刺史全师雄者尝为将有威惠士卒畏服适以其族赴阙下绵州遇乱师雄恐为所胁乃匿其家于江曲民舍后数日为乱兵所获推为主 
帅全斌遣都监米光绪往招抚之光绪尽灭师雄之族纳其爱女及橐装师雄闻之遂无归志率众急攻绵州为横海指挥使刘福龙捷指挥使 
田绍斌所败遂攻彭州逐刺史王继涛杀都监李德荣据其城成都十县皆起兵应师雄师雄自号兴蜀大王开幕府置僚属署节帅二十余人 
令分据灌口导江郫新繁青城等县彦进与张万友高彦晖田钦祚同讨之为师雄所败彦晖战死钦祚仅免贼众益盛全斌又遣张廷翰张煦 
往击之不利退入成都师雄分兵绵汉闲断阁道缘江置砦声言欲攻成都自是卭蜀眉雅东川果遂渝合资简昌普嘉戎荣陵十七州并随师 
雄为乱邮传不通者月余全斌等甚惧时城中蜀兵尚余二万全斌虑其应贼尽杀之未几刘延让曹彬破师雄之众于新繁师雄退保郫县全 
斌仁赡又攻破之师雄走保灌口砦会虎捷指挥使吕翰为主将所不礼与师雄党刘泽合众至五万果州指挥使宋德威遂州牙校王可璙相 
继为乱仁赡等讨吕翰于嘉州翰败走入雅州师雄病死于金堂推谢行本为主罗七君为佐国令公与贼将宋德威唐陶鳖据铜山旋为康延 
泽所破仁赡又败吕翰于雅州翰走黎州为下所杀后丁德裕等分兵招集贼众始息全斌之入蜀也适属冬暮京城大雪太祖设毡帷于讲武 
殿衣紫貂裘帽以视事忽谓左右曰我被服若此体尚觉寒念西征将冲犯霜雪何以堪处即解裘帽遣中黄门驰赐全斌仍谕诸将以不徧及 
也全斌拜赐感泣初成都平命参知政事吕余庆知府事全斌但典军旅全斌语所亲曰我闻古之将帅多不能保全功名今西蜀平欲称疾东 
归庶免悔吝或曰今寇盗尚多非有诏旨不可轻去全斌犹豫未决会有诉全斌及彦进破蜀日夺民家子女玉帛不法等事与诸将同时召还 
太祖以全斌等初立功虽犯法不欲辱以狱吏但令中书问状皆引伏全斌责授崇义军节度观察留后彦进责授昭化军节度观察留后特建 
随州为崇义军金州为昭化军以处之仁赡责授右卫大将军开宝末车驾幸洛阳郊祀召全斌侍祠以为武寍军节度谓之曰朕以江左未平 
虑征南诸将不遵纪律故抑卿数年为朕立法今已克金陵还卿节钺仍以银器万两帛万匹钱千万赐之全斌至镇数月卒年六十九赠中书 
令天禧二年录其孙永昌为三班奉职全斌轻财重士不求声誉宽厚容众军旅乐为之用黜居山郡十余年怡然自得识者称之子审钧广州 
兵马钤辖审锐供奉官合门祗候曾孙凯字胜之祖审钧尝为永兴军驻泊都监以击贼死遂家京兆饶于财凯散施结客日驰猎南山下以践 
蹂民田捕至府时寇准守长安见其状貌奇之为言全斌取蜀有劳而审钧以忠义死当录其孤遂以为三班奉职自右侍禁雄州兵马监押擢 
合门祗候定邢赵都巡检使 【按东都事略作镇定邢赵都巡检使】 元昊反徙麟州都监尝出双烽桥染枝谷遇夏人破之又破帕尔沁科 
尔罗部再战于伺候烽前后斩获以数千计夏人围麟州乘城拒鬬昼夜三十一日始解去特迁西头供奉官代迁边寇犹钞掠以为内殿崇班 
麟州路缘边都巡检使与同巡检张岊护粮道于沁密埒克寇猝大至与岊相失乃分兵出其后夹击之复与岊合斩首百余级又入兔毛川贼 
众三万凯以兵六千陷围流矢中面鬬不解又斩首百余级贼自蹂践死者以千数迁南作坊副使后为并代州钤辖管句麟府军马事夏人二 
万寇青塞堡凯出鞋邪谷转战四十里至杜胋川大败之复得所掠马牛以还经略使明镐言凯在河外九年有功遂领资州刺史久之召还未 
及见会甘陵盗起即命领兵赴城下贼平拜泽州刺史知邠州未几厯环庆井代定州路副都总管捧日天武四厢绵州防御使累迁侍卫亲军 
