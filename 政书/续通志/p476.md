<!-- { "loadSidebar": true } -->
东华门外部署扣定门入宰相巴古喇已遣人止丞相高汝砺不听入宫以护卫四人监守纯于近侍局是夕宣宗崩哀宗即位进封荆王罢平 
章政事判睦亲府封真妃庞氏为荆国太妃或告守纯谋不轨下狱推问慈圣宫皇太后言于帝由是获免守纯三子长曰额尔克封萧国公天 
兴元年二月进封曹王出质于军前次曰某封戴王次曰伯特封巩王守纯及宗室皆死青城

　　钦定续通志卷一百九十八

　　●钦定续通志卷一百九十九　宗室传十九

　　宗室传

　　元 【一】

　　○元一

　　列祖诸子
　　太祖诸子
　　太宗诸子
　　定宗诸子
　　宪宗诸子

　　△列祖诸子

　　伯勒格台

　　烈祖五子长太祖皇帝次楚齐格尔王次哈准大王次特默格鄂齐锦所谓皇太弟国王鄂尔齐诺延者也次伯勒格台王 【按元史以 
四宗为一卷诸弟子孙为一卷俱不列标题今依世次列叙而以世系表标题冠于其首并无传者亦备为录入以补其阙略云】

　　伯勒格台

　　 伯勒格台

　　宗王伯勒格台性纯厚明敏多智略不喜华饰勇力绝人幼从太祖平诸部落掌从马其子孙最多尝从太祖宴诸部族或潜图害之以刀 
砍其臂伤甚帝大怒欲索而诛之王曰今将举大事于天下岂可以臣故而生衅隙哉请弗治帝尤贤之当创业之初征取诸国王摧锋陷阵不 
避艰险帝尝曰有伯勒格台之力哈扎尔之射此朕所以取天下也尝立为国相又长札尔古齐别授之印赐以蒙古百姓三千户及广寍路恩 
州二城又以鄂诺奇噜之地建营以居江南平加赐信州路及鈆山州二城王薨子曰罕都呼曰伊苏布哈曰昆布哈 【按世系表伯勒格台 
子长曰伊苏布哈次昆布哈次罕都呼与此互异】 罕都呼性刚猛知兵从宪宗征伐多立战功罕都呼子曰呼喇济以疾废世祖俾居于恩以 
统其藩人至大三年呼喇济薨子达春嗣达春性谦厚通经史能抚恤其民云伊苏布哈子卓多中统三年始以推戴功封广寍王昆布哈领兵 
河南屡建大功子二曰默尔格特曰昂吉尔台

　　△太祖诸子

　　卓沁【图喇】　　睿宗图类【伊克图】

　　太祖六子长卓沁太子次察罕台太子次太宗皇帝次图类即睿宗也次乌拉齐无嗣次科尔戬太子

　　卓沁
　　睿宗图类

　　 卓沁

　　卓沁太祖长子也国初以亲王分封西北其地去京师数万里故其郡邑风俗皆莫得而详焉 【按皇子卓沁攻城略地之功详见太祖 
纪故本传略而不载】 卓沁薨子巴图嗣巴图薨弟萨喇达嗣萨喇达薨弟孟克特穆尔嗣孟克特穆尔薨弟托克托蒙克嗣托克托蒙克薨弟 
托克托嗣托克托薨弟布呼嗣布呼薨弟伊济贝嗣至元二年伊济贝遣使来求分地岁赐以赈给军站三年中书请置总管府至大元年伊济 
贝薨 【按世系及诸王表寍肃王托克托至大元年封今考本传托克托再传至伊济贝而伊济贝实薨于至大元年必有一误】 子嘉鼐巴 
嗣其位下旧赐平阳晋州永州分地岁赋中统钞两千四百锭自至元五年使给之

　　图喇

　　图喇

　　图喇太祖次子察罕台四世孙也少以勇力闻大德十一年春成宗崩左丞相阿固台等潜谋立安西王阿南达而推皇后巴约特氏称制 
仁宗归自怀孟引图喇入内缚阿固台等以出诛之大事遂定武宗即位第功封越王以绍兴路为其分地图喇居常怏怏有怨望意至大元年 
秋武宗幸凉地将御舟图喇前止之言涉不逊帝衔焉既而大宴万岁山图喇醉解其腰带掷诸地瞋目谓帝曰尔与我者止此尔帝益疑其有 
异志二年春命楚王伊克图等鞫之辞服遂伏诛子西安王喇特纳实哩天厯初以推戴功进封豫王

　　 睿宗图类

　　睿宗景襄皇帝讳图类方太祖崩时太宗留和博之地国事无所属图类实身任之闻燕京盗贼白昼剽掠遣塔齐尔乌尔图萨哈勒往穷 
治之盗始息己丑八月太宗即位明年伐金命图类帅师以从破天城堡拔蒲城县闻金平章哈达参政布哈守西边遂渡河攻凤翔会前兵战 
不利从太宗援之辛卯春破洛阳河中诸城太宗还宫山大会诸侯王谓曰人言耗国家者实由寇敌金未殄实我敌也诸君寍无计乎图类进 
曰臣有愚计非众可闻太宗屏左右问之其言秘人莫知也凤翔既下有降人李昌国者言金所恃黄河潼关之险尔若出宝鸡入汉中不一月 
可达唐邓图类然之言于太宗太宗大喜遂以中军自碗子城南下渡河由洛阳进汪沁诺延以左军由济南进而图类总右军自凤翔渡渭水 
过宝鸡入小潼关沿汉水而下期以明年会于汴遣绰绰布于诣宋假道且约合兵宋杀使者图类怒曰彼昔遣茍梦玉来通好遽自背盟乎乃 
分兵攻宋诸城堡长驱入汉中进袭四川陷阆州过南部而还遂由金取房千锋三千人破金兵十余万于武当山趋均州渡汉水遣贵彻讷率 
千骑驰白太宗太宗遣慰谕图类亟合兵焉图类既渡汉金将哈达设伏二十余万于邓州之西据隘待之时图类兵不满四万得谍报乃轻骑 
以进及金人战于禹山佯北以诱之金人不动图类举火夜行金哈达闻其且至退保邓州攻之三日不下遂将而北为金人所袭杀伤相当壬 
辰春哈达等知图类己北合步骑十五万蹑其后图类按兵遣将呼图克等诱之日且暮令军中曰毋令彼得休息宜夜鼓噪以扰之太宗时亦 
渡河遣亲王昆布哈等将万余骑来会天大雨雪金人僵冻几不能军图类即欲击之诸将请俟太宗至图类曰机不可失遂奋击于三峯山大 
破之追奔数十里流血被道资杖委积余众并走睢州伏兵起又败之哈达走钧州仅遗数百骑布哈走汴复擒获之太宗寻至顾谓图类曰微 
汝不能致此捷图类从容对曰臣何功之有此天之威皇帝之福也闻者服其不伐从太宗攻拔钧州获哈达攻许州又拔之收定河南诸郡四 
月由半渡入真定过中都由北口住夏于官山会太宗疾甚图类祷于天地请以身代居数日太宗疾愈图类从北还至阿尔哈达逊之地遇疾 
而薨子十一人妃奇■〈口耒〉氏生宪宗及世祖宪宗立追谥曰英武皇帝庙号睿宗二年合祭昊天后土以太祖睿宗配享世祖至元三年  
【按睿宗改谥及庄圣皇后追谥世祖纪书至元三年祭祀志所载亦因本传原文均误作二年今改正】 改谥景襄皇帝 【按睿宗以至 
大二年复加尊谥曰仁圣景襄皇帝其册文见元文类本传未载今附识】
　　追谥奇■〈口耒〉氏曰庄圣皇后升祔睿宗庙室至大二年十二月加谥显懿庄圣皇后

　　伊克图

　　伊克图

　　伊克图祖父博绰睿宗庶子也博绰之母曰玛克实尼玛察氏博绰骁勇善骑射宪宗时北征有功赐号巴图尔赐蠡州三千三百四十七 
户为其食邑博绰取察罕默尔奇氏生实喇卜嘉勒实喇卜嘉勒取鸿吉哩氏生伊克图伊克图年十三世祖命袭其祖父统军至元十二年从 
北平王北征十三年锡里济叛遗人诱胁之伊克图不从事王益忠谨博尔欢巴图鲁尼堪与海都通相率引去王遣伊克图追之擒博尔欢等 
以献未几锡里济永和尔图卜特穆尔等反以兵攻王生致伊克图拘系之困辱备至十四年鄂尔和达巴延帅师讨叛锡里济永和尔迎战伊 
克图潜结齐勒特穆尔托克托呼乱其阵因得脱走帝闵之赏赉甚厚十八年加封耒阳州二十一年命与托克托呼同讨海都伊客图先进逻 
得谍人知其虚实直前冲敌阵破其精兵海都败走以功赐钞币铠甲弓矢其后北安驻特穆尔河纳颜额布根有异图引兵趋吉鲁尔河大帐 
伊克图将三百骑进至阿哈齐地会王帐下苏达苏部兵逃去伊克图谕之使还时彻伯尔图呼噜古台诱蒙古军两万从纳颜伊克围知之夜 
袭其军突入帐中遇呼敦默尔根几获之闲道逸去二十七年海都入寇时托多尔海居守大帐诏伊克图同力备御军未战而溃妻帑辎重悉 
为永和尔莽赉特穆尔所掠伊克图与其子托里特穆尔相失独与十三骑奔还世祖抚慰嘉叹赐爵镇远王 【按诸王表伊克图于至元二 
十一年封镇远此云二十七年互异】 以鸿吉哩氏女赐之又命居北安王第二帐王薨帝命掌大帐固辞成宗立命常侍左右武宗抚兵漠北 
请以子托里特穆尔从大德五年海都都勒斡合军入寇托里特穆尔将兵拥护力战功多成宗崩安西王阿南达与莽赉特穆尔窥望神器伊 
克图曰世祖皇帝之嫡孙在神器所当属安西藩王也入继非制武宗即位以其父子劳效忠勤益厚遇之进封楚王以鸿吉哩氏为楚王妃托 
里特穆尔袭封镇远王至大三年彻伯尔来归宗亲皆会伊克图进约昔我太祖有训世祖诵之臣与有闻治乱国者宣以法齐之所以辨上下 
定民志今请有以整饬之则人有所劝惩惟陛下鉴之帝嘉纳其言伊克图薨仁宗命托里特穆尔嗣楚王延佑中明宗西出托里特穆尔坐累 
徙西蕃没入其家赀之半明宗即位诏复故号人民赀帑悉归之托里特穆尔薨子巴图尔立巴图尔薨有子三人曰雅克特穆尔曰苏克特穆 
尔曰多罗布哈雅克特穆尔嗣时年十有二妃鸿吉哩氏哈扎尔驸马之女孙苏咯实哩皇后之从妹也

　　△太宗诸子

　　太宗七子长定宗皇帝次聿腾太子次库春太子次哈喇彻尔王次哈斯大王次哈坦大王次默哷大王 【宪宗纪有云太宗以子永隆 
不材故不立为嗣今考经世大典帝系篇及岁赐录并不见永隆名字次序故不识】

　　△定宗诸子

　　定宗三子授呼察大王次诺果太子次和和大王

　　△宪宗诸子

　　宪宗五子授巴尔图大王次乌苏岱大王次永隆喇实大王次河平王锡里济次璸都早卒无嗣

　　钦定续通志卷一百九十九

　　●钦定续通志卷二百　宗室传二十

　　宗室传

　　元 【二】

　　○元二

　　世祖诸子
　　成宗一子
　　武宗诸子
　　仁宗诸子
　　段
　　泰定帝诸子
　　段
　　文宗诸子
　　段
　　顺帝诸子

　　△世祖诸子

　　裕宗珍戬【显宗噶玛拉　顺宗达尔玛巴拉库春布哈　特穆尔布哈】

　　世祖十子长多尔济王次皇太子珍戬即裕宗也次安西王莽噶拉木次北安王诺木罕无后次云南王和克齐次阿雅噶齐大王次西平 
王鄂啰齐次寍王库库楚次镇南王托欢次和塔拉特穆尔王

　　裕宗珍戬

　　 裕宗珍戬

　　裕宗文惠明孝皇帝讳珍戬母昭睿顺圣皇后鸿吉哩氏少从姚枢窦默授孝经中统三年封燕王守中书令丞相史天倪入启事王曰我 
幼未尝习祖宗典则一旦当大任惟汝耆德是赖复谕赞善王恂曰省臣所启国事也尔宜入与闻之四年兼判枢密院事尝从幸宜兴世祖违 
豫忧形于色夕不能寐闻母皇后暴得风疾即悲泣衣不解带而行至元七年秋受诏巡抚青海至冬还京闲谓诸王扎拉呼及从官巴延等曰 
吾属适有兹暇宜各悉乃心慎言所守俾吾闻之于是色埒默曰太祖有训欲治身先治心欲责人先责己巴延曰皇上有训欺罔盗窃人之至 
恶一为欺罔则后虽出善言人终弗信一为盗窃则事虽未觉心常惴惴若捕者将至札拉呼曰我祖有训长者稍深者底盖言贵有终始长必 
