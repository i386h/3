<!-- { "loadSidebar": true } -->
遂西渡青山矶宋都统程鹏飞迎战败之江中会贵兵亦败走庐州知鄂州张晏然以城降鹏飞以水军降巴延与诸将会鄂城下遣阿尔哈雅 
戍鄂而与阿珠将大兵以东阿尔哈雅集鄂民宣上德惠禁将士毋侵掠民大悦遣人徇寿昌信阳德安诸郡皆下进徇江陵十二年与安抚高 
世杰兵遇于巴陵世杰败走追降之遂下岳州至沙市城不下纵火攻之沙市立破宣抚朱禩孙制置高达以城降乃入江陵释系囚放戌军除 
其徭赋及法令之繁细者传檄郢归峡常德澧随辰沅靖复均房迤荆门及诸洞无不降者尽奏官其所降官以兵守峡籍其户口财赋来上帝 
喜曰巴延兵东阿尔哈雅以孤军戍鄂朕甚忧之今荆南定东兵无后患矣亲作手诏褒之命右丞廉希宪守江陵促阿尔哈雅还鄂且以沿江 
新附诸城委之阿尔哈雅至鄂招潭州守臣李芾不听乃移兵长沙拔湘阴射书城中以示芾复不答乃决隍水部分诸将以炮攻之破其木堡 
流矢中胸创甚督战益急十三年帝力屈及转运使锺蜚英都统陈义皆自杀其将刘孝忠以城降诸将欲屠之阿尔哈雅不可复发仓以食饥 
者遣使徇彬全道桂阳永衡武冈宝庆袁韶南雄诸郡其守臣皆率其民迎降曰闻丞相所过秋毫无犯民今复见太平矣宋经略使马塈守静 
江不下使总管俞全招之皆为所杀及会宋主以国降手招谕塈塈复杀之阿尔哈雅乃又为书以开塈终不听因入朝贺平宋拜平章政事使 
招诏如静江谕塈塈焚之斩其使静江以水为固乃筑堰断大阳小溶二江以遏上流决东南棣以涸其隍破其城民闻城破即纵火焚居室多 
赴水死塈及总制黄文政总管张虎俱被执因悉坑其民堑塈于市分遣万户托噶布哈徇宾融柳钦横邕庆远齐荣祖徇郁林贵廉象托里徇 
浔容藤梧皆下之特磨王侬士贵南丹州牧莫大秀皆奉表求内附奏官其降官乃还潭既而宋二王称制海中雷琼全永与潭属县之民文才 
喻等咸起兵应之舒黄蕲相继亦起诏命讨之且略地海外阿尔哈达既定才喻等使人谕琼州安抚赵与珞降不听遂航海执与珞及冉安国 
黄之纪皆裂杀之尽定琼南宁万安吉阳地降八蕃罗甸蛮并置安抚以镇之十八年奏请徙省鄂州所定州凡五十八峒夷山獠不可胜计大 
率以口舌降之未尝专事杀戮又其取民悉定从轻赋民所在立祠祀之二十三年入朝加湖广行省左丞相卒封楚国公谥武定至正八年进 
封江陵王子和斯哈雅湖广行中书省左丞衮格根江西行中书省平章政事孙苏尔约苏哈雅自有传

　　△姜卫

　　姜卫国王苏肯彻尔之子也性弘毅重厚喜延士大夫听读经史以故临大事决大议言必中节至元十一年世祖命总鸿吉哩等五投下 
兵从伐宋由正阳取安丰略庐克和攻司空山平野人原道安庆渡江东下会丞相巴延兵于润州分三道并进姜卫率左军参政董文炳为副  
【按巴延传言参政董文炳为左军宋纪言董文炳范文虎俱不及姜卫与此互异】 部署将校申明约束江阴华亭澉浦上海悉望风欵附 
进屯盐官巴延巳驻师临安城下得宋主降表姜卫乃移兵瓜洲与阿珠兵合临扬州都统姜才攻杨子桥率诸将击败之十三年入觐授征西 
都元帅时亲王海都叛命领汪总帅兵以镇西土十四年召拜江南诸道行台御史大夫乃陈便民一十五事帝皆纳焉浙东盗起浙西宣慰使 
锡里伯纵兵肆掠俘及平民乃遣御史商琥阅治之释者以数千计遂执锡里伯还治其罪十六年入觐会左丞崔斌等言平章阿哈玛特不法 
事诏命姜卫及知枢密院博啰共鞫之阿哈玛特称疾不出博啰欲回姜卫厉声曰奉旨按问敢回奏耶令舆疾赴对既引伏有旨释免仍谕姜 
卫曰朕知卿不惜颜面复令还南行台十八年左丞范文虎参政李庭以兵十万航海征倭遭飓风士卒十丧六七帝震怒复命行省左丞相塔 
尔海征之一时无敢谏者姜卫遣使入奏谓当预修战舰练士卒使彼闻之深自备御迟以岁月俟其疲怠乘风疾往可一举而下也帝遂罢其 
役 【按日本国二十年命塔尔等募兵造舟淮西宣慰使昂吉尔上言民劳乞寝兵与本传异】 十九年又奏阿尔哈雅占降民一千八百户 
为奴阿尔哈雅以为征讨所得又自陈其功比巴延当赐养老户御史滕鲁瞻劾之有旨遣使赴行台逮问姜卫曰滕御史何罪即驰奏使者竟 
归二十年以疾请入觐进译语资治通鉴帝即以赐东宫经筵讲读拜江淮行省左丞相二十一年卒子蠡州子阿喇卜丹南行台御史大夫

　　△托克托呼

　　托克托呼其先库春居伊埒巴尔山因以为氏号其国曰钦察其地去中国三万余里库春生苏穆鼐苏穆鼐生伊纳克实世为钦察国王 
太祖征默尔奇斯其主辉图莽钦察伊纳克实纳之太祖命将往讨国中大乱伊纳克实之子和拉苏默遣使自归于太祖宪宗帅师至和拉苏 
默之子巴图彻尔举族迎降从征默尔奇斯有功又从世祖征大理伐宋以强勇称尝侍左右掌尚方马畜托克托呼巴图彻尔子也中统元年 
父子从世祖北征俱以功受上赏巴图彻尔卒乃袭父职备宿卫至元十四年诸王托克托穆尔锡里济叛托克托呼率兵讨败之珠尔噶岱构 
乱托克托穆尔引兵应之中途遇托克托呼获其候骑托克托穆尔乃引去遂灭珠尔噶岱追托克托穆尔等至图喇河寻复败之十五年大军 
北征诏率钦察骁骑千人以从追锡里济踰金山擒扎哈台等以献又败库春格尔等俘获甚众还朝帝亲慰劳之有旨钦察人为民柔隶诸王 
者皆别籍之以隶托克托呼选其才勇以备禁卫累迁至枢密院副使二十三年兼都指挥使听以宗族将吏备官属海都兵犯金山诏与大将 
托多尔海其御之二十四年宗王纳颜叛阴遣使来结额布根锡里哈为托克托呼所执尽得其情以闻寻令锡里哈入朝将由东道进托克托 
呼言于北安王曰彼分地在东脱有不虞是纵虎入山林也乃命从西道进既有言额布根叛者众欲先闻于朝然后发兵托克托呼曰兵贵神 
速即日启行七昼夜渡图喇河战于博恰岭大败之世祖时亲征纳颜遣使命托克托呼收其余党沿河而下遇叛王时尔格军击走之擒叛王 
哈喇娄等献俘行在所诛之时成宗以皇孙抚军于北诏以托克托呼从追纳颜余党于哈拉衮诛叛王乌塔噶尽降其众二十五年诸王伊奇 
哩为叛王哈喇哈斯所攻复从皇孙移师援之败诸乌尔呼还至哈拉衮山败叛王哈坦尽得辽左诸部置东路万户府二十六年从皇孙晋王 
征海都诸军失利托克托呼直前鏖战翼晋王而出追骑大至乃选锐设伏以待寇不敢逼世祖巡幸北边召见慰谕之曰昔太祖与其臣同患 
难者饮班珠尔河之水以纪功今日之事何愧昔人还至京师论功行赏帝欲先钦察之士托克托呼言蒙古将吏宜先帝曰尔毋饰襄蒙古人 
诚取汝右力战岂在汝右耶二十九年略地金山获海都之户三千余还至和琳有诏进取奇尔济苏三十年师次欠河 【地理志作谦河】  
冰行数日始至其境尽数其五部之众屯兵守之海都闻取奇尔济苏引兵至欠河复败之二年诸王附海都者率众来归边民惊扰身至伊噜 
哈斯界馈饷安集之导诸王永和尔等入朝大德元年拜同知枢密院事钦察亲军都指挥使奉命还北边至宣德府卒追封延国公谥武毅后 
加封升王子八人其第三子曰绰和尔

　　绰和尔

　　 绰和尔

　　绰和尔初以大臣子奉诏从太师阿尔娄行军战于布达山有功拜左卫亲军都指挥使大德元年袭父职领征北诸军帅师踰金山攻巴 
林之地败其将达兰台于达噜噶河追奔五十里还次达噜噶河与海都所遣援巴林之将博贝军遇又击败之二年北边诸王都勒斡齐齐克 
图等袭和啰噶图之地兵据高山绰秋尔选勇而善步者持挺刃四面上奋击尽覆其军三年入朝拜佥枢密院事钦察都都指挥使太仆太卿 
复还边是时武宗在潜邸领军朔方军事必谘于绰和尔及战尝为先四年叛王图们俄罗斯等犯边绰和尔及其未阵薄之敌遁追之踰金山 
乃还五年海都兵越金山而南止于特济根山因高以自保绰和尔急引兵败之复与都勒斡相持于乌尔图之地以精锐驰其阵左右奋击都 
勒斡兵几尽事闻诏问战胜功状咸称绰和尔功第一七年入朝帝嘉奖之拜枢密院副使九年诸王都勒斡彻伯尔莽赉特穆尔等因与托克 
托呼及绰和尔屡战无功遣使请罢兵通好帝许之于是罢兵入朝特为置驿以通往来十年知枢密院事成宗崩武宗时在衮穆苏之海上绰 
和尔请急归定大业武宗纳其言即日南还及即位加拜平章政事还边复封荣国公至大二年入朝加封句容郡王 【按绰和尔加封句容 
郡王武宗纪至大三年仁宗绝延佑三年并载此事本传作至大二年未知孰是】 延佑元年败叛王额森布哈等军于伊特格库默色之地二 
年复败其将额布根呼图克特穆尔于齐默根之地追玉铁门关遇其大军又败之四年帝念其功而悯其老召入商议中书省事待以宗室亲 
王之礼玉治二年卒后累封扬王子六人雅克特穆尔自有传

　　钦定续通志卷四百六十七

　　●钦定续通志卷四百六十八　列传二百六十八

　　列传

　　元 【二十二】

　　○元二十二

　　来阿巴齐　　　　　　耨埒【伊苏岱尔】　　阿喽罕　　　　　　　安塔哈　　索多【伯嘉努】　　　李恒

　　来阿巴齐
　　耨埒
　　阿喽罕
　　安塔哈
　　索多
　　李恒

　　△来阿巴齐

　　来阿巴齐宁夏人父济苏和尔归太祖选居宿卫继掌膳事宪宗即位大举伐宋攻钓鱼山济苏和尔建言请城重庆合州二城之间命将 
守之与成都旧兵相出入不时扰之以牵制其援师然后水陆东下破忠涪万夔诸小郡出三峡下荆楚与鄂州渡江诸军合势则东南一举可 
定诸将以其言为迂卒不用于是博选宿卫中材力可任用者以阿巴齐奉命往监元帅耨埒军竭宋人援兵驻重庆下之铜罗峡宋都统甘顺 
泝流西上乘舟来攻阿巴齐顺流而进宋人力战不能支退保西岸明日复至阿巴齐率精兵缘厓而下宋人败走杀伤数千人帝闻而壮之宪 
宗崩阿巴齐从其父倍道归燕世祖即位问以川蜀之事阿巴齐厯陈始末诵其父前所言以对世祖抚掌曰当时若从东南其足平乎朕在鄂 
渚日望上流之声势耳至元七年南征襄樊发河南北器械粮储命阿巴齐督运二日而毕十八年授益都等路宣慰使都元帅发兵开运河阿 
巴齐往来督视寒暑不辍河既开迁胶莱海道漕运使二十一年辽左不宁授征东招讨使阿巴齐招徕降附远近帖然二十二年皇子镇南王 
征交趾授湖广等处行中书省右丞二十四年改湖广等处行尚书省右丞诏四书 【按安南国传四省江淮江西湖广及云南】 所发士马 
俾阿巴齐阅视领中卫亲军千人翊导皇子至思明州贼阻险拒守于是选精锐战于女儿关斩馘万计进至交州陈日烜空其城而遁屡遣使 
约降欲以缓我师诸将皆信其说久之军乏食曰烜不降拥众据竹洞安邦海口阿巴齐率兵往攻之贼兵败遁会将士多疫不能进而诸蛮复 
叛所得关隘皆失守乃议班师选诸军步骑命先启行且战且行贼据高险射毒矢将士褁创以战诸军护皇子出贼境阿巴齐中毒矢遂卒子 
吉逊平黎蛮有功官雷州路总管

