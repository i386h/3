<!-- { "loadSidebar": true } -->
　　起居注笔帖式逹普哈
　　广东省
　　内阁中书萨尔泰
　　广西省
　　内阁中书巴尔图
　　贵州省
　　行人司行人褚泰
　　陜西省
　　翰林院笔帖式巴勒
　　云南省
　　内阁中书巴顔泰
　　总漕
　　内阁中书鼐满岱
　　总河
　　翰林院笔帖式六格
　　朝鲜国颁
　　诏官员
　　正使头等侍衞仪度额眞阿齐圗
　　副使防猎总管穆克登
　　五官司厯何国柱
　　六品通官德宜
　　六品通官桑格
　　六品通官二格
　　七品通官袁喜
　　【臣】等伏读
　　诏书仰见我
　　皇上博施济众之心如天地之无不覆载如日月之无不照临如和风甘雨之无不披拂所谓光被四表格于上下者何以加兹夫帝典备载于虞书王命时陈于周诰然浑噩之初未为详备汉始称诏中分四品其恩泽寛大之令要皆随事立名因时间发凡重祠敬祭礼贤赐爵养老防孤贷贫谳狱或因灾而肆赦或遇凶歉而蠲除偶一举行即称盛事自是而降诏令愈繁则实惠愈少故称汉初爲最然司马迁于高景之诏皆不书惟于文帝诏皆称上曰以其出于帝之实意也我
　　皇上以实心行实惠仁至而义尽德周而恩溥固已度越汉文而量之广逺巍乎焕乎则与帝典王言后先同揆今
　　诏防所颁修葺祠墓遣官致祭崇祀典也加恩宗室亲亲也锡封赐防广孝慈也加级奨劳也开俸复级宥小过也防军功给兵赏重武备也严杂禁滥刑察牵连止诬奸重民命也除天下之全租贷积年之逋税免日增之户口重民生也市防则减嵗额关梁则禁烦科惠商贾也勅督抚戒官吏崇实政也设特科增贡监访隐逸励人材也建百岁之绰楔赐高年之粟帛七十者许一丁侍飬免其差役飬老也申饬养济院惠茕独也矜不赦恕无辜计罪轻重悉加除宥广好生与愚贱相更始也凡此一日之告令实兼千百代未备之敷施一时之恩膏实亿万年无穷之休养隋王通所云其志也博其言也典渊黙负扆而泽盈宇宙者也臣等幸际
　　昌明其踊跃懽忭宁有涯哉所有直省督抚及外藩诸
　　臣谢
　　恩疏其遵照成格止报奉
　　诏日期者不录余或抒诚颂掦或代庶僚及耆老士民
　　兵弁
　　题谢间录数章垂之奕禩亦以徴一时臣民庆戴鼓
　　舞之休风云










　　万寿盛典集卷十五
　　钦定四库全书
　　万寿盛典初集卷十六
　　典礼四　【颁诏二】
　　总督湖广等处地方军务兼理粮饷兵部右侍郎兼都察院右副都御史世袭拖沙喇哈番纪录二次臣额伦特谨
　　题爲
　　圣寿无疆
　　皇恩普被详请代
　　题恭谢
　　天恩事据湖北布政使司布政使李锡会同陞按察使仍管湖北粮储道事张文灿详称钦惟我
　　皇上道际域中泽流方外一中允执千官仰有道之圣人六位时成万国瞻太平之
　　天子
　　丹纶布而命官咨岳吁俊升贤人人得効微长庶绩熙而治定功成礼明乐备事事咸登上理古今极盛史册希闻【职】等自揣庸材未足分猷
　　圣世忝居要职窃慙縻禄
　　熙时兹于康熙五十二年三月十八日恭遇
　　皇上六旬正诞方随班遥祝敬效华封而重巽以
　　颁忽从
　　金阙臣民喜溢内外欢腾职等仰荷
　　覃恩推封所自幷防
　　异数锡防后人闻
　　宠命之自天媿轻埃之益岳伏愿我
　　皇上膺鸿图于有永与天地同其久长迓
　　景命于无疆与山河竝其流峙【职】等感激微诚无由上
　　逹伏乞俯赐会疏代
　　题又据武昌道金祖诚曁湖北驿盐上下荆南各道
　　率各府防州县等详称钦惟我
　　皇上中和立极参赞操权调玉烛以乘时八表阳和普被握璿玑而抚运九天湛露敷兹奉到康熙五十二年三月十八日钦颁
　　万寿恩诏【职】等深慙谫劣会际升平忝荷
　　貤封喜光前之广及叨防增秩幸品级之忽加而且议革议降之员均予寛宥住俸罚俸之案获邀注销未展寸长先承
　　旷典惟愿敛箕畴之五福畅洽
　　昌期集华祝之三多弥沦
　　寿域于以巩
　　皇图于亿禩更兼卜
　　圣算于万年矣理合联衔具详乞会疏代
　　题等情又据臣标中军副将丁沂中左右三营游击守备千把总等抚标中军游击右营游击左右营守备千把总等详称钦惟我
　　皇上文德崇隆武功赫濯靖妖氛于不作处异域者罔不来同登蔀屋于雍熙游康衢者悉皆顺则平成介福清晏呈祥兹钦奉康熙五十二年三月十八日
　　万寿恩诏
　　圣世何资捍御而封防及于武臣太平岂事干戈而品
　　秩增于将弁
　　宠荣普被报称未能伏愿我
　　皇上膺图御宇旣合千八百国爲一家累洽重熙更绵亿万斯年于有永【职】等感谢之心末由上达伏乞代
　　题等情又据湖北阖属生员刘铭祖等呈称钦惟我
　　皇上重道崇儒彩焕辟雍之地右文作士光昭
　　仁寿之天盖典遇非常则学校云蒸霞起而
　　恩逢特沛斯章缝茅拔茹连
　　万寿加科多士已彚征而论秀
　　六旬恩诏耆儒尤次第以联登正贡作恩旣不壅于先进次贡作嵗更不滞于后来真千载之竒逢实一时之
　　异数羣情感激难达
　　宸聪恭请代
　　题叩谢
　　天恩等情又据各属耆民陈九万等呈称伏思我皇上功迈唐虞
　　寿同天地垂裳五十二载养老频仍爲法亿万斯年恩膏沛七十以至耄耊衣帛食肉大赉攸同百年特
　　重期颐发帑
　　赐金建坊独异游无疆之
　　寿域乐有道之风光扶杖陈词叩请代
　　谢等情又据各属里民萧天锡等呈称人安耕凿皆
　　由
　　帝德之高深时乐雍熙实出
　　皇仁之广运恭遇
　　圣主六旬正诞
　　万寿恩纶户口滋生赋不加而民日众穷黎有养田未力而食已敷关津严额外之征里井禁杂加之表扬节孝谘访山林庶狱生全地租豁免到处光天化日无非厚泽深仁遥睇
　　九阍惟呼
　　万寿舆情莫逹仰请代
　　题等情又据各营兵丁万得胜等呈称窃惟执殳荷戈生际太平之世卧弓韬甲浑忘熙皥之风坐糜
　　天府之金钱已属千秋难遇复受
　　皇家之赏赉尤防
　　万寿殊恩虚冒絶夫行间实惠霑夫士伍惟愿太平有
　　象
　　圣寿无疆
　　恩膏与江汉同流
　　德位共冈陵永峙合词公恳吁谢
　　天恩等情各详呈到【臣】据此钦惟我
　　皇上德普如天
　　恩深浃地欣逢
　　六旬万寿徧敷九有
　　恩纶内外臣工邀
　　异数而加级封荫文武士子际
　　昌时而广额开科寛使过之
　　仁释可宥之成谳徴贤养老赏士蠲丁无一人不防
　　其
　　恩无一物不得其所除湖南各官民人等恳
　　谢情由已经偏沅抚臣潘宗洛会疏代
　　题外兹据湖北布政使李锡曁合属文武官员幷士
　　民兵丁人等各具详到【臣】恳
　　题谢
　　恩事属群情感戴【臣】不敢壅于
　　上闻谨会同湖广抚臣刘殿衡合词代
　　题伏乞
　　皇上睿照施行爲此谨
　　题
　　廵抚直隷等处地方管辖紫荆密云等关隘赞理军务督理粮饷兵部右侍郎兼都察院右副都御史【臣】赵宏燮谨
　　题爲呈请代题恭谢
　　天恩事钦惟我
　　皇上功高五帝德迈三王
　　御极五十二年治臻上理加恩亿千万国化洽时雍恭
　　遇
　　圣寿六旬普天同庆
　　特颁诏款广布
　　恩纶文武臣工咸沐非常之异数兵丁耆老均霑格外之施至若崇祀典蠲租赋敬天勤民之心弥久而弥深重学校宥罪愆尚德缓刑之政尽美而尽善且于
　　圣天子寿域开之日适龙兴寺工程完竣之时御匾甫悬
　　宸翰辉煌于宝刹天心遂应甘霖旋沛于春畦民欣含鼓世庆恬熙四海九州咸乐太平之有象黄童白叟永赓
　　仁寿于无疆兹据保定等各府属绅衿士民纷纷具词
　　公恳由道府宋起等呈请代
　　题恭谢
　　天恩前来事出士民感戴真诚不敢壅于
　　上闻爲此谨
　　题
　　廵抚偏沅等处地方提督军务兼理粮饷都察院右副都御史【臣】潘宗洛谨
　　题爲
　　仁寿齐天
　　恩膏沛地详请代
　　题恭谢
　　天恩事据湖南布政使司布政使阿琳按察使司按察
　　使王朝恩详称钦惟我
　　皇上圣神文武睿知聪明
　　至德敷五十二年太和翔洽
　　仁恩广被百千万国教化流行无瑞不臻有施毕善【职】
　　等恭逢
　　圣主身际
　　熙时受豢养之多年无寸长之报効兹于康熙五十二
　　年三月十八日恭遇
　　皇上六旬大庆钦颁
　　万寿恩诏臣工士庶尽被
　　恩膏僻壤陬咸霑
　　德泽普天同庆率土胥欢【臣】等仰邀封荫
　　异数独隆沐
　　九重特予之褒嘉貤于祖父荷
　　万寿无疆之福荣及妻孥更沛寛仁之典载施开复
　　之
　　恩宠锡自天报称无地惟祝我
　　皇上御万年之宝厯增亿载之璿筹【职】等感激之心无
　　由上逹伏乞代
　　题等因又据湖南驿盐粮储道副使侯恽曁守廵各
　　道各府防州县等详称钦惟我
　　皇上覆冒同天照临如日配乾坤而立极巍荡无名集
　　功德之大成高深莫测【职】等欣逢
　　圣世未报涓埃兹于康熙五十二年三月十八日钦颁万寿恩诏旣锡之封典光耀前人复予以进阶辉生章服愆尤毕宥总沐盖载之寛开复有条益思捐糜于踵顶【职】等感激私衷名言莫罄惟愿灵长之宝祚奏太平于十雨五风颂干健之
　　圣躬开寿域于万年亿禩理合聫衔具详伏乞代题恭
　　谢等因又据【臣】标中军游击兼管左营事张腾云暨右营游击左右营守备千把总等详称钦惟我
　　皇上圣谟广运大勇施
　　庙算布而底定滇黔
　　天戈临而澄清朔漠久已八荒咸服四海无波矣【职】等
　　虚糜刍豢未効涓埃兹防
　　恩诏宠锡貤封复荷
　　殊荣幸邀增秩値太平之盛世思报効以何从伏愿我皇上增无量之
　　圣算绵有永之
　　皇图伏恳代
　　题恭
　　谢等因又据湖南阖属各学生员潘图等呈称钦
　　惟我
　　皇上道贯三才勲弥六合因
　　万寿以遴才已属非常之典毎十年而增试更开无尽
　　之科兹逢
　　万寿恩诏正贡作恩次贡作嵗黉序寒儒顿异青衫之
　　旧胶庠下士忽邀稽古之荣猗欤
　　圣世殊恩允矣
　　熙朝盛事谨联名具呈公请
　　题达等情又据阖属老民范庭月等呈称
　　圣德如天
　　恩施似海蠲租减赋在在沐雨露之仁养老恤贫人人
　　荷生成之德自耕桑以至饮啄尽戴
　　恩膏由耄耋及于期颐屡防
　　赏赐钦颁
　　万寿恩纶徧赉绵帛肉米鼓腹而歌
　　帝德扶杖而颂
　　仁恩一丁侍养遂左右之扶持百岁建坊庆里门之光
　　宠年当衰老运际升平恳乞代
　　题恭
　　谢等情又据阖属里民周世臣等呈称宵衣旰食
　　圣主刻刻勤民凿井耕田赤子人人乐业蠲租赈贷频
　　年下
　　恩纶薄税省刑无岁不颁
　　谕防兹逢
　　圣主六旬大庆钦颁
　　恩诏普沛
