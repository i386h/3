<!-- { "loadSidebar": true } -->
　　歌颂十四【词臣六】
　　圣夀万年普天同庆诗【七言律八首有序】
　　左春坊左谕徳兼翰林院修撰【臣】郑开极
　　【臣】谨按周易恒卦之象曰圣人久于其道而天下化成盖自古帝王乗干御箓必上协天心久膺天命斯政教翔洽治定功成而颂声作求如我
　　皇上之徳夀兼隆功业巍焕则信乎前古后今之所未有者也【臣】开极叨中顺治十八年辛丑科进士特授庶常读书中秘五十余年备悉我
　　皇上圣徳神功嘉谟善政诚非史册所能详书敢窃志
　　其大者仰见
　　皇上之徳与天地同其广大
　　圣夀即宜与天地同其悠久质之书传确有明徴固非徒为颂美之文而已盖帝王之徳莫大于仁孔子之言曰仁者夀我
　　皇上仁覆万方恩膏沦浃蠲租免赋累年至数千万而
　　雨丰歉无刻不在
　　宸衷大案必慎株连人命覆详至再即如三逆平定寛
　　宥者至数百万人且
　　恩及属国防古朝鲜岁祲见告而水运陆输大宏赈赉浿水千村龙庭万帐无一人不在生成之中甚者至于
　　御膳天庖皆有常经不容滥取岁所全物命以数千万计此其好生之徳与天地同仁固宜与天地同夀也帝王之徳莫大于孝孔子称舜之大孝曰必得其夀我
　　皇上孝奉
　　两宫承顔养志无一不周上体
　　列祖之心继志述事无一不至甚者每岁
　　万夀圣节笃念
　　慈和皇太后之劬劳五十余载中外臣庶再三敦请而
　　陞殿受贺仅一再举此
　　皇上之孝迈于舜之五十而慕则
　　圣夀不又有百倍于虞舜者乎帝王之徳莫大于诚中
　　庸言至诚无息而曰悠久无疆我
　　皇上之诚于勤政也庶务必周庶官必饬深宫宵旰念兹在兹其诚于举贤才也则选择必公搜罗必广甚至于薄技微长无不旁收博采其诚于体羣臣也则不独欲保其身家兼欲曲全其名节其诚于子庶民也则不徒以赈饥肆赦取煦育之具文而必使惠徧泽均有利赖之实济是我
　　皇上之精神念虑无一息不在苍生而万国臣民倾心
　　爱戴共切
　　万夀无疆之祝有不为天地神明所眷祐者乎帝王之徳又莫大于敬周武王之铭曰恭则夀我
　　皇上于
　　郊
　　庙之飨必躬必肃至于阙里岱宗暨前代帝王靡不防加敬礼褒祀尊崇功业盖宇宙而涖事时存执玉捧盈之心乐利徧海隅而临众时懐载舟驭朽之戒其兢业之心与天地同其不息则与天地竝其无疆又孰非理数之必然者哉至于旁通防艺则书兼八法之长算扩九章之奥球图叶璇玑之秘玉律调钟吕之和其尤卓絶古今者
　　神谟独运则安攘奏功
　　玉辇亲临则平成底绩此其开物成务制作垂于万年又非愚贱之伦所能蠡测者也【臣】海滨防儒年七十有五矣幸生我
　　皇上仁夀之世得以饮和食徳年虽将耄而耳目手足
　　犹能勉力修途匍匐五千余里一瞻
　　阙廷自慙弇鄙不文不敢谓随平格之老共赓天保九如之歌庶几附击壤之民聊抒华封三祝之愿不揣为诗八章以
　　献
　　华渚祥开蔚彩虹徇齐天纵仰
　　宸聪冲龄便裕安民志久道真成保泰功五十二年膺寳厯百千万禩祝乔松史臣珥笔赓尧典荡荡谁能写化工【其一】
　　南极荧煌表瑞徴臣民共覩日方升
　　三朝嘉庆
　　庭闱喜万国欢心色养承礼乐修明神格享馨香祈赛岁
　　丰登
　　皇心永念艰难业夙夜贻谋燕翼宏【其二】
　　干健贞恒万化成
　　圣功无息应天行谈经清昼儒臣接析理中宵大道明统遡羲轩绍舜禹文宗孔孟表朱程体元居正
　　垂裳日朝野难将
　　至徳名【其三】
　　圣学渊深竝典谟龙章鳯采炳寰区日华丽藻光宸极云汉昭回贯斗枢诗迈三唐成雅颂书兼八法冠
　　欧虞柏梁叨与升平宴犹忆赓飏
　　玉殿趋【其四】
　　盛徳鸿功耀简编仁风膏雨徧
　　尧天蠲租春满寰瀛外解网氛清贯索前四国桑麻成乐土万家灯火庆康年鸾笙鳯吹称觥日好谱衢歌入管【其五】
　　虎畧龙韬
　　圣武雄貔貅百万镇寰中欃枪久扫妖氛靖车骑来庭塞漠通春狩佽飞还试马夏苗太史祗占熊应知赫濯声灵逺薄海销兵早挂弓【其六】
　　圣世恩威徧海隅时雍化洽盛都俞龙堆万里销烽燧鲛岛千村入版图绩迈汉唐成伟烈徳侔姚姒拓鸿谟年年职贡修王防银瓮金车接九衢【其七】
　　六合清宁
　　帝道光箕畴符应备祯祥春回花甲时方泰厯纪龙飞运正昌入觐万方陈玉帛贡琛八表萃梯航【小臣】趋
　　阙随嵩祝
　　圣夀同天愿更长【其八】









　　万夀诗【七言律八首有序】
　　原任左春坊左谕徳兼翰林院修撰革职河工効力【臣】杨大鹤【臣】伏见我
　　皇上御宇以来敬
　　天法
　　祖加惠元元恩溥徳洋化成久道五十余年如一日岁在
　　癸巳春王三月恭遇
　　万夀六旬中外臣民诣
　　阙朝贺者争先恐后而遐方士庶顶戴
　　皇仁皆随地效华封之祝【臣】大鹤自江南进京三千余里所见郡县村落焚香结防儿童黄耉抃舞呼嵩络绎于道而我
　　皇上特霈徳音谓万姓安即朕之安天下福即朕之福
　　大哉
　　皇言【臣】在路闻
　　诏目覩民间欢欣踊跃无不同声曰
　　一人安即万姓安
　　一人福即天下福上下交孚君民一徳猗欤休哉虽古二帝三王之治蔑以加矣【臣】大鹤父子祖孙一门三世受
　　恩深至感激倍常兹幸随耆老后叩祝
　　万夀不揣芜陋谨赋长句八章以道羣黎百姓齐愿圣天子亿万年受天景命悠久无疆之意诗曰
　　粤若陶唐癸巳春衢谣华祝世风淳【臣谨按纲目前编尧时衢谣华祝皆在癸巳载】
　　圣皇丕启中天运
　　寳算欣逢大庆辰比户可封歌
　　帝力万邦胥协颂
　　尧仁勲同鳯纪还相合从此贞元万万巡【其一】
　　帝御鸿图始六旬八方元气拱
　　丹宸近光咸欲亲
　　天子敛福还将锡庶民治化每占星象应祯符长共岁
　　华新
　　皇心主静常无斁建极绥猷政事醇【其二】
　　惟
　　天辅徳佑吾
　　君徳盛弥承
　　帝眷殷
　　恩沛九州蠲壤赋科开
　　万夀蔚人文财当既阜弥崇俭民已俱安更克勤俭乃
　　有常勤可久物游化日尽含欣【其三】
　　河出荣光烛九天【小臣】亲见自河边瑞云浮处波涛静休气腾时景象姸春泛桃花含解泽秋滋玉黍兆丰年一从九曲安流后愈卜
　　皇朝夀厯绵【其四】
　　神功治水善隄防
　　指授人王由
　　帝省方淮甸六巡劳
　　玉趾江城三度觐
　　云光　【臣在河工谒见銮舆者三】平成共仰
　　宸谟大清晏悬知
　　鼎祚昌泽国尽看成沃土年年击壤庆天长【其五】
　　百舎星驰谒
　　帝京长途厯厯见舆情千村防幔连琼树万缕香烟接鳯城法曲仙音纷满耳厐眉秀髪尽登程无分遐迩
　　同欢忭久道贞恒騐化成【其六】
　　辇下遥闻贺
　　圣躬
　　特宣防命示谦冲祈天祗愿羣生遂受祉惟期四海同
　　普合臣民为一体永图乐利切
　　宸衷
　　皇言甫出争传颂喜听欢声溢道中【其七】
　　芳时百物荷春暄小草倾心倍感
　　恩微力深慙输犬马
　　殊荣何幸及儿孙【壬辰科臣子祖楫暨臣侄孙士徽俱防恩赐进士出身选授庶常】三霄浓露涵
　　双阙一寸丹忱恋
　　九阍今日敬随耆老后跻堂共进
　　万年尊【其八】











　　万夀诗【七言律五首有序】
　　给还原品原任日讲官起居注左春坊左谕徳【臣】秦松龄钦惟
　　皇帝陛下
　　建极中天体文武圣神而作则
　　握符御宇统元防运世以为年
　　合万国而承欢聿隆孝治
　　轸一夫之弗获丕布仁慈肃官方则大法小廉敷文教而东渐西被震风霆于异域海不波荡氛防于崇朝野无鸣柝爰逮黒齿雕题之俗咸致白环银瓮之祥兹者岁纪昭阳律占姑洗仰
　　春秋之鼎盛值甲子之初周筹鹤算于三千方兹未艾计椿龄于万六讵足云遥庆洽尧阶欢盈禹甸况乃蠲租载霈感
　　兑泽以宣流造士彚征乐
　　防风之鼓动蓬茅生色葵藿倾心【臣】旧忝朝班夙慙
　　报効晚栖陇亩益荷矜全
　　宠贲林泉荣施翰墨
　　恩既隆于山岳喜更溢于家门幸际
　　昌期敢辞驽钝龙钟鹤髪重依
　　日月之光竭蹶凫趋庶効
　　华嵩之颂躬陈芜末自托封人【臣】无任踊跃欢忭之
　　至谨拜手稽首而献诗曰
　　序转阳和淑景舒星瞻南极焕
　　宸居欣逢薄海称觞防正值
　　深宫视膳余云母屛开花隠隠水晶帘卷日徐徐上林
　　果熟三千岁知是瑶池燕喜初【其一】
　　学富嫏嬛本六经心传精一启虞廷山龙黼黻皆成象几杖盘盂总勒铭贯串珠囊硏五夜编摩金镜烛千龄
　　皇情最是关民事教写豳风入
　　御屛【其二】
　　康衢化日诵声长
　　赐复纶音出未央频见
　　九重施惠泽早闻四野乐丰穰杏花菖叶原头麦细雨柔风陌上桑昼永绿窓添线后尽繙锦字织无疆【其三】
　　天保陈诗喜共赓况闻
　　新诏下延英龙墀露濯千章栁鳯律春调百啭莺藜阁校书随太乙锦袍飞韵叶长庚横经旧日青衫士留得张苍与伏生【其四】
　　簪笔螭头侍从臣荷衣犹恋属车尘曽随击壤迎
　　鸾辂又逐呼嵩望
　　玉宸弥觉
　　恩波垂似续深慙世掌在丝纶何当重沐金茎露冰雪
　　陈根也自春【其五】

　　圣徳如天诗【七言律八首有序】
　　原任左谕徳今候补【臣】魏学诚
　　【臣】闻夀丘表轩辕之瑞感神电之流枢瑶光纪颛顼之祥兆彩虹之贯月盖圣人御宇云物焕其休徴天子垂裳乾坤昭其顺应况夫鸿图广大萃千百国之车书寳厯绵长衍亿万年之綂绪生民未有振古为昭钦惟
　　皇帝陛下
　　道冠苞符
　　心涵畴画
　　履五位而首出
　　集千圣之大成
　　至徳难名巍乎圣文而神武
　　渊衷广运允矣纬地而经天
　　以天下养
　　慈闱大徳者得位得禄得名得夀
　　用时巡为侯度悦服者自南自北自东自西
　　文治光华雨露深而菁莪滋盛
　　声教赫濯风雷震而兵甲全销
　　宏浩荡之仁免赋蠲租数盈万亿
　　广生成之徳省刑肆赦恩旷古今地平天成
　　睿虑周而两河底定小廉大法
　　天语重而庶职寅恭瞻河岳之与日星制作发先天之秘自洙泗以及濓洛表章极重道之心典谟经史之书咸穷阃奥律厯辞章之学悉抉精微
　　寳墨淋漓纸上作烟云之气
　　天章璀璨毫端仰鸾鳯之翔总由
　　圣徳日新兼之多能天纵普天庆溢率土欢腾兹当圣夀六旬正诞之辰恭逢
　　景运五十二年之盛维时民諴物阜观久道之化成海晏河清乐昌期之再见合殿之香风乍转宫树花深中天之淑景方新上林春永献
　　夀杯于九重阙下奏
　　天乐于五色云中燕庆龙光仪来鳯舞虽
　　圣天子谦尊而辞祝颂总未忘宵旰之殷而我臣民欢忭以效嵩呼窃愿学巷涂之咏【臣】生逢
　　盛代世受
　　隆恩猥以下材叠霑
　　异数一思旧笏夙夜之愧悚弥深滥附清班拜舞之赓
　　歌欲效仰见
