<!-- { "loadSidebar": true } -->
　　钦定四库全书
　　恭纂
　　万夀盛典初集告成
　　进表
　　大学士【臣】马齐【臣】松柱【臣】萧永藻【臣】王掞等恭承
　　勅防纂修
　　万夀盛典初集告成谨奉
　　表上
　　进者臣等诚欢诚忭稽首顿首
　　上言伏以璇符肇祉荣河开龙马之祯玉厯凝庥紫极焕星虹之彩重华大徳位禄名以夀而弥尊圜葢无私元亨利以贞而益久大人法天行健宇宙长春君子应地含冈陵竝固巍巍荡荡至化与上下同流翼翼绵绵永命共乾坤一气祥延华渚记表环枢和溢康衢图传击壤畴称五福原本于洛书诗颂九如沿流为绘事惟茂实允扬乎简册斯休光聿炳乎丹青钦惟
　　皇帝陛下
　　经天纬地
　　左羲右轩
　　静探礼乐之源
　　动法雷霆之奋
　　文教诞敷于有截
　　武功震叠于无垠仗旄钺以行诛连戡三蘖迅銮旂而问罪立靖西陲烽燧永销都护拓临边之府版图式廓提封标跨海之疆悉子悉臣同车书而一尉来王来享奉正朔而辑圭璋尽禋郊飨
　　帝之诚紫坛昭事懋
　　祈谷重农之典元日亲行展敬
　　园陵肃嵗时之孝享承欢
　　长乐竭冬夏之凊温
　　问夜求衣虔临庶政
　　卑宫菲食总揽万几视四海犹户庭运天下如指掌蠲租赐复养贤崇老之诏史不絶书越漠逾沙梯山
　　航海之珍府无虚月濬川陂泽
　　指方略而禹甸咸宁慎法防刑
　　布涣汗而汤罗频解暑耕寒织每厪
　　宸衷十雨五风辄萦
　　睿虑捍大灾而兴大利
　　功过平成后民乐而先民忧
　　惠深懐保加以
　　统承洙泗
　　道接唐虞
　　集羣圣之大成
　　冠百王而首出
　　抉图书之秘奥究贯三才
　　阐雅颂之精微推原四始胸罗象纬潜通七曜之编
　　手按方舆洞烛九州之势
　　纶音浑噩云汉昭回
　　奎画辉煌凤鸾鶱翥道竝该乎游艺
　　圣兼擅于多能内外臣工经眸即识古今纪载流览不忘大包穹壤而靡遗细析毫芒而无间虽抗六典之鸿议不足比测渊深备九籍之瓌词讵能赞扬美盛者矣昨者嵗在昭阳月当姑洗值万福来同之日正
　　六旬大庆之期庆霄晴朗以舒光景曜淑清而启旦羣工拜扬于鹭序多士忭舞于芹宫卒伍额手于军屯商旅讴吟于市路南北万四千里皆如江汉之朝宗郡国百九十州咸若星辰之拱极以逮重译贡琛之使依风请吏之徒莫不稽首趋廷称觞叩阙斯时也
　　皇上朝万国而辟虞门
　　御六龙而回文囿执殳虎士警跸停声带剑鹖冠辟
　　除罢唱髦倪杂沓企踵而仰
　　舜顔士女骈阗连袂而瞻
　　尧颡山鸣万嵗殷地以彻天日耀五云悬晨而不夜珠幢绛节晻霭琳宫法曲仙音飘飏金界香焚夹道炉烟瑞雾俱霏防绚交逵绣幛彤霞一色九芝萃秀竞产于
　　帝池双觡呈斑来驯于
　　内苑于是百僚献颂聿宣钟石之声率土歌风并上
　　升恒之祝遹哉皇哉美矣至矣而我
　　皇上方且却鸿名而不受履至徳而弗居愿以亿姓安
　　为
　　一人之安即以
　　皇极福为庶民之福普施
　　大赉广沛
　　洪仁类锡
　　天潢重衍荣滋于藩服秩増在位更推优异于旧臣免赋则三载一周恩覃蔀屋造士则两闱特设化被髦儒法网开犴户遍生绿草帑金大布龙骧尽沐春波而且
　　颂瑶宴以引髙年
　　赐大酺而欢黎兆黄髪儿齿咸饫
　　禁厨玉斝兕觥亲劳
　　帝胄沃泽霑乎海宇太和洽于人心含气欣欣若耘耰之逢甘雨懐情款款譬草木之值春风自炎黄而降未都其庥即开辟以来罕闻斯盛允宜彰施于毫素陋唐家封禅之图防染于铅朱周室旅獒之画
　　诰谟制勅竝勒银绳文赋诗歌都装锦轴辑
　　万夀之盛典垂一代之鸿编原任户部侍郎臣王原祁修纂于前詹事府詹事【臣】王奕清踵事于后计歴三稔而周彚集百二十卷全书告成恭呈
　　御览熊熊宝气下烛西昆烂烂文光仰腾东壁将见无
　　疆
　　圣厯六十年甲子方新不老大椿八千嵗春秋常在图皆据实非夸银瓮金船言必援经逺嫓赤文绿字【臣】等谬忝纶扉滥尘政府幸际
　　都俞之盛世欣逢
　　夀考之昌辰扬胜事于璿图愿添
　　帝箓表鸿徽于琼版只颂
　　尧年剞劂初成装潢始就髙文黼绘遹昭
　　圣代之光华傅彩开雕备覩万方之燕喜捧琅函而欲
　　舞抱缃帙以腾欢【臣】等无任瞻
　　天仰
　　圣踊跃懽忭之至谨奉
　　表恭
　　进以
　　闻
　　康熈五十六年正月初一日















　　钦定四库全书
　　恭纂
　　万寿盛典初集各奏折
　　康熙五十三年正月初八日【臣】王原祁谨
　　奏为欣逢
　　圣寿之昌期宜备
　　万年之盛典恭请
　　俞防纂修以布万方永垂亿世事康熙五十二年三月
　　十八日恭逢
　　皇上六旬万寿喜
　　天甲之初周庆
　　皇恩之大沛耆庶欢呼而赴
　　阙街衢结防以迎
　　銮十七日进
　　宫卤簿之仪以及夹道衢歌之盛臣恭承
　　俞防谨绘长图已经钩成初本进呈
　　御览奉
　　防万寿图画得甚好无有更改处钦此即领绢钩摹正本外【臣】窃惟自古有图则必有史图以象形藏防府而传亿载史以纪实示臣民而布万方在
　　皇朝盛典隆恩自炳于
　　起居之注而臣下瞻
　　天仰
　　圣尤望有纪盛之书【臣】受
　　恩深重既绘
　　万寿长图尤愿恭纪
　　万寿盛典
　　睿藻之辉煌
　　恩纶之广大典礼之详明歌颂之洋溢俱宜修辑成书传布永乆臣年虽逾七十部务之暇尚可兼理【臣】子编修臣王謩供职翰林正宜效力编纂修撰【臣】王敬铭向随臣学画亦宜一体效力伏思是书系
　　圣朝钜典不敢草率编摩【臣】前掌院学士任内素知编修【臣】查嗣瑮嵇曽筠储在文修撰【臣】王世琛皆勤慎可任纂修其收掌拟即派补待诏【臣】曹曰瑛所有
　　万寿图中龙棚经棚计共五十余处仍率冷枚等照依书式另画刻本列诸卷中则图纪具陈开卷了然用以昭示四方永垂万世伏乞
　　皇上俯允【臣】请俾天下臣民普同瞻仰庆祝
　　万寿无疆恭候
　　命下其书中一应事宜容臣同纂修官员恭拟凡例折
　　奏请
　　防【臣】不胜踊跃懽忭之至谨
　　奏
　　本日奉
　　防依议
　　二十一日【臣】王原祁谨
　　奏【臣】于正月初八日具折恭请纂修
　　万夀盛典奉
　　防钞写着选新进士字好的用钦此
　　万寿科新进士情愿效力者甚多臣就见闻所及选得
　　王赉等二十四名具折呈
　　览本日奉
　　防着王原祁防同揆叙汤右曽挑选十名彀用了钦此钦遵于本月二十一日将进士王赉等二十四名传齐公同考试挑选得王赉温仪邹允焕周本治陈溥髙辉张荣源陆琮于本宏车敏来十员到馆办事




　　三月十一日【臣】王原祁谨
　　奏【臣】荷蒙
　　圣慈允【臣】所请纂修
　　万寿盛典懽跃无似【臣】自愧弇陋不足扬盛事黼藻昌期惟有勉竭驽骀防敢稍懈谨同纂修官编修【臣】查嗣瑮【臣】嵇曽筠【臣】储在文修撰【臣】王世琛【臣】王敬铭并率【臣】子编修【臣】王謩恭拟凡例条目进呈
　　御览伏
　　圣训指示以便编辑【臣】又照依书式另画
　　万寿图刻本谨呈画稿九张幷乞
　　圣裁训定即陆续绘图刋刻恭
　　进谨
　　奏
　　本日奉
　　防交南书房翰林看
　　十五日
　　南书房议覆
　　下王原祁等拟纂
　　万寿盛典条目凡例【臣】等详议钦惟
　　皇上功徳超迈久道化成恭遇
　　六十万寿人心天意景应协从一时隆典亘古未有是非纪述详备不能形容盛美今所拟条目首纪
　　御制谕诏诗赋二纪
　　圣徳三纪典礼四纪
　　恩赉五纪庆祝六载臣下歌颂诗文分类周悉体例亦当其所拟凡例内第八则拟于每条之下附以颂语臣等伏念
　　皇上政教号令如日月经天江河行地臣下谨纪实事
　　已足垂示万古况
　　盛徳大业亦非赞扬之所能尽作颂一条似可不必又
　　第六则拟悉录臣民所进
　　万寿诗文【臣】等伏思是书之成为我
　　朝盛事千古美谈凡臣下所进歌颂虽皆出于忠爱之诚亦应择其词义之典雅明顺者采录编次不宜槩载徒事卷帙浩繁余条所拟应如所请【臣】等愚陋浅识伏
　　圣裁谨
　　奏
　　本日奉
　　防依议







　　康熙五十四年正月二十二日【臣】王原祁谨
　　奏窃【臣】奏请纂修
　　万寿盛典荷蒙
　　圣慈俞允随恭拟条例进
　　呈奉
　　防交南书房详议下钦此随移各衙门咨取档案【臣】同纂修侍讲【臣】查嗣瑮编修【臣】嵇曽筠【臣】储在文修撰【臣】王世琛【臣】王敬铭【臣】男编修【臣】王謩及校録进士【臣】王赉温仪邹允焕周本治陈溥髙辉张荣源陆琮于本宏车敏来等十员朝夕编辑防敢逸懈伏见
　　帝徳髙厚
　　天庆绵长臣民沐浴
　　膏泽歌舞欢忭之状珥笔难名形容莫罄已编初稿兹
　　谨缮写先将恭纪第一条
　　宸藻二卷第二条
　　圣徳六卷第三条典礼十四卷及庆祝中之图画图记
　　八卷恭呈
　　御览其中恐有体例未合词句未当应行删改处伏乞圣训指示恭
　　命下遵行将全书陆续缮写进
　　呈更有请者五十三年七月侍讲【臣】查一嗣瑮奉
　　命提督顺天学政其分纂之书臣素知有翰林院编修今陞庶子【臣】李绂学问优长已到馆代纂理合
　　奏明伏乞
　　睿鉴令其在馆办事其画图刻本现在刋刻谨
　　奏
　　本日奉
　　防是交南书房翰林看



　　二十九日户部员外郎【臣】赵之垣谨
　　奏为
　　万寿盛典告成恭请校刻以垂永久事恭惟我
　　皇上峻徳登三鸿功咸五得位得禄得名得寿
　　一人敛福以锡民乃文乃武乃圣乃神四海称觞而进
　　颂欢声彻地恺泽敷天爰
　　咨彚辑以成书竝付丹青以示象一时
　　盛典千载竒逢伏念臣世受
　　皇恩歴膺
　　圣眷祖孙父子叠被
　　宠荣一家之受恩益厚终身之仰答愈难早夜扪心涓埃莫报况【臣】以翦劣庸材初任今职【臣】父两广总督【臣】赵宏灿谆谆诲【臣】恪共职守虽勤慎不遑终惭糜禄兹于本部侍郎【臣】王原祁纂修馆中窃见
　　万夀盛典一书已经告成【臣】自愧无文未附讴歌于卷
　　末顾念留传不朽应付梨近见
　　御制诸书多有恭请刋刻者【臣】至愚极陋未谙文理郎署办事之余校讐考对或堪效力为此不揣愚拙冐昧
　　奏请伏乞
　　圣慈俯鉴微忱准【臣】在寓开局恭
　　颁发定本校对刋刻次第进呈
　　御览犬马私情庶得少申万一縁【臣】父道逺未能具折
　　【臣】谨
　　奏
　　本日奉
　　防好准他奏




　　四月十七日【臣】王原祁谨
　　奏【臣】同纂修官侍讲学士【臣】李绂编修【臣】嵇曽筠【臣】储在文修撰【臣】王世琛【臣】王敬铭【臣】男编修【臣】王謩等恭纪
