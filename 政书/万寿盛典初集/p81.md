<!-- { "loadSidebar": true } -->
　　圣寿嵩龄六旬花甲臣等拟山呼而致祝效莱舞以承
　　欢仰
　　一人之有庆愿
　　万寿之无疆谨各为诗三章以
　　献





　　诚　　　　　　亲　　　　　　王
　　华渚虹流景运开中天云物正昭回北辰环见诸星拱南极光连帝座来品类欢心归寿域乾坤佳气满春台万年枝上宫莺啭惠日和风徧九垓
　　日新干健庆皇躬垂拱无为致郅隆万物生成资厚德一人天地让全功六旬花甲循环转五纪恩波逺近同不用廷臣金镜进共知宵旰在深宫
　　防衣共进跻堂觥嘉节喧阗凤吹声帝锡万年天子寿史书三月圣人生诗赓保定舆情切瑞集箕畴福履成更喜早朝长乐近春风扶辇傍花行



　　雍　　　　　　亲　　　　　　王
　　紫禁春深丽景融蓬莱仙仗五云中瞻天有喜承顔近祝圣无疆拜手同满献尧樽凝瑞露和鸣舜乐应薰风待防甲子周千亿共指南山比寿崇
　　南极星依玉座眀寿昌有象瑞光呈华封早献三多祝嵩岳遥传万寿声四海永清绵厯祚一人有庆乐升平普天率土祯符集防见彭籛进雉羮
　　海屋筹添寳厯昌趋庭拜献九如章椿隂覆砌春秋永桃实登筵岁月长巷舞衢歌申颂祝厐眉鹤发应嘉祥承恩膝下瞻依切愿进瑶池万寿觞



　　恒　　　　　　亲　　　　　　王
　　治化原从乆道成尧封万物尽由庚弥天湛露卿云布匝地琪花瑶草生巷舞百般熙皥象衢歌一派太平声须知此日称觞处早有仙人下玉京
　　南北东西开寿域声名文物拥天街德髙碧落原无极厯溯丹源岂有涯春暖苑花添烂熳风和巢凤语雝喈抚时自具长生乐不让蓬山景独佳
　　欣逢甲子初周日五十余年国歩康但防河清还海晏足征地乆与天长庆同遐迩欢呼徧乐出家庭笑语详孺慕至情思自达敢将春酒祝无疆



　　淳　　　　　　郡　　　　　　王
　　佳辰云物转昭回天上人间寿域开苑树花深三月令宫筵酒满万年杯九重曙色升如日六宇欢声殷似雷火枣荐盘麟作脯一时捧入紫宸来
　　日暖风和玊烛调千官剑佩共趋朝黄云上覆天堦逈紫气髙凝帝座遥御仗两行分羽卫仙音一派奏箫韶不才幸预多男数喜共华封更祝尧
　　宿纬星经表瑞繁老人光映紫微垣何须仙掌承膏露仰见皇心是醴源晓日徧浮千戸旭春风都为一人暄循环甲子长无尽贞下从今又起元



　　八　　　　　　贝　　　　　　勒
　　复旦光华焕九天五云纷郁抱炉烟相随献寿依仙陛长得承欢近御筵北斗杓旋春六十西池果熟嵗三千璇图寳厯膺无极大德由来享大年
　　和风瑞日启芳辰阙下衣冠拜紫宸锦绣花眀朱槛畔琉璃波暖碧湖濵八荒开域皆为寿兆姓登台总是春分依子臣恩更厚愿将遐算祝君亲
　　春台熙皥即瀛洲花甲循环始一周日下欢声腾凤阙人间喜气集龙楼清宁交泰成三极参赞无遗协九畴托体恩深惟抃舞长瞻圣寿与天侔



　　九　　　　　　贝　　　　　　子
　　南极光辉焕紫宫欢腾率土尽呼嵩至仁覆育羣生乐大化钧陶庶类融六籍精微归帝德兆民懐保属皇衷法天行健同天乆亿万斯年圣寿崇
　　巍巍峻德迈三皇浩浩深仁徧八荒治洽无为参造化心包太极运隂阳名言莫赞乾坤寿妙手难摹日月光恩合君亲同覆载瑶池长捧万年觞
　　海晏河清协永年衢歌巷舞乐生全眼防至化超尧舜心喜遐龄并地天威德互施覆被刚柔迭用普陶甄圣人自有长生德紫禁祥光映斗躔



　　敦　　　　　郡　　　　　　　王
　　上日荣光彻紫京十洲仙防益蓬瀛瑞逾兴庆千秋节颂溢嵩髙万岁声糺缦云垂歌灿烂寿昌星现协升平帣韝喜奉天顔近早向瑶堦供玉觥
　　五纪纯禧万福同宏谟骏烈拄苍穹戢宁弓矢垂衣外罗络苞符指掌中锡极和平尊睿徳体元干健亮天工圣恩浩荡寰区徧凤厯遥占轶帝鸿
　　万国衣冠拜玉墀青阳淑景驻鸾旂令和斗建司辰月春永虹流毓圣期雨露深霑巢凤阁莺花饫醉濯龙池承恩跂荅睢麟泽岁采金桃贡瑞芝



　　十　　　　二　　　贝　　　　子
　　寳殿欢开介寿觞蓬莱佳气驻春阳日融丹仗龙旂暖花绕彤墀凤扆香华渚流虹钦诞昊康衢撃壤迈歌唐防衣侍宴天顔喜庆自宫庭洽万方
　　禹图轩箓运玑衡帝德恢宏协拜赓赫御雕戈寰宇奠静调玊烛防阶平体干宵旰持兢业保豫修和集阜成花甲始周纯福茂圣人有道自长生
　　作述渊源冠古今紫闱典训饬严箴光腾糺缦千秋业嘏祝升恒四海心澍泽敷天扬赤管薰风入律播清琴无私笃被皇慈懋尤比臣邻舞抃深



　　皇　　　十　　　　三　　　子
　　日丽瑶堦蓂荚抽卿云灿烂绕皇州人间凤厯三春转天上龙飞六甲周乐奏箫韶供燕喜尊陈桂醑坐优游防斑叨侍金銮侧欣覩无疆茀禄遒
　　天遣神皇致太平文谟武烈逈难名声灵届逺风雷动衮冕当阳海岳清五夜奎章腾瑞霭万几干健协舆情勲华直与唐虞并乆道年来已化成
　　黼扆临轩敛福长螭坳录瑞不胜详香萦紫气霏金殿花引红云防绣裳率土祝厘均雀跃盈庭颂祷起鹓行瞻依倍荷生成徳介寿年年乐未央



　　十　　　　四　　　　贝　　　子
　　瑞日荣光泰运宣斗枢绕电启中天律谐姑洗逢佳节祝起华封庆大年万里恩波周赤县六旬功徳萃瑶编春风辇路追随近无限芳菲绕御筵
　　九有腾欢祝圣人车书海外并尊亲参天大业原天纵法日精修复日新花甲万周旋御厯条风四被徧阳春笙歌凤吹盈丹陛喜溢千官拜舞频
　　升平物象总亨嘉圣泽遐宣未有涯极建中和成位育春从九五到莺花万邦化洽唐虞治六合光分日月华鸾鹤纷纷随步武蓬瀛胜事集天家



　　皇　　　　十　　　　五　　　子
　　运协昌期淑景开羣生熙皥跻春台苑中麟凤千祥集阙下共球万国来表里金汤常巩固文明云汉自昭囬欢呼正值添筹日愿借东瀛作寿杯
　　蓬莱宫殿五云中太液深波暖更融草木恩光流湛露河山佳气展仁风浑忘帝力人多朴共乐康衢岁屡丰千古升平今日防天教纯嘏萃皇躬
　　圣厯绵长亿万年一周花甲喜开先仙桃灿烂方舒蘂海日曈昽始丽天文徳武功齐入舞宸章寳训几成编趋庭共惬承欢意无限春风绕御筵



　　皇　　　　十　　　六　　　　子
　　庆霄寿域辟天阊云日増辉丽景长十二璇图初满甲八千椿算正当阳吹璈畅叶韶箫奏舞防初依寳鼎香一体子臣衔帝泽九如诗侑万年觞
　　询岳咨揆莅紫宸盘盂儆戒益懐新九畴启雒传灵瑞五老荣河感圣神干御勤劳先百辟巽风仁寿浃蒸民普天华祝纯禧茂蔼作雍和四海春
　　银潢幸托侍琼筵恐负生成禀训防日觐龙顔恩并炽岁占凤纪福如川贞符懋衍无疆厯淑气常征大有年忻傍彤闱承戬谷棠枝蕃锡庆绵延



　　皇　　　　十　　　　七　　　子
　　拜舞称觞紫禁中八方臣庶共呼蒿尧堦永曜舒长日禹甸均披长飬风民赖一人真有庆身膺万福总来同趋庭每覩天顔喜多为时和岁屡丰
　　治定功成乐太平弥殷宵旰轸苍生恩膏广沛三春泽和气全消四海兵共仰谦光尊帝德独纯干健协天行遥知漠北交南外尽是华封颂祝声
　　鲤庭闻礼复闻诗自愧冲龄鲜所知提命时时烦睿虑生成日日荷天慈典谟垂训千秋寳云汉为章万世师夙夜祗遵勤砥砺承欢常喜傍龙墀


　　万寿盛典初集卷六十一
　　钦定四库全书
　　万寿盛典初集卷六十二
　　歌颂二【大臣一】
　　恭祝
　　万寿诗【七言律二首】
　　户　部　尚书加三级　【臣】　张鹏翮
　　南极星辉映紫宸乾坤齐寿德相亲九重天上来和气五色云中拜
　　圣人金殿炉烟浮瑞霭玉阶红日丽阳春臣民共效华
　　封祝亿万斯年颂至仁【其一】
　　太平天子寿无疆万国嵩呼玉厯长乆道化成逢令节梯山航海共称觞笙歌彻路迎僊仗朝野懽忻祝
　　圣皇此日
　　龙顔真有喜万年春色满朝堂【其二】

　　万寿诗【七言律十二首有序】
　　经筵讲官刑部尚书加一级【臣】胡防恩
　　钦惟我
　　皇上峻德神功统天御世道河洛综法象以成能恩浃垓埏徧臣民而锡福并神尧之广运嫓宣圣之大成保合太和五十余载兹当癸巳春王三月恭遇
　　圣寿六旬龙德健而百禄膺华甲周而一元复率土届升恒之运含生逢熙皥之春猗惟嘉祉方新式庆
　　大年伊始欢腾华祝喜溢衢歌九译梯航羣黎抃舞【臣】
　　防恩受
　　恩深重垂四十年乆依
　　清禁之光莫报
　　皇穹之德愿言亿嵗长赓纯嘏之篇每歴十龄益进维
　　祺之颂谨拜手稽首敬赋
　　万年天子诗十二章上呈
　　黼座
　　一人乆道奏升平治洽和恒益励精百代图书归圣学普天耕凿注
　　皇情俭勤盛德能居泰寅畏深衷若捧盈无逸从来臻
　　上寿
　　万年天子体干行【其一】
　　郊坛肃穆俨居歆每岁欣瞻
　　翠辇临冬飨即时霏瑞雪春祈应候洒甘霖频亲献侑躬逾健屡荅丰亨志益钦至治馨香潜感格
　　万年天子洽
　　天心【其二】
　　皇朝谟烈古难俦
　　上圣膺图慰作求绳武良规侔创业荐馨嘉德永凝庥思通栉沐经营逺道在恢典则修率土欢心孚陟降
　　万年天子廓前猷【其三】
　　璇宫问视蔼春晖福履交绥自古稀五纪承欢仪物备九州尊飬景光依瑶斋梅馥霞觞暖丹峤芝荣寳箓辉麟趾绳绳齐介福
　　万年天子奉
　　慈闱【其四】
　　君师兼总振纲觉世諴民圣统彰理贯羲爻思特睿心传虞典治弥光陶镕六籍尊洙泗综揽诸儒重紫阳海防同风趋正学
　　万年天子道遐昌【其五】
　　铙歌屡奏万方平赫濯声灵畅八纮虎旅勲髙由
　　睿算龙荒胆慑为
　　亲征良时清晏恒筹逺至计绸缪在恤兵干羽格苖同
　　舜世
　　万年天子武功成【其六】
　　彤庭著作萃琳琅手阐苞符驾百王律厯真源通象数诗书精义发文章银毫劲正乔松榦寳画昭融旭日光羣仰奎躔征
　　圣寿
　　万年天子永当阳【其七】
　　官方澄肃励朝绅激浊清注念真防法共期心似水光荣长被泽如春宝书玉馔承
　　恩渥桂苑芹宫濯志新寿考作人昭旷典
　　万年天子福臣邻【其八】
　　民依常彻
　　九重尊南北河渠硕画存稼阅十千行畎浍赋蠲亿万惠黎元丁徭额定施仁永戸口书増锡庆繁长享太平歌寿恺
　　万年天子岁颁恩【其九】
　　好生仁德并苍穹勅法原情众志通每奏丹书烦乙夜
　　亲裁玉律见清衷三章克慎加勤恤五听惟详朂在公
　　盛世祥刑元气浃
　　万年天子庆咸中【其十】
　　中朝威德播遐陬王防来同淑气稠波靖鲛宫澄岛屿风清雁碛辟田畴遥输贡篚通重译式廓舆图大九州寰宇一家真盛事
　　万年天子受共球【其十一】
　　欣逢虹渚耀嘉祥
　　天锡遐龄厯数昌草木并知春浩荡翾蠕争爱日舒长游衢叟効三多祝望阙家薰百和香忝附清班飏景福
　　万年天子寿无疆【其十二】




　　万寿颂【有序】
　　原　任　戸　部　尚　书　【臣】王鸿绪
