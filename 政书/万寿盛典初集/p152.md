<!-- { "loadSidebar": true } -->
　　金阙祥光耀
　　紫宸九天舒化日万国庆灵椿秩秩歌天保绵绵颂
　　锡纯长庚明防仗花甲应芳辰
　　帝徳穹苍竝
　　皇仁雨露均珠囊擢秀网备搜珍造士聮奎壁徴才集凤麟龙门争跋浪雁塔喜超尘春苑鸣苹鹿秋风跃藻鳞艺林扬盛典海宇拜
　　恩纶词进华封祝懽同虎观臣讴吟亿万载长奉太平
　　春

　　万寿诗【五言排律六韵】
　　生　　　　　　　　　员【臣】潘止敬
　　帝阙阳春丽
　　皇都紫气浮天官推厯永甲子纪年周人庆南星拱恩从太液流
　　徳同天地大
　　福与海山侔瑞霭连三岛彤云映十洲琼僊齐献果海
　　屋喜添筹








　　万夀诗【五言排律六韵】
　　生　　　　　　　　　员【臣】李基溥
　　圣主膺三祝羣臣进九畴红云春殿绕紫气玊阶浮万
　　国来鞮译千官拜
　　冕旒湛恩深薄海甘露洒瀛洲丹凤明廷集祥麟上苑
　　游泰阶调玉烛千载奠金瓯










　　万夀诗【五言排律六韵】
　　生　　　　　　　　　员【臣】左文言
　　圣人称有道
　　天子庆长年蓂荚迎春长瑚映日鲜十年增虎榜一
　　歳看蝉聮香袅金猊案衣笼
　　御座烟龙门翻浪暖骥足着鞭先愿上冈陵颂吹嘘到
　　九天









　　万夀诗【七言律一首】
　　生　　　　　　　　　员【臣】沈　谟
　　绕电流虹庆大椿甄陶万彚借洪钧望来天上昭云汉化徧人寰起凤麟三月欣逢桃浪暖一枝先试杏林春敢将
　　圣主贤臣颂还向尧樽祝
　　紫宸









　　万寿诗【七言律一首】
　　生　　　　　　　　　员【臣】沈之锡
　　五色云光映
　　紫宸开阊阖集冠绅文章蔚起山河秀寿域长瞻天地新雁塔名题秋月桂鹿鸣宴锡杏林春太平
　　天子崇文教绣绘山龙集凤麟










　　万寿赋
　　生　　　　　　　　　员【臣】殷誉庆
　　猗惟我
　　皇与天同寿道极高深恩均载覆仁则参赞施生至德则弥纶宇宙以生民未有之圣人开万世无疆之崇搆维久道之化成统寰区而教富既治理之郅隆亦贤才之辐辏搜罗尽岩穴之士揽撷备山川之秀
　　天章聿炳于昭囘棫朴早储夫薪槱文明当糺缦之时
　　运防际升平之候盖
　　圣作物覩之昌期实旷古今而希遘是以四海宴安世臻熙皥五风十雨天不爱道器车马图地不爱宝囿来一角之麟厨扇萐蒲之草乃
　　圣心不侈夫祯祥惟期得俊民而子孙永保宜英杰之挺生若水流湿而火就燥惟辅弼之皆贤赞久安之治道承筐爰咏夫鹿苹饮酒载歌夫鱼藻茍一技之有长莫不向
　　大廷而抒其懐抱尔乃
　　训诫宣广颁条约鼓励真儒褒崇正学士先观其器
　　识习无取乎佻薄烦
　　谟诰之谆谆盖统君师而夫教铎自此文受范模行循榘矱诵法古先寻求奥博茍能绩学以种文莫不离蔬而释屩尽辟雍之与頖宫相率欢欣而颂作纵极蠡管之测窥亦安能形容海天之约畧兹者庆逢周甲律转洪钧祥开天地欢动臣民正纯禧之大届更景福之维新春生有脚泽被无垠将敷天之锡祉尤殷情于树人
　　特行旷典兴我嘉賔礼闱棘院竝举非频应斯科而获隽虚儒席以聘珍于是殚思颂祷悉意敷陈唐虞逊徳此后无论维川渊奫维岳嶙峋维日月光华维雨露施仁合而拟之仍不足以尽我
　　皇之圣神宜乎天眷令徳保佑重申卜年卜世万禩千
　　春















　　万寿诗【七言律一首】
　　生　　　　　　　　　员【臣】田抡元
　　泰运开正艶阳万方欢庆
　　寿无疆莺声晓啭春城栁花气风传
　　御苑香威鳯祥麟来玉阙蟠桃碧藕进瑶觞作人幸际
　　文明世虎拜懽呼向建章










　　万寿诗【七言律一首】
　　生　　　　　　　　　员【臣】吴士雍
　　庆云瑞霭满皇州献寿南山对冕旒衡岳祥烟浮北阙钧天广乐下僊楼
　　九重乐育施网万国衣冠集贡球此日臣民齐拜手皇恩浩荡莫能酬










　　万寿诗【五言排律十二韵】
　　生　　　　　　　　　员【臣】田多稼
　　至德千春茂阳和万国同山川腾瑞霭人物乐条风锡庆周天壤霑恩徧叟童长庚光炯灼泰岱势巃嵸紫气函闗外丹砂蓬岛中河清歌有道物阜兆恒丰德与年加进心随耳顺通华封歌正祝吁俊典尤崇自是唐虞盛应收屏翰功羣儒争起鳯多士尽飞熊造物呈灵异神明感
　　帝聪瞻
　　天歌化日率土尽呼嵩






　　万寿诗【五言排律十四韵】
　　生　　　　　　　　　员【臣】陆寿登
　　圣主称觥日乡书特贡年云间敷五色桃实艶三千淑
　　气迎
　　宸幄箾韶彻
　　御筵苑莺声百啭宫栁日三眠海屋崇尧算薰风鼓舜神灵原首出濬哲自心传挥管龙蛇动摛词金石宣一
　　天章灿奎璧
　　睿藻焕山川形胜勤周览威灵溥幅员河平安洚洞刑
　　措庆生全吏绩咨诹徧民脂万亿蠲
　　恩遐迩畅
　　特典誉髦宣射策春秋接抡才冰鉴悬儒生羣抃舞遥
　　献九如篇


　　万寿诗【五言排律十韵】
　　生　　　　　　　　　员【臣】徐九臯
　　祯祥新
　　圣厯奎壁灿文芒快覩光华被欣逢景运昌化成縁久道风动徧遐荒工尚传先榘农犹服旧疆鸢鱼归
　　帝泽云汉烂
　　天章阊阖丝纶下
　　王言涣汗春桃三汲浪秋桂八枝芳一鉴无遗照千
　　年有道长仁贤绵
　　国脉鱼藻进霞觞抃舞南山祝欣逢鹓鹭行





　　万寿诗【五言排律十二韵】
　　生　　　　　　　　　员【臣】陆汝贤
　　青禁五云连嵩呼亿万年
　　圣人新甲子宝箓永坤干淑气躔黄道祥光接翠旃星
　　辰华盖转日月
　　衮衣悬瑞律调
　　皇极薰风协帝弦醖来琼醴熟擎出绛桃鲜金鉴千秋録瑶池万嵗筵逺臣罗贡篚近侍挹炉烟声教千岩接光华八表传讴吟尽童叟欢洽徧山川雕鹗乗时奋菁莪被泽宣【小臣】欣拜颂翘首祝
　　尧天





　　万寿诗【五言排律十二韵】
　　生　　　　　　　　　员【臣】李东櫰
　　圣寿春台丽宾兴万国同奎光浮宛委道气接崆峒异数聮三榜洪钧转八风献琛金管艶充赋紫泥融共荷甄陶泽羣资化育功杏花鳷鹊观桂树蘂珠宫百宝投
　　渊鉴千英简
　　帝衷球图添甲乙竹箭富南东太史河成镜文昌宿吐虹弹冠欣宴镐珥笔愿呼嵩函德芝生殿朝阳鳯萃桐绵绵增介祉申锡自苍穹






　　万寿诗【五言排律十二韵】
　　生　　　　　　　　　员【臣】史薫义
　　运泰敷文治时淸兆嵗丰尧天歌
　　帝力禹甸仰
　　皇风耕织安田野诗书广学宫星云辉域外雨露浥寰中喜值青阳转欣看紫气丛千官齐祝嘏万国尽呼嵩棫朴收髦士菁莪溥化工衣霑杨栁緑防压杏花红庶类归陶铸羣材乐冶融
　　殊恩光史册
　　大德配苍穹薄海讴歌徧岩廊喜起同雝喈鸣盛世巷
　　祝达
　　宸聪




　　万寿赋
　　生　　　　　　　　　员【臣】颜钦契
　　天鉴
　　帝之令徳兮纷锡予以祯祥鹿衔芝以献寿兮鸾鹤下而回翔摘曼倩之僊桃兮羞王母之瑶觞嵗星见于南极兮占鼓翼而角芒惟
　　圣人之卜算兮参覆载而无疆开阊阖于云表兮香烟
　　凝以成盖俨
　　九重之春色兮觐
　　天颜之仁蔼衣冠集而趋拜兮戛鸾声之哕哕受万国之共球兮杂南金与大贝洵六合以为家兮环九州而如带卿云烂而旦复旦兮厥惟时之泰也耕凿适而利其利兮膏泽未有艾也沐时雨以发荣兮芝兰茁而滋华猗桃李之芳菲兮披惠风而交加惟贤才之众多兮叶周南之兔彼姝子之在浚兮保贞白而待年髙予冠之峩峩兮长予佩之翩翩潄六经之芳润兮组百氏而穷研梦寸管之生花兮思滔滔而涌泉抱美玉以求售兮冀中选于青钱幸遭逢夫尧舜兮歌明良于喜起撷江蓠与杜若兮
　　诏旁求而未巳爰一嵗而再试兮致才人于金戺开将军之武库兮霜飞清而电紫百年之化育兮允薪槱之嫓美士弹冠而致庆兮茅连茹而彚征丽奎璧之璀璨兮拱北极而耀长庚俾金瓯之永奠兮调玉烛以长明颂
　　圣寿之绵绵兮对南山而称觥采下里之讴歌兮将以
　　效夫载赓





　　万寿赋
　　生　　　　　　　　　员【臣】金泽茂
　　天苞地符海宴河清星陈云烂时物行生
　　一人有庆兆民永宁我
　　皇御极五十有二业咸五而登三德参天而两地数成
　　功与文章盖指不可胜记一哉
　　王心尚不遑寐勤勤恳恳安懐素志方灼之以忧劳锻之以仁义链之以小心镕之以渊毖已安而益求其安已治而更希其治恭逢甲子之初周共庆
　　万寿之无疆百尔咸集万国趋蹡当
　　天寿之方增正人文之蔚昌乃设特科举英贤四门辟文教宣期转甲乙于春秋例定昌辰于十年爰瞻济济风接云连东箭偕南金咸利雕龙共绣虎争先时则仙李舒荣露桃呈秀色映蓬莱光吐奎宿文星向长庚而耀彩南极拱天枢而称寿祝
　　天子于万年如松栢之长茂既民人之咸宜自申命而
　　保佑













　　万寿赋
　　生　　　　　　　　　员【臣】许祖防
　　道超今古
　　徳迈唐虞
　　皇仁逺播大泽旁敷草木滋荣于化日士民鼓腹于康衢尔乃嵗逢癸巳令协勾芒律中姑洗治洽青阳登
　　大年兮三月既望祝
　　圣人兮万寿无疆耀贞观之日月颂孔固之陵冈振嵩
　　呼于辇毂集车书于遐方于是
　　特颁纶綍用广制科东南之竹箭欲尽牛斗之光气犹多指南山兮献寿觞北斗兮陈歌玉烛赓兮山河固金瓯叶兮嵗华新巩基天保竝神仙而不老吐纳元和偕民物以俱春


　　万寿赋
　　生　　　　　　　　　员【臣】庄　橒
　　皇奠九宇继天立极保合太和万邦是式惟久道其化成协天人而胥悦辟贤闗开寿域扇仁风覃惠泽握金镜调玉厯兼容并包盛德大业稽上古而无俦按史册而罕匹【臣】何人斯能窥测其万一也缅维易着元吉诗乐嘉宾礼征大顺书称俊民凡六经之所载典莫大乎作人故圣作物覩靡不尊亲济济多士景附响臻钟川岳之英异集海宇之奇珍咸拜稽于
　　北阙愿争效乎
　　紫宸殆将竝日月以有永统四时而皆春者矣然而至德难名
　　神功不有渺乔松之虚无惟敬勤之益懋念树人之为亟更储材于林薮诚所谓得士者昌惟仁者寿欤尔乃云汉昭囘奎躔朗映开明堂而朝百辟布阳和以顺时令六位昌三阶正上下交人文盛羣公卿士踊跃欢幸明哉良哉以歌以咏乃歌曰
　　帝德广运兮与天无极行健永贞兮自强不息海隅日出兮悉主悉臣梯航万国兮重译来宾所宝惟贤兮以康兆民千秋万嵗兮长奉
　　圣人









　　万寿诗【五言排律十四韵】
　　生　　　　　　　　　员【臣】李迪
