<!-- { "loadSidebar": true } -->
　　万寿科文武竝举仍着为例十年一行诚千载希遘之
　　旷典也且自我
　　皇上讨定三逆以来海隅共服
　　皇猷天末羣钦
　　庙畧至厄鲁特噶尔丹恃其险逺怙恶不悛断自宸衷亲统六师以平之西北万里大小属国俱获袵席之安以及东南域外诸蕃莫不输诚入贡重译来王效嵩呼而恐后猗欤盛哉于是诸王大臣稽首
　　九重请上
　　尊号以塞中外臣民之望勤勤恳恳至再至三而我皇上谦冲秉徳欿然自下特降
　　谕谓君天下之道惟以实心为夲实政为务夸功徳加尊号以取虚名无益治道诸王大臣祗聆
　　徳音悚惕弗胜交相谓曰我
　　皇上至诚无息博厚髙明古无与侔是即膺
　　鸿号以乐纯庥谁曰不宜乃犹坚辞弗受【臣】等惟有仰
　　体
　　圣训以儆以勉于万斯年长奉升平之至治尔矣【臣】之枢伏而思曰自古帝王如唐虞夏商周歴年永而在位久者有之而幅员逺逊
　　今日之广汉唐宋元明歴年永而在位久如唐虞三
　　代者已鲜而徳业复逺逊
　　今日之隆至我
　　皇上以天纵之圣益以日新之学凡六经羣史以及象数厯律诗赋书射之艺罔不究其精防造其极至今阳秋周甲犹手不释卷务抉性天之奥重道崇儒以
　　君兼师则自生民以来诚为帝王之极轨也文言曰君子学以聚之问以辨之寛以居之仁以行之君徳也我
　　皇上之徳极其至我
　　皇上之学极其至也中庸曰故大徳必得其位必得其
　　禄必得其名必得其夀我
　　皇上徳极其至所以诸福毕集受
　　天眷佑而
　　圣寿遂与
　　天齐也周之先曰豳其民忠爱其君之甚故七月之诗有曰跻彼公堂称彼兕觥万寿无疆周宣王时召穆公旣平淮南受王防命诗人美之以为人臣受恩无可报谢惟言使君夀考而已故江汉之诗曰虎拜稽首天子万年况我
　　皇上御中外一统之世文徳武功蟠天际地凡兹臣庶尽戴生成夫岂风雅所称得以同日而语而【臣】之枢猥以章句小儒仰荷
　　主知累加拔擢早厠纶扉虽家居犹给笔札
　　异数殊荣涓埃未报其可以弇陋不文谢风雅而忘扬扢哉谨随遐迩臣民所共愿抒葵藿倾向之寸心拜手稽首撰
　　万夀无疆颂以
　　献其词曰
　　于惟我
　　后厯绵鳯纪溯自流虹聿周甲子九译来王八方同轨
　　衢歌巷舞以介繁祉【其一】
　　封人称夀福与之匹载徴五福兼曰好徳
　　圣徳日跻干行无息稽古帝王何美勿集【其二】
　　罔知帝力击壤兴謡我
　　后恭让徳如唐尧敬
　　天勤民宵旰忘劳瞻云就日四序长调【其三】
　　至諴感神事亲惟顺我
　　后纯孝徳如虞舜萱舒兰殿承欢以敬南风载谱阜财
　　解愠【其四】
　　九河既道孔修六府我
　　后神智徳如夏禹洒沉澹灾罔非乐土平成之功巍巍
　　万古【其五】
　　用人惟已立贤无方我
　　后好士徳如商汤典广辟门鳯集髙冈
　　临轩亲试特逹圭璋【其六】
　　恵鲜鳏寡懐保小民我
　　后怙冒徳如周文常平既裕求莫时廵蠲租赐复世徧
　　如春【其七】
　　无竞维烈永绥六宇我
　　后懐逺徳如周武三临朔漠隂山振旅柝罢玉门中邦
　　如堵【其八】
　　天降下民作君作师厥统既分我
　　后一之外王内圣学复孶孶
　　登三咸五独赞两仪【其九】
　　惟学靡倦惟徳弥长心周万里太和洋洋山川草木发为荣光
　　一人有庆弥炽而昌【其十】
　　万邦作贡四海为家符瑞奚陈金玉非华人情忭豫天意休嘉漏迟春昼醴进流霞【其十一】千官济济嵩呼恐后赓歌松柏大椿竝茂天欲增髙地欲增厚【防臣】抒悃以颂
　　圣寿【其十二】
　　万夀颂【有序】
　　原任内阁学士兼礼部侍郎【臣】顾悦履
　　【臣】闻惟天诞圣以佑民必笃祜多方以着灵长之庆惟圣继天而立极必自强不息以昭茂对之符是以祝三多于华封语从其质歌九如于天保词尚其文葢徳盛而百福毕臻化成而大美咸集理无不验效有攸全钦惟我
　　皇上
　　治懋勲华
　　道传精一
　　秉刚健中正之徳
　　裕圣神文武之猷
　　敷政寜人日深其干惕
　　体元御宇时厪其畴咨奏三防于采薇修两阶之舞羽则武功赫也攷艺文于册府阐理学之渊源则文教彰也瞻龙翔鳯翥之
　　宸章函天盖地诵玊振金声之
　　圣制冠古型今官方有箴班聨清矣而更重封疆之选士行有训宫墙肃矣而尤严衡鉴之司河水安澜仰
　　皇谟而底定版图式廓欣
　　天运之炽昌广恤下之仁而
　　温纶大播宏好生之徳而
　　解泽旁敷轸念农功万国之雨旸入告勤求民隠九秋之敛获其咨重盖藏则一省而蠲租者数载宏博济则三年而赐复者一周膏露霑濡浃于茅檐蔀屋仁风煦拂极于海澨山陬安愈图安
　　一人独劳而万民共享其逸治益求治羣臣不易而至尊先任其难推兢业之
　　天心虽海晏河清不欲隆称夫瑞应合尊亲之众志即
　　衢歌巷祝莫能仰荅夫
　　髙深泽媚山辉忻遇阳春之令序风和景丽恭逢圣诞之嘉辰花甲初周率土上升恒之颂灵椿正茂敷天抒拜舞之忱庆今兹之五十二年恩流九域覩方来之万八千嵗厯竝三皇白叟黄童争扶携而嵩呼
　　阙下穷荒絶漠咸重译而雀跃
　　堦前南极星辉烛荣光于阊阖条风律应飘仙乐于钧天云汉昭回旷典开而多士常亲寿域燠寒时若丰年兆而羣生同跻春台辟百王未有之模锡万禩无涯之福此真熙熙皥皥亿兆之所难名荡荡巍巍羣工之所莫赞者也【臣】悦履职叨侍从躬际昌期昔伏衡庐共黔黎而颂祝今依
　　廷陛瞻紫气以趋跄庆
　　圣夀之绵长情深燕喜觐
　　天顔于咫尺心切葵倾谨拜手稽首而进颂曰
　　皇帝建极膺图受命运启中天授时齐正允厘百工抚
　　绥九有
　　至贵至尊得名得夀
　　圣徳髙深干行坤载恭黙凝神包函宇内
　　圣功巍焕绩底平成体元赞化式定章程
　　圣文天授龙章凤藻典谟煌煌昭宣至道
　　圣武化神威宣干羽八极来廷羣黎安堵乌弋黄支雕题凿齿航海梯山验封成市吏清刑措礼中乐和抡才育士教洽菁莪黛耜绀辕籥吹豳雅皥皥三农深耕绿野养老懐幼蠲租赈饥
　　省方问俗
　　宵旰民依介以繁祉有秩斯祜时雨时旸多黍多稌泰阶升平民安物阜瑞应嘉祥符征悠久跻登仁寿东西朔南洪庥逺被和气同含时际阳春光风和畅栁拂龙池花明仙仗恭遇
　　圣夀初周甲子中外腾懽臣隣志喜
　　尧睂舜目天表夀征乔松彭羡奚足比称嵩岳连呼芝
　　英层缀星现老人云成
　　万嵗筵开瑶殿桃熟三千日临金掌露湛珠圆东海添筹南山进酒白鹿青麟羣游郊薮鹤发鸠笻殷勤三祝凫藻泮芹敬赓百禄夔龙鹓鹭对扬
　　天休荣瞻
　　绛阙紫气浓浮八荒拜舞共球萃止万福攸同川涌
　　山峙
　　圣夀天长覆帱无极保合太和健行不息
　　圣寿日新枝干廻旋舆图永鎭鳯厯长延稽古三皇三
　　才兆始淳穆无为夀以万纪我
　　皇功徳逺超古圣于万斯年
　　一人有庆海晏河澄恩洋徳溢沐泽咏膏瞻云就日皇风浩荡
　　帝治光昌【防臣】作颂
　　万夀无疆
　　万寿盛典初集卷六十六
　　钦定四库全书
　　万寿盛典初集卷六十七
　　歌颂七【大臣六】
　　恭贺
　　万寿大庆诗【五言排律五十韵有序】
　　原任内阁学士兼礼部侍郎【臣】杨　瑄
　　盖闻道侔易简常操化育之权徳备生成永作清寜之宰遡天人之交合屡着嘉祥推理数之相因叠彰诚感瑶图绵逺实由昭受之功鼎祚宏长咸出自然之应广稽圣牒歴志祯符若夫法乾元之行健至诚所以无疆秉上帝之好生仁者于焉必夀斯又轶炎超昊包顼驾轩膺景命之维新中外同深爱戴荷天庥之洊至臣民共庆升平者也钦惟我
　　皇上
　　至徳体元
　　宏勲开世
　　七政齐而八风叶
　　五行叙而六气调
　　礼乐文章新亘古未新之制作
　　东西南朔扩从来未扩之舆图
　　仁恩沛而肆赦蠲租登兆人于袵席
　　恺泽敷而赒饥赐帛跻蔀屋于春台绩奏平成河清海晏化隆参赞物阜民安博观黎庻之情无求不给遐考简编所载有美必包兹逢五十二年恭遇六旬
　　万夀当百物彚昌之候正三阳开泰之时先因八表之
　　欢心肇举一时之旷典
　　特增闱试广罗天下蒸髦大辟贤关永着千秋令甲时则四方来贺万福攸同黄道呈祥嵩岳效三呼之祝
　　紫微凝极箕畴锡五福之徴岐麦嘉禾坤瑞竝陈于王防厐睂秀发耆英毕集于大廷庆满寰中声洋海外复申
　　巽命益示
　　谦冲念抚世以諴民必图实政欲祈天而永命无事繁
　　词惟万姓之恬熙即
　　一人之福履五风十雨乃是休征老安少懐斯称上治
　　羣服
　　皇言之大弥钦
　　帝徳之深同日月之升恒光如初旦竝乾坤之帱载功不能名溯鳯纪而莫京洵龙编所未有【臣】瑄向叨侍从尤沐光华乆霑
　　高厚之洪慈未展防埃之微悃仰瞻
　　黼座颂
　　寳算之日新肃拜
　　彤墀覩
　　圣顔之有喜祚更绵乎周厯愿歌天保之九如世适际
　　夫
　　尧年拟效封人之三祝谨拜手稽首而献诗曰寿厯迎禧日
　　皇躬介祉辰斗枢符电绕华渚协星陈
　　御箓通三极
　　垂衣仰一人书祯呈洛水图瑞献河濵经纬兼文武生
　　安擅圣神
　　宫闱崇孝养
　　郊庙肃明禋精一心源密和平政事醇訏谟常秩秩典礼具彬彬府事歌惟叙明良契自眞懐柔馨烈茂昭格恪诚伸久道
　　宸猷布同风王路遵
　　万几深自百职凛维寅治厯玑衡正明时节序均龙章辉琬琰芝翰灿防璘东壁开书库西清集侍臣宣威三蘖靖奋武九边驯帷幄抒方畧封疆拓广轮导河旋底绩问俗展时廵辑瑞延羣牧求寜
　　轸兆民
　　恩覃十五国帑给万千缗壤赋蠲除数科条肆眚频流膏随处渥行庆与年新师济饶贤俊搜罗及隐沦山林邀赏鉴黉序荷陶甄黎献咸登进耆英倍抚循遐陬归有极懿徳畅无垠就日乌蛮服趋风象卉悛腾懽倾众志章教式羣伦丕冒乾坤大宏施雨露匀昌期逢令节晓漏报司晨韶景方三月
　　璿编始六旬列星环拱卫
　　双阙峙嶙峋岳逺俱修贡川长竝效珍露华金掌净
　　符色泰阶纯采覩
　　尧睂近光瞻
　　舜目亲殿烟笼防防庭旭耀华绅备见休徴洽重看景
　　命申
　　渊衷弥抑抑
　　天语更谆谆祗愿人胥乐惟期俗尽淳泰寜同海宇丰稔徧郊畇厚意涵洪泽殷懐发至仁【微臣】叨侍从自昔被
　　温纶玉署依僊籞
　　銮舆望后尘罢闲归栎社祝嘏觐
　　枫宸芹献偕农叟凫趋缀
　　禁闉山桃红熳熳苑栁绿蓁蓁巢阁欣瞻鳯游郊喜见麟衢歌传击壤里句叶吹豳应地緜
　　鸿运齐天秉大钧贞元周复始亿载庆长春








　　圣寿同天颂【有序】
　　原任内阁学士兼礼部侍郎今革职【臣】宋大业
