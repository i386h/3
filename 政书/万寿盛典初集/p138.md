<!-- { "loadSidebar": true } -->
　　虹流电绕正佳辰浴佛先天早二旬栁外莺声仙阙晓云边凤吹上林春
　　朝端仁渥恢王道海外波澄识
　　圣人酺饮合欢盈
　　辇路赓飏今日徧臣邻【其一】
　　南极星辉紫禁烟祥光环绕
　　御筵前龙池花栁飏三月螭陛冠裳祝万年瑞麦多岐
　　生
　　盛世嘉禾叠穗徧中田蠲租歴嵗逾千万
　　赐复犹闻下九天【其二】
　　治接勲华久道成中天斗宿泰阶平边销戈甲传
　　神武钥启图书頼
　　圣明
　　阙下逺归重译贡掌中神授九河清
　　至人上寿如椿茂千百春秋敢比荣【其三】
　　万寿诗【七言律一首】
　　贡　　　　　　　　　生【臣】沈　士
　　舂容佳气满蓬莱新翠光生
　　万寿杯运合地天占泰象筹添日月乐春台
　　圣神天子符三祝浩荡
　　皇恩徧九垓欣际普天同庆日衢歌巷舞万方来万寿诗【五言律二首】
　　贡　　　　　　　　　生【臣】沈曾云
　　寿域开瑶岛年年三月中彩斿迎栁緑
　　御幄映花红和应丹山凤祥流华渚虹八方同乐意万嵗听呼嵩【其一】
　　一人膺寿恺万物被
　　恩辉淑气开黄道瑶光防紫微昌时供黼黻春色献芳
　　菲重译谁言逺梯航满
　　帝畿【其二】
　　万年欢集唐词【有序】
　　贡　　　　　　　　　生【臣】徐国铨
　　路登云
　　巢宏榦
　　窃闻瑞启蓬莱蓂叶纪尧时之甲子祥开阆苑卿云传舜日之光华得寿而兼得名争颂
　　圣人有道大寿必归大徳咸称
　　天子万年率土胥欢敷天同庆钦惟
　　皇上
　　寿同川至
　　徳与日新
　　旷典时颁士气之栽培尤盛
　　恩科特设艺林之感戴弥深恭逢
　　圣诞昌辰欣值艳阳令序山村野老对
　　北阙而欢呼瓮牖儒生颂南山而拜舞【臣】等学慙弇鄙质愧疎庸幸同草木之依阳时效葵心之向日赓飏百福敬陈难老之觞采集三唐韵叶万年之调其词曰
　　悠久且长【李宙】主普天之下【陈正卿】
　　太平天子【韩休】野老熙熙【元稹】察五云而有备【杜牧】胥乐兮千万嵗【王淮】称觞彼此情无异【冯宿】蓬莱宫阙对南山【杜甫】照琼树以增丽【张蕴古】　天浮喜气【王諲】就之称尧舜之圣【席夔】负扆恭已【张钦援】辉映儒林【王起】拂曙光而苍翠【钱起】满袖桂香风细【薛昭蕴】共欢天意同人意【王维】来贺薰风一万年【陈陶】望尧旌以来试【欧阳詹】
　　道畅经纶【樊珣】解吾氓之愠【李叔】域中殷阜【周拱】万国欢心【韩休】遥听钧天九奏【毛文锡】早绽青门之栁【呉仲舒】微臣欲献唐尧寿【王涯】和鸣双凤喜来仪【沈佺期】在乎宫沼郊薮【乔琮】　绳枢瓮牖【席琼】深恩重徳无言处【罗隠】日月来就【李宙】天地同久【李为】瞻斗牛而旣遘【韦展】岂间之于博厚【罗让】吟中景象千般有【白居易】光临
　　天子万年春【阎朝隠】湛鲜辉以交透【袁兑】
　　风静蓬莱【李庾】祝寿思
　　明圣【薛能】更求多祜【贾登】瑞气长凝【张仲素】出入千门万户【王维】犬吠鸡鸣几度【皇甫冉】太平时节身难遇【韩愈】我
　　皇应运太平年【白居易】覩卿云之飞吐【李恽】　金门献赋【郑锡】四时最好是三月【韩偓】飞液花坞【白行简】瑶草先春【李子卿】百啭宫莺绣羽【鲍防】正是芳菲欲度【温庭筠】玉炉香暖频添炷【毛文锡】语来青鸟许从容【曹唐】出层峦以髙翥【姜公辅】
　　济苍生【王维】德晖覃率土【许敬宗】咸遂其性【谢观】天下和平【柳宗元】体涣汗而施令【封孟申】乃昊天之眷命【张叔良】垂衣而八极居正【李庾】年年嵗嵗乐于斯【赵彦昭】美
　　皇运之方永【无名氏】　红桃春映【髙无际】从今结子三千嵗【徐彦伯】万国称庆【吴仲舒】碧沼凝光【唐太宗】寓目巉岩之顶【白行简】悬树色而涵静【李蒙】
　　一人奏南风之咏【无名氏】水晶宫殿胜蓬莱【花蘂夫人】鱼从容
　　以游泳【姜公辅】
　　万寿诗【五言律二首】
　　贡　　　　　　　　　生【臣】吴　襄
　　至徳符三极深仁浃九围干行天共健恒久日同辉瑞
　　霭开春殿祥云防紫微万方齐献
　　寿喜气满
　　皇畿【其一】
　　民物登仁寿车书纪防同垂衣正南面缊瑟鼔薰风
　　帝学还时敏
　　皇图协亮工箕畴占敛福长萃
　　圣人躬【其二】
　　万寿诗【五言律二首】
　　贡　　　　　　　　　生【臣】张宏敏
　　欢心合万国
　　圣寿竝三皇南极羣星拱东风庶卉芳瑞莲呈上苑仙
　　乐奏康庄永庆升平盛
　　皇情乐未央【其一】
　　道统千年续诗歌百禄宜从来仁者寿真乃
　　圣之时洙泗源流逺蓬瀛嵗月迟【小臣】情倍喜三世沐恩私【其二】
　　圣寿万年颂
　　贡　　　　　　　　　生【臣】吴日灿
　　粤稽上古帝皆神圣电绕虹流秉懿独正雷泽感灵龙河交庆瑶光贯月史编可镜三皇五帝后先辉映递衍而王缉熙敬胜于万斯年永言配命自昔为昭于今逾盛繄我
　　大清践祚自天天作髙山长白蜿蜒郁郁葱葱王气盘
　　旋瑞钟
　　列圣有开必先迨我
　　世祖定鼎于燕剏业寛大垂统恪防廓清海宇恢拓幅员
　　修明礼乐政体宏宣厯传我
　　皇冲龄岐嶷天纵神竒英姿挺起诞膺
　　大寳万几咸理干健离明纯亦不已隂阳合撰刚柔协
　　美六合休和三才纲纪雨旸时若
　　郊坛歆祀是维敬
　　天
　　万寿伊始
　　三后既往实首仪型文谟武烈是训是程率由旧章真知力行敬承勿替遹观厥成丕光前休泰阶康平
　　鸿猷日懋奕禩攸寜佑启后嗣麟趾祥呈是维缵
　　祖
　　万寿永贞
　　思齐太任徽音夙着昔承色笑永言追慕
　　圣母嗣音令徳有素龙楼凤阁寝膳必预尊养兼隆心犹童孺锡类不匮嘉祥屡覩百行之原天伦乐叙是维孝
　　亲
　　万寿天祜千秋义理孰为导扬借有孔孟正学始彰诸
　　贤翊赞入室升堂
　　躬亲幸鲁盛典煌煌补防后裔奉祀烝尝复念宋儒锡额表章尤推考亭升配宫墙是维
　　重道
　　万寿无疆自昔帝王不废文翰二典三谟卿云复旦三
　　代箴铭文彩何焕猗欤我
　　皇道综一贯天亶多能诗文灿烂
　　九重昭示一辞莫赞更擅法书跨唐凌汉是维
　　圣学
　　万寿无算由来治化莫盛唐虞运际中天人庆康衢我皇御宇端拱辰居宵衣旰食是究是图用人行政举措自如钜细悉当熙皥奚殊日昃不遑事豫踌躇是维
　　勤政
　　万寿嵩呼水旱频仍尧汤不免我
　　皇重农省耕止
　　辇仁育兆民撤悬减膳赐复蠲租湛恩匪浅古称旷举今为常典户絶追呼村安鸡犬人知礼义萑苻患鲜是维
　　勤民
　　万寿弥逺忆自寅卯滇闽出军逆藩抗命立扫烟尘父老安堵露布频申以逮漠北偶扰妖氛
　　龙骧出塞用兵如神歼厥渠魁野无只轮海外万国
　　莫不来賔是维
　　神武
　　万寿无伦东南民患莫如河道贾让奇策屡试罔效帝悯怀襄方畧
　　亲教更勤
　　翠华利害烛照万灵效顺百神所劳砥柱安澜或塞或
　　导玉食无虞生民再造是维
　　平成
　　万寿是报
　　国家士气风俗所基甄陶天下如水滙归我
　　皇抡材不拘成规制科而外旁求诗词广增解额累下纶丝今嵗
　　圣辰加开两闱十年一举造就靡遗是维
　　作人
　　万寿昭垂凡兹
　　至徳古帝其难
　　圣神文武词莫能殚请上
　　尊号屡辞弥坚允恭克让美善毕兼
　　圣不自圣安愈求安谦尊而先终日干干久道化成咸五登三山陬海澨雷动鸣欢昔华封人曾献三祝载考箕畴寿归五福钦惟
　　圣皇俾以戬谷花甲方周筹添海屋草茅懐感愿献芹
　　曝或拟九如或歌百禄莫罄
　　髙深难名楮幅长戴
　　尧天万年宝箓
　　万寿诗【五言排律八韵】
　　贡　　　　　　　　生【臣】陈缵宗
　　龙飞周甲子景运日方中锡极畴全敷文译尽通威灵扬海北声教讫天东礼乐侔三代车书总大同溥天开寿域率土沐薰风两露周羣彚甄陶即化工国桢生济济棫朴秀芃芃幸际熙隆世应知久道功
　　万寿诗【五言排律六韵】
　　贡　　　　　　　　　生【臣】朱克用
　　端冕居宸极
　　垂衣衍厯长荣光浮斗柄瑞气耀文昌青鸟来蓬岛红
　　云捧
　　玉皇菁莪承徳泽川岳发光芒天路骧骐骥桐冈翽凤
　　凰嵩呼忻
　　寿考拜手效赓飏
　　万寿诗【七言律二首】
　　贡　　　　　　　　　生【臣】汤居业
　　长庚朗耀启祯祥运协瑶图
　　宝厯昌一统车书歌
　　圣治
　　九重宵旰握乾纲虹流华渚辉天宇电绕星枢焕斗光甲子初周征瑞应冈陵共庆福无疆【其一】率土来王献寿觞
　　帝城佳气霭苍苍风和日霁三春丽物阜年丰百卉芳
　　壤击康衢歌顺则嵩呼
　　金阙乐趋锵普天黎庶同欢庆愿祝
　　纯禧万禩长【其二】
　　万寿诗【五言排律二十八韵】
　　贡　　　　　　　　　生【臣】耿国祚
　　运际中天盛时逢化日长
　　一人称有道五位正当阳保合乾坤泰生成民物康鸿基绵孔固宝厯庆无疆景色三春丽韶华满眼芳
　　虹流征
　　圣瑞电绕覩期昌制作超前古声名迈百王巍巍功莫竝荡荡徳难量威振无雷俗仁施出日乡车书同万国烽燧絶遐荒嵗稔占禾麦时和兆雨旸赋寛过夏禹刑措胜商汤民俗何熙皥
　　君恩复濊汪谦冲犹好问勤省每廵方治岂臯夔赞材搜梓杞良谐音精律吕阐易得羲皇学富穷源委诗成薄汉唐云霞光
　　睿藻日月焕
　　天章言动皆谟典臣邻肃纪纲河山如带砺玉帛尽梯航花甲忻初度明良共一堂太平殊有象恭黙但垂裳蓂叶瑶堦秀炉烟宝篆香百灵齐效顺万象尽呈祥日暖龙旂动风和雉尾张衣冠何济济剑佩竞跄跄颂祷盈
　　丹陛讴歌彻
　　御旁葵忱何以展愿进万年觞







　　万寿盛典初集卷一百九
<史部,政书类,仪制之属,万寿盛典初集>
　　钦定四库全书
　　万寿盛典初集卷一百十
　　歌颂五十【生监诸臣一】
　　万寿无疆普天大庆赋
　　监　　　　　　　　　生【臣】董　伸
　　圣天子御极五十有二年岁次癸巳月纪丙辰卿云昼烂景星夜明醴泉溢地芝草盈庭阳曦双珥桂皓重轮瑞光晃耀而融朗嘉气靉叇而氤氲河出马而图献洛浮而书呈巢阿阁兮悉丹山之威凤游灵畤兮尽西极之祥麟巨枣逺献兮来由蓬岛蟠桃遥贡兮奉自昆仑戬谷之征符毕集罄宜之灵贶咸臻夫是爲
　　圣天子亿寿添筹之始而适当周甲大庆之春也维时大小臣藩逺近旄倪天涯地角海澨山隈穷发不毛之族雕题凿齿之黎莫不欣欣喁喁皥皥熙熙身效舞韶之兽心同向日之葵齐赴
　　丹阙各叩
　　彤墀赓纯嘏之永固颂茀禄之攸宜愿
