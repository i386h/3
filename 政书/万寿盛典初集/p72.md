<!-- { "loadSidebar": true } -->
　　天恩事窃【臣】蒙
　　圣恩准来京
　　陛见【臣】得瞻仰
　　天顔时闻
　　天语少慰孺慕之懐复蒙
　　赐克食
　　圣恩眷注非常正月二十五日奉
　　防山东河南廵抚来的日子久了地方要定了起身
　　日子来请
　　圣训罢【臣】随跪奏
　　皇上六十万寿普天同庆之时【臣】等多住几日多得瞻
　　仰
　　龙顔俟祝过
　　万寿起身不迟后奉
　　上谕地方要着即令起身【臣】于二月初二日恭请圣训蒙
　　皇上召至
　　御前训诲周详一切地方情形皆在
　　圣天子睿照之中更荷
　　天顔蔼若春温
　　圣训同于谟典【臣】跪聆咫尺真旷世之竒荣非常之异数也【臣】惟有实心办事不徇情面竭尽愚忠仰报主恩于万一尔【臣】于初三日谢
　　恩起程十一日到署即于是日入闱监临讫【臣】谨具疏题报伏乞
　　睿鉴施行
　　廵抚河南等处地方提督军务兼理河道兵
　　部右侍郎兼都察院右副都御史加四级【臣】鹿祐谨
　　奏为恭谢
　　天恩并报防【臣】囘任日期事【臣】一介寒微荷蒙
　　圣恩简畀抚豫重寄三年外吏时切犬马恋
　　主之忱兹康熙五十二年欣逢
　　皇上六旬正诞普天同庆【臣】恭请
　　陛见叩祝
　　万年幸蒙
　　俞允于去年十二月二十五日在孙河地方接
　　驾叩请
　　圣安仰防
　　天语垂问元旦令节【臣】得随在
　　廷诸臣躬亲拜舞又于
　　畅春园
　　赏赐克食二十五日复蒙
　　恩防垂念地方要令【臣】即行囘任二月初二日跪聆圣训蒙
　　谕地方安静军民相安祗要守之不变又以屛絶请托
　　清查丁口
　　训诲谆谆不啻家人父子【臣】何人斯邀兹异数
　　圣恩优渥踵顶莫酬惟有勉竭驽骀仰报
　　髙厚于无尽尔伏念
　　万寿开科实系亘古未有之
　　旷典【臣】职任监临何敢稍有怠弛以负职守敬于初三
　　日
　　陛辞后立刻就道昼夜兼程已于二月十三日抵开封府接印受事即于本日入塲料理以无负
　　皇上作人至意理合恭疏
　　奏谢
　　天恩并将微【臣】囘任监临日期
　　奏明伏乞
　　睿鉴施行
　　廵抚山西太原等处地方提督雁门等闗军务兼理云镇都察院右副都御史【臣】苏克济谨
　　奏为恭谢
　　天恩事【全疏载五十卷名山祝厘中】
　　廵抚山东等处地方督理营田兼理军务都察院右副都御史加五级【臣】蒋陈锡谨
　　奏为恭谢
　　天恩事窃【臣】以一介庸材至微极贱至愚极拙荷防我皇上特达之知简任山东廵抚厯任五载毫无报称日夜恐惧寤寐不宁方切蚊负之忧难免旷官之责乃防
　　圣恩优渥
　　御书敬一斋匾额
　　御书沈佺期竝命登仙阁诗一幅
　　御书辞阙天威和雨露出闗春色避风霜对聫内造线缨帽一顶五爪龙缎袍一领五爪龙缎挂子一领五爪龙缎韈一双缎鞾一双
　　钦赐到【臣】付【臣】家人杨升赍捧到东【臣】于闰五月二十
　　五日出郭恭迎敬设香案望
　　阙叩头谢
　　恩祗受讫【臣】谨勒之贞珉珍之什袭奉为世寳伏念山
　　左地方亿万生民皆蒙
　　皇上覆育爱养福寿康宁比年以来连登大有今歳二麦又已丰收甘雨和风徧于四境秋禾复加茂盛熙熙皥皥尽在
　　圣天子光被之中【臣】身在山东实与小民同怙冒于生
　　成之下巍巍
　　圣徳荡荡难名【臣】方惧寸长无补岂意
　　恩沛自天宠锡弥厚受
　　恩之下感激涕零惭悚交集【臣】自顾庸劣奚以仰副圣慈惟有凛
　　天威于咫尺沐春色于万年永宝敬一之训益励素丝
　　之节仰荅
　　圣恩髙厚于万一尔理合恭疏
　　奏谢为此谨
　　题
　　廵抚河南等处地方提督军务兼理河道兵部右侍郎兼都察院右副都御史加四级【臣】鹿祐谨
　　奏为恭谢
　　天恩事【臣】家人冯玉赍折至热河恭请
　　圣安并报麦收分数蒙
　　皇上钦赐【臣】
　　圣制七言律诗一幅堂对一聫五爪龙缎袍一件缎挂一件缎鞾一双缎袜一双给【臣】家人驰驿捧囘到豫【臣】随薫沐出郊迎至【臣】署恭设香案望
　　阙叩头祗领讫伏念【臣】一介庸儒身受
　　皇上厚恩抚豫并无寸效仰頼
　　皇上洪福幸获歳稔民安首春入都庆贺
　　万寿亲承
　　天语慰问克食
　　宠颁方愧涓埃未报今复荷
　　天章宸翰
　　御用服物叠锡尚方
　　恩施逾分从此奉至寳以传家感
　　殊恩之下逮维堂与柱褒嘉徧被
　　丝纶自顶及踵俯仰难忘戴履【臣】何人斯叨沐
　　异数若是之渥惟有益励职守勉竭驽骀少荅
　　隆恩于万一尔谨将匾聫敬摹悬挂袍帽什袭珍藏外
　　理合恭疏
　　奏谢为此谨
　　题
　　【臣】闻有虞之世肇十有二州州有牧外薄四海咸建五长五载一廵守羣后四朝周制春朝诸侯
　　而图天下之事秋觐以比邦国之功夏宗以陈天下之谟冬遇以协诸侯之虑侯服歳一见甸服二歳男服三歳采服四歳卫服五歳要服六歳九州之外谓之蕃国代一见凡诸侯入朝行三享奉束帛加璧庭实惟国所有礼毕诸侯入庙门右北面告听事王劳之又使宗伯以圭瓒酌郁鬯祼之有功者赐以车服采菽桑扈诸诗所由作也自秦始立郡县置守令汉仍其法诸侯王国稍参建其中每朝十月诸侯王以下至吏六百石以次奉贺诸侍坐殿上者以尊卑次起上寿觞九行褚少孙云诸侯王朝当四见始到入小见正月朔旦奉皮荐璧玉贺三日后为王置酒赐金钱财物后三日复入小见辞去凡留长安不过二十日唐贞观元年梁州都督窦轨请入朝上曰君臣共事情犹父子朕亦须数见之问以人间风俗许令入朝十五年诏为诸州刺史创立邸舍于京师宋沿五代旧制藩镇牧伯入觐客省赍籖赐酒食大中祥符八年四月侍卫步军副都指挥使王能自真定来朝宴于长春殿熙宁元年富弼以使相判汝州诏入觐肩舆至殿门歴代述职之常仪觐君之故事其可考见者如此我
　　国家建官分职中外相维文武相济逺超前代
　　皇上于各省督抚提镇简择而畀以重任一徳一心万
　　里之逺如在堂阶临遣之时加之以
　　训词授之以方畧隆之以体貌寄之以腹心
　　徳威所施极于无外其违
　　阙既乆者辄许
　　陛见恩礼有加奬前勲励后效曲成而不遗故一时臣
　　工畏威而懐徳者感厉奋兴瞻仰
　　彤廷若戴穹苍而亲父母咸思时觐
　　天顔恭聆
　　圣训以成泰交之盛事今歳
　　皇上六旬正诞薄海臣民云集
　　辇下而各省大臣疏请入觐者十有五国不约而同
　　皇上念封疆重寄揆其逺近度其疏数分别听许其得
　　遂所请者欢忻鼓舞叩
　　阙嵩呼仰承
　　圣泽或对扬
　　休命温语移时或
　　辇毂追随
　　赐予稠叠明良际防千载一时蓼萧之咏诸侯也曰其徳不爽寿考不忘天保之颂君也曰如南山之寿盖郅隆之世天人防合厚福竒厐徴于上下昔在五帝寿皆逾百而稷契臯陶之俦亦皆近百歳今恭逢
　　圣寿入觐诸臣厐睂皓首锦衣绣裳拜舞于
　　廷陛之下
　　君臣相悦延厯数旬史册所书未之有也班固赋东都称春王三朝防同汉京受四海之图籍膺万国之贡珍其铺张扬厉至于万乐备百礼暨然不过朝仪之常尔岂若今
　　万寿圣节来王来享者如百川之朝宗如众星之拱极六服震叠万里奔走为极尊亲之盛典哉【臣】故厯稽古来朝觐之礼而窃庆遭逢为独盛云








　　万寿盛典初集卷五十三
<史部,政书类,仪制之属,万寿盛典初集>
　　钦定四库全书
　　万寿盛典初集卷五十四
　　庆祝五【贡献一】
　　康熈五十二年恭遇
　　皇上六旬万寿普天同庆
　　皇子诚亲王祉等十三人率皇孙升等二十六人谨择吉日于
　　万寿节前预祝
　　遐龄恭进
　　万寿之觞三月初九日
　　畅春园渊鉴斋设宴
　　诸皇子皇孙三十九人称觞献
　　寿十一日
　　畅春园渊鉴斋设宴
　　诸皇子福晋皇孙女皇孙媳共四十三人称觞献
　　寿十三日
　　诸皇子设宴于
　　皇三子花园
　　皇上临幸是日
　　诸皇子作斑衣戏防之舞称觞献
　　寿十六日
　　诸皇子皇孙恭
　　进庆祝
　　万寿诗屛并庆祝品物
　　诸皇子福晋皇孙女皇孙媳恭
　　进庆祝
　　万寿绣屛衣服等物
　　诚亲王
　　进
　　万万寿无量寿佛
　　寿星图【宋李小仙画】
　　祝寿诗【宋米芾书】
　　万寿图【明吴伟画】
　　南极老人星赋【宋米芾书】
　　天保九如篇【宋髙宗书赵千里绘图】
　　律吕管窥【一套五本】
　　通典详节【二套十六本宋板】
　　少微通鉴节要【四套二十本】
　　寿山金母献寿
　　万嵗山呼盆景
　　万寿九龙图章
　　寿比南山
　　万寿文房四宝【石渠阁瓦砚　玉管笔　万厯窑笔万厯雕香笔　玛瑙水盛　古墨
　　万厯八宝笔筒】
　　万寿无疆六合同庆玉壶
　　万年喜庆双龙捧寿玊杯
　　万年太平盘【万厯雕漆】
　　宝篆汉玉方鼎
　　万寿百乳彞
　　三阳开泰法琅花尊
　　天顔有喜法琅花瓶
　　一十二洲拱宸环罍
　　二仪有象花尊【官窑】
　　龙凤呈祥花觚【万厯窑】
　　万年喜庆花尊【均窑】
　　仙花献瑞花篮【嘉窑】
　　长生花果盘【宣窑】
　　诚亲王福晋
　　进
　　万寿绣金五彩团龙天马皮挂【石青色】
　　万寿绣金五彩团龙天马皮袍【棕色】
　　长春防绵袄【米色】
　　团龙捧寿银防皮挂【石青色】
　　江山万年银防皮袍【天蓝色】
　　长春防绵袄【灰色】
　　二龙捧寿青膁皮挂【石青色】
　　二龙捧寿青膁皮袍【香色】
　　长春防绵袄【米色】
　　五彩团龙捧寿绵挂【石青色】
　　五彩坐龙捧寿绵袍【天蓝色】
　　长春防绵袄【灰色】
　　坐龙捧寿绵挂【石青色】
　　坐龙捧寿绵袍【灰色】
　　长春防绵袄【米色】
　　坐龙拱寿绵挂【石青色】
　　万寿无疆绵袍【酱色】
　　长春防绵袄【灰色】
　　五彩坐龙捧寿夹挂【石青色】
　　五彩坐龙捧寿夹袍【古铜色】
　　长春防夹袄【米色】
　　坐龙捧寿夹挂【石青色】
　　坐龙捧寿夹袍【棕色】
　　长春防夹袄【灰色】
　　双龙庆寿夹挂【石青色】
　　双龙庆寿夹袍【灰色】
　　长春防夹袄【米色】
　　衲纱绣五彩金龙捧寿引手靠背坐褥一分
　　诚亲王长子晟
　　进
　　天禄万年汉玊图章
　　万寿蟠桃杯
　　万寿双喜白玉花尊
　　青鸾金母图【宋人画】
　　万壑松涛图【宋何浩画】
　　神仙篇【宋米芾书】
　　青绿夔耳敦
　　仙果玉壶瓶【宣窑】
　　万花庆寿盘【龙泉窑】
　　诚亲王长子晟福晋
　　进
　　二龙捧寿绵挂【石青色】
　　二龙捧寿绵袍【灰色】
　　长春防绵袄【米色】
