<!-- { "loadSidebar": true } -->
　　如天之徳莫罄赞敬成祝
　　圣之章深慙鄙俚
　　一人有庆偕斯民斯世咸登夀域之中万国同欢即不
　　识不知亦在康衢之内云尔
　　圣徳如天夀亦同瞻
　　天仰
　　圣尽呼嵩包含宇宙中和气涵养
　　皇王道徳功旷世难逢尧舜
　　主前徽不数汉唐风更教万世登仁夀尽在精神保合
　　中【其一】
　　圣徳如天夀自侔万年甲子此初周道隆孝治超千古泽沛恩波徧九州仙草似知尧岁月大椿敢拟
　　圣春秋
　　天顔咫尺欣开霁紫气红云绕鳯楼【其二】
　　圣徳如天夀竝长欢呼稽首颂无疆心传道法宗先圣言出丝纶赉万方每为苍生劳旰食还从恭已仰垂裳拟将金镜千秋录用佐瑶池万岁觞【其三】
　　圣徳如天夀等伦维皇眷命自重申九天佳气浮双阙
　　万国欢心奉
　　一人川岳精灵齐献瑞羲轩世界总如春星云灿烂闻
　　占奏南极光辉近
　　紫宸【其四】
　　圣徳如天夀复然从知精一有真传心同日月无私照福与山川共亘绵刑措兵销成至治天长地久祝遐年得生
　　盛世【臣】何幸亲见尧阶与舜【其五】
　　圣徳如天夀域开九重宫阙近蓬莱日星河岳瞻宸翰礼乐文章仰
　　睿裁丙夜尚勤天下事讲筵常见
　　圣人来万年枝上花如锦知为
　　君王献夀杯【其六】
　　圣徳如天夀与齐天光近处五云低河山长拱瑶台北麟鳯时游上苑西耕凿歌曽闻击壤梯航贡直到雕题宏敷雨露霑濡徧又仰丹霄降紫泥【其七】
　　圣徳如天夀益髙春深阊阖映仙桃士霑异数菁莪化民沐深仁江海涛缭绕香烟浮剑佩铿锵仙乐动云璈受
　　恩独有【微臣】重欲效赓歌愧彩毫【其八】















　　万夀盛典初集卷七十四
　　钦定四库全书
　　万夀盛典初集卷七十五
　　歌颂十五【词臣七】
　　万夀诗【七言律三十首有序】
　　左　春　坊　左　中　允【臣】陈世倌
　　钦惟我
　　皇上御极以来干行不息圣徳日新恩泽徧于八垓勲业隆于万世雨旸时若海宇乂安用能感召
　　天和绵永久今康熙五十二年三月十八日为我皇上六十万夀圣节天辉日丽气淑风和百官万民之
　　众九州六合之广咸瞻望
　　阙廷欢呼抃舞【臣】世受
　　国恩诚积于素言莫宣心方当春阳发育万彚昭苏勾萌胎卵之属皆有以自达矧【臣】备员史局纂修
　　政治典训沐浴
　　圣化已久可无称述上荅休隆用是不揣弇陋祗就管见所及颂万一以明徳足致福圣必得夀之理谨依韵恭撰
　　万夀诗三十章胪列如左
　　圣夀【一东】
　　日华云灿正天中
　　圣主当阳徳位崇甲子三千周复始春秋万六永无穷仙葩绣合升平字玉轸丝调解阜风海宇一家真浩荡
　　紫霄垂拱听呼嵩
　　敬天【二冬】
　　斋祓
　　郊坛
　　命秩宗金舆云防驾飞龙香升彛鼎陈琮璧乐奏钧韶振鼓钟全盛臣民膺景福屡丰时岁报先农
　　圣心久与
　　天心契感召縁知万事从
　　法祖【三江】
　　旧章缵述可经邦实录
　　三朝灿寳窗徳合圣神元莫竝身兼创守本无双明堂象管歌纯嘏下国共球颂骏厖百世百王遵道法源流直比溯岷江
　　圣学【四支】
　　聪明睿知作
　　君师天纵神灵表异姿学集大成宗至圣徳超无外接皇羲金声玉振中和备月窟天根动静宜十六字传真道统心源千载绍伊耆
　　圣孝【五微】
　　献夀
　　慈宁戏舞归山龙还学老莱衣避熇时奉居凉殿罢猎犹
　　闻侍琐闱万国欢心尊养至
　　九重孺慕古今稀祥乌甘露呈嘉瑞孝徳千春史册辉
　　勤政【六鱼】
　　升平有象穆清居不息干行运太虚旰食宵衣劳
　　黼座巡方省俗徧
　　皇舆覃敷文教弥勤学广育英才更著书民隠每殷前
　　席问鸡人夜半启双鱼
　　节俭【七虞】
　　登三咸五溯轩虞俭徳淳风播九区布素躬亲常澣濯茅茨坐理戒雕镂露台每惜中人产照乗何须径寸珠金玉虽陈惟寳善喜看童叟乐康衢
　　谦徳【八齐】
　　君王神武絶攀跻翘首清霄莫可梯峻徳如天罗万象虚懐似海纳羣溪八纮重译闻风至百辟连章伏
　　阙题
　　圣志谦冲光日月无疆颂祷徧羣黎
　　寛仁【九佳】
　　保赤诚求系
　　圣懐春风到处润根荄徳洋恩溥羣生被物与民胞众志谐推置腹心聨一体崇隆肱股似同侪尧仁禹让包涵广测量乾坤未有涯
　　用人【十灰】
　　为章云汉赋昭回六位时乗握斗魁瑞辑虞廷班岳牧羮调商鼎聚盐梅贤关大辟明聪达广厦宏开杞梓来鳯在梧冈麟在囿岩廊硕辅总良才
　　引见【十一真】
　　郎官班列应星辰一体无分内外臣询事考言归藻鉴量材絜徳荷陶甄鸾书夕引来青
　　鳯阙朝趋拜
　　紫宸寅亮天工咨百尔
　　圣皇长御万千春
　　时巡【十二文】
　　行宫处处散椒芬
　　辇路逶迤淑气薫百队花间移豹尾
　　六飞云际现龙文恩波海濶千郊徧
　　天语春温万姓闻南国长年同望幸向阳草木亦欣欣治河【十三元】
　　功侔神禹溯河源指授亲劳
　　万乗尊始凿龙门通大夏直探宿海接昆仑黄淮已见神谟奠青冀重霑宅土恩西被东渐南朔暨万年声教
　　普乾坤
　　尊至圣【十四寒】
　　峩峩章甫集儒冠哕哕鸾声戾杏坛典制有加劳九拜墙如见肃千官备闻圣道真源合特进生徒礼数寛师表永当垂万世
　　奎文光射斗牛寒
　　明正学【十五删】
　　朝宣
　　玉防下天关徽国初升十哲班集自
　　皇衷亲考证文经
　　御笔手増删渊源百代诗书里模楷千秋俎豆间海宇
　　共知崇正学瓣香多在紫阳山
　　宸翰【一先】
　　云成五色墨痕鲜鳯翥龙翔体自然法效结绳希上古心摹羲画契先天毫端万象烟霞绕笔力千钧琬琰镌
　　宠锡臣邻钦世寳光躔星斗尽髙悬
　　右文【二萧】
　　金石搜罗萃
　　圣朝万几余暇对晨宵酉山讨论心弥切甲帐图书手自标经学独隆超汉代天文丕焕迈唐尧玉函琼笈皆仙箓永夜星铓彻紫霄
　　治厯【三肴】
　　羲和申命朔南交太极中涵列卦爻勾股三乗穷造化浑仪万象灿元苞玑衡剖晰周天合黄赤平量大地包伫看玉阶生蓂荚厯成应有鳯来巢
　　训士【四豪】
　　煌煌
　　圣训日星髙寻绎逾知
　　睿思劳崇雅黜浮端士习戴仁抱义砥贞操千秋木铎严庠序百代金科凛誉髦为国树人真本计闻天羣仰鹤鸣臯
　　开科【五歌】
　　兴歌棫朴与菁莪
　　万夀恩开甲乙科秋牓先于春牓发杏林今比桂林多
　　禹门浪暖烧龙尾银汉光腾掷鳯梭
　　圣祚日增才日盛重重玉笋侍鸾坡
　　平三藩【六麻】
　　谟烈焜煌四海夸声灵赫濯震荒遐雷霆破胆摧三蘖华夏倾心属一家师出万全皆
　　庙算风驰百徼静边沙欃枪手挽天河洗瑞木都开四
　　照花
　　平朔漠【七阳】
　　三征沙漠驾龙骧
　　圣主神威震朔方凿齿雕题皆版籍燕然瀚海亦金汤鴈飞暑月栖军幕斗转南天指剑铓太学丰碑千尺耸银钩铁画焕
　　宸章
　　边防【八庚】
　　烽烟斥堠九边清甘雨祥风沛
　　帝京挟纩共知春气转投醪齐拜
　　主恩宏明珠翡翠随时贡天马葡萄絶塞呈作翰作屛
　　无外警一心拱卫胜坚城
　　训武【九青】
　　如荼如火复如霆
　　禁旅声威洽百灵居则为师出为将昼令谈武夕谈经射弸久习工穿札兵法都知势建瓴桑土绸缪烦
　　睿虑金戈偃息万邦宁
　　狝狩【十蒸】
　　旌旗韎韐彩霞蒸塞上秋髙爽气澄逐电千羣惊逸骥拏云百中羡名鹰紫驼白象连
　　行幄青兕黄羊积野塍手挽六钧亲射虎万人呼噪
　　尽欢腾
　　御射【十一尤】
　　天成智勇冠神州巧力齐臻世罕俦画的日圆升玉帐雕弧月满簇金鍭鼓音节处春旗展杨叶穿时赤羽浮歌罢驺虞观盛徳欢声雷拥徧貔貅
　　重农【十二侵】
　　元日青郊
　　法驾临朱纮绀耜入平林农为邦本宜躬稼食乃民天
　　胜雨金千耦共耕
　　天子耤万方深慰兆人心含哺鼓腹嬉游日作息浑忘帝力深
　　蠲赈【十三覃】
　　十行诏内
　　渥恩覃
　　圣徳真同造化参赈粟蠲租逾万万嵩呼华祝听三三博施济众过尧舜保合弥纶暨朔南履厚戴髙何以报惟歌富夀与多男
　　慎刑【十四盐】
　　刚柔允克济寛严解网除刑
　　圣主兼徳本好生时赦宥士能执法耻钩箝星光贯索天街暗膏雨圜扉细草霑宇宙太和翔洽久万民惟祝海筹添
　　普天大庆【十五咸】
　　五云多处曳朝衫万姓嵩呼感至諴南极降庭祥并集西华瞻日庆非凡雨时若人民育功徳巍峩金石镵癸巳王春同献
　　夀【小臣】长此奏韶咸










　　万夀诗【七言律十二首】
　　候补左春坊左中允【臣】黄梦麟
　　运际中天景象新
　　万年天子首勤民时雍风动纯熙洽海晏河清大地春
　　统一
　　皇舆恢八极算绵寳厯协三辰欣逢
　　圣诞初周甲竞拟冈陵拜手陈【其一】
　　黼座煌煌每夙兴懋勤惟冀郅隆登健行久与天同
　　运离照方当日始升
　　椒寝承欢赓燕及兰宫介福咏川增羣知电绕虹流
　　瑞亿万斯年淑气凝【其二】
　　万几休暇撷羣芳好学多能冠百王演洛探河开道脉
　　编珠戛玉焕
　　天章书笺二酉琅函富墨沈千秋
　　寳翰香遥睇紫垣云五色文明运启厯方昌【其三】
　　独秉干符执太阿削平羣蘖靖干戈
　　天威逺播边无燧
　　圣武遐宣海不波玉律大千开甲子金瓯混一永山河清宁万古舒长日华祝声连击壤歌【其四】
　　宸衷轸念在桑田比戸频承雨露鲜共仰
　　至尊崇节俭长为兆姓计安全人游化日光天下家在春台夀域边自是太和元气协陶然作息不知年【其五】
　　温纶屡下泽覃敷率土沦肌更浃肤肆赦宏开三面网蠲租还免十年逋含哺稚子牵舞挟纩期颐荷杖呼瑞麦嘉禾岁其有阳春何物不昭苏【其六】
　　翠盖曾经下九霄呉天额手觐
　　神尧观河永使金堤固问俗长令蔀屋饶细草尚知迎驻辇微波犹喜沐征桡江南望幸心殊切乐岁家家祝
　　圣朝【其七】
　　际海蟠天设象胥声名洋溢徧寰舆龙城万里图
　　王会鳯册千番译
　　国书贡享每蠲方外物梯航特赐指南车照临六合
　　光全被析木扶桑总比闾【其八】
　　圣夀如天
　　圣泽隆作人棫朴庆芃芃十年再辟书升路万载频霑乐育功期易春秋昭异数制兼文武表同风悬知多士欢腾处奎壁光分斗极红【其九】
　　卿云复旦泰阶平中外欢呼戴
　　圣明道在安民先察吏法严激浊特清乾元自是无
　　私照庶彚何曽有遁情野老年年歌
　　帝徳献芹亦欲效称觥【其十】
　　羣工委佩禀
　　皇猷宵旰谁知保泰谋不假虚文崇
　　圣号惟将实徳迓天庥尧咨舜儆同无逸禹诰汤铭总勿休载考史书洵莫并直追皇古纪春秋【其十一】琼岛霞光防紫阊万方齐进
