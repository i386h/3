<!-- { "loadSidebar": true } -->
　　王师戡定永戢干戈山祗效顺海不扬波黄支乌弋
　　靡敢为他于昭
　　圣武丕显
　　皇猷克勤克俭曰哲曰谋
　　九重端拱六合胥周调元顺化莫知其由夙夜维新厥惟诗书周情孔思舜典禹谟为性为命实别其区大哉乾元用契其符自彊不息文徳覃敷彼草有芝鸟有凤凰凡兹动植犹兆嘉祥矧我臣庶日觐
　　恩光华封有祝维寿且康繄昔圣神制为甲子为万为
　　亿纪以六十
　　圣人得之永以御世如环无端周而复始日之升矣月
　　之恒矣我
　　皇夀考不以岁纪凡在宇内如物防春匪曰颂祝各献
　　其忱万年
　　昌运三月嘉辰
　　睿算无疆夀我斯民



　　万寿诗【七言律六首】
　　翰　林　院　庶　吉　士【臣】觉罗名昌
　　昌时三月物华新绕电流虹叶令辰声动嵩呼开雉尾班齐华祝近龙鳞赤光上烛千门灿紫气平浮万象春蓂叶全舒桃胜锦总迎
　　丹陛拥灵椿【其一】
　　万年枝暖蔚青葱长映彤霞焕烂中翡翠旌旗排禁柳琳琅珂佩簇宸枫
　　瑶图凝极春秋盛
　　宝厯延绵福履崇岳牧拜飏怀
　　圣徳金泥芝检纪洪功【其二】
　　禧凝天保颂无疆夀域开被八荒瑞应祯符弥海岳欢腾歌舞合梯航候逢澹荡和风扇景际休明丽日长听彻九霄称
　　万岁年年齐奉紫霞觞【其三】
　　咸韺韶濩奏钧天控鹤骖鸾集列仙五岳图悬
　　丹阙上十洲赋献
　　紫宸前星明南极连珠纬序应东皇敞
　　御筵缥缈琅璈谐宝瑟卿云影里祝
　　尧年【其四】
　　景运中天百福来鸿钧旋转象昭回恒春树防瑶阶茂长乐花随防仗开浩荡恩波涵太液冲融御气霭蓬莱
　　一人有庆歌昌炽风动时雍徧九垓【其五】
　　紫禁初闻晓漏声千秋令节贺升平天家庆洽宜春
　　苑朝列欢临不夜城身惹
　　御香依玉案
　　恩霑湛露捧金茎【小臣】恭上升恒颂愿比葵心向日倾
　　【其六】



　　万寿诗【五言律十首】
　　翰　林　院　庶　吉　士【臣】陶贞一
　　万夀贞元日三春长养时鸿图开
　　圣运
　　国祚永昌期北斗龙杓近东皇鸾辂随五云佳气合
　　草木尽华滋【其一】
　　天纵生安圣犹勤稽古功典坟资左右道徳贯鸿防驰驭崆峒外探书委宛中惜阴符禹志行健本
　　宸聪【其二】
　　至孝光天壤推恩逮下民
　　深仁频解网
　　厚泽每输囷原隰桑麻徧圜扉雨露匀欢心同万国含
　　气识尊亲【其三】
　　谁谓堂阶隔
　　离明照万端治惟求悃愊事勿避艰难细善都兼录遐
　　陬敢自寛法亷咸奉
　　训比俗共眠安【其四】
　　自昔河渠重横汾陋汉皇指麾勤日驭擘画静澜狂贡已输天外居还奠海疆东南悉安堵
　　端拱坐明堂【其五】
　　尘扫诸方靖天开九域全三驱清朔漠一夕卷烽烟昆水流源逺秋风唱凯旋从来
　　庙算髙迈百王前【其六】
　　睿藻昭云汉纷纶配典谟不须游夏赞合与日星俱金
　　镜开千载殊囊揽八区
　　国门悬述作簪笔仰型模【其七】
　　开科贤礼重广额
　　圣恩偏旷典垂千禩声名被八埏瑚悬铁网珠玉采
　　沉渊四海车书合衣冠贺
　　万年【其八】
　　盛徳敷隆治祯祥集
　　圣躬卿云瞻化日春树动和风位育乾元合
　　君臣一体同太平真有象处处祝华封【其九】
　　当阳逢泰运品物荷陶甄神岳征符瑞灵椿纪大年讴吟塞寰宇绘画负坤干只窃风人义长歌天保篇【其十】












　　万夀诗【五言排律二十四韵】
　　翰　林　院　庶　吉　士【臣】李钟侨
　　禹甸金瓯固
　　尧年玉厯长苍龙初建斗
　　紫极正当阳一气洪钧转三才治化彰泰阶符久奏景运禄方将兑泽深江海干维肃纪纲髙卑陈礼乐奎壁兆文章四表山河壮中街日月光休征绥福祉美报卜康彊宿耀聨珠景川呈五采祥协风调竹律瑞草秀芝房防列春城仗花开
　　御苑芳连甍铺锦绣匝地沸笙簧綘县腾三祝嵩呼彻万方负暄芹可献击壤力难忘喜溢都人士
　　恩流薄海疆庆霄霏沆瀣湛露滴汪洋声教弥重译威灵畅八荒授时颁厯朔职贡集梯航戴日知葵向瞻云望羽翔卷阿同夀恺喜起共赓扬锡福归
　　皇极朝
　　天辑未央何由窥
　　帝载窃幸仰穹苍绵祚滋纯嘏休永莫量愿从鹓鹭
　　末共进九霞觞













　　万夀诗【五言排律四十韵】
　　翰　林　院　庶　吉　士【臣】许　镇
　　帝御鸿图逺天开景祚长东瀛凝瑞霭南极耀星芒赤
　　电征生
　　圣荣河喜降祥万邦逢泰运早岁握乾纲化日光千禩春台普八荒简编曾未覩蠡管孰能量明旦勤斋祓
　　郊坛荐璧璜百神咸受秩大祀必
　　亲将忠厚惟由旧艰难岂暂忘瑶函修继述金戺肃烝尝丹液晨调膳琼膏昼捧觞孝能孚逺迩学更彻微茫黙防丘坟秘精研河洛藏立言垂琬琰考古集缣缃笔蕴三辰秀书含二曜光鸿辞追典诰雅韵叶宫商
　　天上奎文焕寰中
　　圣武彰龙旂收朔漠虎旅定西羗海峤烽烟净蛮溪瘴雨凉太平波浩荡至治泽汪洋屡发神仓粟频
　　蠲比户粮省耕勤命驾问俗逺乘航夹道莺花丽随车雨露香欢呼迎
　　防仗抃舞奉壶浆谷帛髙年赐风謡太史飏悬旌兴士气祝网右春阳疏瀹劳神算经营立巨防河流承揵竹淮水静陂塘再见平成绩恒贻乐利庆和声莺出谷翽羽凤鸣冈吁俊门常辟抡才网徧张胶庠多选彦岩穴解留良薄海风胥洽中天运正昌松轩云蔼蔼琪树露瀼瀼日丽金茎掌风和白玉堂谦冲还让善恭俭自垂裳昌炽今伊始升恒乐未央嵩呼仪肃穆韶奏韵铿锵桃献千年实芝呈万岁芳愿将天比夀长共戴
　　君王



　　万寿诗【七言截句三十首】
　　翰　林　院　庶　吉　士【臣】俞鸿图
　　九重宫阙影曈昽春晓红云
　　玉仗中拜舞盈廷歌
　　圣夀万年宝厯日初东【其一】
　　普天率土被
　　恩浓穷发均传玉帛供珍重苍生嵩祝意
　　圣朝何处不华封【其二】
　　东海仙人列防幢西山爽气映瑶窗弧南星出当
　　金殿斗北浆流泛玉缸【其三】
　　妍暖风光淑景移万年枝上日迟迟春台共庆升平福中禁新乐恺词【其四】
　　祥凝五曜固三微
　　睿虑犹勤在万几举世尽臻仁夀域羲皇以上见应稀
　　【其五】
　　凤蜡中宵照读书丹经绿笥绕
　　宸居图畴自有长生诀天保无劳颂九如【其六】
　　乾坤上瑞叶贞符刻玉何曾泰岱趋若使风雷探秘册鸿防辟后巩璇图【其七】
　　纷纷凿齿与雕题欢上
　　彤墀杂拜稽也学繁星争拱极
　　君王禔福与天齐【其八】
　　西苑沙平净
　　御街华灯锦幔入林排千官拜舞迎
　　仙仗一片宫云罩绿槐【其九】
　　济济厐睂介
　　夀来九衢欢笑沸如雷就中独有方瞳客预喜他时到
　　万回【其十】
　　凤纪曾看烂熳春扶舆品物乐鸿钧年年三月莺花里开徧羣芳祝
　　圣人【其十一】
　　阿阁威禽六翼文郊棷仁兽五蹄羣
　　盛朝瑞应纷难纪又有金芝出五云【其十二】
　　大地霑濡浩荡恩慇懃父老话深村愿将四海无穷算输与天工奉
　　至尊【其十三】
　　画鼓朱旗出上防
　　天家令节许人看千重瑞霭连金阙百啭流莺拥玉銮【其十四】
　　凤诏频看异数颁无穷膏泽播人寰
　　恩波汪濊真如海浩瀚长流四极间【其十五】
　　万夀科开蕋榜悬十年一度例求贤杏花才唱嘉賔句
　　桂苑旋逢烧尾筵【其十六】
　　花宫祝
　　圣异香飘宝树祥烟烛綘霄礼徧金仙无量夀梵音处
　　处杂箫韶【其十七】
　　厚泽鸿钧六宇包争看木凤下螭坳唐虞时节雍熙象那得如今徧乐郊【其十八】
　　列仙同日响云璈鸾鹤廻翔
　　黼座髙为説绥山好花实相将新试摘蟠桃【其十九】
　　驰道芊绵长碧莎偏承
　　玉辇此经过由来瑞气加纤卉倍较他时翠色多【其
　　二十】
　　仙液华腴色胜霞菖蒲九节树三花太平内宴多珍异不数安期枣似【其二十一】
　　九阶三陛集冠裳雉扇鸡翘帯曙光仗得
　　至尊余景福
　　彤墀长此效赓飏【其二十二】
　　请崇鸿号惬舆情
　　圣徳谦冲未许行草野漫思歌
　　帝力如天自古莫能名【其二十三】
　　深宫宵旰万方宁瑞应时时满
　　禁庭向晓宫炉烟袅处结成宝篆字长龄【其二十
　　四】
　　紫微佳气日升腾霭霭晴光碧宇澄遥向殊躔观法象泰阶南极尽祥征【其二十五】
　　蓬莱水外阆风楼宫阙金银焕十洲中有仙人临海屋每逢
　　圣算为添筹【其二十六】
　　宝月光含卍字深人天万古永钦心九州要识
　　当今佛手握金轮尽照临【其二十七】
　　防风解雨徧
　　恩覃万有含生尽乐湛莫不尊亲戴
　　髙厚清宁定位独参三【其二十八】
　　圣朝喜起及堂亷四海蓬茅庆养恬令徳宜民受天祜
　　万斯年禄
　　一人兼【其二十九】
　　凤凰池上着朝衫染翰鸣珂少长咸身际勲华观上夀长依鹭序捧芝函【其三十】















　　万夀盛典初集卷九十
　　钦定四库全书
　　万夀盛典初集卷九十一
　　歌颂三十一【词臣二十三】
　　万夀诗【五言律十首】
　　翰　　林　院　庶　吉　士【臣】何应鳌
　　四海升平日千祥防集时
　　皇图绵寳厯
　　帝祚永鸿禧甲子周方始贞元运在兹【微臣】欣拜手天
　　保拟陈词【其一】
　　天纵多能圣开有道长授时齐厯象敷土奠金汤理
　　阐羲文奥光増孔孟堂
　　万几清晏暇挥洒丽奎章【其二】
　　郊祍升香肃烝尝荐豆防巍巍光岳峙霭霭庆云聫源逺宗功茂流长世徳绵天人同感应诚敬万方传【其三】
　　圣孝髙千古
　　皇仁式九围婉容承色笑恺乐布光辉玉液陈春殿金罍燕琐闱太和同保合淑气正芳菲【其四】礼乐京华盛声名海甸遥梯航来万国干羽格三苗共仰文心灿还防兵气销不矜弧矢利九奏叶箫韶【其五】
　　临轩咨吏治入境采民风举错归
　　干断甄陶仰化工闾阎敦礼让岳牧尽和衷朝野腾懽
　　日冈陵祝
　　圣躬【其六】
　　已庆羣生遂尤思
　　大泽深屡施寛赋令时厪下车心覆载同天地裁成迈
　　古今薰风能解愠长拊五琴【其七】
　　草野安耕凿胶庠着典型籍田勤秉耒讲席重谭经大地滋甘雨中天见徳星万邦归教养喜起轶虞廷【其八】
　　崇俭财恒足垂
　　恩赐每频彤弓歌屡奏湛露燕长新粟帛优耆老衣裘
　　逮下臣
　　盛朝熙皥象同享太平春【其九】
　　圣神文武后荡荡实难名快遇长春节欣摅效顺情年
　　光三月丽宫殿百花明共祝
　　齐天寿嵩呼满凤城【其十】











　　万寿诗【七言排律二十六韵】
　　翰　林　院　庶　吉　士【臣】林　昻
