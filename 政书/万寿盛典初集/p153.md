<!-- { "loadSidebar": true } -->
　　太和凝紫气南极焕星芒鳯阁春风暖龙楼旭日光筹添甲子徧算衍地天长洞府滋僊李瑶池酌玉浆嵩呼呈蔼吉川至衍嘉祥共效华封祝齐赓天保章升恒如日月陶淑赖
　　君王
　　诏自金门下才凭玉尺量杏花舒异彩桂蘂吐奇香连茹歌征吉遴才庆济跄仙班聮玉笋云驭拥鸾凰治化敷寰宇裁成暨朔荒藜光同照灼湛露共汪洋值此文明代休徴仰矞皇





　　万寿诗【七言排律八韵】
　　生　　　　　　　　　员【臣】邢　鼎
　　鸿开运会发祯祥
　　元后懐柔协万方富有日新昭大业化成久道灿章已偕品物阳和布更乐英贤教泽长十里杏红霑湛露千江桃浪涌琼浆聮飞鹓鹭夸题雁争握珠玑溢佩囊五鳯楼头明锦翠万年枝上炳霞光誉髦济济胥称瑞玉帛纷纷共献觞
　　大徳懋昭天眷佑纯禧永锡正无疆







　　万寿诗【七言律一首】
　　生　　　　　　　　　员【臣】何观国
　　圣人有道厯无疆大徳隆施迈百王万国衣冠瞻炳蔚九天奎壁灿文章欣看蘂榜登龙虎喜见僊班舞鳯凰
　　共祝
　　尧年齐泰岱上林棫朴沐
　　恩光









　　万寿诗【七言律一首】
　　生　　　　　　　　　员【臣】郭从先
　　玉殿春和淑气催千官鹭序祝台莱琳琅韵叶钧天乐靉叇香凝承露台丹鳯衔书蓬岛出红绫裹饼曲江来上林有树寒鸦借愿拜
　　龙墀献寿杯










　　万寿诗【七言律一首】
　　生　　　　　　　　　员【臣】王贞恒
　　南极昭囘防紫宫玉阶仙荚郁青葱九衢淑气瞻云日千载昌期祝华嵩上苑琪花濡雨露高冈彩羽拂梧桐遥呼
　　万寿情何已天保陈诗愧未工










　　万寿诗【七言律二首】
　　生　　　　　　　　　员【臣】陆廷墀
　　巍巍
　　帝徳出乗干治法还兼道法传正大
　　皇图真迈古光明
　　睿学足开天五云拥瑞
　　龙顔喜三月书祥鳯纪妍草莽【微臣】何所颂无疆宝祚祝年年【其一】
　　鹭羣跄济立螭头却喜同时上十洲琪树葱茏僊仗外金猊缥缈
　　御香浮嵩呼
　　万嵗连涂巷镜献千秋近
　　冕旒此日春光浑似海
　　洪慈覆冒任遨游【其二】


　　万寿诗【五言排律八韵】
　　生　　　　　　　　　员【臣】查克镕
　　皇都春正丽
　　圣厯庆方周欢忭盈衢路趋跄傍彩斿山川俱被泽动植尽蒙庥臣效呼嵩瑞民喧击壤讴贞符绵甲子祥荚纪春秋和气三光协仁心两大侔高冈集鸣鳯夹道拥扶鸠愿进三多祝
　　隆恩万禩流








　　万寿诗【七言律一首】
　　生　　　　　　　　　员【臣】朱　
　　僊掌高擎玉露新宫花御栁丽昌辰三千礼乐陪青琐万国衣冠拜
　　紫宸雉尾扇中开寿域兽炉香里霭长春龙城佳气云
　　初合共识
　　恩波大地均








　　万寿盛典初集卷一百十八
<史部,政书类,仪制之属,万寿盛典初集>
　　钦定四库全书
　　万寿盛典初集卷一百十九
　　歌颂五十九【生监诸臣十】
　　万寿无疆颂【集经有序】
　　生　　　　　　　　　员【臣】胡梦熊
　　【臣】闻元亨利贞广大无加于干徳高明博厚悠久莫过于圣人盖盛徳应于无疆斯寿身因以寿国大业征于不息而寿世益以寿身三皇御世代擅大年五帝乗权时传过厯夏商受箓克享用以凝庥文武开基诞膺厥惟多福自来哲后必得遐龄振古如兹于斯为盛钦惟
　　皇帝陛下
　　统贯三才
　　纲维万有
　　握干符而出震
　　履泰运以知临
　　乃圣乃神乃武乃文徳迈百王而上
　　自西自东自南自北功薄四海而遥
　　绥万邦而仁为育义为正百姓昭明既锡福而保极熙庶绩而府以修事以和九功歌叙亦戒威而董休积五十二年之旰食宵衣克勤克俭合千八百国之民瘼吏治惟几惟康喜
　　圣寿值夫揆初适
　　帝年正当鼎盛珠聮璧合重逢六甲之周云烂日华才见一元之复海添筹而多益山献寿而弥增八表同欢兆人具庆天开阊阖
　　九重披离照之辉地簇衣冠六防徧巽风之拂嵩呼金殿千官鸣佩以来朝星拱
　　紫宸万国献琛而上贺统下土之戴高履厚羣依有道之光华萃普天之负性含灵共祝
　　无疆之福祉允矣万年盛事诚哉一代庥【臣】志殷锡极学愧陈畴举头日近神游鹓鹭之班极目天高迹逺星辰之列跻堂而循邠俗愿进一觥击壤而咏尧风拟申三祝用赓经语以効言爰拜手稽首而献颂曰
　　维天之命阴隲下民有相之道毗于
　　一人首出庶物为天下
　　君成性存存乃见天则濬哲文明温恭允塞含光大刚健笃实克绥厥猷下土之式参天两地其道大光奄甸万姓宠绥四方增其式廓幅员既长建其有极若网在纲左右有民率由厥匹佛时仔肩所其无思日孜孜不遑暇食柔逺能迩亮采惠畴旁求俊乂周爰咨谋六服羣辟克壮其犹知人则哲安民则惠既富方谷罔不咸赖天施地生裒时之对布昭
　　圣武赫赫厥声干不庭方四海永淸九有有截展也大成建中于民彰善瘅恶象刑惟明式遏寇虐庶狱庶慎万民是若思皇多士有壬有林惟
　　帝时举克广徳心三宅三俊大辂南金省方观民式是百辟眚灾肆赦时万时亿阜成兆民兆民允殖相土烈烈来游来歌
　　圣谟洋洋允犹翕河缵禹旧服九泽既陂地平天成以
　　康四海万世永赖罔不率俾
　　帝徳广运无怠无荒有严有翼表正万邦克寛克仁允
　　文允武赫赫明明
　　照临下土光被四表各得其所无射亦保不显亦承圣敬日跻受之以恒福禄来求以莫不増重巽申命亦
　　孔之厚罄无不宜
　　天子万寿有物有则耳目聪明以引以翼血气和平一人有庆万国咸宁基命宥密施于孙子于万斯年自今伊始如月之恒如日之升大亨以正六位时乗依其在京以受方国敷天之下会其有极知微知彰知柔知刚颙颙卬卬穆穆皇皇日就月将长发其祥降福穰穰
　　万寿无疆















　　万寿诗【集唐二十韵】
　　生　　　　　　　　　员【臣】周师周
　　圣徳超千古【宋之问】车书会万方【陈陶】千门欣应瑞【李中】五岭尽来王【李峤】勲共山河列【崔曙】恩霑士庶康【沈佺期】普天霑恺泽【许敬宗】率土庆辉光【张九龄】赐帛矝耆老【沈佺期】歌诗冠柏梁【独孤及】立言成雅诰【李中】摇笔起风霜【李白】才杰俱登用【杜甫】边城讵假防【杨巨源】四时调玉烛【刘禹锡】万里转旂常【唐太宗】神武威兼徳【卢肇】徽猷柔济刚【李峤】观风随按察【孟浩然】敦俗劝耕桑【唐元宗】焕烂声明发【张文琮】参差歌管【贾玉】焦劳皆实录【韩偓】声绩着周行【唐元宗】习习东风扇【王毂】油油
　　圣泽旁【崔禹锡】歌謡连上苑【郑畋】云物丽初旸【李竦】此处云霄近【宋迪】前攀鸾鹤翔【李羣玉】福庭增气象【卢肇】寿酒乐城隍【杜甫】符应千龄运【陈陶】功垂万世昌【沈佺期】生逢
　　尧雨露【徐仲雅】愿补
　　舜衣裳【杜牧】北极星遥拱【杜牧】南山寿更长【梁锽小臣】
　　持献寿【韦庄】惠化且无疆【王若嵓】













　　万寿颂
　　生　　　　　　　　　员【臣】李树徳
　　皇矣
　　天子至徳昭清受天之命居常以贞辟如天地博厚高
　　明其征悠逺寿靡斯京【其一】
　　亹亹
　　圣徳匪居匪康既勤
　　宫府以及四方薄海内外莫不来王曰
　　天子寿民説无疆【其二】
　　休征上叶景星在天瑞气下应醴泉在渊俊民以章百谷以坚曰
　　天子庆亿万斯年【其三】
　　瞻彼中田禾黍麦菽粢盛馨香黎民是育
　　天子万年贻我嘉谷
　　天子万年宜其介福【其四】
　　皇帝曰咨余维敬哉顾兹祯祥益厪余懐勉勉令徳靡
　　止靡囘允矣
　　天子五福方来【其五】
　　天子之寿超乎古今
　　天子之徳协乎高深如冈如阜如玉如金永绥四方上
　　帝之心【其六】











　　万寿诗【五言排律十四韵】
　　生　　　　　　　　　员【臣】张廷琳
　　贞恒开景运奎壁焕文光久道昭千古深仁洽万方乾坤隆
　　帝治礼乐饬
　　王纲
　　至徳超三五
　　神功轶汉唐
　　九重凝福祉万国霭春阳仁至静而寿徳纯炽以昌华衢三祝咏周室九如章瑞气弥天焕彤云绕殿翔廷呈金镜录杯泛紫霞觞鳯阙传
　　纶綍鹓班借翊匡升平编雅颂芹藻叶笙簧多士腾懽忭羣寮益豫康八纮歌有道四海颂无疆共沐
　　恩波永尧天日正长


　　万寿诗【五言排律六韵】
　　生　　　　　　　　　员【臣】孟　芾
　　平成开泰运熙洽着升猷
　　大徳年俱永
　　至诚业自悠有天皆浩荡何土不懐柔茂育培桢榦欢
　　腾益海筹龙光承
　　紫极鳯翽出丹丘窃效南山颂
　　皇躬正迓庥








　　万寿诗【五言排律二十八韵】
　　生　　　　　　　　　员【臣】叶　舒
　　瑞色凝珠殿薰风溢
　　帝乡
　　一人初甲子万国献赓飏
　　大徳乾坤运
　　钦明日月光巍巍齐泰岱皥皥嫓羲皇
　　让号谦冲着崇儒理学彰修身敦孝弟励俗振纲常巡幸施膏泽登庸擢俊良春秋勤补助河海靖汪洋叠
　　沛蠲租诏频颁宥过章
　　文谟皆典诰
　　武畧迈周商预课司民吏开选士塲褒功隆世裔尚老锡冠裳禁苑松筠茂南宫翰墨香挥毫融八法琢句驾三唐膺箓龙飞峻添筹鹤算长卿云笼翠葆旭日浴扶桑碧茁千年藕青敷九节菖觞称
　　瑶阙下桃捧
　　御炉傍歴歴花罗锦嘤嘤鸟弄簧钧天仙乐奏雕防防斿虎拜欢声动麟呈淑气翔车书归正朔政教讫遐方【臣】质惭蓬梗葵衷向太阳父曾叨
　　宠眷家共戴
　　君王喜遇升平会欣霑雨露瀼晨昬瞻斗极踊跃吁穹苍犬马情弥切涓埃志未忘金瓯绵永固玉厯庆无疆








　　万寿百万颂【有序】
　　生　　　　　　　　　员【臣】杨邦彦
　　【臣】闻盘古一万八千年首三皇而建极伏羲百九十四嵗先五帝以开祥或推神策于轩台得天之纪或应瑶光于若水爲厯之宗莫不宝祚灵长享无疆之上寿因而天休洊至集方富之鸿图钦惟
　　皇上
　　徳合两仪
　　恩覃八表
　　承干膺箓龄齐日月之长
　　出震披图治迈唐虞之盛
　　文教隆而三统备
　　武功定而九伐彰心有感以皆通泽无逺而弗届开辟未臣之宇咸奉车书光华复旦之民恒安耕凿固已宏开寿国地久天长广覆春台衢歌巷舞矣庆届阳春之三月恭逢
　　圣诞之六旬凤厯编年周甲子而循环迭运
　　龙飞御极统元会而恒久弥光集万国之衣冠梯山航
　　海开
　　九天之宫殿鳯翽麟游煌煌千古之祥符皥皥两间之
　　景运【臣】生逢
　　盛世幸际
　　昌期沐教养于高深横经有日仰升恒于浩荡濡翰
　　难名集古百言效三多之祝华敬称
　　万寿陈五福之齐天颂曰
