<!-- { "loadSidebar": true } -->
　　【臣】闻防古肇命之主首出庶物传有天灵治万八千嵗尚矣书契既作帝王世纪具载炎帝黄帝少昊颛顼帝喾帝尧殷太戊武丁在位多百年上下歴歴有征至若帝舜伯禹晚而受禅殷汤始为诸侯周文终为西伯武王末而受命虽皆以圣人登上夀犹未可与正位一统者竝较其年嵗嗣是以降非无英君谊辟乗时抚运而享国之数可以追五帝而轶三王者循考史乗寂寥疎濶概未之有见也夫此古帝王乆逺盛迹岂惟敦厐之代气运特殊要以御世立极徳茂功隆参天贰地用能诞膺福禄配合无疆祯祥之兆集元防之期应理数相符非偶然者盖阅数千百年而今乃覩
　　大圣人作焉伏惟我
　　国家受
　　天成命
　　太祖
　　太宗创造东土
　　世祖混一区夏治理初定教化方行天乃蕴灵蓄祉笃生
　　我
　　皇帝用廓千百国无外之规模巩亿万载无穷之基业非徒握图据鼎近踵汉唐宋元明之贤后已也恭惟我
　　皇帝陛下至神至圣允武允文寛大包乎覆载明聪耀乎日月仁慈沛乎雨露威断肃乎雪霜自古帝王赞称所及咸备于
　　一人之身是以昭徳建功无善不臻无美不畅谨为细
　　绎敢序宏模
　　皇帝冲龄践祚仰思
　　皇考付托重器朝夕祗畏若涉渊冰入朝
　　太皇太后
　　皇太后两宫问寝视膳动遵
　　慈训罔敢或违
　　太皇太后问所欲为有愿天下无事人民安乐共享太平
　　之对春秋有事
　　太庙祼鬯执爵慤致孝享外而
　　圜丘卜郊农祥祈谷肃将坛壝岳渎神祗古先圣贤类遣重使祭吿尤念胜国陵寝命官祠守戒戕松柏此古帝王率祖奉亲懐神继代之鸿图也始总万几太阿在手奸宄立除于时滇蜀未附折冲万里以次削平其后逆藩拒命煽动三方坐运筹畧遂定六诏收百粤防七闽献俘槛囚骈磔于市逋寇阻岛乘间搪突乃鼓巨舰凌洪涛遂捣其窟穴鲸鲵悉靖已而朔漠游魂跳梁边境乃秉旄仗统师亲征不崇朝而追奔获丑妖氛荡灭龙沙狼望之野牧马无声其余塞下属
　　国稽颡朝防天下幅员之广山尽西北海尽东南跨越乎歴代此古帝王诛黎放兜叙戎贡旅之伟烈也子恵下民痌瘝在体薄税敛均徭役劝农桑绘耕织之图以时
　　省览四方官吏入觐輙问天行雨土物丰歉
　　赐天下民租或全或半前后无虚嵗近复
　　恩纶疉沛三年之内通免天下地丁银两三千二百六万有竒凡司寇谳囚屡停秋决或予肆赦尝谓守令亲民官每谒选出必引见甄别其贤否陛见督抚监司谆谆
　　训诰惟以察吏安民为务此古帝王重农散财泣罪愼罚之笃意也内外文武任用必得其人其廉吏正士虽负瑕被谴每加拂拭或擢不次之位封疆守臣时遣家人奏对輙下问起居兼有赐物尤亲重老成谓奉事日久厐睂华髪有故旧之感又念诸先大臣恩礼殊异且泽及其子孙此古帝王知人任贤崇耉求旧之休风也作人造士以兴文教锁闱两榜黉舎诸生嵗渐増额海内诵之声徧于闾巷间征博学宏词以补中秘又录工诗善书者供奉
　　殿廷操觚提椠之士稍名一艺皆争自鼔舞愿进献于鸿都石渠之间此古帝王旁求翕受思皇誉髦之钜典也崇尚经术表章圣道尝
　　幸阙里谒孔子修北面之礼愼选词臣以备
　　日讲輙亲为反覆指示开导
　　经筵大典举行无少间数十年如一日每读儒先性理深契濂洛之旨尤推崇朱子传注有功世教跻从祀于十哲之次博求天下遗书充牣馆阁
　　命各校讐雕镌颁示来者广厦细旃乙夜讨论弗辍御选歴代古文以资
　　渊鉴繙阅通鉴纲目凡有关世道者必有阐发评论以昭垂万世于是海外琉球诸国闻风向化遣子入
　　朝执经太学三年肄习更考钟律稽算数伶伦所不能审隷首所不能计一一研摩务穷其蕴
　　宫庭晏闲娱情翰墨挥洒入神诗迈唐音书超晋法
　　多
　　宠赐臣僚家藏珍寳奉为赤刀宏璧此古帝王尊师问道敷文典学之丕光也止戈衅甲不忘武备羽林禁军常以搜苗讲武于郊甸其外貔虎之雄师干城之劲卒碁布星罗分守要害之地提鎭将领受任临遣必试之骑射罢其疲弱简其锋鋭或
　　赐膳羞衣裘以彰赏劳兜鍪靺鞈之徒因日勤训练士饱马腾又设武科与文科竝行且令行伍通文墨者亦与其试以尽收天下之材力此古帝王治兵振旅论将诘戎之逺图也端拱无为间出省方观民廵行天下尝东至于鲁西至于泰北至于代其南以临视河工五至于淮遂至于吴越河决有年既赖
　　圣谟指授克底厥成塞瓠子之口筑宣房之宫其他銮舆所过询疾苦咨风俗斥浮华崇节俭履阡陌属
　　者老布庆施恵膏泽四周臣民瞻仰
　　翠华多得望云就日以为幸此古帝王辑瑞执玉封
　　岳观河之胜轨也綂而言之自
　　皇帝在宥庶绩咸熙万邦时乂天下含生之属翾飞蠕动如跻柏皇如登栗陆淳和景铄醲郁彪炳固未易以简牍胪陈者也徳极茂矣功极隆矣于是天保定尔锡以遐福今康熙五十二年
　　圣夀始臻六十保躬严愼精神弥固于冈陵勤政清明
　　纲纪益张于寰宇从此歴年永命
　　万夀无疆又岂仅上追五帝下轶三王云尔哉恭惟上夀之日九州六合之人为臣为庶内自华夏外讫边徼莫不梯航麋至朝贺于
　　阙廷之下车马冠裳之防琛賮玉帛之陈钟鼓管
　　之奏歌謡赋颂之作环绕辐辏齐拱
　　皇极猗欤天地亘古昌期之盛也【臣】大业窃念先【臣】徳宜位升端右【臣】兄弟俱备官内外世荷
　　国恩而【臣】大业更向直禁近久侍讲幄効力边陲继
　　参纶阁
　　宠遇深厚靡有伦匹今虽放归田里犬马恋
　　主之私未甞刻忘兹者欣逢
　　大庆不敢自外于凤仪麟游之列谨从邑父老后拜手
　　稽首而为颂曰
　　粤稽往初大圣上夀由帝迄王五三希有维天生人作之元后眷徳鉴功降福斯厚于赫
　　皇清奉
　　天立极崛起东邦奄宅中域
　　皇祖
　　皇考景命始集如堂其奂如葘其殖维我
　　皇帝穹苍笃生龙章凤质生有神灵克仁克孝克寛克
　　明崇基洪绪是继是承
　　践阼以来天人叶赞政举风行教施俗变以武之为霆为电以文之敷为星为汉普天以土率土以臣金瓯奠定玉烛调均阜我品物育我烝民沐膏濡润振秀含醇济济在朝熙熙在野握其权衡运以陶冶帝骤王驰无蹑迹者宜升云亭宜播韶夏改元至今多歴有年
　　圣夀开六聿无疆焉太和宇宙人生其间但祈永命悠久配天四海八方百僚万姓芳月良辰忻逢
　　大庆竝防
　　阙廷持觞祝
　　圣乐响腾欢礼容展敬
　　帝曰勤哉尔官尔牧暨尔有众遐迩匍匐予岂自恃保天福禄尚其日愼式副尔祝羣下蹈舞嵩呼迭逓奏赋献诗义髙辞丽【臣】辱旧史序以颂系恭祝延緜歴
　　万万嵗













　　万夀盛典初集卷六十七
<史部,政书类,仪制之属,万寿盛典初集>
　　钦定四库全书
　　万夀盛典初集卷六十八
　　歌颂八【南书房诸臣】
　　万夀无疆诗【有总序】
　　日讲官起居注翰林院侍讲学士【臣】励廷仪日讲官起居注翰林院侍讲【臣】蒋廷锡
　　日讲官起居注司经局洗马掌局事兼翰林院修撰【臣】张廷玉左春坊左中允兼翰林院编修【臣】陈邦彦日讲官起居注翰林院修撰【臣】赵熊诏翰　林　　院　庻　吉　　士　【臣】王图炳
　　【臣】闻膺图受箓大徳有禄夀之符介祉凝祥至圣着久长之效诗称嘉乐命自天申书纪休徴福由皇建华封献三多之祝豳土进七月之觥卷阿矢咏于凤鸣江汉休于虎拜虽如天帱覆莫罄形容而率土讴吟聊伸飏颂钦惟
　　皇上
　　执中表正
　　得一居贞
　　心传溯无极之先
　　治行合太和之本
　　初登宝厯即以民胞物与为心
　　广运旋枢遂臻久道化成之业朝咨夕儆勤宵旰于五十二年北燮南谐奏升平于千八百国兹当三月中旬恭遇
　　六旬万夀厯周花甲时际阳春栁拂桃迎拥千官之剑佩霞明风暖集万里之共球番发厐睂扶鸠笻而拜
　　阙山农泽贾颂燕喜以呼嵩含生禀气之伦无逺弗届出日无雷之域不召而来壤击衢歌钧天竝奏仙音佛号匝地同声【臣】等职在文章分宜扢身依
　　禁近谊得赓歌窃见干行不息
　　皇上体之以自强坤合无疆
　　皇上法之以厚载固天亶之独异尤
　　圣学之加崇探精一于唐虞啓苞符于河洛圜丘仰荅
　　诚格而
　　上帝居歆淮浦遥临
　　时迈而川灵效顺规模宏逺遵
　　祖宪以贻谋寝膳周详永
　　孝思而锡类祀先农于泰畤朱火升中进田畯于春畴青旗行野寛文解网人乐尧天复赋蠲租民安禹甸
　　恩覃一十五省
　　徳垂千万亿年底定三方鲸鲵尽扫防同重译鸡鹿咸
　　庭
　　志在安绥故有征而无战师行仁义故近悦而逺来握成算于帷幄之中播
　　神威于寰宇之内止戈为武夀考作人璧水芹宫勒千
　　秋之
　　寳训桂林杏苑开
　　万夀之恩科振鹭充庭罗来逸鳯雾鱼腾水搜及雕虫
　　凡兹多士之造徳成材悉由
　　圣主之尊经稽古曲阜修九拜之礼朱子跻十哲之班振玉摐金直接尼山统绪参天两地深探羲画渊源理得而数兼该乗除参九九之秘气和而声始达律吕调六六之元既
　　徳性之内充自英华之外焕典谟浑噩与云汉昭回诗易奇葩竝日星辉映龙鶱鳯翥备八法于钟王露润珠圆得三昧于虞褚
　　勅几稍暇肆力五车
　　廵幸偶闲游心四库雕镌琰琬禹山金碧之藏勘校虫
　　鱼蓬阙琳琅之府渊深
　　帝学莫殚名言洵乃武而乃文亦可大而可久
　　皇上虽虚懐若谷而谦尊弥光苍穹之景命方新黎庶之歌謡倍切【臣】等身値昌期生逢夀世光辉南极中天之
　　甲子初周环拱北辰元防之干支复始重城不夜烛照
　　无边四海皆春太平有象敬承
　　五夜维祺之愿共抒
　　万年祝嘏之心
　　春秋逺过八千复纪天皇之嵗
　　厯数比隆三五重开轩后之图窃效风人载赓周雅
　　各成七律六章拜手稽首以
　　献
　　日讲官起居注翰林院侍讲学士【臣】励廷仪
　　祥开
　　圣节庆昌辰巷舞衢歌率土濵运纪上元方复始年周
　　甲子又重新太平有象人多夀
　　大造无私物自春徳教覃敷宏锡类由来至治在尊
　　亲【其一】
　　南极常同北极光珠聨璧合灿云章
　　天心只若羲爻着
　　祖训凝承
　　帝道昌仁夀亿龄开景运韶华三月正当阳维皇定叶
　　蒸民愿永锡繁禧
　　主万方【其二】
　　天南漠北振雕戈六合俱安保太和格被总由
　　尧徳峻平成共识
　　禹功多时丰更免三年税化洽重开
　　万夀科旷典古今眞极盛词臣书颂细编摩【其三】
　　文修武偃洽神功
　　圣治光昌夲
　　圣躬履盛鸣谦辞
　　显号居丰示俭喜卑宫
　　万几总摄精神里八表都归度量中久道化成臻上理
　　时勤宵旰仰
　　宸衷【其四】
　　芹献葵诚徧九垓梯航迢逓到蓬莱争传鹤髪呼嵩侣许觐
　　龙顔进夀杯人庆三多归
　　帝徳户增万亿乐春台共言四海升平福都自
　　尧咨舜儆来【其五】
　　垂恩锡嘏庆成时敛福
