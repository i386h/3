<!-- { "loadSidebar": true } -->
　　盛世车书四海同遐陬异域尽呼嵩经陈谟典绥猷
　　远琛献共球正朔通六服承流宣
　　圣化五辰效顺协
　　神功升平常奉
　　君王宴日映峯霞玉醴红【其四】
　　瑶坛肃穆旭光迎
　　圣主明禋昭事诚将享时亲勤
　　玊辂苾芬上达绕霓旌农祥已卜丰年兆庆典还嘉
　　大礼成
　　圣寿齐天膺百禄
　　皇图永固泰阶平【其五】
　　圣德如天蠲赐繁鸿庥覆育及元元祥风是处涵濡乆解泽无边轸恤存万物皆昌逰化国八方在宥乐春温共欢寰宇登仁寿仰祝难名
　　浩荡恩【其六】
　　盛朝特下求贤诏
　　旷典新开甲乙科曜日珠玑辉碧章天奎璧灿银河彚征共喜茅茹拔俊造同升棫朴歌
　　寿考作人征寿恺上阳春色五云多【其七】
　　道洽雍熙景运开
　　时廵豫动享王来神只受职三辰正礼乐充庭万国
　　陪和气氤氲滋雨露
　　皇威赫濯象风雷【小臣】簪笔歌清晏率舞惟陈
　　万寿杯【其八】
　　万寿诗【七言律十八首有序】
　　翰林院侍讲原充曰讲官起居注在籍【臣】彭定求
　　钦惟我
　　皇上功德翔洽浩荡难名乆道化成覃敷遐迩胥寰宇而纳诸仁寿之域应昌期而备集豫大之祯兹当岁纪昭阳月中姑洗欣逢
　　万寿大庆甲子初周贞元交防日升月恒与天齐永粤稽自昔首出之君羲农肇造黄颛继兴着发祥之符越期颐之算及乎唐尧御世厯数弥长卓冠百代乃至舜禹汤文迭跻遐龄竝膺景福先圣后圣一揆同符要之维祺纯嘏皆咸五登三所由臻者也盖德盛则报必隆厯绵则仁益溥我
　　皇上禀生安之姿贯性天之学宵衣旰食言物行恒阐理数之精微防经史之原本凡所以诚孚对越敬懋觐扬敷文教播武威饬官方勤民事庶绩厘举百度修明本无逸以居心体健行以合德积久如一日也用是侯甸同风要荒顺则苞符协运川岳呈祥
　　帝泽均霑乎率土
　　圣恩倍渥于呉疆
　　翠华所驻
　　纶綍宣广薪槱以作人厚粟帛而养老虞周时廵之典不是过也轸恤雨旸咨诹恒切频蠲田赋额逾亿万
　　简任循良
　　洞悉民隐含哺鼓腹之伦欢呼爱戴靡不翘首跂足
　　喁喁向风曰
　　圣天子惠我黎元俾登诸衽席之上如此愿得趋觐阙廷以伸
　　万寿无疆之祝【臣】定求草茅微贱知识浅陋食禄懐慙
　　跧伏田里
　　恩衔心版感刻肌铭朝夕焚香瞻
　　天尺五窃尝诵诗至豳风之七月二雅之天保棫朴诸什其所以颂美君上者莫不以睂寿万年戬谷锡嘏各致其纒绵恺挚之诚则此心此理之同也仰见我
　　皇上以道法爲治法仁洽义周如三光照烛四气涵濡薄海内外是训是行讴思无斁谨抒近体诗以附于康衢击壤之列【臣】蠡测管窥未能颂飏万一无任忻惕交幷之至
　　璇厯遐昌
　　寿域中
　　圣皇端拱福攸同万年方启平成运八表咸归茂育功瑶殿星辉曾贯月丹山春永自流虹
　　天顔有喜瞻依近幸附舆歌表寸衷【其一】
　　圣学高深德日新仔肩道统运经纶心传一贯宗洙泗理析羣言滙洛闽晓辟铜扉经箧启宵分玉漏秘图陈光华复旦星云灿万类陶成荷大钧【其二】
　　黼座精勤总万几未央月迥早求衣
　　圣谟默断权衡定
　　睿虑周美备归金匮宣扬垂典则石渠纪载觐光辉于今九鼎铭勲日景曜凝祥焕
　　紫微【其三】
　　郊坛典礼肃斋诚昭事维防夙夜清燎火初升
　　銮驭近炉香细拂
　　衮衣行思成不假横汾曲卜福何须泰畤名穆穆鉴
　　观原不远祈年总是爲苍生【其四】
　　松杏开基燕翼隆嘉祥钟毓集
　　皇躬辉煌金鉴图书秘肃穆瑶堦簴业崇瑞辑熙时修
　　秩望旌扬吉日赋车攻
　　万年有道称绳武穰简绵绵祝华嵩【其五】
　　圣孝光天海宇闻
　　慈闱尊养淸温勤雕舆齐度瑶池月珠幄长依
　　玉陛云蓂荚方添阳律润箑蒲自扇晓风熏祥乌驯
　　雉嘉征应嫓美虞周是我
　　君【其六】
　　忆昔趋随侍从班舞干亲覩两阶间
　　庙谟蚤定铙歌奏边檄方驰露布还
　　乾象昭融新日月坤舆恢拓旧江山阪泉涿鹿功俱永
　　化景舒长徧八寰【其七】
　　久除苞蘖靖戈鋋
　　方畧重颁朔漠编铁马遥驰嘶冻雪玉鞭徐指涌灵泉挂弓万里天山外勒石千秋瀚海边玉帛祗今诸部集欢呼献
　　寿向春筵【其八】
　　奎垣朗耀拱文昌天授神竒迈百王厯象钦崇尧典命时几懋勅舜歌飏义林荟萃琼霄逈学海回环凤沼长自是
　　圣朝嘉祉盛千年龙马又呈祥【其九】
　　龙行光贲五云车黄繖前头拱
　　御书绚烂宫墙尊黼黻琳琅岳渎重璠璵翔鸾翥鳯神
　　俱运垂露悬针意有余拜
　　赐骊珠眞异数荣光奕奕照蓬庐【其十】
　　海甸欣逢
　　法驾临省方问俗戴
　　恩深金堤悬望
　　龙旂色碧水长留
　　鳯跸音花栁风妍披
　　御藻桑麻膏沃挹
　　宸襟年来斋沐芝坛防祗秉焚香五夜心【其十一】
　　九河底绩禹功高泽国犹烦
　　眷顾遥淼淼三江咨故道茫茫百渎滙长桥空州已徙
　　羣鸿宅夹防都忘两鹄謡
　　诏发金钱诚旷典筹添海屋防今朝【其十二】
　　皇心重本轸三农涣号频年下
　　九重总爲闾阎充积贮不缘庾廪费租庸寒消紫陌风雷恊气转青旂雨露浓此日讴吟敷率土荷
　　恩最渥是呉侬【其十三】
　　东井星辉泰运开矞皇云汉正昭囘波澄徧结珊瑚林广多收梁栋材藻火文明临艺苑斗牛光气拂尘埃作人
　　帝德深如海
　　万岁声中咏有莱【其十四】
　　恩溢寰区保太和慈云晻霭防金坡每同夏后悬鼗铎
　　尝等商王解罗
　　鳯诏衔来兴鼓舞鸡竿树处沛滂沱
　　一人有庆民胥赖贯索星消听颂歌【其十五】
　　穆皇大度秉渊兢保泰持谦道岸登俗跻雍熙殷
　　帝训
　　躬兼神圣谢
　　徽称形容骏烈知难罄比拟鸿谟见未曾仁让风期淳
　　古上羣工拜手共铭膺【其十六】
　　瑞霭氤氲上防旃靑阳协令正芳年花明玉砌春辉暖鸟啭琼枝晓仗姸梵宇三乗翻贝叶蓬山五老贡珠编鳬趋鼇抃情何极心似葵开向
　　九天【其十七】
　　云衢鸿渐庆昌期瓦砾兼收沐
　　圣慈槖笔旧惭趋
　　禁掖校书重忝遡江含容眞觉乾坤大培养还同草木滋就日瞻云偕野老摅诚敢赋祝厘词【其十八】



　　万寿盛典初集卷七十二
<史部,政书类,仪制之属,万寿盛典初集>
　　钦定四库全书
　　万夀盛典初集卷七十三
　　歌颂十三【词臣五】
　　圣夀无疆颂【有序】
　　候补翰林院侍讲【臣】杨名时
　　【臣】闻乾元行健而贞恒之体常运于穆清天徳大生而保合之和日滋于气化唯圣人与穹苍而同量斯厯数自悠久以无疆钦惟
　　皇帝陛下
　　至诚得天
　　亶聪作后
　　冲龄御宇照临幷日月之升恒
　　妙道乗权鼓舞叶雨雷之润动
　　揆文教而奋武卫北边南徼登衽席者自耆耋以逮
　　童孙
　　饬吏治而育贤才庶士羣工颂菁莪者阅岁年而逾累纪
　　皇泽溥矣荡荡乎民诚物阜既敷天享五福之徴圣徳洋矣皥皥乎上恬下熙且率土效三多之祝岁维癸巳月届丙辰龙蛇啓蛰而暖动旌旗离坎交辉而和律吕欣际
　　六旬之嘉庆兆
　　景命于万年快覩
　　初度之昌期洽欢情于亿姓奉琛献賮朝宗逺集殊方
　　航海梯山抃舞争趋
　　魏阙天开日霁喜气接乎穹旻景淑风和荣光溢乎
　　寰宇【臣】生逢
　　盛事欲功扢美而莫罄形容乐纪休徴思祝嘏陈厘而未工颂祷惟是深窥集祉凝祥之本仰见
　　体元敦化之衷良由
　　阳徳方亨应干干于易象
　　仁心为质达亹亹于文思是以精神之运量根于性而命亦同符广厚之滋培乗乎理而数亦兼得如川方至召和悉自
　　宸修积日弥崇敛福端存
　　皇极爰上摭
　　髙深之万一用稍抒称愿之涓私讵敢慕卷阿弥性之赓庶几康衢击壤之咏云尔谨拜手稽首而献颂曰
　　天眷
　　皇清笃生
　　圣主贞元交防如日当午前有陶唐世以千数我皇之兴实接其武论徳则均称勲维侣
　　天心佑之用秩厥祜厥祜维何永驭兆民薄海内外罔有
　　不臣戴之如天怙之如亲
　　鸿号焕赫曰圣曰神螽斯麟趾蛰蛰振振春秋鼎盛方当向晨癸巳三月庚甲初周既望四日华渚虹流万方咸喜巷祝衢讴内自
　　京畿下讫方州士民呼抃童叟携游
　　恩膏旁霈罔遗澨陬乐以天下福被九垓沐浴咏歌佥曰盛哉迈迹汉唐比肩虞邰翳福之隆
　　皇躬是培成性存存道备徳该胪陈梗畧纪厥由来维皇懋敬有翼其临中心无为澹泊湛深户牖盘带咸掲铭箴夙夜基命式玉式金严恭昭事时勅靡谌几康协止穆穆愔愔维
　　皇天纵研精经防羲文周孔
　　睿思彻髓游情书数超悟神理子史旁罗存真絶似源若江河沛乎无涘膏润所渐八表霑被多闻建事道积身修明物察伦与舜为俦大哉尊养
　　寝门视羞慈比姬朝式谷贻谋惇叙劝亲九族防庥家邦四海恺惠油油知人则哲建官惟贤宫府中外罔有异焉公忠赏录佥壬屛捐
　　离明兼照用中以权励世磨钝陶冶转旋法廉辅治
　　人乐尧天
　　宵旰忧劳不遑食息罔餙服御以裕民力
　　赐复蠲租积贮屡饬恤兵惠商讵惜万亿虑逺计周不动声色八荒虽遐如在闼阈谓国之脉系于挽输维河与漕表里相需
　　亲临询度爰定
　　訏谟指顾功成泛溢无虞昔之泽国变为膏腴农人
　　有秋载歌黍稌赫赫
　　皇武髙于华嵩始定逆藩
　　庙算昭融濯征漠北
　　声灵益隆海隅日出正朔咸通含生负气毕荷帡幪
　　震耀古昔传世无穷我
　　皇右文宏阐儒术崇圣褒贤俾知统壹访求后裔世予清秩礼仪之备前代罔匹爱育人材宣幽导郁比户歌风谈经接膝
　　帝心详慎尤恤于刑既定律例复致丁宁原情凖理虚中以听矜疑流宥宁失不经吏咸秉徳犴狱草青溢作嘉祥至治升馨
　　帝念耆旧时降
　　温纶礼遇有加录及子孙下逮庶老粟帛是分典继虞周齿贵贤尊含和饮淳不知所云扶杖观化俗返炎轩至徳不徳
　　皇惟守冲不受尊号不袭登封度越百代为帝者宗缅彼陶唐克让允恭民无能名孰罄厥功
　　帝力何有冺然与同亶惟
　　皇猷烜烁显懿运世于掌若身使臂曷由而然匪恃才智以敬以诚曰徳曰义何幽不烛何艰不易得一而贞参天两地天行曰健我
　　皇体之自强不息百志惟熙刚中居正罔有骞亏纯粹以精昭假迟迟受命式固徧徳羣黎自我天覆同跻夀祺大徳曰生我
　　皇是秉渊黙垂衣不事威猛寛平优游化日舒景民登
　　春台方外延领
　　大君仁夀立极主静顺则从心披熏昼永
　　天锡
　　皇祉保艾自身荷禄绵遐日盛月新九龄神畀期颐聿臻坐致舜年则百斯旬奄逾尧厯八千为春时万及亿自天用申【臣】昔簪笔鹄侍
　　帝旁乾坤之容日月之光涵育照临奚能测量兹逢诞弥称
　　万岁觞载赓纯嘏永炽而康仰瞻
　　云汉倬亘为章






　　万寿盛典初集卷七十三
　　钦定四库全书
　　万夀盛典初集卷七十四
