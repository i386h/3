<!-- { "loadSidebar": true } -->
　　宫千官云拥万国山呼祝嘏之盛旷古未闻惟我
　　皇上之心即帝尧之心故民气雍和风俗淳美熈熈皥皥而祝圣人之多夀者亦即与帝尧时先后同符也
　　皇上与民同乐
　　特允臣民之请绘为长图传之万世以垂永久兵部右侍郎【臣】宋骏业经始其事分为五十余处而【臣】原祁复受
　　命续成勾摹数月进
　　呈初本幸防
　　嘉赏抃舞莫胜【臣】又惟自古有图则必有史是以恭请恩纶纂修盛典凡
　　宸章之璀灿
　　圣徳之高深与夫恩赉之广大典礼之详明歌颂之洋溢无不备载罔有缺遗矣而于臣民庆祝之处既案其里地悉其规模一一详列于书而犹恐未足以尽其曲折也特就长图裁为短幅次第胪列共计百有四十余页定为上下二卷亦欲使后之披图者如登春台如游乐国既幸生
　　圣人之世为
　　圣人之民得亲见
　　圣朝之钜典鸿规与
　　圣世之时和年丰嘉祥协应如此其章章可攷歴歴可
　　指也而我
　　皇上勤民爱物之心亦庶几借是以少传其万一此亦
　　击壤图之遗意云尔
　　经筵讲官户部左侍郎加一级【臣】王原祁恭纪

　　万夀盛典初集卷四十四
　　钦定四库全书
　　万夀盛典初集卷四十五
　　庆祝二【图记三】
　　直隷顺天府保定府永平府河间府真定府顺徳府广平府大名府宣化府臣民表文伏以
　　皇猷广被介百福而跻春台
　　圣祚方昌统八纮而开夀域
　　道备于荡平正直永享升平
　　化行于歌叙修和诞膺茀禄率土之尊亲孔切邦畿
　　之欢忭弥殷瑞满
　　彤庭庆流锦陌钦惟
　　皇帝陛下
　　丕承丕显
　　乃圣乃神
　　秉聪睿之姿
　　昭肃雝之范
　　遡渊源于洙泗一贯相传
　　绍道法于唐虞中天逺接
　　经筵频启探羣圣之微言
　　讲幄恒临阐六经之奥旨焕竒文于奎壁
　　御墨淋漓叶雅颂于宫商
　　宸章璀璨仁心仁闻之并着乐利成风善养善教之兼修和恒有效蠲赈贷以舒民力绥彼穷檐大钦恤以察臣工慎乃庶狱散神仓之白粲万方衽席咸登发内府之朱提六宇闾阎胥被靖水患于江津淮浦轸河防于越北燕南
　　圣武布昭沙漠烽烟永息
　　天威震叠遐荒桴鼓无惊贡雉献琛共球毕集梯山航海玉帛攸同天瑞骈臻日再中而云五色地灵类应谷双穗而麦两岐鳯舞麟游见太和之洋溢河清海晏知
　　帝泽之弥纶府事罔愆平成有赖岁临已位乃巽风申命之时月值辰乡正龙徳方亨之会歴五十二年之宵旰
　　圣体康强集千八百国之车书
　　皇图悠逺
　　圣人御宇于今花甲方周
　　上夀凝祥自此春秋弥永花明栁媚萦紫气于六街燕语莺鸣散青阳于万户石髓共琼浆竝献汉桃与期枣偕陈【臣】等学守一经世居三辅首被
　　大君之化惠恺偏多近依
　　天子之光训行恐后钦
　　九重之瑞祉瞻
　　天捧日每切葵倾仰
　　五位之忧勤沐雨栉风真如干健耕夫牧竪众口嵩呼
　　白叟黄童济声华祝伏愿
　　健行不息
　　日进无疆
　　沛民胞物与之膏
　　播一道同风之治协庶徴于洪范曰雨曰旸曰寒曰燠调四序以迎和赓景福于雅诗我黍我稷我仓我庾庆屡丰而集祉则天长地久亿万年之玉厯永绵日升月恒千百载之金瓯孔固矣工部右侍郎【臣】刘谦都察院左副都御史【臣】王企埥【臣】崔征璧通政使司通政使【臣】郝惟谔太常寺卿【臣】李敏启太仆寺卿【臣】周道新通政使司左通政【臣】郝林右通政【臣】王景曽大理寺少卿【臣】邵观翰林院侍读学士【臣】熊苇　日讲官起居注翰林院侍讲学士【臣】励廷仪翰林院提督四译馆太常寺少卿【臣】陆经逺左春坊左赞善兼翰林院检讨【臣】薄有徳翰林院编修【臣】宫鸿歴翰林院检讨【臣】高维新翰林院庶吉士【臣】朱一鳯【臣】朱纶【臣】何国宗【臣】薄海【臣】舒大成【臣】李如璐【臣】戈懋伦兵科掌印给事中【臣】常绅刑科给事中【臣】郭徽祚掌江南道事监察御史【臣】樊绍祚掌浙江道事监察御史【臣】陶彝吏部文选清吏司员外郎【臣】董哲户部河南清吏司郎中【臣】王克贞浙江清吏司员外郎【臣】李舜卿山西清吏司员外郎【臣】曹鑛贵州清吏司员外郎【臣】江景瑞广东清吏司主事【臣】蒋书升云南清吏司主事【臣】黄叔璥礼部主客清吏司郎中【臣】黄叔琬兵部武选清吏司郎中【臣】许康锡职方清吏司主事【臣】李其旋刑部湖广清吏司郎中【臣】郝之英广东清吏司郎中【臣】胡范山东清吏司郎中【臣】刘承启山东清吏司员外郎【臣】刘冲山东清吏司主事【臣】阎纯玺山西清吏司主事【臣】张振嗣工部虞衡清吏司制造库郎中【臣】魏嗣多屯田清吏司郎中【臣】杨国琳营缮清吏司员外郎【臣】李士瑜虞衡清吏司员外郎【臣】蒋仁锡虞衡清吏司主事【臣】马璵大理寺左评事【臣】吕应声右评事【臣】张光镛中书科中书舎人【臣】曹广宪行人司司副【臣】张光鏻行人【臣】阮士竒【臣】褚泰【臣】李屺尊内阁中书舎人【臣】多时珍【臣】胡忠本【臣】韩暎【臣】何继曽【臣】成说【臣】王允晋【臣】赵霖国子监助教【臣】赵续美等恭
　　进
　　算法满汉効力人员牓文
　　伏以
　　帝徳崇高四海仰升平之景运
　　皇仁溥博万国懐覆载之宏恩
　　绵寳厯于无疆贞恒效顺
　　庆鸿图之永固福禄攸同喜溢普天欢腾率土钦惟
　　皇帝陛下
　　政符四序
　　道契三才
　　首出庶物而咸宁
　　表正万邦而率迪
　　绍百王之道统治功逺接乎唐虞
　　阐千圣之心传理学直追乎洙泗
　　聪明由于天亶
　　孝友本于性成
　　谟诰遥宣劝忠而教孝
　　丝纶普焕褒徳而崇儒更重农功时求民瘼用一缓二久昭在宥之仁耕九余三快覩屡丰之庆葢歴乎五十余年之盛治乃超乎七十二代之成功兹者时届三春节临
　　万夀东皇司令嘘大地之阳和南极腾辉耀遥天之景
　　色黄童皓首咸拜手而祝有道
　　圣人北塞南云竝驱车而颂太平
　　天子凡有血气莫不尊亲【臣】等小草微生管窥薄技欣
　　逢旷典幸沐
　　宏仁聴玉漏于蓬瀛
　　澹宁日丽覩瑶英于上苑
　　渊鉴花明自顾何人叨逢此日念切镂肝铭腑莫抒葵藿之忱惟祝地久天长庶竭涓埃之报焕佛轮之普照尧天与慧日俱光宣贝叶之宏文舜乐偕梵音齐奏纯嘏不求而自至神明有感而斯通伏愿
　　万福来同
　　百禄是荷
　　金箧之龄益固日月竝其升恒
　　瑶图之算弥长天地同其悠乆则民安物阜常登兆庶于盈宁海晏河清永迓天庥之滋至矣算法効力【臣】董泰【臣】博尔和【臣】穆世泰【臣】穆成格【臣】余抡【臣】潘蕴洪【臣】沈承烈【臣】朱崧【臣】冯壡【臣】叶长扬【臣】王羾【臣】徐觉民【臣】王元正【臣】陈世眀等恭
　　祝
　　江南省苏州府吴县长洲县昆山县常熟县吴江县嘉定县太仓州崇明县臣民表文
　　伏以
　　皇图日懋万方受覆载之恩
　　圣夀天齐亿载衍炽昌之祉
　　鼓洪钧而铸物太和保合于无涯
　　辉金镜以凝庥纯嘏缉熈于不已紫气氤氲乎阊阖卿云环防夫枢垣日下歌腾寰中庆洽钦惟
　　皇帝陛下
　　道协乾元
　　化成恒久
　　心周六合每谘询而弗遑
　　躬理万几独勤劳而罔逸日新富有抜萃于至神至圣之中旰食宵衣加意于已治已安之后阐心传为治法不止尧见于羮舜见于墙裕创业以守成实逾丕显文谟丕承武烈凡风声之广树由
　　圣敬之日跻殚昭事于
　　郊坛
　　天眷倍申茀禄告明禋于
　　宗庙
　　神庥黙賛升平孝事
　　慈闱娱色笑而舞传宫防友于昆弟极和乐而礼展家人备膺天庆之欢洵立人伦之至诞敷文徳车书大一统之模耆定武功韬畧启九天之秘运神明之
　　睿算鲸鲵久翦于炎荒统赫濯之
　　王师氛沴旋消于邉塞海峤务除其强暴苖民尽革其愚顽大扩版图通自古未通之境偕来奔走顺
　　从来未顺之区暨治河工频邀
　　宸虑
　　圣谟所授绩遂奏乎平成
　　法驾斯临徳永垂乎清晏涤源刋旅较神禹而尤劳耕籍劝农视汉文而倍切神仓少府已蠲亿万之缗钱暑雨祁寒犹厪
　　九重之宵旰向逢五十年之昌运阳春随地以皆温特赐十五省之全租瑞日周天而尽照允矣博施而济
　　众猗欤厚载以资生盛典引年
　　恩隆养老
　　皇仁在宥化洽祥刑溯益下之宏施非度支之可纪颂好生之大徳实元化之同符亘古未闻于今独盛表章圣学尊彝陈阙里之堂崇尚真儒俎豆升考亭之配
　　御经筵而亲宣微旨直接天心
　　临讲幄而近接儒臣深探道蕴
　　皇纲总归于独防大智必察乎迩言文吏与武士交严而敷奏明试之程必亲必慎百职与六卿竝简而心膂股肱之寄以礼以诚不拘格以求才益金马玉堂之盛事更开科而选士増春闱秋榜之嘉荣及几务之偶闲即图书之是究制官箴以示则义喻六计之严立士训以垂型功等五经之大
　　天章敷布言言皆帝典王谟
　　宸翰昭囘一一成奎光壁彩包罗子史以迨夫诗词书画咸溯本以寻源量度山川以及乎月令羣芳亦晰微而尽致寳符焜燿懋着文明玉食崇隆式昭俭徳深宫惜福福遂锡于兆民明旦清心心乃周乎四海天行永健自致康宁福夀之全世运维昌益臻豫大丰亨之美赓穆穆皇皇而莫罄仰巍巍荡荡以难名兹者岁在昭阳律当姑洗恭值六旬之
　　圣诞共称
　　万夀之仙觞斗柄指辰韶景畅而
　　天恩益渥岁华周甲玉衡转而
　　帝祉方新溯元运之时行自六十以至百千万亿循环靡极推至诚之不息由久徴而及博厚高明悠久无疆缅衢歌华祝之年正逢癸巳喜风动时雍之世即是陶唐惟五十二年之物与民胞登宇宙于春台之上而千八百国之梯山航海献悃忱于
　　丹阙之前遐迩之石户山农欢腾大地中外之经幢灯树彩彻长天羣情之爱戴至真万口之颂扬如一重荷
　　温纶谆谕毋为华侈务期物阜民安愈瞻
　　至徳谦光已极雍熈尚冀年丰时泰跪聆之下感颂逾
　　深咸祈
　　圣主长生等乾坤之无量永使吾侪乐业沐雨露于靡
　　涯
　　万岁同呼如聴春雷之响九霄共覩羣游化日之天【臣】等吴苑庸才海隅下士身依日月长亲复旦之光华首戴星辰欣仰贯珠之躔次昔荷
　　翠华驻跸
　　恩波倍厚于吴阊迩防
　　黼座挥毫
　　宸藻徧题乎虎阜何幸弹丸之下里乃防如海之洪施彻震泽以为醪莫展称觞之愿尽灵岩而作砚难穷献夀之文爰偕父老于康衢并挈儿童之春服同声颂祷沸山讴村管以皆和举袂婆娑映栁花明而胥乐快际贞元之嘉会喜臻熈皥之休风伏愿
　　夀考维祺
　　思皇多祜
　　同天不老三皇之厯数未足云崇
　　与物长春九域之幅员益増其广禾秀延龄之粒岁获丰穰玉流益算之浆世成仁夀则涂歌巷舞应年年而申庆奚必拘十载之期地久天长自永永以同欢岂止上万年之颂矣
