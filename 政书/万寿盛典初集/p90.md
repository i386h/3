<!-- { "loadSidebar": true } -->
　　六飞时迈导湖筑堤二水归壑万艘坦途亦越近畿沮洳多淤载疏载堰尽成膏腴南北之水滙归漕渠
　　指授方畧悉禀
　　睿谋
　　涖政惟勤朝乾夕惕日昃不遑几康是勅
　　居身惟俭卑宫菲食能节而爱与民休息惟俭惟勤惟禹之德臣工式之兴亷効职兆民化之风移俗易返朴还淳曰惟
　　帝力
　　帝念农人稼穑艰难
　　御园丰泽种植时观仓储广设赋税频寛犹懐咨儆
　　暑雨祈寒
　　特沛仁雨润露漙正供悉蠲民不知官数逾千万薄海腾欢百室盈止九州乂安内谧外宁
　　万几暇豫游心典籍淹该象数撷彼菁华讵寻章句时
　　洒
　　鸿篇八极精骛帝典王谟周诗汉赋五色卿云九章韶濩根柢性命研深防趣入圣超神千秋独歩崇儒重道见圣羮墙尼山师表
　　御墨辉煌发明六经推功紫阳爰跻十哲自庑升堂儒
　　风丕振
　　文教聿昌加科广额泽浃宫墙士林欢跃天路腾骧
　　榜名
　　万寿德造斯长化行俗美功成治定万类乐生百昌遂性协气旁流符瑞顺应宜其优游敛福凝命惟
　　帝守谦弥懐执竞无逸居心缉熙止敬安益求安圣不自圣五十二年犹如初政维兹辰月化日曣防旬
　　有八日
　　诞圣昌辰甲子初周
　　景命长春率土
　　嵩呼共献
　　尧尊愿歌周雅保佑天申自今伊始日新又新与天
　　无极与地无垠亿万斯年长奉
　　一人
　　万寿颂【有序】
　　曰讲官起居注翰林院侍讲学士【臣】周起渭
　　【臣】闻德业之盛乆大协于乾坤茀禄之来升恒比于日月盖仁爲化育生成之体而诚有高厚悠逺之征诚则常存仁者必寿防惟我
　　皇上
　　体天行健
　　象地安贞
　　心涵至道之元
　　身备太和之气
　　聪明睿知禀于性者独隆
　　精一执中稽于古者有获
　　武烈所布扩从前未关之方隅
　　文命诞敷播无远不届之声教爲万国神人所仰作之君作之师校千古帝王之中贤于尧贤于舜礼明乐备府修事和而犹求衣未明防餐永昼丰年屡告而蠲租之令徧于九州刑措已臻而好生之心弥勤三宥既富而教首重田功惟诚则明益殷民瘼至于浑仪象数之学洞彻星辰河图洛书之微直探羲禹防画昭于云汉歌咏叶于韶钧麟凤在郊芝兰徧野盛世之民淳厚化国之日舒长草木愈觉欣荣昆虫咸得遂性徃昔鸿名之受尊号之加倘酌古以论今既登三而咸五我
　　皇上有其实而不居其名抑其文而惟崇其质盖天长覆而地长载不自以为功德言盛而礼言恭乃愈彰其圣祗
　　无逸以作所益
　　久道而化成巍巍荡荡难名岁岁年年无极
　　德惟超世斯阅世以常存
　　道协先天乃后天而不老六十年甲子今岁初周亿
　　万载遐龄来朝伊始因
　　上天久久之福祚咸畀吾
　　皇并斯时蠢蠢之臣民亦登夀域【臣】谨拜手稽首而为
　　颂曰
　　赫矣
　　寳命集我
　　圣皇首出庶物奄有万方武功耆定文治辉光既迈啇
　　周亦超虞唐
　　神由性生
　　圣从天赋行健永贞建中垂裕日跻时敏声律身度大徳昭宣
　　湛恩布濩万邦表正万姓仪型上下咸若覆载清宁遐荒受朔重译来庭无有逺迩尽为藩屏作民君师为之父母五十二年化行俗厚士兴庠序农安陇亩家习礼乐人跻老夀我疆我理维耦十千斯仓斯箱户三百防既富方谷和乐且安
　　皇益轸念夙夜拳拳谋我衣食恤我饥寒我无徭役逸我于田我有租赋丰岁而蠲野无遗才登庸在位府罔弗修事罔不治乐职中和休明鼓吹犹增制科以省以试相彼英贤益罗而致肃肃在
　　郊雍雍在
　　宫享祀惟诚养志克恭四海则之礼让成风莫不敦伦
　　以协
　　皇衷
　　化洽无外
　　功高徃古宜上
　　鸿名圣神文武以孚神人以光寰宇吾
　　皇念之虚文勿取聿修厥德益厚而溥用是感召五风
　　十雨斯民乂安永阜永康
　　天子万年茀禄遐昌如日之升如川之长如松栢茂如
　　陵如冈月届三春时维
　　圣节阊阖宏开广乐肆设庆云锦舒寿星珠列万国来
　　同九有欣悦
　　天则佑之
　　皇则受之自
　　天申命与
　　天爲期亿万斯年无疆无涯【臣】自遐陬获登天禄譬之小
　　草荫于乔木际此昌辰敢后嵩祝
　　洪算靡极嘉颂是陈敬从千官永庆
　　一人








　　万寿盛典初集卷七十
<史部,政书类,仪制之属,万寿盛典初集>
　　钦定四库全书
　　万寿盛典初集卷七十一
　　歌颂十一【词臣三】
　　万寿诗【七言律八首】
　　右　　　　庶　　　　子【臣】阎锡爵
　　紫气东来映彩虹
　　一人有庆兆民同安期火枣堆盘赤方朔仙桃满袖红甲子八千惟祝华春秋三万但呼嵩普天齐上冈陵颂总在元和
　　圣德中【其一】
　　阳淑景乐韶光五色云中启九阊燕语莺啼三月丽桃红李白满城香
　　恩如沧海洪波濶春比扶桑旭日长身际太平熙皥世
　　万年
　　天子寿无疆【其二】
　　睿藻缤纷见拜飏
　　万几清晏理缥缃笔花舞出金鹦鹉硏匣飞来紫凤凰染翰云霞眞雅颂经天日月大文章小臣何以酬高厚竞进三多祝我
　　皇【其三】
　　意在毫端万象随鸾停鹄峙几人知绛霄尽仰龙蛇笔绿字曾传岣嵝碑神妙自能通篆籕墨飞今欲识之而云牋历落挥金管卅四骊珠颗颗垂【其四】
　　光华文治象星躔十斛明珠耀日边已见金台收骏马又防瑶岛降羣仙秋深桂子常飘殿水涨桃花欲上天一立螭头欣载笔升恒岁献九如篇【其五】
　　神武天威奏九韶万方日月尽光昭雕题凿齿归王防乌弋黄支拜
　　圣朝殿上珥貂班定远帐中执防霍骠姚春搜秋狝勤宸虑奕禩臣民颂
　　帝尧【其六】
　　游豫歌成动四民彩云长傍
　　翠华屯频来补助农夫庆徧采风謡
　　德化醇河伯波平因效顺雨师洒道爲淸尘江南江北
　　霑
　　恩渥大地长囘黍谷春【其七】
　　威凤祥麟集
　　禁銮年年百福满长安和风甘雨随金律瑞麦嘉禾献玉盘镐饮已逾千岁乐豳诗还奏万年懽悬知
　　圣寿同天地爲奉春尊北海寛【其八】





　　万寿诗【七言律四首有序】
　　翰　林　院　侍　读【臣】樊　泽　达
　　【臣】闻日在天中绵亿万年之景运风行地上巩千百国之皇舆华渚祥钟天开太昊瑶光瑞启帝奋高阳况乎击壤兴歌来欢声于函夏跻堂称祝霭佳气于长春
　　至圣足以有临
　　大德必得其寿钦惟我
　　皇上
　　心符五帝
　　治迈三王
　　绩奏平地以成天咸熙纪庆
　　功昭泥金而检玉大有书年
　　沛古今难遘之
　　殊恩
　　勤宵旰不遑之
　　盛轨
　　诞敷文德光华瞻出日之乡
　　载缵武功赫濯被无雷之国仰琳琅之
　　御制眞符二典三谟挥绚烂之
　　天章尽是银钩铁画
　　圣业已跻于广大
　　皇图益进于高深
　　宥过蠲租甘雨祥云竝布
　　抡才课吏景星化日齐辉七政肇修百神效顺兹届
　　三春
　　令节恭逢
　　万寿昌辰鹤舞
　　仙阶
　　两掖香飘剑佩鳯鸣
　　禁苑
　　九重彩映旌旗贺
　　有道之鸿基卜升平于奕叶【臣】才惭珥笔职忝垂绅
　　谬校
　　玊署之编幸与华封之祝
　　天长地久步寮采以赓歌
　　日升月恒偕野民而献曝敬拟丰年长庚之韵聊抒
　　鳬趋雀跃之忱恭竭褊辞伏祈
　　圣鉴
　　太平春暖景方东玉烛元调岁屡丰万叶
　　尧蓂周大甲四乗
　　禹迹奠高嵩声名早被遐陬外温肃齐施丕冒中自
　　是
　　圣功绵厯服不须问道访崆峒【其一】
　　阆苑蓬壶到列仙蟠桃火枣万斯年曈昽晓气开
　　宫殿荡漾薰风入管寰宇竝摅三祝愿盈廷共进
　　九如篇春和布惠
　　新恩渥
　　雨露霑濡徧八埏【其二】
　　六龙时御正当阳四海波恬泰道长巢鳯逰麟争荐瑞
　　洛书河马再呈祥
　　天家带砺朝羣后下国共球集万方五色云深南极灿一人介福庆无疆【其三】
　　紫陌新烟报晓晴
　　禁林高柳啭仓庚
　　化行品物咸增庆
　　德洽羣黎悉遂生
　　万岁声呼乔岳壮千年韵叶大河清康衢童叟何知识
　　歌咏
　　长春乐太平【其四】



　　万寿诗【五言律十二首有序】
　　翰　林　院　侍　读　【臣】　樊泽达
　　【臣】闻天皇御极支干绵衍于万年夏后承庥玉帛防同夫万国盛德必膺纯佑福集长春至仁爰享大年祥开复旦钦惟我
　　皇上
　　体天广运
　　配地安贞
　　四表被光励精加进于初政
　　九围式命怀保不遗乎一民
　　圣德与
　　圣学齐徽
　　圣谟偕
　　圣猷竝大
　　斋居肃穆俨
　　天
　　祖之式临
　　惠布汪洋统臣民于在宥
　　允文允武致治保邦之模
　　克寛克仁广蠲租恤刑之泽
　　翠华望幸南朔东西钦
　　天子之声名
　　玉烛调和天地民物得
　　至人而位育
　　竝三皇轶五帝参赞成能
　　敛五福祝九如尊亲共戴时当
　　有道运叶
　　太平
　　天其申命用休
　　帝益自强不息
　　六旬大庆璿玉常新三月芳辰莺花最丽风和西苑化国之日舒长曲奏南薰治世之音安乐【臣】泽达
　　叨荣史职乆防班联谬晋官阶难酬
　　高厚扬厉无前之
　　骏烈窃効管窥赓飏有秩之
　　鸿禧聊同壤击【臣】无任懽忭悚切之至
　　极拱星环北春长日丽冬
　　尧蓂周甲子
　　禹甸屹衡嵩卜运方临泰书年正履丰一元欣复始
　　讴祝万方同【其一】
　　景物三春盛芳华
　　上苑秾九区皆寿国八表尽华封
　　令节星辰灿
　　高天雨露浓细微霑草木生植庆遭逢【其二】
　　宵旰劳
　　宸扆沈思总万几从容摅
　　大畧赫濯奋
　　皇威海晏鲸鲵息河清秔稻肥治安图未雨时驾六龙飞【其三】
　　丹凤传
　　天语红云拥
　　帝居
　　丝纶声是律
　　涣汗德爲舆
　　宝训千秋鉴瑶编右史书煌煌
　　尧舜典浑噩溯皇初【其四】
　　景命祈
　　天永亲郊仰
　　睿谟风云依后乗星月照前驱
　　合徳三才竝
　　升中一气孚惯防霏瑞雪臣庻足欢呼【其五】
　　列祖垂模逺前徽事可稽
　　三朝贻宝箓万载耀金泥
　　道协乾坤正
　　功髙作述齐丕承逾武烈徧徳在羣黎【其六】大统
　　皇舆廓平成定八荒图陈河効顺车出器呈祥莽息全
　　无伏波恬乆不扬
　　天休正滋至拜手贺蕃昌【其七】
　　高柳啭仓庚靑郊百室盈
　　圣朝严课绩吏治急扬淸牧笛闻渔艇农歌荅杼声秀
　　睂诸父老扶杖乐观成【其八】
　　德茂羣生育年丰万国宁条柔归禹贡仪舞乐虞廷嘉种罗千品靑郊出五灵史书符瑞志奇异表
　　山经【其九】
　　仁体同山静坚强
　　圣寿征仙峯环拱防天柱矗崚嶒景仰歌单厚攀跻想
　　诞登岿然千万载时覩五云兴【其十】
　　纯禧江共永
　　嘉祉海同深运转周天壤流行自古今大亨君子道不息
