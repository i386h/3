<!-- { "loadSidebar": true } -->
　　恩诏请给百嵗以上老人建坊银两八旗直省及喀尔
　　喀所属共三十有三人
　　康熙五十二年五月理藩院尚书阿灵阿咨送喀尔喀多罗郡王和硕额驸端多布多尔济所属格龙册临年一百四嵗
　　本年八月福建廵抚觉罗满保题报徳化县老人张岳荣南安县老人李华天俱年一百一嵗本年九月河南廵抚鹿祐题报鹿邑县老民王国年一百嵗虞城县老民种天章年一百二嵗汝阳县老民夏旻年一百二嵗西平县老民焦伦长年一百一嵗
　　本年十一月宁古塔将军孟俄洛咨送管理驿
　　站官岳贑本佐领下鄂黙和索洛驿驿夫李三年一百三嵗
　　康熙五十三年正月贵州廵抚刘防枢题报思州府老人张鹤云年一百一嵗印江县老人陈绍泰年一百二嵗余庆县老人张三祥年一百嵗
　　本年二月浙江廵抚王度昭题报余姚县民谢兼才之妻傅氏年一百嵗
　　本月防理偏沅廵抚印务布政司阿琳题报桃源县老人龚文楚年一百一嵗
　　本年三月山西廵抚苏克济题报屯留县老人萧自富年一百三嵗临晋县老人陈之璠年一百二嵗
　　本月福建廵抚觉罗满保题报龙溪县老人林敬李邦龙俱年一百嵗诏安县老人钟志髙年一百嵗
　　本年四月云南廵抚吴存礼题报寻甸州老人李辉祖年一百一嵗
　　本月陜西廵抚永泰题报盩厔县老人毛竒年一百二嵗蒲城县老人宋永熙王日中曹允龙俱年一百一嵗呉朝银年一百三嵗澄城县老人王天祐年一百二嵗
　　本年五月陜西廵抚永泰题报醴泉县民刘芳节之妻邱氏年一百二嵗
　　本年六月直廵抚赵宏燮题报文安县副将马自新之妻徐氏年一百嵗
　　本年七月江宁廵抚张伯行题报山阳县民任邦经之妻张氏年一百嵗
　　本年八月湖广廵抚刘殿衡题报江夏县民黄太位之妻欧阳氏年一百嵗
　　本年十一月广东廵抚满丕题报南海县老人生员黄犹显年一百一嵗三水县老人罗万祥年一百一嵗髙要县老人梁楚环年一百三嵗开平县老人张子标年一百嵗
　　【臣】等伏覩
　　皇上御极五十余年一道同俗引年尚齿凡七十以上
　　老人恩例每逢
　　国家庆典徧行赐给光天之下化日之中含饴扶杖嬉逰太平者多歴年所矣至是以庆祝集
　　京师
　　皇上稽古礼文肇行盛典国老庶老次第锡宴以示慈惠而恩赉所及则荒陬逺徼罔弗霑濡葢虞夏以来未有也六经之言养老者书称羞耉诗咏授几条目之详具扵三礼王制曰有虞氏养国老扵上庠养庶老扵下庠夏后氏养国老扵东序养庶老扵西序殷人养国老扵右学养庶老扵左学周人养国老扵东胶养庶老扵虞庠所谓国老者有六乡之乡老有卿大夫致政之耆老有三老五更之老所谓庶老者有引户挍年之老有司徒以保息养之之老有遗人以委积养之之老有司门以其财养之之老虞夏商之礼周人脩而兼用之祝噎祝哽执酱执爵罗氏献鸠外饔掌亨酒正供酒稿人供食彬彬极盛矣顾以其时考之王制言七十养扵学逹扵诸侯周官言夫家老防乡遂大夫董其事月令养衰老授几杖行糜粥亦申命有司故王廵狩之礼就见止及百年乡饮酒之礼齿位秩扵党正凡天子春秋入学合乐所亲行燕飨食之礼以养之者国老庶老度不过近郊数百里间而又兼攷徳行郑氏注所谓老人众多不可皆养者是也东迁以后礼制渐湮汉文始诏问民间长老八十以上赐肉九十以上赐帛歴代多遵行之光武建三雍之礼明章继统尊事三老兄事五更号为隆轨魏晋而降依仿其议然辟雍所养特三老五更二人而羣老不与焉既非古礼之意而嵗时粟帛之赐长吏怠事莫肯躬亲甚至糠粃相半不可饮食延及唐宋登板授之官则滥给恩泽降存问之诏则空饰文辞四代圣人以孝弟风示天下之意阙焉未讲葢二千年扵兹矣
　　皇上逺览古今事以义起扵庆祝礼成特行养老之典上自公卿下逮甿庶咸造几筵古国老庶老之位也年六十五以上即得预宴周官六十有五不任役事之义也臣民则同日而别其班满汉则分日而均其惠推恩讫扵废疾锡类下及妇人合九域之懽心介百顺之景福燕衎者三日饫徳者万人此虞夏商周之所未能俪也
　　亲临阅视臣民八九十以上手授杯斚
　　诸皇子皇孙率宗室子弟往来劝侑执爵馈食之文也
　　勅谕耆老俾各归训里闬仪礼大夫士老扵乡尊为民师以教乡人士之式也登降则并集宗藩酬酢则不遗疏贱降天潢而脩子弟之职发
　　徳音以培风俗之原协万邦扵孝悌力田措一世扵和平寛大敦崇根本导迎善祥此汉唐宋明之所不敢望也至扵方域辽廓则戒有司以时拊循塞徼遐荒则勅邉吏所在存恤【臣】等窃揆
　　恩诏所及防恩不下亿兆人经费不下百万计儿齿台背鸠杖逍遥朝有三夀之朋野多百龄之瑞天人防合中外禔福其信然矣然则本之以诚秩之以礼教之以义终之以仁一举而众善备焉董仲舒曰尧舜行徳则民仁夀司马迁曰烟火万里人民乐业自年六七十翁逰敖嬉戯如小儿状以今凖古殆扵兼之皆我
　　皇上老老之一心有以握其原而衍扵无穷也臣民衔恩奏谢凡遵照成格恭报人数银两者概置不录间采数章扵后以附旷典鸿施永垂奕禩云内大臣和硕额驸【臣】尚之隆等奏为恭谢
　　天恩事钦惟
　　皇上至仁性植景福天申跻一世扵春台享万年之厯服大徳必夀圣言明徴昌后燕天诗篇炳焕兹者恭逢
　　万夀六十自近畿逺省暨扵海澨邉陬老防扶携奔趋阙下盈千累万祝
　　圣瞻
　　天此诚发扵爱戴之公心故不觉其欢呼之同愿自三月朔日至二十一日日霁风和尘霾不挂
　　辇路所经万姓跪伏焚香填塞道路咸得仰观
　　天表俯惬舆情防
　　皇上赐席数千张自
　　畅春园至禁城沿途摆设
　　命皇子皇孙百余人歩行看视醉饱
　　天恩普及臣庶逮至祝颂事毕二十二二十三两日甘雨应时淋漓普徧贻我来年兆啓丰穰【臣】等愚昧有以窃窥天意人心上下向应断断乎其不爽者也更防
　　皇上轸念逺来数万官民扵二十五二十七等日举行养老之典且使【臣】等在朝满汉大小臣僚以至八旗兵丁闲散人等齿及格者皆得与焉
　　皇上御殿
　　令皇子皇孙执爵
　　皇上亲赐臣民耆老者酒又
　　命皇子皇孙执爵传觞徧行劝侑二十八日又齐集八
　　旗数万年老妇人扵
　　皇太后宫
　　赐宴隆仪渥泽振古稀闻凡兵民男妇人等自六十五以上者赐縀疋衣服及银两有差又进臣等扵内自六十五以上者赐暖凉防袍挂鞾袜寳砚各有差诗所称般赉之恩防酒之贶衮黼之锡未足为喻也至扵庶臣以诖误落职者咸矜其年老还以原官使完晚节其中大臣逮事
　　世祖章皇帝者则复
　　特加宫保以示
　　殊恩故事
　　恩诏封防止扵现任
　　特防休废之臣亦得破例均霑此皆歴代之所未有者
　　也
　　皇上手撰谕防示天下老人以
　　朝廷优养之恩寔为草野风励之本俾各归家教导子孙力行孝弟以笃风化之原以兴礼乐之基
　　训词深厚【臣】等跪读之下莫不竦然动心焉伏念【臣】等
　　生际明期躬逢
　　旷典平昔之所未闻者今日皆得亲见千载一时欣幸
　　何极况乃共沐
　　恩波光荣逾分感极生愧又未知枯朽之身何以仰酬雨露之施扵万一也【臣】等不胜欢忭感激之至谨合词
　　具奏称谢以
　　闻
　　总督淮扬等处地方提督漕运海防军务兼理粮饷兵部右侍郎兼都察院右副都御史【臣】郎廷极谨
　　题为
　　天心下逮髙年野老亲霑
　　皇泽隆恩旷古下悃难酬谨据舆情代疏
　　题逹事据淮属耆民厐尔淳等呈称窃惟哲后有引年之典昔王有养老之文虞夏以降或仅得之传闻汉唐以还久不逢兹盛事何期生当
　　圣世乃得躬觐
　　天顔殊恩为千载所难逢感激尤寸忱所莫罄兹康熙
　　五十二年三月十八日恭逢
　　圣主六旬万夀【淳】等身沐挥之化防申曝日之私不
　　过如蝼蚁之望云岂敢企草茅之登
　　陛若使得邀
　　天聼便为生世之荣宠以俞词已沐云霄之泽乃防九重赐宴三殿陈笾天浆法馔竟霑藜藿之肠玉脍金
　　羮徧饫田氓之腹
　　皇子皇孙之贵手递霞觞不识不知之民亲甞雕俎更复黼帷近啓黄幄遥开
　　紫綍亲传真喜去天不逺
　　玉音时降咸夸近日偏多既以次而问年复计人而颁
　　赐
　　皇恩徧及
　　圣泽胥霑窃考古书所载执爵执酳仅为乡里尚齿之文赐帛赐租已极盛朝逮下之徳未有躬履云阶月地之贵身近
　　龙顔日角之光引以家人父子之亲被以异数隆施之
　　渥如
　　今日者也【淳】等喜极若惊固已永镌肺腑感深入骨
　　无由自献
　　阙廷为此吁请専疏代题恭谢
　　天恩又据淮安府知府梁星煜具详前来等因到【臣】钦
　　惟我
　　皇上仁覆载泽徧寰区
　　恩徳被扵万方臣僚称庆声教讫扵四海野老均霑今据淮属耆民厐尔淳等吁请代题【臣】目击舆情真切理合具疏代题恭谢
　　天恩伏乞
　　宸览施行
　　兵部右侍郎兼都察院右副都御史总督河道提督军务加五级【臣】赵世显谨
　　题为
　　圣徳广被海宇野老亲霑
　　帝泽谨据舆情恭疏代谢
　　天恩事据江南淮扬徐府州县沿河耆民髙天成等呈
　　称伏惟我
　　皇上功髙五帝道迈百王乃圣乃神仁恩周扵四表允文允武声教及扵八荒海不扬波颂太平者五十余载山无伏莾奉正朔者亿万斯年中外欢腾臣民抃舞【成】等生长东南洼下之地曩有泛滥不时之虞自
　　銮驾数临神谋屡颁两河悉臻底定泽国尽属沃壤频
　　年以来民生安业士乐歌皆
　　圣天子良谋睿算之所致也【成】等身受
　　皇恩图报无由欣逢康熙五十二年三月十八日圣主六旬万夀昌期【臣】等赴京叩祝
　　万夀防申草野之愚忱获觐
　　龙顔乃遂生平之素愿防赏
　　御宴得甞
　　天家异味又
　　命皇子皇孙手赐霞觞受宠
　　九重【成】等草野愚氓何以当此
　　异数隆施仰沐
　　天恩有加无已复计年颁赐野老徧霑真亘古罕觏千载难逢者也【成】等还家喜不自禁钦遵
　　上谕徧告里隣以及亲族子侄教之孝悌勉之礼让以
　　期毋负
　　皇上谆切训诰至意宣布之下里隣士民闻之无不感
　　激欢腾与【成】等蚤夜防祷惟愿
　　皇上夀与天齐福同地久【成】等生生世世永戴
　　皇仁扵无既矣为此吁情特疏代题恭谢
　　天恩【臣】目击舆情真切不敢壅扵
　　上闻理合具疏题报谨
　　题
　　廵抚广西等处地方提督军务兵部左侍郎兼都察院右副都御史加三级【臣】陈元龙谨
　　题为
　　圣朝养老恩隆惇伦化逺谨据舆情恭谢
　　天恩事【臣】扵本年五月初五日接准户部咨文为移送事准内阁典籍防文开本月二十五日奉
　　上谕各直省老人谕防钦此刋刻刷印一千张户部均发顺天府府尹并各直省抚院转给来京祝夀耆老不可遗悮等因前来应将所颁
