<!-- { "loadSidebar": true } -->
　　玉辇临草木添荣霑雨露山川增色被歌吟福星
　　帝简隆司牧卿月人多备作霖一介草茅私感激惟怀
　　芹曝献丹心【其七】
　　累世荣施
　　宠遇殊光天帱庇媿微躯全家半食
　　皇朝禄台鼎分参紫极枢　【去夏臣嫡叔祖臣掞恩擢文渊阁大学士】刻楮
　　也邀
　　天一笑倾葵窃效岳三呼生逢
　　盛世颛愚奋万禩千秋远
　　圣图【其八】




　　万寿颂【演连珠九首有序】
　　贡　　　　　　　　　生【臣】徐觉民
　　【臣】闻圣人出则日月纪其祥王者生则天地呈其应故诗称百禄八方瞻有道之光书祝万年四海庆无疆之厯降西池之王母曾言桃实三千志南楚之庄生早识椿龄八百民知顺则野闻耕凿之謡治进雍熙朝有赓扬之颂千百国车书丕集亿万载景运方新先后同揆古今不异钦惟
　　皇帝陛下
　　聪明睿智
　　文武圣神
　　法四序以平分运阴阳而不息
　　位两仪以立极体覆载之无私
　　治洽唐虞接精微之统绪
　　学宗孔孟绍洙泗之渊源
　　云汉天章防画灿龙鳯之笔
　　日星翰墨歌诗听金石之声三年而各省齐蠲南北东西万室羔羊共庆一岁而四闱兼试春秋冬夏中原麟鳯咸游
　　丰功纪河汉江淮允矣经天而纬地
　　盛德徧照临霜露大哉武烈而文谟世际
　　昌期开八荒于寿域祥呈禹服跻兆姓于春台恭逢
　　圣夀六旬正是阳春三月东皇司令淑气乘时南极呈
　　祥荣光映汉千官济济羣瞻
　　北阙之星万国攘攘共献南山之酒士民爱戴岳牧
　　欢忻【臣】世受
　　国恩身叨异数管窥蠡测敢言厯算之微长尺线寸
　　材遂沐生成之
　　大德窃比九如之祝敬陈
　　万寿之辞
　　【臣】闻多福多男史有华封之祝如松如柏诗陈天保之章是以乾坤呈其瑞应云物騐其祯祥海岳来朝称景命者曰
　　一人有庆冈陵致祷荷神庥者曰
　　万福无疆【其一】
　　【臣】闻
　　圣人有道端政教于北辰
　　帝治无为运玑衡于南面是以王风畅而玉烛常调至德隆而金瓯永奠八表庆时熙之象过化存神万民安乐利之天衢歌巷谚【其二】
　　【臣】闻瑞呈甘露广要道者必格乎天草长祥蒲备大德者更徴乎地是以处深宫而爱敬无违辟寝门而晨昏不贰以天下养
　　圣人之至行维昭为四海型万国之欢心共遂【其三臣】闻羲画初开万古之图书肇啓尧文聿焕千秋之制作爰兴是以
　　圣旣本乎天纵学自见其多能集条理之始终金声玉
　　振焕文章之璀璨霞蔚云蒸【其四】
　　【臣】闻六师致讨弭兵者不能无兵九伐正邦用武者必先止武是以三蘖靖而牛马胥归两阶陈而羽干并舞海岛玉塞凛
　　王法之威严沙漠滇黔颂
　　皇恩之公普【其五】
　　【臣】闻虞廷钦恤象典有五等之刑汉室蠲苛立法奉三章之约是以寛而不弛威而不虐夏后之车屡下日暖圜扉汤王之频开星沉贯索【其六】
　　【臣】闻颂纪周诗百室有盈宁之乐书陈禹贡千年瞻底定之功是以
　　皇谟独运
　　睿虑恒周筹黎庶之农桑蠲者蠲而赐者赐息波涛于
　　南北濬者濬而修者修【其七】
　　【臣】闻易象茅茹见彚征于交泰诗歌棫朴颂
　　夀考之作人是以羣英之栽培共遂
　　朝廷之化育常新文武全昌鳯翽与鹰扬竞奋春秋四
　　试鹿鸣偕雁塔同登【其八】
　　【臣】闻执中之法万古仰道统之传洪范之畴千载遡
　　圣王之治是以陈书讲艺重道崇儒
　　念切修明学必宗乎邹鲁功兼述作理独契乎程朱【其
　　九】








　　万寿诗【五言律四首】
　　监　　　　　　　　　生【臣】博尔和
　　为颂
　　圣人夀赓歌万国同普天瞻丽日大地畅条风气近西山紫云连北阙红羣生霑化育咸在太和中【其一】
　　帝德隆今古车书四海同祥光生
　　黼座仙酒晏春风上苑桞舒緑瑶堦花映红称觞当此
　　日喜气徧寰中【其二】
　　圣主无疆夀惟天乃可同
　　九重施化雨八表被仁风瑶草承春緑琪花向日红抒
　　诚齐献祝遥拜五云中【其三】
　　重译梯航至欢呼万里同惟兹孺慕意益见
　　圣慈风乐奏钧天盛霞凝仙仗红【小臣】荣幸甚拜舞百
　　官中【其四】
　　举　　　　　　　　　人【臣】穆成格
　　禹甸山河壮虞廷玉帛将
　　一人眞有道
　　万夀庆无疆蓂荚香三月冠裳集四方谁言山海逺此
　　日共梯航【其一】
　　龙旗辉晓日凤管叶钧天鹄立千官侍鳬趋百职宣献来金是鉴撤去烛成莲共快瞻
　　天近归擕满袖烟【其二】
　　羣黎欣化日
　　圣主鼓薰风大有频年庆轻徭是处同
　　赐酺眞额外
　　恩赉且宫中厚泽沦肌髓含哺颂
　　帝功【其三】
　　盛代崇文治
　　熙朝爱士深杏花红照骑桞色绿霑襟天上星辰灿人间沆瀣斟【小臣】叨世泽拜手罄葵忱【其四】
　　监　　　　　　　　　生【臣】穆世泰
　　旸雨欣时若春和化日长
　　一人宜景福万象自辉光云物天开瑞冈陵地献祥永
　　言绵厯算
　　大德夀无疆【其一】
　　赓歌盈
　　帝里佳气徧
　　皇州不尽山川色无穷天地流万年开
　　宝厯五福衍箕畴海屋多瑶算初添第一筹【其二】
　　圣德齐天地山川共効灵荣光瞻
　　黼座春酒介
　　嵩龄象舞陈丹陛韶音奏大廷八方同献祝万载乐淸
　　宁【其三】
　　盈廷称
　　万夀拜手颂无疆北阙清光近南山紫气长瑞凝芝草
　　秀花发玉堦香岁岁逢华祝承
　　恩正未央【其四】
　　监　　　　　　　　　生【臣】佘　抡
　　万国庆咸宁遐哉
　　帝徳瞻云欣共覩就日喜同登香气衣冠袭歌声辇毂腾颂扬情未巳拜手祝升恒【其一】
　　春光绵
　　宝厯
　　圣夀正无疆禹甸和风暖尧天化日长宫桃初绽蘂御
　　桞早含芳抃舞
　　丹墀下赓歌乐未央【其二】
　　帝德乾坤永欢声徧九州
　　恩纶常播远
　　惠泽每旁流桃熟三千岁椿荣万六秋臣民同献祝海
　　岳作觥筹【其三】
　　紫微光北极景运啓东皇
　　德共乾坤大
　　寿同天地长
　　九重端衮冕万国尽梯航拜舞
　　彤廷下嵩呼祝
　　圣王【其四】












　　万夀盛典初集卷九十九
　　钦定四库全书
　　万寿盛典初集卷一百
　　歌颂四十【教习进士馆诸臣一】
　　恭颂
　　万寿无疆诗【有总序】
　　教　习　进　士　侍　讲【臣】文志鲸教　习　进　士　谕　德【臣】吴廷桢教　习　进　士　编　修【臣】俞长策
　　【臣】闻昌期载启宇宙溢为太和寿域方开星云呈夫上瑞五百年而运世上应璇图八千岁以为春遥推宝厯虹流电绕天示嘉征日升月恒人膺戬谷是以纂承一统享有万年华祝称禧愿圣人之多寿轩游访道受古箓以长生辽乎皇代之春秋竹书告备焕矣帝廷之简牒金匮司存代有令闻今兹重觏钦惟
　　皇上
　　泰治方亨
　　干行不息
　　运璿玑而鼓元化参赞成能
　　握金镜而焕大猷懐柔式序
　　成天平地勤宵旰者歴五十二年
　　纬武经文庆安全者徧千八百国固已箕风毕雨应
　　皇极以备征薮鳯郊麟迓天休而毕至当
　　仁恩之累洽值
　　圣寿之开祥序属三春厯周六甲于时百昌畅遂咸披明庶和风二气交孚胥乐暄妍化日共球和会占灵荚于瑞图鹓鹭雍容醉仙桃于春色别有厐睂皤发扶杖来朝凿齿雕题献琛入贺莫不瞻云就日跂踵倾心伏北阙而飏言指南山以介寿虽
　　皇衷冲穆犹循让善之文廼
　　帝厯绵长自致福谦之应
　　天顔有喜民説无疆既徳协覆载而同符宜夀与清宁而合撰岂止楼前赐宴节庆千秋域内时廵嵩呼万岁而已哉【臣】等职膺翰墨学本疎芜幸遇
　　圣世储材俾新进被甄陶之化重荷
　　皇心愼简令小儒兼教习之司典实出于
　　特恩士尽归夫乐育用是秘书寓目快覩生平未读之篇因之余艺游心畧窥声律相宣之防恭逄
　　圣节喜觐
　　天仪诸臣芒屩甫离预趋跄于朝防尔日葵忱难已抒倾向于讴吟各分体以成章先缀词而为序固知日月光华莫能绘画所冀海山容纳不让涓尘仰陈
　　乙夜之观俯展
　　万龄之祝由此夏春诵长承
　　寿考之作人亦如巷舞涂歌竝和康衢之击壤云尔万寿诗【四言十首】
　　教　　习　　　进　　士【臣】查云标
　　天眷我
　　皇乗干首出徳契苞符道传精一浩荡尧天光华舜日
　　上际下蟠前超后轶【其一】
　　勅几明作久道化成河清海晏衡正阶平禾生六穗芝
　　产九茎
　　一人建极万物由庚【其二】
　　莫大于天则之唯
　　圣执两用中体元居正川岳効珍飞潜遂性有雨称甘
　　有云名庆【其三】
　　猗欤
　　圣诞际此昌期花明紫陌柳映青旗共球络绎剑佩委
　　蛇般般百兽率舞堦墀【其四】
　　我
　　皇谦冲俯念六宇禹俭弥敦汤仁益溥崇实为先隆名
　　无取大哉
　　皇心登三咸五【其五】
　　师师有位载笔玉除连名进表拜手陈书箕畴五福天保九如谁识我
　　皇德盛弗居【其六】
　　彼歌且謡或童或叟鼓腹含哺携樽叩缶就日倾心望云稽首谁识我
　　皇功崇弗有【其七】
　　古亦有言寿以云醻巍巍
　　帝治两大为侔六十甲子八千春秋循环迭运始而复
　　周【其八】
　　我
　　皇之徳存神过化我
　　皇之寿东岱西华里社羔豚村篱桑柘敛福锡民寿以
　　天下【其九】
　　我
　　皇之徳处静若渊我
　　皇之寿方至如川人游化日乐奏钧天霱云五色宝鼎
　　亿年【其十】
　　万寿诗【四言八首　以圣神文武禄位名夀为韵】教　　　习　　　进　　士【臣】李登瀛
　　一人有庆膺图凝命德竝羲轩学宗孔孟精一执中缉熙止敬俯育羣生仰齐七政久道化成皇矣
　　至圣【其一】
　　笃生
　　圣人六合长春肃雝起化冲穆葆真其天浩浩其仁肫肫薄海内外莫不尊亲同流天地过化存神【其二】
　　万几克勤游心典坟金简玉轴华采成雯纂组藻绘宸翰霙纷网罗百代景烁扬芬倬彼云汉天下同文【其三】
　　普天率土我
　　皇悉主禁旅奋如貔如虎风动霓旌雷鸣天鼓廓清宇宙德孚干羽永永太平止弋曰武【其四】凝承宝箓介兹景福玉食万方贡金九牧敬天重农省耕祈谷昭格上穹屡丰洊熟
　　皇王烝哉受天百禄【其五】
　　聪明睿知拔萃出类重译来王五玉辑瑞端拱太清四表光被建极开天功崇徳备穆穆皇皇永隆
　　天位【其六】
　　地平天成盛莫与京百灵协应三光融明宣昭义问遹骏厥声涂歌巷舞俯顺民情巍巍荡荡
　　帝德难名【其七】
　　髙明博厚道兼悠久筹溢东瀛星辉南斗太极涵心乾纲握手薰风挥弦恺乐饮酒日升月恒
　　天子万寿【其八】
　　万寿诗【四言四首】
　　教　　　习　　进　　士【臣】周王春
