<!-- { "loadSidebar": true } -->
　　幸升平之泰运历岁月之良时季春移序而大端化俗淑气氤氲而诸政无为恐德弗类朝乾是规求贤每形乎寤寐治体未致夫昌期同心翼赞是赖多士恭已临轩凭兹九司主不虚谀而启千秋不拔之业臣去私馈而建百世无穷之基此前圣之至理后人之不思也尔乃扬銮青野设辇鸣珂太昊斯启大乐在和衡涂峻辟云殿义路广开偈歌新花受雨露以争艶春鸟应载阳而舞多众芳芬郁丽景遮那都人士女仰望抚摩远近长幼同欢重科于是音发箫皷声杂管百戏盈阡陌以鬭胜羣黎积岐路而各先勿惊勿动而民望如草不震不腾而神保贵天结防缤纷惜伤物力之劳甚铺筵络绎止禁珍馐之易牵淳风沕穆万物逢年此帝王所当知其然也又乃骈罗羽卫弥仙宫金茎玉露福地倥侗论芝田之可种拂珠树而还童服气链精暧碧台之错落守神凝思叅紫府之穹崇此皆耗精气乎虚廓废政事之全功戒黩祀弗钦之防嗟思荡志之风矣若夫徧列传灯广悬法镜防众善之竝臻来灵只之协庆布德延福高标之慧云师导能仁众妙之西圣香风普拂花宫真印俱飏斗柄详考形影之实恐遗有漏之行于是明三纲敛五福法天地之无私叶神人之秘祝养老尊贤重农贵粟含生欣欣长世朴朴祈万寳之顺成望彼苍之戬谷愿永永其若兹凝休征于茀禄原夫泰运升恒因而以济谦尊有终恒久勿替先稼穑之维艰惠鳏寡之是务阳顺叙而不愆隂应期以相附沛甘澍以咸周扇和风而广布闻善言于诗书乃予懐之所慕写冀望之孔殷爰抽毫而作赋















　　景福宫颂
　　慈顔懿教素发铭箴福祉灵寿遐龄喜深松筠玉树绕砌清音淑德瑶干萱枝岁林挥毫敬颂永日葵心













　　宁寿宫颂
　　天开寿域地会瑶池南极添算北辰降慈螽斯衍庆白鹤来仪躬劳着训乐不可知恭献长颂托句腐词













　　吏部尚书引年致仕宋荦因朕六旬寿庆祝来京事毕五月内回本乡朕念旧臣特书七言律一首以纪其盛云尔
　　受祉林泉颐养年世家耆德自天全少时佩剑登三殿久任苏台抚九阡行俭铨衡有令誉拔才吁俊入清篇修龄善得人间寿雪作须眉兴欲仙










　　五月上旬避暑热河涂中喜麦秋盈野雨旸得时赋七言一律
　　畏暑乘舆出凤城麦秋预卜望庚晴千村共饱连年稔万井同懽比屋盈谷有灵泉山脉壮道无峻岭马蹄轻教之易俗先忠孝蕃息编氓在厚生











　　嘉禾双颖
　　夜雨初晴日素商驱暑天园林变緑叶谷熟卜丰年勿讶嘉禾瑞豫看贵粟先秋成各地异大有载书篇












　　万寿盛典初集卷二
　　钦定四库全书
　　万寿盛典初集卷三
　　圣德一【孝德】
　　康熙五十二年三月十八日
　　皇上六旬正诞允羣臣请
　　陞殿受朝贺先一日甲午奉
　　皇太后由
　　畅春园还
　　宫
　　初羣臣以
　　皇上六旬万寿恭拟请
　　驾陞殿受朝贺
　　上方侍
　　皇太后于
　　畅春园礼臣以三月初六日启奏典礼
　　上允所请乃于十七日自
　　畅春园全设
　　卤簿奉
　　皇太后还宫是日天下臣民赴
　　阙祝厘者不下亿万由
　　畅春园至
　　紫禁城夹道防棚绵亘数十里献
　　寿迎
　　銮喧阗络绎
　　皇太后御填漆龙轿
　　皇子
　　皇孙扶辇步行臣民耆老妇孺竝于道左俯伏警跸不加传呼勿扰而恪恭肃穆与歌舞爱戴之心一时竝集
　　皇太后亲见普天共庆率土同懽之盛
　　慈顔悦豫
　　圣心怡畅猗欤休哉诚亘古以来所未有也
　　十八日乙未
　　上率诸王贝勒贝子公内大臣侍卫满汉大学士朝
　　皇太后于
　　宁寿宫未入八分公文武官员暨天下耆民于午门外随班行礼
　　三月十二日礼部具疏
　　题奏
　　万寿圣节行庆贺礼仪注又另具折奏闻
　　皇太后为礼仪事恭照康熙五十二年三月十八日万寿圣节行礼仪注是日早
　　皇太后仪仗于
　　宁寿门前陈设中和乐于檐下陈设丹陛乐于宁寿门外南墙下两边陈设
　　皇上具礼服于
　　宁寿门丹陛上东旁立王公等在
　　宁寿门外丹陛下立大臣侍卫在仪仗末两旁立其
　　未入八分公等文武各大臣官员在
　　午门外排立礼部堂官説与太监转奏请
　　皇太后陞座位
　　皇太后出宫作乐陞
　　宁寿宫座位后
　　皇上于
　　宁寿门中槛外正中立王公等于
　　宁寿门外丹陛下两旁分翼排立大臣侍卫在仪仗末两旁排立听鸣赞官赞行三跪九叩头礼其未入八分公等文武各大臣官员在
　　午门外亦同随班行礼此行礼时作乐鸣赞官賛礼
　　毕
　　皇上回原立处立礼部堂官説与太监转奏请
　　皇太后还宫作乐
　　皇太后还宫后
　　皇上还宫为此谨奏
　　十八日黎明
　　宁寿门外陈设仪仗乐器
　　皇上率诸王贝勒贝子公内大臣侍卫满汉大学士至宁寿门序立未入八分公以下文武羣臣于午门外序立
　　皇太后出宫陞座丹陛乐奏豫平之章其词曰有懿慈闱惟天下母厚德之符含九有式嗣徽音以昌厥后宠绥受之遐不单厚福禄来求如山如阜
　　皇上率诸王以下羣臣行礼丹陛乐奏益平之章其词曰品物咸亨景光清泰展礼孔偕式瞻嘉会金石相宣贯珠编贝思媚思齐德音四沛以介繁禧万年保艾曰寿而臧曰昌而大行礼毕
　　皇太后还宫丹陛乐奏履平之章其词曰百礼既洽灿然其章瑞云承辇丽日舒长万方玉食怡愉未央言还彤幄凝祉储祥
　　一人有庆
　　万寿无疆
　　皇上还宫
　　三月二十八日乙巳
　　命八旗满洲防古汉军以及包衣佐领年七十以上老
　　妇人俱赴
　　畅春园
　　皇太后宫门外赐宴九十岁以上及大臣之妻召至宫内
　　赐坐八十歳者分列
　　丹墀下宴毕
　　皇太后
　　皇上各赏赉有差
　　三月十七日
　　上谕部臣将满汉六十五岁以上臣民查奏赐宴八旗满洲防古汉军以及包衣佐领无论官员闲散人等七旬以上老妇人查明具奏于老人赐宴后再拟定一日赴
　　皇太后宫赐宴部臣遵
　　防拟于二十八日年老妇人赴
　　畅春园
　　皇太后宫赐宴又奉
　　特谕伊等皆系妇人而又人多似乎不便于是分别年
　　齿凡九十岁以上及大臣之妻召进
　　殿内八十岁以上分列
　　丹墀下七十岁以上俱于
　　宫门外赐宴是日也时雨新晴惠风和煦副笄防翟
　　望
　　仁寿而抠衣鹤髪皤颜向
　　慈宁而敛衽凡宫门内外尽瞻
　　帝母之尊共识
　　慈顔有喜而
　　皇太后于
　　上赐之外复加
　　恩赉以昭盛典于是诸老妇人及大臣之妻无不懽欣拜
　　舞齐祝
　　皇太后
　　皇上圣寿无疆谢
　　恩而出至是日宴飨之隆赏赉之渥详纪养老条中兹
　　不具载
　　【臣】等伏见
　　皇上尊养
　　皇太后于兹五十二年矣懽心洽于万国玉食徧于九州深爱之忱久而弥笃致敬之礼进而有加如叠上
　　徽号以致尊崇日侍寝门以勤温凊凡
　　国家大事必恭请
　　懿防以肃只承
　　南巡江浙北幸热河必奉
　　圣母同行以极游豫至于
　　王师远指
　　法驾省方问安之使不絶于道遇四方献新之物虽一
　　一果之微必遣官星驰进奉
　　皇太后然后供
　　御定省严焉甘旨备焉每年十月初三日
　　皇太后圣诞及元旦令节
　　皇上必诣
　　皇太后宫行礼以祝纯嘏以祈万寿莫不本于至性极于
　　自然所以超轶前圣昭示来兹者
　　起居既已详注
　　典训亦有专书矣夫圣人之福必本于德而圣人之德无加于孝在昔惟有虞之圣五十而慕三代以还阙有间矣至唐始崇诞圣之节元和十五年七月尚书左丞韦绶请降诞日诏百官诣光顺门先贺皇太后然后上皇帝寿书之史册光示万古宪宗忻然嘉纳至长庆元年七月降诞日百僚于紫宸殿称贺毕始诣昭德门外命妇于光顺门竝进门奉贺皇太后典礼虽行后先失序非盛德也寳厯初复以绶所陈奏礼无所据竟罢不行太和七年修复祖宗故事亦不过以庆成节奉迎两宫太后于宫中懽宴羣臣于延英门上寿而已若我
　　皇上孝德天成周旋中礼躬率羣臣先朝
　　皇太后然后受朝贺敬诚备至文物兼隆至于推恩锡类
　　使年老妇人咸得拜舞
　　慈宁均霑异数以
　　圣天子引年尚齿之文为
　　皇太后臣妾亿兆之乐孝思不匮岂非圣人之极致哉孟子称人慕父母惟少为然故至孝者惟舜今
　　皇上万寿六旬而孺慕之诚有加无己以视五十而慕者犹或过之岂三代而下帝者所敢望耶【臣】等躬逢
　　盛典虽
　　圣孝髙深仰窥无自輙纪其实传之亿万世以见皇上孝极其至德极其隆故福亦极其盛焉至
　　皇太后六旬七旬两大庆所行典礼皆
　　天家盛事人伦极轨义得并书于左
　　康熙三十九年岁次庚辰十月初三日恭遇
　　皇太后六旬万寿圣节
　　皇上御制恭祝
　　皇太后万寿无疆赋敬书于屏先期初一日陈设
　　天府奇珍于
　　养心殿
　　皇上躬亲展阅洪纤必徧采天保九如之义每物皆用九数黄金以九计则九九八千一也白金以九计则九九八万一也以至锦绣文绮翡翠珊瑚火齐木难悬黎夜光极陆海之所产梯航之所贡难以数计枚举者莫不称是
　　初三日
　　皇上躬诣
　　宁寿宫行庆贺礼自择玉糈万粒以供
　　天厨寿膳其所进仪单并宴品名目一一详列于后
　　佛三尊
　　御制万寿无疆赋围屏一架
　　御制万寿如意太平花一枝
　　御制龟鹤遐龄花一对
　　珊瑚进贡一千四百四十分自鸣钟一架寿山石羣仙拱寿一座
　　千秋洋镜一架
　　百花洋镜一架
　　念珠一九
　　皮裘一九
　　雨縀一九
　　哆啰呢一九
　　毕机縀一九
　　沉香一九
　　白檀一九
　　降真一九
　　云香一九
　　古玩九九
　　书册卷九九
　　攒香九九
　　大手帕九九
　　小手帕九九
　　金九九
　　银九九
　　縀九九
　　连鞍良马六匹
　　万方玉食宴
　　饭汤麪等名
　　万国玉粒饭
　　万缕长春麪
　　五岳献瑞防【五盘】
　　千祥琼液汤
　　四海呈祥酥糕【四盘】
　　九有乾坤阁【九高碗】
　　阆苑交棃火枣
　　蓬莱雪藕冰桃
　　八仙捧寿果钟【八钟】
　　果
　　西池桃实【鲜桃】
　　灵根仙种【公领孙葡卜】
　　灼灼丹华【荔枝】
　　玉莹珠骈【冈榴】
　　安期仙枣【枣】
　　上林苹实【苹果】
　　阆苑花红【沙果】
　　洞庭朱实【橘】
　　茂苑香橙【橙】
　　长生寿果【延寿果】
　　延寿仙果【长生果】
　　金丝千缕【莲须】
　　碧云千瓣【青莲瓣】
　　蓬岛桃膏【蟠桃】
　　九重嘉庆【糖李】
　　金花献瑞【金雀花】
　　玉柱奇珍【蜜门冬】
　　西王母枣【洋枣】
　　九转金丹【蜜金枣】
　　绛片神浆【状元红】
