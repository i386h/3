<!-- { "loadSidebar": true } -->
　　乾元合作一家春星云灿烂咸垂象川岳怀柔不爱珍
　　正是东风受吏日黄支乌弋庆
　　枫宸【其三】















　　万寿诗【七言律六首】
　　翰　　林　院　　编　修【臣】惠士奇
　　芙蓉金阙紫云端吹管声清引凤鸾蓬岛结成千岁实玉阶齐奏万年欢羣仙簇仗擎琼液诸部朝天执宝盘南极一星寿域八方长沭
　　帝恩寛【其一】
　　充庭猎猎动旌旄一片红霞映赭袍百尺楼前鸡唱早
　　万安宫外漏声高华池烟鎻长春柳月幌风露井
　　桃
　　内殿称觞浮紫气遥闻天上奏云璈【其二】
　　史臣恭奏协风来祈谷东郊宿雾春色渐生观麦殿晓霞遥映望耕台嘉禾竞献青囊种劳酒频斟白玉杯农事未兴
　　宸念切阳和先向日边囘【其三】
　　集贤书院防羣英仁寿新编四部成已
　　诏兰台增算学更虎观待儒生宓羲图里占三象洪
　　范书中论五行
　　圣代文章今最盛聨珠夜夜聚奎明【其四】
　　天兵犹记出居庸十万旌旗耀日红大将暗排龙虎
　　阵
　　至尊亲挽凤凰弓威行沙漠雷霆肃恩入河源雨露通
　　自古豹韬尊庙畧千秋碑碣纪
　　神功【其五】
　　黄金爲阙玉爲沙缦阁缯楼散绮霞洞府眞人持绛节诸天菩萨献香花盘登羊角千年枣盌贮龙芽万寿茶三月正逢
　　天庆日莺啼春色满京华【其六】




　　万寿诗【七言律四首】
　　翰　　林　院　　编　修【臣】储在文
　　圣人久道自长年景运重逢虞夏前洋溢声名川纳海
　　光辉事业日中天
　　德容穆穆贞元合
　　睿性安安厯数绵稽古帝尧今再见初回甲子六乗干
　　【其一】
　　五纪勲华
　　五位崇万年讴颂万方同数全易象先天里义在周书无逸中主静渊衷函岁月体元善气亘苍穹八荒寿域归
　　皇极栋牖松云仰
　　法宫【其二】
　　纬武经文协雨旸荡平王道拱明堂奠安海岳乾坤正歌舞耕桑日月长四表职方勤贡賮
　　九重典学静垂裳从今
　　圣厯知无极自有贞符纪百祥【其三】
　　苑花如锦日边遥挹山光紫翠来景丽烟凝连绮陌岁丰人乐上春台南薰徧奏钧天乐北斗平临
　　万寿杯三月年年云五色【小臣】何幸到蓬莱【其四】











　　万寿诗【七言律四首】
　　翰　　林　院　编　　修【臣】徐用锡
　　星绕虹流六十年蹡蹡鹓鹭仰
　　尧天炉烟近袅云霄上扇影徐分日月边陶淑万方周
　　礼乐平成亿载禹山川
　　彤庭何限华封祝寰海三多次第传【其一】
　　松云栋牖俯丹除元气含和在碧虚九野丰年绵甲子万邦殊俗一车书
　　玉阶蓂荚占时徧金母桃花结实初此日梯航重译
　　至弧南星极拱
　　宸居【其二】
　　太和宇宙庆昌辰
　　上苑岧嶤接绮闉
　　辇路莺花三月丽康衢箫鼓万年春黄图带砺弥天寿紫府星辰与日新久道化成文治盛周诗棫朴颂
　　皇仁【其三】
　　三五淳风泰运清承
　　恩珥笔际升平蓬莱莫罄添筹数嶰谷惟调击壤声金镜凝晖初日照珠囊绚瑞五云生更看北斗尧樽满拜舞年年葵藿情【其四】











　　万寿诗【五言排律四十韵】
　　翰　　林　院　　编　修【臣】陈似源
　　华渚天瑞金芝早发祥万年花绚烂
　　九陛日辉煌甲子星周纪融和候载阳庄椿初挺秀尧荚正含芳蓬岛卿云见瀛台紫气翔仙筹添海屋春酒进霞觞琐闼朝初曙庭燎夜未央趋跄朝
　　凤阙拜舞肃鹓行竞献延龄颂齐赓景福章午方增纪算闰岁庆绵长衢祝膺多祉涂歌徧八荒鸿图超古圣
　　上寿匹天皇保定乘时泰升恒际运昌
　　皇仁垂宇宙
　　帝德嫓虞唐继述宏谟烈清宁若雨旸旦明恭对越禴
　　祀夙斋庄行健时干惕勤修务就将
　　宸章悬日月
　　睿藻焕缣缃笔挟虬龙势霞飞翰墨光尊贤崇道学惇典正伦常礼乐高三代诗书纂百王壁经传统绪羲易阐精详厯律通渊奥璿玑发秘藏党庠兴齿让山海集梯航式廓恢边塞谋猷勒
　　庙廊涵濡文教远赫濯武威扬无逸图屏上豳风绘座傍丰亨宁妇子祈报重耕桑免赋寰区徧蠲租大泽滂
　　时廵舒硕画治水愼隄防禹绩歌清晏神功达混茫好生刑可措御下惠弥彰广额罗多士遴才恤远方河山聨帯砺土宇巩金汤辑瑞来西旅称藩自越裳嵩呼呈寳鉴华祝聚
　　朝堂至治隆端拱羣工励赞襄悃诚抒殿陛闻望仰圭璋曲奏箫韶舞浆分沆瀣香巍巍戴
　　高厚悠久颂无疆



　　万寿诗【五言律八首】
　　翰　　林　　院　　编　修【臣】吕谦恒
　　宝厯基远
　　皇图启运昌光华齐日月礼乐焕文章道脉承千圣
　　徽猷冠百王拜飏偕岳牧
　　万寿祝无疆【其一】
　　含哺贻恩厚游衢沛泽汪租蠲春浩荡厯卜道灵长四表光同被三农乐未央升平难颂德
　　万寿祝无疆【其二】
　　圣学符洙泗先贤重紫阳千秋眞继统十哲许登堂阙
　　里云章贲新安宝额光右文逢
　　盛世
　　万寿祝无疆【其三】
　　南顾汤汤水深宫厪虑长已殊归碣石未可塞宣房刻玉将河渎搴茭问筑防淮阳安堵庆
　　万寿祝无疆【其四】
　　远徼隂山北由来备享王奋螳闻小丑秉钺度遐荒
　　王者征无战兵机授有方声灵眞赫濯
　　万寿祝无疆【其五】
　　棫朴占王化茹茅庆士昌
　　皇心常若渴贤路信无方骐骥天闲集珊瑚铁网张作
　　人云汉咏
　　万寿祝无疆【其六】
　　闻道红苖欵还同汉白狼星躔安翼轸樵牧静湖湘舞乐陈干羽仪庭感鳯凰远人频稽首
　　万寿祝无疆【其七】
　　符瑞昭华应鸿名垂拱彰仙盘承湛露河水出荣光通国懽酺饮千官献兕觞普天同抃舞
　　万寿祝无疆【其八】


　　万寿诗【五言排律六韵二首】
　　翰　　林　院　　编　修【臣】朱元英
　　日出山川丽春深花鸟和万年枝外舞三秀草边歌随仗临丹地调音叶紫鼍五云敷
　　御座七萃给恩波凤展阊阖龙翔拱玉珂华封愿无
　　限福禄拥江河【其一】
　　序转三阳盛人看百福多漏莲时日永堦荚凤麟和大化还同育文澜自拥波西园收秘籍东序振灵鼍饮德康衢舞怀恩荜户歌
　　绛宫觇治象佳气拂仙萝【其二】





　　万寿盛典初集卷八十一
　　钦定四库全书
　　万寿盛典初集卷八十二
　　歌颂二十二【词臣十四】
　　万寿诗【七言律八首】
　　翰　　林　院　　编　修【臣】沈树本
　　圣寿昌期敞
　　御筵羣生抃舞徧垓埏
　　万年永与乾坤竝六十初逢甲子全雉尾云迎晓日螭头风细起祥烟班聨肃穆衣冠集遥听嵩呼达
　　九天【其一】
　　歴代规模竝可稽吾
　　皇盛德独难跻学从孔孟心源接治与唐虞事业齐平地成天垂大法经文纬武惠烝黎忻瞻
　　福曜层霄朗遥映荣光斗极西【其二】
　　彤庭介寿恰深春三月韶华景象新
　　御苑柳垂风拂徧上林花发露霑匀都缘
　　圣泽涵濡久更觉天工长养频大地阳和归乐育惟将
　　山阜颂
　　枫宸【其三】
　　帝德如天被里闾仁风时贲
　　紫泥书年年施惠常无尽万万蠲租更有余解阜歌成登寿域雍煕俗美庆安居东南今岁防
　　恩广亿兆懽同在藻鱼【其四】
　　六合爲家抚驭遥梯山航海祝
　　皇朝共球何止来重译干羽欣逢格有苖永握瑶图増赫濯长将玉烛示和调巍巍声教宏无外
　　圣德神功万古昭【其五】
　　新纶特沛耀奎光多士连升沐泽长广辟虞门罗俊杰宏敷汉诏得贤良登科正値桃花暖及第还闻桂蘂香十载每逢
　　齐庆日普天雨露焕文章【其六】
　　煌煌伟烈竝丰功玉检眞宜
　　骏号崇廷议协和陈典礼
　　皇心再四示谦冲虚文不尚扬休美尽职还期守敬忠
　　让德弥光传远近咸知百福集
　　渊衷【其七】
　　【微臣】飏拜傍金门
　　清问曾防语独温
　　玉陛呼名新被
　　眷
　　銮坡视草世承
　　恩涓埃无可酬
　　丹扆文字宁堪报
　　至尊只有趋跄随父老葵衷还拟献
　　尧樽【其八】



　　万寿诗【七言截句三十首】
　　翰　　林　院　　编　修【臣】徐葆光
　　天长地久万年同三月春光
　　禁苑中灼灼繁花皆献寿声声啼鸟亦呼嵩【其一】天长地久万年逢此日三多祝华封牛酒
　　赐酺天下乐春来尽沐
　　圣恩浓【其二】
　　天长地久万年邦受贺明堂启八牕王防图成重译至声灵远过混同江【其三】
　　天长地久万年枝风动祥光满
　　玉墀高处双栖太平雀朝朝报道太平时【其四】
　　天长地久万年晖
　　帝德光华徧九围扫净欃枪同一照斗南极北尽知归
　　【其五】
　　天长地久万年书爲惜分隂启石渠四库纷罗供
　　圣学万几片暇即三余【其六】
　　天长地久万年符五岳眞灵有瑞图运启中天长
　　御极轩皇振古握干枢【其七】
　　天长地久万年齐五曜文明聚壁奎盛世作人歌
　　寿考春秋两度碧云梯【其八】
　　天长地久万年谐钟律调成六气佳
　　亲定九成歌
　　舜德锵锵百兽舞瑶阶【其九】
　　天长地久万年杯高挹南山万福来十里花棚连
　　御道彻云鼓吹动春雷【其十】
　　天长地久万年春斗柄东囘拱
　　紫宸雨露十行寛大
　　诏普天同日沐
　　皇仁【其十一】
　　天长地久万年
　　君阊阖门五色云日丽轩图囘北陆风随舜瑟转南
　　薰【其十二】
　　天长地久万年恩鼓腹嬉游
　　帝力存四海同登仁寿域厐睂世世见曾孙【其十三】天长地久万年安共庆升平万国欢宝络珠旛迎
　　圣节铃声天半玉珊珊【其十四】
　　天长地久万年间避暑常
　　廵驻跸山
　　禁匾新题三十六蓬莱缥缈出尘寰【其十五】
　　天长地久万年传庆积
　　天潢瓜瓞绵万岁山前称祝后绿车千乗
　　御堤边【其十六】
　　天长地久万年谣击壤衢中共祝尧宣布中和皆
　　圣德采成乐府比咸韶【其十七】
　　天长地久万年爻布策常逢泰运交象数演成符瑞至图书出水凤鸣郊【其十八】
　　天长地久万年膏亘古
　　隆恩一日叨两税全蠲农扈喜声声布谷唤东臯【其十
　　九】
　　天长地久万年和紫塞传来瑞应多九穗珠茎高一丈金城弥望玉山禾【其二十】
　　天长地久万年花元日莲两朶霞律转三阳先告瑞绵绵千叶比年华【其二十一】
　　天长地久万年康化俗煕煕
　　治日昌纪号年年编
　　玉厯环甲子数无疆【其二十二】
　　天长地久万年清竹箭黄流似镜明夜夜荣光烛星斗赤文绿字兆平成【其二十三】
　　天长地久万年宁乍试
　　尧阶三叶蓂斗建苍龙杓转处直南正对老人星【其二
　　十四】
　　天长地久万年增朝夕常如日月升岁岁史官书大有几何巧厯算三登【其二十五】
