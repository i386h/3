<!-- { "loadSidebar": true } -->
　　庙算无遗海甸清八埏咸喜际升平兵销戈止
　　皇仁懋武偃文修
　　帝业成边塞闻风彻夜柝蛮邦带雨乐春耕遐荒僻逺
　　无知识也望尧阶祝
　　圣明【八庚】
　　植禾锄莠万邦宁
　　盛世全消贯索星
　　天泽宏施敷雨露
　　皇威丕振霁雷霆讼清政简人皆乐俗美风淳户不扄四海一时咸向化虞廷直欲颂无刑【九青】柽椐棫朴一时登梁栋何愁任不胜百度就绳咸适用八材庇化各呈能琅函瑶版文章重大吕黄钟器量宏共庆
　　盛朝无弃物紫阊常见紫云腾【十蒸】
　　御气遥腾五鳯楼禁中海淀喜
　　宸游青岑緑树云边耸翠羽霓旌水上浮仙鹿衔花迎
　　鳯辇游鱼排荇迓龙舟芳辰行庆
　　皇情惬艳舞妍歌几度留【十一尤】
　　玉殿崔嵬禁苑深
　　翠华遥向九霄临云官
　　丹陛含鸡舌虎将
　　黄扉部羽林万里风云欣会合四时鱼鸟乐飞沈自
　　慙葵藿生蓬荜望
　　阙难忘捧日心【十二侵】
　　麟趾闗雎
　　帝徳覃推恩岂独颂周南
　　道彰宫壸仁兼孝
　　化洽家邦乐且湛叠
　　沛阴膏功迈五频
　　颁钜典治同三缅思六十年来政上下流行天地参【十
　　三覃】
　　咫尺
　　龙顔喜共瞻文华殿阁午风恬金炉香袅红兰省银烛光摇翠羽帘九有归仁忘逺近四时合序遂洪纎年年海屋春常在愿把仙筹万禩添【十四盐】天下和平万姓諴
　　皇恩汪濊八方衔龙荒广进来庭表海澨遥飞纳贡帆雀跃羣黎游寿域嵩呼野老出重岩祯符更向
　　枫宸达石室天书启玉函【十五咸】











　　万夀诗【七言律四首】
　　布　　　　　　　　　衣【臣】李惟愈
　　紫宸瑞色霭苍苍遐迩嵩呼祝
　　圣皇万里河山开寿域
　　九重云日焕天章洪钧乍转阳和永甲子初周厯数长华渚恰逢虹绕后羣仙簇仗献霞觞【其一】物象恬熙海宇清车书礼乐畅休明图呈龙马三才会韶引鸾凰九奏成有象珠囊悬日月无疆宝厯纪升平
　　圣朝文教遐陬洽已见天枢正玉衡【其二】
　　东郊农事动芳辰
　　鳯辇巡游物候新霄汉即今多雨露江山何处不阳春
　　两岐瑞麦生青陇九穗嘉禾献
　　紫宸蠲赋频
　　颁寛大诏康衢击壤尽尧民【其三】
　　长庚影里启晨光风动炉烟袅御香瑶岛蟠桃千嵗熟玉阶仙杏万年芳
　　帝龄直与乾坤永
　　圣世咸知日月长何幸草茅逢盛事从兹奕世祝无疆
　　【其四】












　　万夀诗【五言排律十八韵】
　　布　　　　　　　　　衣【臣】朱芳岩
　　圣纪原无量
　　皇龄进六旬
　　彤墀辉旭日
　　春殿庆良辰品物承钧造羣生尽化醇嵩呼闻已数华祝听尤频大道弥霄壤深仁洽羽鳞观民勤爱育养士尽陶甄甘雨滋青甸祥风溢
　　紫宸
　　九重保合四表悉尊亲
　　龙徳时行健
　　天禧日见臻永隆千代祚丕佑万年身东海琼巵满南山淑景新腾欢胥父老跃舞徧臣邻火枣连枝献冰桃带蕋陈星云齐见瑞草木竝呈珍倚玉芝常秀巢林鹤最驯银潢真浩瀚华岳更嶙峋上苑荣松柏芳郊毓鳯麟仰惟
　　天子寿长乐太平春















　　万夀诗【五言律二首】
　　布　　　　　　　　　衣【臣】李天锦
　　淑气丽芳辰蓬壶瑞霭新山应呼
　　万嵗树亦号千春白鹿游林圃青莲出水滨祯祥归有
　　道南极耀
　　枫宸【其一】
　　日丽和风暖春波灔野塘
　　湛恩深似海
　　多夀祝如冈玉帛聮羣辟车书会万方臣民齐拜舞欢
　　跃颂无疆【其二】






　　万夀诗【七言律二首】
　　布　　　　　　　　　衣【臣】李　泳
　　太平天子夀无疆沧海恩波雨露瀼佛日仙霞双阙敞呉绫蜀锦九衢张臣民喜奏琅璈乐川岳钦陈沆瀣觞共祝三多呼
　　万嵗我
　　皇功徳胜轩黄【其一】
　　万年
　　圣夀祝如嵩臣庶欢呼万国同阊阖门前瞻节仗芙蓉阙下觐山龙青虹紫电旋天上碧藕冰桃献禁中自古修龄归有道升恒日月算何穷【其二】





　　万夀诗【七言律四首】
　　布　　　　　　　　　衣【臣】文永丰
　　晓开阊阖
　　驾临轩瑞日晴悬紫鳯垣鹓鹭千官环斗极车书万国会屏藩雍雍礼乐威仪盛济济衣冠气象尊
　　圣代升平超万古普天称庆到金门【其一】
　　垂裳景运协中天披拂薰风听五百嵗老人
　　颁大酺
　　九重春色徧琼筵瞻云就日三千里
　　厚泽深仁亿万年草莽何縁躬拜献嵩呼声彻
　　鳯楼前【其二】
　　宏猷黙运启昌期
　　天纵聪明万世师
　　寿域皇图同孔固
　　天章宸翰共昭垂
　　恩纶海宇雍熙日春洽人情燕喜时
　　双阙拜听仙乐奏愿随百兽舞堦墀【其三】
　　防胜云和夹道回禁衢春色拟蓬莱桃含娇靥迎仙仗莺度清歌引夀杯
　　万嵗正从花甲始一生频沐
　　圣恩栽【小臣】谨献冈陵颂敢望
　　天顔一笑开【其四】










　　万寿纪
　　恩诗【七言截句二首】
　　江南苏州府常熟县耆民【臣】蒋拱辰
　　黄衣鸠杖列分行卤簿前头拜
　　圣皇邀得
　　至尊亲驻辇老人齐进万年觞【其一】
　　金盘
　　勅赐上方珍万口欢腾紫陌春玉麫蟠桃红夀印亲王手里给耆民【其二】







　　万夀诗【五言律九首有序】
　　云南楚雄府南安州耆民【臣】钱　潞
　　康熙五十二年春王三月恭逢
　　皇上六旬万夀普天同庆率土腾欢草莽耆民【臣潞】沐生成之徳六十余年爵跃欢欣倍万恒品谨自滇南匍匐京师仰效华封之祝钦惟我
　　皇上继天立极久道化成文徳武功彪炳霄壤【臣潞】逺方黔庶莫能颂万一敬采滇南全省土俗民风讴歌
　　圣徳之盛绘为九章以仿天保九如之意恭呈
　　睿览不胜欢忭悚切之至
　　普天同庆
　　两仪符
　　帝徳五福敛
　　皇躬玉帛千方集梯航万国同尧樽开北斗舜乐动薫
　　风僻逺滇南地倾葵结寸衷
　　旷典开科
　　乾坤齐夀域学海沛
　　恩波花结长春树人逢吁俊科储材看棫朴时雨徧菁
　　莪久道文明化尧衢击壤歌
　　蠲免钱粮
　　殊恩超旷古耕凿乐陶唐户罕催科扰农惟力作忙升平藏富足至治有馨香鼔腹苗蛮俗光天化日长
　　匾额辉煌
　　天章颂涣汗南海仰陶甄造士朝无伪崇儒自有真金
　　桥堪永镇
　　宝翰更长新于变时雍世生成教养仁
　　【御书育俊二字赐昆明书院虹飞彼岸四大字赐永昌铁索桥煌煌宸翰辉映中天滇海士民万代瞻仰】
　　文风丕振
　　圣主敷文教风声暨海隅心源宗孔孟理境彻程朱黜冗还崇雅删肤已就腴起衰功万禩穷髪尽喁喁
　　官吏奉法
　　百寮承
　　徳意惠此海南天奉法冰霜凛宣慈恺泽传嘉禾呈圣世甘露降丰年
　　帝力忘何有讴歌徧市田
　　土司懐徳
　　皇恩春浩荡苗俗久归心异域阳和浃敷天化育深圣谟温似玉
　　王度式如金血气尊亲奉嵩呼振海岑【康熙四十八年姚安军民府同
　　知高厚徳恩准陛见归滇宣】
　　【圣训苗蛮感戴如跻春台】
　　开设矿厰
　　圣主因民利
　　恩纶沛大廷山应兴宝藏地亦效神灵商旅胥安业闲
　　民尽戢宁嬉游歌
　　帝载峒户总添丁【矿厰开设俗益丰饶商民俱安分乐业】
　　夜户不闭
　　俗易濡
　　皇化时和乐嵗丰萑苻胥敛迹草木尽从风结防悬蓬
　　户焚香祝
　　圣躬天长与地久嵗嵗效呼嵩【殊方感化道路太平已成路不拾遗之俗】









　　钦惟我
　　皇上膺图出治久道化成圣徳神功与天无极康熙五
　　十二年春恭遇
　　圣诞六旬万夀海防欢腾敷天庆协祝嘏遍乎纮埏梯
　　航萃于
　　辇毂熙熙皥皥履春台登寿域覆载以来未之有也于是前兵部侍郎【臣】宋骏业代臣民吁请恭绘
　　万夀图以传盛事垂之永久而【臣】兄户部侍郎【臣】原祁继掌其事【臣】原祁言图以象形史以纪事故自古有图必有史特请修
　　万夀盛典随奉
　　俞防选员编辑五十四年十月【臣】奕清复奉
　　恩命接管
　　万夀书画局事今年十一月长至日初集告成共为书一百二十卷内附图画二卷竝校对刋刻恭呈
　　御览【臣】因得拜手稽首飏言于简末盖闻上古之世三皇笃生夀俱万有千嵗然而世纪荒略典礼未闻自唐虞以迄成周并享祚灵长然其时祝圣寿者不过若华封三多之祝天保九如之颂而外此未数觏也汉唐以后盖无闻焉惟我
　　皇上以不世首出之圣人膺亘古未开之景运天人协应福徳兼隆泽普恩洋化神治盛真有图绘之难穷而颂之莫罄者是故纪
　　宸藻则焕乎日星昭于云汉诏诰协典谟之美诗歌谐
　　雅颂之音纪
　　圣徳则萃万国之欢心以隆孝养却九州之吁请以示防谦保合太和敦崇教化景命所以日隆茀禄于焉永康也纪典礼则朝贺有仪銮卫有制祭告而百神受福布诏而八表蒙庥敬养高年肆行大酺矞皇巨丽典则永垂纪
　　恩赉则宗戚之与外藩大僚而迄庶尹
　　貤封锡类恩覃中外又复蠲赋防民开科惠士劳军旅则边陲挟纩省刑罚则文网开深恩厚泽殆不胜书纪庆祝则会朝陈万国之衣冠拜舞集千官之剑佩外而元侯之觐享逺而望岳之祝厘神人景从休征叠应纪歌颂则上逮天潢下沿羣辟史馆载笔之臣上国观光之士以至涂歌巷祝天同声斯又康衢击壤之世所未闻而结绳书契以来所仅觏者也【臣】奕清世受
　　国恩恭逢
　　盛际幸预纂修之末得观
　　大典之成虽
　　帝徳难名未免挂一漏万之虑而臣心忭跃无任绘天颂圣之忱【臣】又伏念天道运行循环不已故皇极元会运世之数歴亿万百千而未有纪极我
　　皇上元化浑沦体天不息徳皆天之徳也夀即天之寿也【臣】等仰测乾元推衍皇极从此每遇十年编纂一书殆万万年而未有艾也夫
　　右【臣】恭奉
　　圣防校刋
　　万夀盛典初集于康熙五十四年春正月开雕越明年冬十一月校刋告竣计二千七百三十五版五十三万四千四百八十八字为书一百一十八卷合画图二卷为一百二十卷次第进呈
　　御览钦惟我
　　皇上盛徳在躬至仁及物如天之覆如地之载如日月之照精神洞彻元化流行万物致和五辰协叙正值千载昌期共庆六旬
　　圣夀黄舆告瑞苍昊降符万国会同八纮鼓舞于时巽恩弥溥
　　干徳弥谦一言出而天人协万口呼而嵩岳应奇逢旷典口不能名爰辑成书用昭万世巍乎焕乎盛矣美矣【臣】躬逢泰运世受
　　隆恩初列曹司即膺重任絶无鸡鹜之长略辨豖鱼之
　　悮心麤质陋只抱惭惶乃荷
　　洪慈曲加覆庇兼许【臣】父两广总督今陞兵部尚书【臣】赵灿【臣】叔总督管直隷巡抚事【臣】赵燮及【臣】之垣姓名竝得附列于后
　　宠光叠被震悚交懐镂版既成反覆诵读仰窥有烂之
　　文实表无疆之瑞普天庆祝愿
　　宝算之齐天大地讴歌感
