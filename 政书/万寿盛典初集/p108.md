<!-- { "loadSidebar": true } -->
　　圣寿绵绵宝厯昌【其三】
　　金罍仙酿进
　　彤墀瑞气浓蒸五色芝周雅三章鱼在藻虞韶九奏
　　凤来仪万年图箓归
　　皇极四海讴谣乐
　　圣时
　　端拱垂衣瞻有道羣生永赖作
　　君师【其四】







　　万寿赋　　【以圣寿齐天干行无息为韵】
　　翰　林　院　庶　吉　士【臣】陶　成
　　粤惟泰运开昌期际盛
　　一人笃生万方表正天柱立而垂景星地维奠而诞至圣得位得禄兼名寿以滋庥宜民宜人自保佑而申命聨宇宙于一体根柢在心通古今为一身保合成性化自成于久道百福攸同代适遘夫文明普天胥庆钦惟
　　皇帝陛下
　　首出承天
　　亶聪作后祥呈云汉瞻华渚之流虹瑞应精灵感神光之绕斗如冈如陵以如阜申命用休俾昌俾炽而俾臧惟仁乃寿缅夫性成敦敏质赋徇齐龙犀日角之竒令仪令色凤表云姿之异如璋如珪擅神明于天纵彰圣敬以日跻玉烛象有道之徴河清海宴银瓮镂太平之字芝检金泥合符乎清宁易简广运乎南朔东西当此三春太和之共贺
　　六袠纯嘏之年
　　紫禁流莺啭圆吭于省掖
　　彤庭语燕廻喜气于檐前临堦瑞荚全舒竝云芝而璀璨满苑仙葩尽绽防朱草以便娟白鹤青鸾来仙真于蓬岛云璈宝瑟奏广乐于钧天于时三光啓泰五位乗干丹霞炳蔚绮旭髙悬映彻
　　九重唱鸡筹于天际洞开万户移雉尾于云边承艾叶之千衫霏霏宫草惹桃花之万绥细细炉烟翠羽缤纷曵霓旌而傍金雀珠缨攒簇摇玉佩以立花甎从此同欢侍宴集庆初行报西池之果熟指南极之星明惟大造之涵濡草木戴徳随洪钧于旋转葵藿输诚鹭序讴歌矢华祝三多之愿鹓班拜舞和嵩呼
　　万嵗之声矧乃
　　恩流畿甸风动寰区好生洽而省刑肆赦德施普而赐复蠲租重筑金台招殊方之騄駬恢张铁网罗沧海之瑚南郊之瑞雪立应西成之岐穂叠输重译奔趋于
　　阙下万方抃舞夫康衢永执一中以康四海咸临九
　　有而奉三无以是
　　干行愈健至诚无息
　　道协天人而荐祉不竞不絿
　　功周遐迩以迎禧如防如式禹甸贡琛箕畴锡极遇
　　圣诞之日升喜休征之騈集唯祝亿载无疆之祚永被皇风益颂万年有道之长咸歌
　　帝徳




　　万寿诗【五言排律四十韵】
　　翰　林　院　庶　吉　士【臣】卜俊民
　　金阙开天象
　　丹宸啓寿觞衣冠趋晓仗剑履集朝阳华祝
　　皇风盛嵩呼宝厯长雍雍麟阁畔济济凤池旁掞藻陈谟烈挥毫职颂斗枢从啓瑞虹渚属流光膺箓通三极垂裳御八荒诞敷平海防一怒靖边疆西讫流沙界东渐溟渤乡无思不臣仆有路尽梯航轸念周民瘼垂情歴下方湖光明防滟江水碧沧浪夹道云霞拥迎
　　銮花草香关津蠲算华皓锡膏芗编户休征役京坻积糗粮嘉禾双穂熟异麦两岐穰愠解南风操恩覃北斗浆太和真盎溢
　　圣训复周详屡饬官方弊仍严礼教防
　　丝纶宣井邑翰藻锡胶庠舜日光天覩尧文率土望褒崇辉俎豆训诫勒宫墙氏族靡沦弃心传独发皇酉山披简牒甲帐按缣缃直接庖羲秘穷捜史颉藏词源通碧海武库积青箱若谷惟虚受如渊讵测量八纮罗鸑鷟九罭举鳟鲂鼓箧人思奋懐铅气毕张羣材争决拾上舎进笙簧顾问移莲炬传呼出玉堂宫云方奕奕仙露正瀼瀼此际逢蓂荚同声颂柏梁万年初甲子三月届春王久道持元防遐龄享乐康葆光仁者寿敛福炽而昌北极居常拱南山祝未央曈昽佳气郁璀璨泰阶芒再纪乾坤策恒瞻
　　日月章【小臣】何以报拜手奉赓飏






　　万寿颂
　　翰　林　院　庶　吉　士【臣】曹　鸣
　　皇帝御宇至治开先执中建极资始统天钦明文思齐圣广渊锡类不匮尊养兼全继志述事裕后光前克勤克俭日辟幅员威加四海化被八埏重译来享贽贡云连
　　圣不自圣夕惕朝乾精専图治旰食宵眠省方问俗不惊市防深仁厚泽沦浃无邉蠲租发赈讵止万千普天率土凿井耕田风淳俗古私豵献豜详刑慎谳无党无偏雷霆雨露渥化兼权礼陶乐淑民善日迁敛福敷锡荡荡平平知人器使矩方防圆振兴士类教育宣工僚师济誉髦騈阗维
　　圣念典特重
　　经筵昌明大道剖析简编陶铸百氏崇礼先贤图书
　　啓秘律厯精硏发微诣极得意忘诠
　　郊庙祀事俎豆洁蠲祁寒暑雨不懈益防懐柔河岳底定百川成天平地解愠挥弦太和保合飞跃鱼鸢功防覆载元气自然维天佑徳诸福绵绵精明强固视履其旋尧堦禹甸瑞霭祥烟南极长防喜气永延【小臣】筮仕未竭细涓欣逢
　　圣寿愿上瑶笺敬拜稽首
　　天子万年









　　万寿诗【五言排律四十韵】
　　翰　林　院　庶　吉　士【臣】狄贻孙
　　圣主当阳日贞元应运时芳春凝淑景佳气绕
　　彤墀
　　黼座陈金镜瑶堦进玉芝华封争效祝天保拟敷辞睿质根天厚昌符叶瑞竒绕枢绳寳厯贯月绍鸿基快
　　际风云防欣瞻龙凤姿太平真有象
　　至徳总难窥悠久符行健光明本缉熈和恒调玉烛恭俭乐茅茨履泰谋多裕求宁食每迟威仪仍抑抑问学更孜孜夙禀生安质长存信好思典坟防奥防邱索决沉疑厯数齐天象舆图画地维允宜超舜禹直欲迈轩羲宵旰心无逸经纶志不移异同归独断威福必相资志道兼游艺怡情辄赋诗来游歌翽凤纪绩勒蟠螭不数横汾句羣夸阙里碑书竒云若拥心正笔俱随
　　宸藻辉千古
　　奎章焕两仪多能包小大立教仰
　　君师端拱居宁谧精勤见设施斋明承祫禘对越肃坛壝大道今无外丰功讵有涯和衷严吏治钦恤荷
　　皇慈养士陶冶勤民切抚绥栽培同大造视聴奉无私问俗悬鼗铎安邉任指麾万方蒙恺泽一徳防昌期以此休征集于今茀禄宜有禾皆九穂无麦不双岐旭日中天丽条风四野吹庆云飘烂熳祥霭转葳蕤花甲逢初度仙桃熟满枝瑞凝鳷鹊观喜溢凤凰池韶乐喧天奏嵩呼匝地驰【小臣】思献寿长捧万年巵




　　万寿盛典初集卷八十八
<史部,政书类,仪制之属,万寿盛典初集>
　　钦定四库全书
　　万寿盛典初集卷八十九
　　歌颂二十九【词臣二十一】
　　万寿诗【五言排律二十韵】
　　翰　林　院　庶　吉　士【臣】刘于义
　　共仰文明代羣歌燕喜时六旬逢
　　圣旦千载届昌期禹甸荣光烛尧封化日迟无为臻上
　　理有庆巩宏基元气凝
　　宸极和风发
　　睿思恩深兼覆载徳盛作
　　君师豫顺惟时迈谦尊每博咨仁心孚逺迩精意感神
　　祗早覩
　　皇威振咸钦方略竒四征恢大业一统焕鸿规治水黄淮奠蠲租雨露滋万方皆乐恺庶物尽融怡益快贤关辟重令骏足驰幸生熈皥日永遂士民私华祝传衢壤嵩呼彻
　　殿墀黄童齐额手黎老各轩眉铜砌余韶景瑶堦丽暖曦自天申保定应地集纯禧竞上千秋镜欣称百福巵从今千万禩长诵九如诗













　　万寿诗【七言古一首】
　　翰　林　院　庶　吉　士【臣】潘允敏
　　太平天子秉乾纲虹流电绕膺嘉祥照临日月光四方万年玉厯开无疆五十二载垂衣裳巍巍
　　至徳超陶唐宣昭邃学悬珪璋
　　仁孝不匮孚穹苍庖羲大义探微茫象纬术数咸精详徧吹六籍之笙簧廼复捜辑名山藏珠玑焜耀云汉章龙蛇驱走鸾凤翔
　　郊坛肃穆升馨香尼山之祀典礼将祔以朱子升宫墙遐
　　陬爕伐
　　神武张搜狩厉饬亲戎行
　　翠华戾止露瀼瀼河渠底定波不
　　赐复蠲租恺泽洋时行赈贷安农桑引年屡
　　诏登虞庠四门式辟无留良郊遂一斥威令彰皇皇法律严秋霜刑期无刑臻吉康柔逺人归尽八荒职贡职赋穷梯航宵衣旰食犹靡遑猗欤
　　至治畴能量瑶枢紫极相辉煌和风习习日载阳花甲初周春正长自今以始寿而昌千官万国羣跄跄衢歌巷舞扬
　　恩光【小臣】幸厕鹓鹭旁稽首拜手称霞觞












　　万寿诗【七言律四首】
　　翰　林　院　庶　吉　士【臣】秦靖然
　　巍巍峻徳颂陶唐玉烛时调际
　　圣皇匝地恩膏流率土敷天文教洽殊方山川效顺王猷逺云汉呈祥
　　帝道昌共庆长春佳节近欢腾四海祝无疆【其一】
　　流虹瑞气满春台乐奏钧天进寿杯
　　寳厯从今周复始鸿图自此运方开已闻华祝来陬澨还觉嵩呼遍草菜万国此时齐献颂九霄云日庆昭囘【其二】
　　诞膺万福是吾
　　皇敷锡还教及四方百职邀
　　恩光命服八纮吁俊焕文昌累看緑野甘霖渥共乐彤廷化日长何幸【微臣】逢
　　圣世普天俱沃
　　帝台浆【其三】
　　乾坤覆载总无私草木难酬雨露滋已覩添筹绵厯数更思移算祝昌期舆情逺迈中天日景运应超复旦时从此九如频致咏春光常捧
　　万年巵【其四】












　　万寿诗【五言排律四十韵】
　　翰　林　院　庶　吉　士【臣】田嘉谷
　　凤纪贞元合
　　龙飞嵗月长勲华隆百代道徳嫓三皇寳运绵鸿厯祯符觐耿光执中惟作极致治自垂裳心契河图秘胸罗石室藏生知原濬哲止敬愈颙卬广扇仁风溥均霑膏雨滂两仪辉昼夜四序协柔刚座右题无逸宵分问未央璿玑厘厯象律吕隂阳制作臻明备班聨挈纪纲训词存尔雅理数析微茫广运真难测渊泉讵易量文谟弥炳燿武烈倍辉煌炎朔龙旗指东西虎旅翦鲸清海甸驱蜃靖扶桑春豫时观俗
　　宸游为省方赈民频发粟占嵗屡蠲粮勅法雷兼电寛刑露易霜辟门招俊乂咨牧重循良众好因箕毕休征顺雨旸平成连兖豫底定竝淮黄元朔颁槃瓠讴歌诵白狼明昭贻率育颖栗庆丰穰騈秀呈黄茂双岐擢翠芒成功昭简册殊瑞溢缣缃甲子星周度春秋日正昌晴霞披组绣好鸟和笙簧华岳莲新长瑶池桃始芳曈昽升旭日沆瀣满银塘金奏钟镛合工歌磬管锵上公陈寳履重译进华觞拜舞随鹓序懽呼彻
　　帝阊
　　冲懐崇让徳
　　尊号却封章五纪持兢业羣工效赞襄
　　赐酺喧市里加币肃坛场施恵租全给捜才网更张嘉賔来鹿野吉士蔼梧冈水滙东溟里星环北斗旁年年陈颂祝
　　万寿永无疆




　　万寿诗【五言律十首】
　　翰　林　院　庶　吉　士【臣】王时宪
　　圣主乗干日车书万国同
　　皇图长巩固
　　帝徳正渊冲极建祯符集仁深福禄崇今才周甲子驭
　　宇道方隆【其一】
　　雅化追隆古羣黎含哺嬉
　　庙堂真有道天地等无私旭日悬
　　金殿春风度
　　玉墀
　　临轩频问俗四海奏雍熈【其二】
　　天文光的烁永永照寰区重道崇先圣传经表硕儒法书垂玉府
　　睿藻灿瑶枢
　　纶綍方颁赐斋心拜典谟【其三】
　　赫濯
　　天威逺
　　皇居气自佳山川环禹甸干羽舞虞阶重译争朝请殊
　　方久畏懐丰碑记
　　神武不忘旧摩崖【其四】
　　湛恩同覆载百族荷陶钧航海归
　　王化梯山进国珍万方咸戴
　　徳九土自生春引领瞻天上繁星拱北辰【其五】
　　圣朝严举错
　　干断肃官聨总为生民计频将徳意宣大臣皆守法下吏永无愆荡荡平平世羣瞻尺五天【其六】兑悦兼离照清时实右文
