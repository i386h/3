<!-- { "loadSidebar": true } -->
　　察伦明物作之君而作之师
　　本身征民贤于尧而贤于舜集大成之道统建尽善之治功以恵鲜懐保之实心受戬谷罄宜之茀禄包举六气而藏诸用发育万物而显诸仁有如燔柴昭事之仪必
　　亲对越追逺荐馨之祀倍极精诚定省时勤
　　孝敬通于国政惇庸备至
　　恵爱浃于天潢崇徃圣而觉烝民重先儒而倡正学训士子以维风教广贡额以励人材海宇澄清胶庠敦让
　　宵衣旰食则纲举目张
　　颁爵授官则考言询事一命以上见诸
　　殿陛之间万里而遥若在户庭之内褒荣勲阀即采
　　録其子孙图任旧臣每保全其终始
　　钦恤民命常垂寛释之仁
　　念切农功频下赈蠲之诏
　　霈敷天之湛露逓赐田租酌太仓之余粮并留漕挽数輙盈于千万施不靳于再三兑泽滂沱立见禾苗之长巽风发越潜消水旱之愆
　　銮辂西廵周岳尽怀柔之典
　　翠华南幸阅河传疏瀹之方弧矢之利取诸暌礼乐之兴取诸豫遂乃坐八窓而朝万国平三逆而定九州剪沙漠之渠魁
　　天威震地奠宗社于磐石
　　睿算如神鲽至鹣来茅归楛入凡在焘养罔弗尊亲若
　　夫
　　右文稽古
　　濡史涵经发摅义理之章陶咏性情之什莫不参赞
　　天地灿列星辰而
　　御藻淋漓
　　奎钩炳耀则又众法咸备四表光昭矣兹当阳春三月
　　恭逢
　　圣寿六旬日抱红辉云丛紫霭五十二年之
　　仁恩闿泽如海之深万八千歳之景运洪符同天之久辇賮航琛者万国飏言拜于者盈廷【臣】海赋材谫薄秉质颛防两世俱叨
　　国恩未効涓埃之报一门皆忝中秘常存衔戴之心今
　　遇
　　万寿无疆甚幸
　　一人有庆敬上升恒之祝畧申芹曝之忱【臣】海拜手稽
　　首而献诗曰
　　万年天子太平基御宿光芒映赤墀受箓绵长仁者寿垂衣端拱
　　圣之时腾欢争纳梯航贡拜手齐赓喜起词甲子初周
　　元防始九州民物尽雍熙【其一】
　　执中衢室建鸿名玉振金声集大成参赞六经兴礼乐并隆三代启文明
　　徳馨上达
　　天心顺儒术尊崇圣教行齐上春台跻寿域青阳开动物
　　由庚【其二】
　　韎韐亲征
　　圣武昭威加塞外版图遥虞廷干羽三苗格周室车书
　　九译朝
　　法驾时廵人震叠大田蠲赋野丰饶成功永固
　　皇王绪宵旰干干勅百寮【其三】
　　华灯锦幄接
　　枫宸宝地琳宫祝
　　圣频太液波晴三月晓上林风暖百花春云开南极星
　　辰丽节届东皇雨露新
　　睿算如天长受禄年年飏拜效尊亲【其四】






　　万寿诗【七言律三首】
　　翰　林　院　庶　吉　士【臣】易　简
　　勾陈防仗焕晨光仙佩声闻列雁行万里尧天周甲子九重舜日丽文章玉阶春永祥蓂盛金殿风和广乐张喜见
　　圣朝隆景运上林应有鳯来翔【其一】
　　乾元首出正当阳斗极星罗共八荒风动时雍民击壤化成久道
　　帝垂裳菁莪造士歌云汉雨露生春到井疆
　　大泽更流山海外殊方万里尽梯航【其二】
　　厐睂不见海波扬又听三呼嵩岳傍
　　圣德俭勤同大禹
　　治功巍焕协陶唐欲陈金镜千秋录再进流霞九醖觞寰宇尽归熙皥日【小臣】拜手祝无疆【其三】


　　万寿诗【五言排律十八韵】
　　翰　林　院　庶　吉　士【臣】漆绍文
　　帝德符干健时乘运独隆勲华绵道脉化育赞元功典学先持敬绥猷允执中探书搜委宛访道陟崆峒
　　御藻千秋焕
　　天章八法融研精披奥防举义发羣防
　　勤政咨民隐
　　廵方问岁丰江河疏上下疆理辨南东懋建平成绩长贻乐利风蠲租逾汉宋颂德徧儿童观国收羣防
　　临轩达四聪喜声喧赤县瑞霭塞苍穹大顺承天眷蕃
　　厘集
　　圣躬函关佳气绕瑶岛庆云笼景命川方至鸿基岳永
　　崇
　　一人膺保定万国仰帡幪樗质曾何补葵心夙矢忠欣
　　随鸳鹭末稽首效呼嵩















　　万寿诗【七言律二首】
　　翰　林　院　庶　吉　士【臣】王梦旭
　　皇图长巩壮山河风不鸣条海不波地利桑麻书岁稔天章云汉作人多九霄日月同光被万国衣冠尽协和荡荡难名惟击壤欣闻复旦接衢歌【其一】
　　玉墀初曙日曈昽庆洽千官虎拜同雨足三春宫草绿云飞五朶殿头红祥光南极星辉煜晓色西山气郁葱献寿亦随鸳鹭后万年欢舞
　　圣恩中【其二】






　　万寿诗【七言律四首】
　　翰　林　院　庶　吉　士【臣】顾嗣立
　　昌期桃报瑶池熟瑞应星回银汉流
　　百福圣人方建极
　　万年天子共扬休曈昽日月神州丽锦绣山河珠阙浮西苑薰风通
　　紫禁管到处起歌讴【其一】
　　西峯深秀翠屏横市列街衢簇
　　辇行巷舞影连万户井山呼声彻
　　九重城香飘花柳邀金勒春练云霞上防旌士庶熙熙
　　同寿域争将芹曝荅升平【其二】
　　羣工三祝玉阶边
　　功德巍巍景福全静极固知
　　仁者寿
　　干行莫测健如天八方剑佩环
　　宸极重译梯航拜仗前万国车书今浑一海隅日出徧
　　祥烟【其三】
　　七年给札步
　　彤墀令节随行进玉巵
　　异数特怜五夜烛
　　新恩许托万年枝白环银瓮清时瑞缃帙牙籖
　　圣德诗惟愿
　　皇躬长介福冈陵永防太平基【其四】









　　万寿诗【七言排律十六韵】
　　翰　林　院　庶　吉　士【臣】春　山
　　今古畴图属
　　圣明羣工亮采荷恩荣治功独运恢业道统相传集大成钦恤刑章开一面痌瘝民力缓三征施仁时洒甘霖润照物高悬玉镜清四国边陲烽火靖二仪法象泰阶平春秋省助年长稔河海疏排水不惊寒暑无咨颁粟帛铨除式序慎权衡气含飞动鸣岗凤韵入风诗语禁莺五夜繙书罗典籍两闱取士拔竒英
　　龙旗出塞瞻天跃
　　翠辇廵方夹仗迎
　　驻跸云山搜涧壑
　　端居楼阁爱蓬瀛其旋防见千祥集廸吉从教百禄盈自此无疆开厯数从来不息配天行臣民永庆贞元防中外均怀覆载情渚欲流虹环瑞日星皆拱极接长庚拜稽敬进升恒颂微末难申献曝诚













　　万夀盛典初集巻九十二
<史部,政书类,仪制之属,万寿盛典初集>
　　钦定四库全书
　　万夀盛典初集巻九十三
　　歌颂三十三【词臣二十五】
　　万夀诗【五言排律四十韵】
　　翰　林　院　庶　吉　士【臣】王　澍
　　圣主当阳日敷天献夀时万方同拜手百辟共陈词舜厯韶华永尧阶蓂荚迟八风和碧落五色丽
　　彤墀玉烛调三极金鳌奠四维卿云欣复旦元防庆昌期寒谷人皆暖春台物正熙心传精一蕴手定治平基运启皇王箓天开
　　神武姿太和征有道闿泽本无私歴岁
　　恩膏渥周天雨露施租蠲余旧谷税免足新丝法网开三靣歌徧九逵遴材门屡辟取士野无遗户有丰年乐贤多好爵縻片长俱采録舆论必畴咨询事官方饬颁箴庶绩厘满朝皆望散一徳尽臯夔已合明良契弥勤
　　宵旰思豳风屏已绘无逸卷常披卦画符三圣图成鄙
　　九师先天重闽洛全数合轩羲论道
　　临宸扆崇儒
　　御讲帷文章三代并纶綍六经垂解愠弹瑶瑟成功镂
　　玉碑翰随辰象转笔帯化工竒
　　宠赉昭云汉珍藏重鼎彝揆文风逺播偃武化潜移但见归牛马谁闻誓虎罴六师亲朔漠一怒靖边陲凯奏归
　　神算民恬頼
　　圣慈恫瘝时在抱纎悉必周知蔀屋烦
　　清问河渠待
　　指麾负图龙献瑞应徳鳯来仪交泰三阳正时雍万福随桃生千岁实花动万年枝瑞麦连钩盾嘉莲吐御池器车来泽国华盖结云芝观海将蠡测瞻天只管窥【小臣】慙报称长诵九如诗

　　万夀诗五【言排律十二韵】
　　翰　林　院　庶　吉　士【臣】周金简
　　中天开宝厯元防恊昌期尧荚春云动虞裳复旦垂舆图长巩日甲子甫周时电绕荣光转虹流华渚移
　　紫宸凝瑞霭黄道介繁禧万国车书集三千礼乐随金茎擎玉露翠幄发琪枝淑景龙楼绕欢声瀚海驰普天同拜舞大地共歌思鸣佩趋鸾掖挥毫集鳯池墨霑三秀草春溢九霞巵愿进无疆颂千秋庆锡祺






　　万夀诗【五言排律二首】
　　翰　林　院　庶　吉　士【臣】秦　休
　　鳯律春长纪
　　龙飞日正中千龄逢令节四海庆昭融官柳垂条緑仙桃结蘂红阳和随地徧花甲与天同湛露飞尧酒薰弦蔼舜风皇州佳气满舞蹈尽呼嵩【其】一
　　帝徳髙千古
　　皇仁徧两仪租蠲欢蔀屋刑措乐雍熙海宴河清风和日丽时山川俱献瑞天地自无私士沐菁莪化人承雨露慈衢歌同巷舞耕凿复何知其【二】






　　万夀诗【七言律八首】
　　翰　林　院　庶　吉　士【臣】王时鸿
　　徳符大地夀齐天首出原超太极先玉烛调元孚禹甸璇图开泰应尧年歌传豳雅欢同洽庆衍箕畴福自全遥向五云瞻
　　帝座众星环拱紫垣前【其一】
　　亘古欣逢
　　孝治隆
　　皇家典礼备尊崇发祥逺轶睢麟颂启圣相承任姒风日御龙衣供防服晨趋鳯辇侍椒宫肃雝盛徳由天授锡类推恩万国同【其二】
　　圣朝建极奏升平功叙歌时百度贞勤理
　　万防宁海宇明齐七政仰钧衡懐柔乔岳俱修贡底绩
　　黄河乆献清
　　当代巍巍勲烈峻上超五徳迈三正【其三】
　　万乘云屯指朔方绩髙旷代武功永清紫塞销烽燧逺抚黄舆顺雨三蘖总归神防定六韬何似
　　睿谟长编成玉册垂方畧字字髙悬日月光【其四】
　　徇齐
　　圣徳本天成道契羲皇易象呈精一心传隆作述诗书手定盛文明龙川桃浪三春暖桂子珠宫八月荣云汉昭回教化欢呼四海溢声名【其五】蠲除肆赦
　　诏频宣参赞兼操化育权泽洒九天霑玉粒膏流四国裕金钱好生徳感驺虞瑞宥罪仁囘贯索躔寛大十行敷率土春台康乐自年年【其六】
　　逺集梯航万国欢盛陈王防版图寛多于禹贡争归賮胜似虞廷尚舞干蛮表鸟言防礼乐炎荒卉服习衣冠
　　皇纲式廓恢无外带砺河山宝祚安【其七】
　　词垣新进附鹓行叠被
　　殊恩拜舜裳咫尺
　　龙顔瞻日角辉煌
　　鳯藻覩天章祥开五老荣光近语献三多华祝长圣夀自今绵玉厯万年永御
　　帝图昌【其八】












　　万夀颂【四言七章】
　　翰　林　院　庶　吉　士【臣】乔时适
　　皇帝徇齐早嵗登极克缵克承发祥世徳问安视膳和气愉色备物博施欢同万国朝暮弗违惟殚子职愿亿万年为天下则【其一】
　　皇帝寛仁天地同流东西南朔无逺弗周纳诸襁褓民隠是求一夫噢咻惧政不脩五风十雨满车满篝畞粟千钟听民自收夜不闭户熙皥与游犹恤刑辟矜疑是摉愿亿万年抚育九州【其二】
　　皇帝濬哲知人安民六卿分职论材惟真封疆大吏悉简忠纯兼聼并观烛照若神天工寅亮政出
　　紫宸愿亿万年长秉陶钧其【三】
