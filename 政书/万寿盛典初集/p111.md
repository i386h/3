<!-- { "loadSidebar": true } -->
　　圣徳覃敷匝八方绵绵景祚万年长天开宝厯符元防化启鸿图集篚筐紫气絪缊云是庆青阳鼓动物皆芳协风披拂农祥应甘露霑濡穑事忙两曜腾辉聨璧彩五星同舎贯珠光山川封濬同尧舜土宇恢宏陋汉唐久矣百神皆献瑞猗欤四海尽来王旅獒效命通西极驯雉输忱贡越裳人仰中天日方午政孚六合运初昌勤劳不觉常宵旰训诰皆堪作表坊文教优优超夏禹武功烈烈驾殷汤圣经此日传精奥正学千秋赖宪章防簇霞飞珍丽藻银钩铁画捧琳琅天弧拓处边陲靖木铎宣时大化翔才俊连升天地泰赓歌交儆股肱良省方问俗民风悉励节惩贪国法张海外瑚多网得人中骐骥尽云骧仁流圜土无拘系租赐穷黎有盖藏手握三才叅造化人游四序并春阳嘉辰聿至休征集花甲初周福履将寿比冈陵长有道筹添海屋自无疆衢歌巷舞
　　皇情豫凿井耕田庶事康世乐升平民皥皥史书大有
　　岁穰穰芝房擢秀
　　枫宸侧云汉昭回
　　黼座旁
　　圣主隆恩同覆载【微臣】报荅愧毫芒愿随鹓鹭
　　丹墀下率舞年年庆未央







　　万寿长春词【有序】
　　翰　林　院　庶　吉　士【臣】杜　诏
　　盖闻凤厯常新乐制云韶之曲鸾音竞奏歌传燕喜之词六舞交陈万岁乐韵谐玉琯四声互叶万年春响应黄钟凡以歌咏太平发至徳者也钦惟我
　　皇上御极之五十二年岁纪昭阳律吹姑洗当六旬之圣旦锡福寰区届普庆之良辰腾懽
　　辇毂九州父老扶杖偕来四国人文观光毕至既请
　　建亭而未许屡上
　　尊号而弗居岂盛美尚待铺扬而休明聿成鼓吹自南
　　郊雪霁日丽青旂正上苑花开春深
　　紫禁碧桃天上携来晓露风前红杏林边宛若秋香月里满凤城为懽笑锦市千门徧鸾掖以喧传瑶笺百幅【臣】诏受
　　恩弥至戴
　　徳滋深昨岁路指蓬山思登瀛而尚逺今者身依芸署
　　共簪笔以俱来喜倍羣情欣逢
　　万寿金茎珠缀愧乏三唐应制之篇蜨拍莺簧窃拟两
　　宋倚声之作词成十阕祝效三多
　　青帝东回载一色青旂春自天来
　　驾乘鸾辂响动春雷不烦画鼓声催有非常春色介春
　　酒
　　万寿筵开重徘徊恍风微殿角身在蓬莱回头五云深处看红杏枝枝早倚云栽百和香浓九华光烂金茎露泛霞杯听宫壶滴罢笙歌满花柳成隈绣成堆徧九州四野共乐春台【右调春从天上来】青阳歌里懽声閙説今岁风光好雪痕消去红云罩徧万户千门晓　望紫气絪缊缭绕柳条上春风来了吹得
　　禁林春满日暖花含笑【右调迎春乐】
　　紫禁日华东旭日曈昽晓光融鸣珂夹道跃花骢香雾散翠烟浓瑞气髙浮双阙迥是五凤楼中启重重玉殿玲珑千行仙仗万条宫烛早朝人立东风方共庆
　　圣人生日花甲喜初逢逡廵拜手彻地呼嵩【右调凤楼春】春满上林如绣正烂熳百花开后四围叠嶂重裀窣丝丝宫墙御柳秋千影里弄永昼看太液绿波红绉
　　湛恩汪濊如春恰刚逢畅春时候【右调上林春】
　　万年枝上露浥日华仙掌乐奏云门酒进霞觞谁劈花牋鼓吹文明意多在春风白玉堂　听得几声灵鹊分明栖海棠可待来朝芍药吟成后香案前头侍
　　玉皇【右调玉堂春】
　　嘉莲上日吐
　　丹宸竒葩献岁新杏花时节曲江濵偏多折桂人　玉早看呈素彩金波先为洗香尘正是风柔夜暖琼楼
　　天上春【右调月宫春】
　　九天风露五云髙年年开碧桃况逢燕喜共趋朝桃花春更饶　依辇路映宫袍明霞笼绛霄三千结实在今朝蓂阶瞻
　　帝尧【右调碧桃春】
　　风送暖日笼晴百花明夹路红灯簇锦棚满春城　尽是
　　九重春色传来万户春声共説长安春正好乐升平【右调
　　春光好】
　　倚天楼阁揭天丝管好景春三须知此日普天同庆第一是江南　蠲租诏后还喜丹凤书衔月明淮水风移海甸
　　天赐吏淸亷【右调庆春时】
　　何况
　　殊恩身被曾玉局防书八年来矣思昨岁今朝簪花犹未忽听句胪读书厠中秘　承平乐事须记方
　　殿上称觞载歌春喜翻乐府新声红牙初试愿祝长
　　春万年自今始【右调庆春泽】













　　万寿诗【七言律二首】
　　翰　林　院　庶　吉　士【臣】鲍　开
　　皇帝垂裳御八方车书一统迈陶唐
　　武功文德乾坤大
　　厚泽深仁海岳长
　　玉陛和风披绿野金城暖日丽扶桑今朝率土齐声
　　祝
　　万岁三呼进寿觞【其一】
　　金殿祥光彻九天郁葱佳气满山川三春好景惟三
　　月万姓同心祝
　　万年巷舞衢歌声欲徧莺啼花笑乐无边
　　宸游更奏南薰曲一箫韶奉
　　御筵【其二】



　　万寿诗【七言律二首】
　　翰　林　院　庶　吉　士【臣】孟班
　　欣逢
　　圣节庆昌辰亿载鸿基始六旬九陌欢呼雷出地千官
　　拜舞日长春云凝
　　紫殿来重译露湛
　　彤庭列逺臣五十二年
　　尧舜厯
　　躬膺百福岁华新【其一】
　　云璈一阕拟蓬莱南极芒髙映斗魁玉烛光浮青琐闼金茎露泛紫霞杯
　　宸顔有喜祯符集
　　圣寿无疆泰运开欲效九如陈颂祝【微臣】愧乏掞天才
　　【其二】


　　万寿诗【七言律二首】
　　翰　林　院　庶　吉　士【臣】杨祖楫
　　莺花三月满
　　皇州双阙晴开拜
　　玉旒王防广陈重译贡乐音遥和万民讴盈衢酒泛仙
　　盘露比屋香添碧海筹十载
　　特行文武试凤麟长向网中收【其一】
　　元日嘉莲发
　　紫宸早回薰律启
　　昌辰福厘自徧羣黎徳歌颂难酬
　　圣主仁徽号同声归
　　黼座
　　谦尊三度谢廷臣更无一物堪持献惟愿祯符岁岁新
　　【其二】


　　万寿赋【以万夀无疆普天同庆为韵】
　　翰　林　院　庶　吉　士【臣】徐　杞
　　圣徳同天眷膺万夀感格神人化育宇宙荡荡巍巍贞恒永懋追羲轩以颉颃并唐虞而驰骤星廻躔次方行五分之余厯视璇玑始兆一周之候若乃祥开蓂荚瑞叶球图流虹绕电贯月吞珠神光郁于宝室紫气映于云衢固知
　　受箓之最久诚为前古之所无通书夜于万年奚待松乔之术合翕辟于两大何须金石之书原其备福而受厘咸本业隆而徳建制作遵为规模典型垂为章宪振声教于遐荒庆清宁之永奠揆文奋武绩已迈夫五三贡賮献琛国宁止于千万
　　上天之保佑维殷下土之尊亲竞劝至若教养具轸恤彰蠲赋税省桁杨既春台之温煦亦化日之舒长观河而五老觐于霞表廵方而嵩岳拜于岩傍颂圣来夫华叟作人超夫周王宜寰区之懽忭愿奕禩而无疆尔乃迟日暄妍庶物扬诩燕语莺啼花明柳妩吹来习习无非解愠之风散作丝丝悉是作甘之雨
　　彤庭则拜手赓歌绿野亦顿足起舞冈陵之咏方新渗漉之恩更普亦有遐邦逺甸瞻海来同上真列宰降自苍穹鲜鹤翔于金阙青鸾集于瑶宫八千岁灵椿葳蕤始绿三千年桃树的皪初红莫不应瑞而生辉效顺而呈庆相忘帝力只知发耕凿之歌共戴天长不必进轩辕之镜若夫传之金石载在简编箕畴之称百福风诗之颂亿年鸿禧之克承者由徳而降鉴之肇锡也自天方将乐太平之浩荡夸景福之芊绵每届三春祝三多而踊跃逺过万岁偕万姓以喧阗【小臣】濡翰以纪事大哉无得而名焉
　　万夀盛典初集卷九十一
　　钦定四库全书
　　万夀盛典初集卷九十二
　　歌颂三十二【词臣二十四】
　　万夀诗【四言八首】
　　翰　林　院　庶　吉　士【臣】钱廷献
　　春日载阳
　　圣人万夀乾坤清宁川岳澄秀百神懐柔翼卫左右元气氤氲爰保爰祐和风翕习敷华错绣金石肆陈箫韶迭奏鳯巢于阁麟游于囿载赓载歌共乐永昼【其一】
　　钦惟
　　帝徳其仁如天并包巨细万物覆焉湛恩汪濊渐渍绵延饮和食徳煦育矜全横被六合周浃八埏熙熙皥皥食息惟便式歌且舞踊跃骈阗祝我
　　君王亿万斯年【其二】
　　行健惟天至诚无息三才万象全体太极夙夜
　　孜孜旦明翼翼巍巍成功显显令徳自西自东自南自北六合内外归我邦域君子劳心小人劳力世道淳和永以为则【其三】
　　结绳代逺肇始文字言以旌心辞原达意作述相承同工异致
　　圣人天纵周情孔思麟麟炳炳天纬地焜耀琼林辉映宝肆倬彼云汉小大咸识遐龄宠锡载笔恭纪【其四】
　　天命幽逺监观有常
　　圣人敬徳格彼穹苍体信达顺视履考祥郊坛殷荐圭璧笙簧礼明乐备矞矞皇皇时雨而雨时而介兹景福其乐未央【小臣】矢歌
　　万夀无疆【其五】
　　芒芒九州芸芸赤子惟耕与桑衣食视此男女效绩不勤何恃载筐及筥秉耒荷耜经营
　　圣心图绘终始物阜年丰风清俗羙遵道遵路遐迩同
　　轨
　　一人有庆万年燕喜【其六】
　　圣学昌明有觉羣曚渊源尧舜法式周孔庶民既兴是戒是董一心枢机万物纲总河海汪洋山岳巃嵸百家泛滥回转蒙澒贯彻天人勅几言动膺图受箓万亿垂统【其七】
　　化洽万方韬垂三畧
　　庙算广渊
　　睿谋运度师出以律风云挥霍徳威惟畏荒徼絶漠载贽称臣防恭谨恪草木向荣民物康乐开辟以来增其式廓悠乆无疆跻堂进爵【其八】





　　万夀诗【七言律二首】
　　翰　林　院　庶　吉　士【臣】周天祜
　　春风左个驾苍龙万派笙歌列鼎钟川岳绵长开泰运升恒永丽祝华封金茎仙掌浮甘露玉殿祥云出紫峰累洽重熙欢舞日共防青鸟满青松【其一】
　　中外欣逢
　　大庆时麟游郊薮鳯来仪千秋日丽悬金鉴万国星驰献紫芝天保已赓民作颂地泉应出醴盈巵百神效顺齐欢忭翊戴
　　皇躬亿万期【其二】





　　万夀诗【五言排律二十四韵】
　　翰　林　院　庶　吉　士【臣】程梦星
　　晴旭融阊阖和风布海陲羣伦安覆载万象仰轩羲雨露恩同溥江河泽并弥
　　天心惟浩浩闾巷总熙熙旰食勤民隐宵衣缉圣规苞符开泰运畴范集纯禧郊薮祥麟见梧桐翠鳯仪星云昭上瑞鱼鸟沐慈乐利人胥悦生成物不遗
　　文谟彰至治
　　武烈扩丕基政与刑皆理威将徳互施敷求恒若渴鉴别本无私廸教兴多士亲贤励百司两河安奠日四海防同时
　　广运谁能测
　　谦冲每自持六旬逢
　　诞节八表庆
　　昌期地辟春台敞天开化日迟千林攒锦绣百卉挺葳蕤防仗排双阙香烟绕九逵欢声聨逺迩喜气接髙卑张乐闻韶濩分班列鵕防幸登仁夀域仰睹
　　圣神姿缃帙陈金镜琼浆酌玉巵葵忱输不尽载咏九
　　如诗











　　万夀诗【七言律四首有序】
　　翰　林　院　庶　吉　士【臣】薄　海
　　皇上御极之五十有二年太和保合景福滂洋易俗移风百化兴而三才正阜财丰物五辰抚而庶绩凝藏山秘泽之珍月呈嘉瑞甘露醴泉之液时载祥编天下皆春日中并照王民皥皥治偕上下而同流
　　帝徳巍巍道共乾坤而立极则诚登三咸五轶后超前
　　矣盖由我
　　皇上
　　睿智聪明
　　圣神文武
　　纪纲六合体覆载之无私
　　经纬三阶运隂阳而不测
