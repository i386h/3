<!-- { "loadSidebar": true } -->
　　烂彼卿云呈于中天光华复旦曦曜髙悬维
　　皇建极出震乗干百灵効顺诸福殷阗【臣】拜稽首天子万年【其一】
　　【臣】拜稽首祗承
　　天休阳和应律六甲一周惠风东来扇被九州川原膴膴卉木油油登彼春台百禄是遒【其二】
　　春台荡荡太平之象维道化民裁成辅相譬彼洪钧刚柔剂量岂繄小补驩虞是尚大哉
　　皇猷天参地两【其三】
　　大哉
　　圣言黜华崇实德盛守谦自强不息百辟卿士彝教率廸爱敬尊亲恪共乃职于万斯年跻仁寿域【其四】
　　万寿诗【四言一首】
　　教　　习　　　进　　士【臣】璩廷庆
　　行健唯天我
　　皇是则作君作师建其有极三春良辰筹添厯数士喜开科农欣免赋恩及狴犴泽加鹓鹭侯甸要荒辐辏豫附贡列球琛乐陈韶濩徧宇荣光敷天湛露
　　圣心忧勤始终无勌屡却鸿名何言封禅谦徳既孚泰交孔徧久道化成治臻美善怀柔河岳和防隂阳缉熙纯嘏俾炽俾昌五福称祝九如拜飏亿万斯年覆载同长
　　万寿诗【四言六首】
　　教　　　习　　进　　士【臣】何腾三
　　天保我
　　皇乃圣乃神执中致和干徳精纯时雍风动锡庆兆民
　　万方攸曁兹
　　一人【其一】
　　天保我
　　皇百福孔臻山岳修贡川谷効珍丰年穰穰室家溱溱
　　洪钧一气金镜常新【其二】
　　天保我
　　皇覆帱无垠平康建极道路咸遵殊方通贽重译来賔一人有庆六合皆春【其三】
　　六合皆春万物化醇惠风和畅披徳拂仁五云三秀布濩弥纶跻堂称觥长此芳辰【其四】称觥拜舞露液云津连蜷霞幔明净花茵咸英韶濩大乐具陈氤氲佳气仪鳯翔麟【其五】佳气氤氲何物不均普天率土山陬海漘以生以育旣蕃旣淳髙明悠久
　　景命用申【其六】
　　万寿诗【四言一首】
　　教　　　习　　进　　士【臣】虞景星
　　绵绵宇宙辟自洪荒圣神迭起建极中央文明启运笃生我
　　皇亶聪首出厯服无疆髙乗离照静体干刚化成久道
　　寖炽弥昌庆周花甲
　　銮驭靑阳和风条畅丽景舒长日轮耀彩霞斾腾光川岳贡瑞云物呈祥西鹣东鲽山梯海航敷天击壤夹道焚香华封善颂豳什称觞三多五福莫罄拜扬长悬金镜永揭珠囊亿万斯年
　　端拱垂裳
　　万寿诗【五言古四首】
　　教　　习　　　进　　士【臣】吴　翊
　　贞符启
　　睿圣纂图廓区宇祥源濬文明懿光铄神武鳯编周六
　　十
　　龙御绵九五锡祺本道髙遒福缘仁普苞涵贯亭育观察笼仰俯四维翕森张七政归凝抚松云澹契尧樏輴勤追禹奠极拜金书绥边划玉斧精思运枢机公听悬鼗鼓于赫冠百王遹骏超三古览揆始摄提长筹讵能数
　　天子寿万年纯禧膺永祜【其一】
　　纯禧协五纪
　　垂衣仰穆淸静諴饬户牖动运周埏纮频行时迈典屡肃不庭征树羽宣文教麾戈赫声宥三面网櫜戢六钤兵纪云矞瑞郁占星泰阶平
　　法宫奏庆善至乐谐韶韺薰风入瑶瑟华黍播琼笙舜
　　觚颁恺饮汤鼎剂和羮九逵欢丰大
　　一心儆恒贞不登封禅议载却鸿嘉名
　　天子寿万年郅治胜蓬瀛【其二】
　　郅治葆太和诚通自悠久运开龙鸟先泽衍睢麟后含生被喣噢践土衔
　　髙厚庥气浃岩廊薰风播农畞南山松栢荣浓晖润花柳琼霄捧紫霞舆壤齐拜手巴舞抃孺童豳歌跻厐叟鸿庆更无边胥译拓九有西旅总浮河东鳀尽瞻斗黄支并乌弋琛贡先奔走欣诵未央诗洪霑长乐酒
　　天子寿万年尊亲戴
　　元首【其三】
　　尊亲徧寰宇沐浴先儒流天文倬呈象河汉垂清秋畴画阐羲昊典谟迈殷周选辞尚体要作人训姱修饫霑
　　寿考泽朴供薪槱大科慎品鉴
　　特试精研搜【微臣】忝论造重瞳赐甄收读书育藜舘习
　　礼瞻龙楼
　　彤庭与三祝仙阙拟十洲栁衫厠章黻鳬藻依旌斿
　　弇鄙蕴寸丹衢謡赞鸿庥
　　天子寿万年卷阿
　　湛恩优【其四】
　　万寿诗【五言古一首】
　　教　　习　　　进　　士【臣】张谦宜
　　尧天浩荡荡舜日丽迟迟化成由久道
　　宝厯开昌期六合兴礼乐万国偃旌旗仁风多翔洽黎
　　庶乐雍熙借问何能尔
　　圣敬惟日孜涖祚五十二乾纲独握持聪明察迩言虚衷广畴咨朝堂列稷契边徼委熊罴羣策各効力纎悉皆周知简贤耑付托量能授官资节俭惜物力恒虑生齿饥频年蠲租赋含哺相娱嬉育才隆教化菁莪广被滋髙冈多翽羽和鸣上梧枝春光转韶景草木纷葳蕤千官庆
　　圣节九如陈鸿词我
　　皇体天德渊穆俨若思乐与兆人共神仙何足竒瑞粟
　　逾丹粒嘉禾胜灵芝尔民歌击壤
　　九重天顔怡升平称上寿覆帱无偏私【臣】本草茅士教
　　养荷
　　洪慈操笔事编纂华藻愧掞摛所愿亿万载歌咏太平
　　时
　　万寿诗【七言古一首】
　　教　　习　　　进　　士【臣】昝茹頴
　　粤稽帝尧癸巳年康衢华祝垂简编峻德则天万古传我
　　皇癸巳庆周天六合呼嵩声骈阗先圣后圣揆一焉健行不息躬体干与天同大覆盖圆与天同久泰运旋大德曰生仁育全大法执中精微研大知光昭天下先久道雍容临广渊久安黎庶勤服田久照升恒常转还明威赫濯风雷宣求宁懐保心惓惓时廵江海滙百川洪河疏凿指划便恩波浩荡流无边蔀屋茅檐频赐蠲羣材乐育荷陶甄苗民革面顽梗迁南朔梯航广幅员东西渐被弥九埏自古功烈难比肩冲懐谦让加惕防宵衣咨治儆官联奎章巍焕星日悬宇宙大文恣包纒妙契理学搜真诠图画探追仓史前银钩玉薤争摹镌夀世应同金石坚太平岁月恒久延时雍寿域开八千和风三月淑景妍昆虫卉木咸熙然
　　皇心自操造化权元会亿万巩绵绵
　　万寿诗【七言古一首】
　　教　　　习　　进　　士【臣】黄天球
　　南极夀星生紫芒四表上下多荣光
　　九重当阳流大化如云如日垂衣裳德心广懋运干始万几一贯精诚里大含海壤纳鸿苞细别毫芒彻精理黙鼓仁风铸八埏神功无迹恩无边淳朴直追怀葛氏恬熙宛在羲皇年宵旰犹然勤保惠异数纷纶时下逮共竭茅檐方寸心愿祝
　　彤庭亿万岁鳯城三月五云新重译梯航拜
　　玉宸瑞符宝厯惟仙荚福防寰区是大椿何幸天阶作
　　桃李雨露浓霑未有底追陪鹭序觐
　　龙光竝效嵩呼歌燕喜蓬莱花满海筹盈长覩升恒日月明祈将率土无疆颂播入春风庆泰平
　　万寿诗【七言古一首】
　　教　　　习　　进　　士【臣】田长文
　　昌期载启诞我
　　皇凝图握瑞总乾纲光华日表钟天祥礼乐经纬文治彰声威赫濯武功扬堂廉喜起会明良车书四海共来王宵旰精勤轸万方廵河周岳湛恩滂租赋频蠲兆姓康好生棘寺看鸾翔万几余暇亲缥缃精一传心遥相望
　　天文典诰遹辉煌龙蟠鳯翥焕奎章崇儒重道饬胶庠追琢多士成圭璋作人寿考寿无疆淑景融和物候芳莺歌花舞
　　御筵张觞连瀛海酌琼浆乐奏钧天来鳯凰卿云纷郁炉烟傍甘露浓滋万彚昌千官献祝韵铿锵率土呼嵩乐洋洋【小臣】累代荷
　　恩光葑菲重蒙化雨瀼窃媿无才效赓飏惟愿
　　圣寿比昊苍
　　万寿诗【七言古一首】
　　教　　习　　　进　　士【臣】卜兆龙
　　我
　　皇神圣致升平极天茀禄何峥嵘六宇祥光凝绀碧万年景命符元贞武功文德逈超越涵濡渗漉弥埏纮体元居正调玉烛巍巍荡荡诚难名昌辰正喜当三月万象昭融怡
　　睿情卿云靉叇应图瑞薰风披拂鸣韶韺上苑青葱森
　　玉树
　　御筵沆瀣浮金茎宫花烂熳珍禽集苑柳霏微仙仗迎虎防鸾旂盛环衞香烟瑞霭相旋萦兆民击壤效衢祝羣工拜手闻欢声
　　天顔喜溢阳和色紫气絪缊满太清【小臣】朴鄙媿善颂
　　愿指南山与东瀛
　　万寿诗【七言古一首】
　　教　　　习　　进　　士【臣】汪　榯
　　巍巍莫竝惟穹苍我
　　皇则之御万方黼扆端拱垂衣裳心传精一接虞唐五十二载际时康神圣文武迈百王清晏熙恬化日长共球络绎纷琳琅雕题凿齿咸梯航久道化成世运昌文明刚健弥自强宵衣旰食勤不遑含哺鼔腹庆仓箱倬彼云汉丽天章郊薮麟游竝鳯翔万类敷荣戴青阳焕赫红日上扶桑晓开阊阖延景光羣指南山献寿觞休征嘉瑞呈虹祥防极归极庆无疆









　　万寿盛典初集卷一百
<史部,政书类,仪制之属,万寿盛典初集>
　　钦定四库全书
　　万寿盛典初集卷一百一
　　歌颂四十一【教习进士馆诸臣二】
　　万寿诗【五言律四首】
　　教　　　习　　进　　士【臣】张世文
　　甲子周璇纪蓬莱敞
　　寿筵贞符方履泰午位正当干瑞荚添苍厯荣光绕紫
　　躔遐龄绵鼎祚景福亿千年【其一】
　　晓漏迟清昼天香满上林柳含青琐色花转玉阶隂和暖三春节勤劳五纪心谁能名
　　圣德覆载协髙深【其二】
　　廵辇随时举
　　恩纶取次颁仁心周品彚春色满人寰光被垓埏表祥
　　开藻火间天行符
　　圣寿迭运若循环【其三】
　　率土飏鸿庆千官拜
　　衮袍称觞三祝备望阙五云髙似海涵纳如天广覆
　　焘忝陪芸馆士乐恺沐
　　恩膏【其四】
　　万寿诗【五言律四首】
　　教　　习　　　进　　士【臣】崔　楙
　　厯数贞元会阳春畅遂时
　　君王膺茂祉宇甸际昌期异草移蓬岛瑶光映玉墀仙
　　韶云外奏防见凤来仪【其一】
　　和气三阶应祥光六合同卿云辉复旦晴旭丽方中
　　帝徳包无外天庥日向隆西山凝瑞霭遥接
　　紫微宫【其二】
　　箓自丹书出
　　恩从紫诏流雨调玉烛日月巩金瓯已应华封祝还添海屋筹长生符至道不向羽人求【其三】作人霑
　　圣化广育逮菁莪献颂飏金阙随班听玉珂蓬莱瞻瑞气太液润恩波嘏福同衢祝葵衷向日多【其四】
　　万寿诗【五言律二首】
　　教　　　习　　进　　士【臣】吴玉耑
　　景运祥开
　　圣鸿图治法天熙时方履泰
　　至德本乗干嫓禹勤敷命超周远卜年梯航齐万国拜
　　舞
　　紫宸前【其一】
　　寿曜辉南极祥云防北辰花明艶阳候人乐太平春福履便蕃集
　　恩波浩荡新从兹亿万岁嵩祝洽臣民【其二】
　　万寿诗【五言律二首】
　　教　　习　　进　　士【臣】觉罗吴拜
　　一人长有庆六甲贺初周瑞景苍龙幄仙韶彩鳯楼嵩呼盈列服华祝彻遐陬海屋论绵算频添万万筹【其一】
　　瑞气三辰协昌期万福同
　　体元行不息敦化道长充寿域开尧日春台播舜风龙
　　文五色鼎
　　圣厯本无穷【其二】
　　万寿诗【五言排律二十韵】
　　教　　　习　　进　　士【臣】洪　泽
　　干行膺宝厯
　　鼎命缵洪基双阙祥光映千门淑景迟曈昽辉紫幄靉叇丽丹墀治统超三古心传配两仪流虹开
　　圣瑞绕电启昌期道契先天秘书勤五夜披敷华同日
　　月挥翰走蛟螭谟烈
　　神功逺绥懐
