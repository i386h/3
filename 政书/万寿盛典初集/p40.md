<!-- { "loadSidebar": true } -->
　　畿辅最近二东草木屡被恩膏十二河山咸霑解泽从此淳风益茂永享河清海晏之休年嵗屡丰常见妇馌夫耕之乐惟有焚香叩首祝
　　圣夀于无疆鼓腹含哺庆
　　洪图之克巩兹因
　　九重万里舆情不能上达恳请代谢等情到【臣】钦惟我皇上
　　德合乾坤
　　道隆尧舜
　　深仁厚泽长养生息者亿万年
　　赐复蠲租食德饮和者千百国当兹雨旸时若犹懐四海之忧勤值此家室盈宁弥轸一夫之疾苦
　　特命将天下地丁钱粮自五十年为始各省轮蠲兹奉上谕东省五十二年地丁俱着全免歴年旧欠亦并着免征统计三年之内总免过天下地亩人丁新征旧欠共银三千二百六万四千六百九十七两有竒
　　皇恩似海大地咸周
　　帝泽如天无人不被伫见物无失所羣游化日之中民不能名共跻春台之上【臣】准部咨即刋刻告示通行晓谕山陬海澨处处霑
　　恩白叟黄童人人戴
　　德莫不扶鸠嵩祝感天髙地厚之仁盥手焚香切就日
　　瞻云之愿咸颂
　　天子无疆之夀直与天齐
　　圣人有道之期永同山峙兹据合省绅衿里民纷纷环
　　绕【臣】署吁恳题谢理合具
　　题恭谢
　　天恩伏祈
　　皇上睿鉴施行
　　巡抚山西太原等处地方提督鴈门等关军务兼理云镇都察院右副都御史加四级【臣】苏克济谨
　　题为租赋屡蠲
　　恩波普被恳祈代达舆情恭谢
　　皇恩事据山西阖省阳曲等九十七州县并各衞所绅
　　衿里民刘璋等呈称
　　皇上御极以来文教振兴武功赫濯勤稼穑则时厪雨
　　旸重农桑则图成耕织五十年
　　太平天子乐海晏而庆河清亿万载
　　有道圣人沐春风而霑化雨固己饮和食德登四海于春台抑且戴义履仁偕万姓于夀域矣乃犹
　　轸念深山穷谷无伤若觉有伤因而深思夏税秋粮一免且加再免次嵗新租槩行全豁歴年旧欠亦着免征欢腾海宇扶杖而观者皓首厐睂喜溢郊圻鼓腹而歌者黄童稚子诚哉
　　舜日重游允矣
　　尧天再覩璋等躬逢
　　盛世久沐
　　宏仁效华祝而争先学箕畴而恐后但
　　九重既逺莫闻嵩岳之呼使众志徒慇难达康衢之颂
　　伏祈俯念舆情代达
　　帝座恭谢
　　皇恩等情到【臣】钦惟我
　　皇上
　　惠政覃敷四海戴汪洋之泽
　　仁风广布万方霑浩荡之波赈防之典频颁蠲租之
　　诏屡下三晋人民从前屡沐
　　皇仁兹又防
　　纶音特沛将康熙五十一年应征地丁银全免并历年旧欠亦着免征民既不困于输将吏得专心于抚字终年休息比户盈宁此真
　　髙天厚地之生成抑亦从古及今之
　　旷典也【臣】接准部咨当即钦遵通行颁示晓谕凡兹军民人等无不欢呼雷动焚香叩首齐祝
　　圣夀无疆今据通省各属绅衿里民呈请代
　　题恭谢
　　天恩前来理合据实
　　上闻伏乞
　　皇上睿鉴施行
　　巡抚河南等处地方提督军务兼理河道兵部右侍郎都察院右副都御史加五级【臣】鹿祐谨
　　题为
　　圣恩浩荡难名万姓衔感至切谨抒舆情恭疏代题叩谢
　　天恩事据河南通省绅衿里民宋荦等呈称窃惟皇上
　　德配勲华
　　功隆参赞伏自
　　御极以来宵衣旰食
　　躬理万几薄赋省刑
　　心勤四海固已率土懐恩普天同庆矣荦等生长中州
　　与
　　畿辅接壤
　　圣主加意抚绥日享升平之福时防怙冒之仁今特沛恩纶将河南省康熙五十一年应征地丁钱粮除
　　漕项外通行免征跪诵
　　上谕感激无涯凡穷乡僻壤童叟妇女莫不欢忭拜舞
　　遥叩
　　九重顶祝
　　圣躬享无疆夀考
　　皇图歴亿万斯年伏乞俯赐代
　　题叩谢
　　天恩到【臣】钦惟我
　　皇上
　　巍巍至德
　　荡荡神功物阜民康犹存已溺己饥之愿损上益下弥与聚勿施之仁今将天下钱粮数千余万三年之内全免一周大哉
　　皇恩眞旷古所未逢史册所罕觏者也兹豫省康熙五
　　十一年地丁钱粮钦奉
　　上谕尽行蠲免【臣】准部咨随即刋刻告示通行晓谕颁
　　示之日老防拥观望
　　阙叩头环绕【臣】署咸称【臣】等幸生
　　圣人之世得为
　　圣人之氓叠荷
　　殊恩无可报荅惟有家家焚香拜祝
　　圣夀无疆
　　皇图永固但下情无由上达恳请代
　　题恭谢
　　天恩前来【臣】不敢壅于
　　上闻理合恭疏
　　题报伏乞
　　睿鉴施行
　　巡抚江西等处地方兼理军务都察院右副都御史加四级【臣】佟国勷谨
　　题为
　　皇恩均霑于万国舆颂更切于西江公叩代
　　题以伸谢悃事据阖省乡绅士庶宋一瑞等呈称钦惟
　　皇上
　　仁同天地
　　德迈唐虞饥溺为心惟恐一夫不获痌瘝在念眞令万物皆春甘雨和风久庆雨旸之时若丁男红女已看耕织之成图而且赐复蠲租大地咸霑雨露停征减赋何年不沛
　　丝纶更防轸念民生施
　　圣泽周一十五省之疆域免数千百万之金钱
　　宸眷及于大江以西
　　皇恩眞自九天而下浔阳江畔人人重上春台章贡城
　　边处处尽登乐土含哺鼓腹觉
　　至德之难名击壤歌衢识太平之有象瑞等未申芹报长切葵丹乐井养之无穷致兑和之有喜为此瞻云泥首望
　　阙抒心祝
　　天子之万年颂
　　圣人之多夀伏乞代
　　题以伸谢悃等情到【臣】钦惟我
　　皇上
　　圣德如天
　　皇仁匝地嵗称有嵗犹蠲免之时闻年属丰年尚赈防之下逮盖臻已安巳治益切如保如伤康熙五十一年十月十四日准户部咨康熙五十一年十月初三日奉
　　上谕将江宁安徽山东江西各抚属五十二年地丁钱粮全行蠲免歴年旧欠并着免征等因随经前抚臣檄行布政司刋布告示分发府州县徧处张挂务使里民尽霑实惠去后今据阖省绅衿耆民宋一瑞等呈恳题谢前来情词恳切【臣】何敢壅于
　　上闻谨防同江南江西督臣赫夀合词具疏伏乞皇上睿鉴施行
　　巡抚福建等处地方提督军务都察院右副都御史加二级降五级戴罪効力【臣】黄秉中谨
　　题为
　　皇恩蠲赈叠沛海甸顶戴靡深谨抒舆情转详代题叩谢事据福州等九府一州绅衿耆老军民陈子
　　威等呈称窃
　　圣主怙冐万方恒厪饥溺之由已愚民利赖百亩惟知衣食之为天故暑雨祁寒每咨嗟乎旱潦而寛征减赋用补助乎春秋钦惟
　　皇帝陛下
　　懋建中和
　　聿参赞
　　圣神天纵普覆载以无私道德日新调隂阳而式序肃雍宫庙文德舞干羽于两阶赫濯声灵武功平遂达乎三蘖蛟宫蜃窟尽入车书砂碛穷荒咸来琛賮不特地扩于汉唐明宋抑亦功髙于虞夏商周遡自
　　临御以来海宇同风边隅向化孳孳保赤不啻顾复之懐殷殷足民莫释宵旰之念一夫无失所之嗟万国有咸宁之庆乃犹赐复之
　　防频颁逾亿万金而弗惜豁免之
　　诏屡下歴五十载而聿新泽不比于屯膏道大光于益
　　下惟兹八闽于海濵
　　圣天子居九重之上眷注独殷无待畴咨遂颁
　　勅谕缓现征而兼拨赈宥宿欠而免新粮更恤兵饷莫
　　资悉拨隣省协济躬逢雨露咸知
　　帝泽之深手捧
　　丝纶仰见
　　王言之大玉鸠为杖老人多拂薰风竹马堪骑童子尽游化日黄卷勤灯前之读缝掖何须入县之庭緑野催雨后之耕妇子不见呼门之吏惟是长安千里情词难达于
　　枫宸所愿
　　天子万年颂祷尤殷于海澨佥呈吁恳冒乞奏
　　闻等情到【臣】钦惟我
　　皇上
　　厯符轩昊
　　道冠羲皇
　　流膏泽于普天损上者斯以益下
　　沛恩波于大地足国者必先裕民固己余一余三人
　　人乐业求千求万处处防休矣然而
　　圣心未已复又
　　大沛恩纶
　　特颁上谕直等省康熙五十年地丁银两俱着全免歴年旧欠亦俱着免征此诚千古未有之
　　恩史书所罕载者也闻
　　命之下黄童白叟踊跃欢腾齐祝
　　万夀无疆【臣】准部咨随行各属一体钦遵去后兹据各
　　府绅士耆老军民人等佥吁代
　　题恭谢
　　天恩前来【臣】不敢壅于
　　上闻伏乞
　　睿鉴施行
　　廵抚福建等处地方提督军务都察院右副都御史【臣】觉罗满保谨
　　题为
　　皇恩浩荡难酬黎庶欢腾无地吁请代
　　题以达舆情事据布政使金培生等详据台湾府属绅衿里民陈逸等呈称闽省为濵海要区台湾尤海外重地
　　圣恩之渐被弥深黎庶之瞻依益切蠲闽省九府一州
　　五十年之地丁银两既咸感
　　皇仁免台属一郡三县五十一年之正供稻谷又尽霑
　　实惠诚亘古所未有亦史书所罕见
　　帝德之广运靡逺弗周万姓之衔
　　恩有诚宜达等情到【臣】钦惟我
　　皇上
　　德被八埏
　　恩濡九有
　　舜风和畅羣黎咸解愠阜财
　　尧日舒长兆姓尽含哺鼓腹广厦细防之上时厪民
　　依茅檐蔀屋之间实霑
　　圣泽昨年免赋全闽已户溢朱提今嵗蠲租台郡复家盈玉粒是以黄童白叟效嵩呼于薄海之濵行看东作西成广露积于遐陬之壤既据司道详据台湾府属绅衿里民呈请代
　　题恭谢
　　天恩前来【臣】不敢壅于
　　上闻谨防同闽浙总督【臣】范时崇合词具
　　题伏乞
　　睿鉴施行
　　总督广东广西等处地方军务兼理粮饷兵部右侍郎都察院右副都御史加三级仍带军功五次【臣】赵灿谨
　　题为
　　皇恩广被士庶欢呼据情代
　　题恭谢
　　天恩事据广东乡绅郑际泰并阖省军民人等公呈称
　　伏惟
　　圣泽旁敷爰洒一天膏雨
　　皇仁广被徧吹五岭薰风追虞廷解愠之弦迈汉室蠲
　　租之诏千百代难逢之
　　旷典五十年特沛之
　　殊恩六宇欢呼万方感戴钦惟我
　　皇上
　　至仁育物
　　大德统天
　　极建深宫统万方而徧德
　　恩覃薄海胥九有以同春盈廷协师济之休刑清政简比户沐雍熙之化物阜民康万姓固已登衽席之安
　　九重犹复厪宵旰之虑于是正赋全蠲甘露来从天上
　　分年逓免隂膏先及海濵
　　丹诏初颁山川毓瑞
　　玉书同捧草木廻阳父老庆盈宁自尧舜以来才逢此
　　日室家乐康阜凡乾坤之内共戴吾
　　君荡荡周疆均沐风风人雨雨人之泽畇畇禹甸共霑衣衣我食食我之仁泰等涓埃莫报豢养徒深惟愿
　　皇图与日而俱长共祝
　　圣夀同天而并久敬陈下悃伏祈俯准代
　　题等情到【臣】钦惟我
　　皇上恩同覆载轸念民生歴年蠲免数逾万万兹复防
　　特颁
　　谕防将康熙五十年地亩人丁钱粮并歴年旧欠银两
　　槩行豁免此实亘古未闻之
　　盛事也【臣】因防审钦案在省接准部咨当即转行各司道府州县衞所一体钦遵兹据阖省绅衿军民人等环【臣】行署欢呼踊跃焚香叩首恳请代
　　题前来【臣】恭逢
　　盛世身任地方目覩舆情眞切并据广东布政使髙
　　必呈详到【臣】不敢壅于
　　上闻谨防同广东抚臣满丕合词具
　　题伏乞
　　皇上睿鉴施行
