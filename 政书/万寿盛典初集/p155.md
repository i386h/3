<!-- { "loadSidebar": true } -->
　　生　　　　　　　　　员【臣】魏　鹏
　　天际长庚映
　　紫宸作人
　　旷典下丝纶泽施棫朴
　　殊恩重算等冈陵甲子新白玉阶前红日晓黄金殿上碧桃春升平共乐明良际愿祝春台感
　　至仁








　　万寿诗【七言律一首】
　　生　　　　　　　　　员【臣】唐贞观
　　圣主雍熙洽万方贤良喜起焕文章千官竞进南山颂多士羣称东海觞紫气乍浮仙掌露红云遥接
　　御炉香普天率舞休征集
　　万嵗欢呼祝未央










　　万寿诗【七言排律十韵】
　　生　　　　　　　　　员【臣】杨　瑛
　　诗赓天保颂如冈世际熙和萃百祥宫栁笼烟春正丽阶蓂含露日初长
　　御炉香霭飘仙仗
　　紫禁钟严肃衮裳屡庆年丰歌有道欣逢
　　圣寿祝无疆
　　武功全定升平久
　　文治休昭日月光乐奏南薰白雪尊倾北斗泻天浆
　　宏霑雨露覃多士逺沛
　　丝纶及万方大地罗才储翊赞儒生报国显文章西山桂馥开琼宴南国桃舒摅锦囊嵗嵗菁莪邀
　　异典欢逢景运轶陶唐



　　万寿诗【七言排律十韵】
　　生　　　　　　　　　员【臣】贾应元
　　万国嵩呼百福同
　　九重广辟四门聪云开鳯阙
　　天顔喜日丽瑶池寿域崇灵草堦前三秀紫仙桃枝上
　　万年红鳯衔
　　丹诏恩何溥鹤舞
　　彤庭日正融共献瑶觞三月里争看蕋榜百花中千
　　官虎拜随仙仗
　　三殿龙光贯采虹栁汁染袍明
　　玉陛桂香盈袖映蟾宫九成仙乐箫韶进八表才人颂祷工玳瑁筵开霞灿烂瑚网尽玊璁珑绵绵宝厯齐天庆愿效华封祝
　　圣躬


　　万寿诗【五言排律十二韵】
　　生　　　　　　　　　员【臣】朱　韩
　　帝徳符天运
　　皇心协健行尧阶雨露禹甸跻升平迟日江山丽和
　　风嵗序清六旬周甲子八表庆长庚
　　宝厯传金鉴
　　丹宸献玉觥九如聮虎拜三祝杂鸾笙南极辉长耀文昌瑞早成章从云汉焕星看玉衡明秋实垂垂撷春华灿灿呈
　　九重施渥泽多士戴殊荣覆载真同量勲华未易名普
　　天歌
　　万寿嵩岳应连声




　　万寿诗【五言排律二十四韵】
　　生　　　　　　　　　员【臣】刘文煊
　　世际雍熙盛躬应宝箓昌虹流符运会电绕叶祯祥敦敏齐轩后平章迈圣唐普天同乐育旷代遇明良恰喜薰风度兼欣化日长呼嵩争虎拜搢笏列鹓行共效三多祝咸称
　　万寿觞瑶琨通卉服筐篚徧梯航击壤歌初起钧天乐
　　未央献琛传絶域执玉自遐方
　　徳被无雷国
　　恩覃出日乡九州歌乐土百辟尽来王为进冈陵颂还依云汉光禁钟闻逺近庭燎羡辉煌舞蹈瞻圭璧赓飏杂佩璜欢呼洽士女爱戴极要荒桦烛明歌席炉香袭舞裳
　　天威凛咫尺臣职肃趋跄绛节来蓬岛青鸾下建章铜盘承玉露金椀注琼浆居镐咏鱼藻登台赋柏梁数当符二策厯自迈三皇卜世真堪羡添筹讵易量【小臣】何以报长此颂无疆














　　万寿盛典初集卷一百十九
　　钦定四库全书
　　万寿盛典初集卷一百二十
　　歌颂六十【直省耆庶】
　　万寿诗【七言律二首】
　　布　　　　　　　　　衣【臣】顾景轼
　　仙仗遥开出栁堤
　　翠华来自鳯城西九衢日色迎
　　车驾十里风和傍马蹄到处花村都击壤及时绣陌正
　　耕犂欢声雷动腾朝野
　　圣夀无疆天与齐【其一】
　　帝城防翠结楼台箫管琼筵处处开
　　云辇九重双鳯下海山三月六鼇来安期火枣携瀛岛
　　金母蟠桃映夀杯地久天长呼
　　万嵗年年春色醉蓬莱【其二】


　　圣徳诗【五言律二首】
　　布　　　　　　　　　衣【臣】杨　峻
　　圣主当龙御长绵玊厯期万年成久道亿载颂
　　昌时丹鳯
　　恩波溢珠渊制作垂升恒方未艾天保愿赓诗【其一】解网连年被蠲租防嵗频太平真有象
　　至治洽无垠击壤家家徧歌衢处处新【小臣】逢
　　圣世翘首上林春【其二】








　　圣寿无疆诗【七言截句二首】
　　布　　　　　　　　　衣【臣】王　观
　　圣寿无疆甲始周寿开
　　圣域共蒙庥万千耆耉来歌徳车赐蒲轮杖赐鸠【其一】圣寿无疆亿万年齐天
　　圣祚自绵绵卜年卜世还过厯咸五登三更轶前【其二】










　　万寿诗【七言律一首】
　　布　　　　　　　　　衣【臣】金世鉽
　　维
　　皇至徳迈陶唐沕穆淳风被万方象纬包涵绵道脉苞符防画灿天章河滨瑞气腾龙马阿阁祥云舞鳯凰耕凿优游皆
　　帝力草茅何以报
　　垂裳








　　万寿诗【五言排律二十二韵有序】
　　布　　　　　　　　　衣【臣】冯守典
　　【臣】闻诗传天保景运绵长书美时雍昌期恒久涂歌巷舞普天申嵩岳之呼嵗稔人和率土效华封之祝是以备大徳者必得大年敷纯治者多膺纯嘏康衢击壤兆民切爱戴之诚瀛宇添筹薄海遇升恒之会欢腾八表喜溢三春钦惟
　　皇帝陛下
　　仁寿天长
　　遐龄地久
　　德超羲昊道以大而难名
　　治驾商周福更洪而莫量统往代不宾之疆域开前王未辟之山川凡兹奕禩之鸿模总出
　　九重之英断盖微无所不照而惠无所不周在风俗已
　　跻于雍熙而
　　圣主愈深其惕厉
　　省方问俗八荒之望幸弥殷
　　御世諴民万类之霑濡普徧千万镒正供叠赦亿兆姓
　　安堵久承纵地厚天高讵形
　　寛大而江涵海濶莫喻
　　洪深今当甲子初周正值昭阳届令【臣】守典才疎巴里
　　家受
　　国恩渡春江而就
　　日防祝长庚叩
　　曙阙以陈词恭抒诚悃谨拜手稽首而献诗曰
　　圣寿天为则绵长歴万春遐龄地共久嘉乐际昌辰华
　　祝逢三月嵩呼庆
　　一人赓飏歌
　　帝德爱戴感
　　皇仁有道干行健无为化育均蒸黎咸乐业宇宙共还
　　淳
　　至治超前代
　　良谟造大钧波恬深岛静政肃百僚循约慎三章法租
　　蠲歴嵗缗移风恒
　　训饬问俗几
　　时巡规画羲皇上疏防神禹伦
　　恩覃南国徧惠满大江滨在镐咨筹裕居丰抚恤频金
　　瓯承巩固
　　玊殿美丝纶礼乐芸台作诗书虎观论吟篇追雅颂洒藻势嶙峋浩荡科添设升平景聿新琪花铺似锦瑶草结成茵亿万载乔岳八千年大椿箫韶声沸沸桃杏叶蓁蓁霞防连云汉炉香达
　　禁闉天长与地久欢洽祝
　　枫宸




　　万寿诗【七言律三十首】
　　布　　　　　　　　　衣【臣】何元坦
　　帝矅光聮华渚虹昌期庆溢
　　紫微宫罘罳昼卷祥云里阊阖晨开瑞霭中百辟咸
　　歌百福备万年献颂万邦同
　　皇舆此日真无外常信虞廷景运隆【一东】
　　尧年亿兆庆奇逢
　　帝徳如天雨露浓
　　寿考作人飞防鳯青阳行令驾苍龙三公喜起趋三殿
　　九有欢呼达
　　九重仰看瑶枢光绕电拜飏更欲效华封【二冬】
　　幅员辽濶古无双异域归心万里降赫赫
　　王师非好武煌煌
　　圣畧永安邦鳯舆日驭临
　　宸幄鸾斾云飞绕
　　御牕会见臣工多纪载千年青史灿银虹【三江】
　　草木霑
　　恩识盛时柏松齐献万年枝靑垂
　　御苑朝偏好緑罩
　　仙官晚更宜夹道铺云迎羽骑回廊带露拂云旗无疆
　　应肇
　　君王寿影动依稀拜玉墀【四支】
　　莺啭春城万緑肥
　　大廷佳气笼朝晖千门管钥环青琐万国冠裳傍紫微
　　御墨光腾玉案砚宫花香拂侍臣衣东皇欲献
　　彤廷祝迟日条风满禁闱【五微】
　　乾清嘉宴萃簪裾樽俎新排乐奏初
　　圣酒霞生白玉斚
　　天防银灿紫鳞鱼果传西域龙文马脍运蓬莱鳯羽车甘露金盘呈进后侍臣咸沐大官余【六鱼】一堂喜起庆都俞
　　圣徳巍巍四海敷取士无方昭
　　盛典蠲租有诏懋
　　皇图伶官侑食宣
　　天乐仙子称觞捧
　　帝壶岂独侍臣鱼藻咏还闻父老颂康衢【七虞】
　　皇躬仙算共天齐到处名山
　　御笔题璀璨
　　宸章辉宇宙巡行
　　鳯辇徧东西遗编旧搨千金购秘笈奇书万国赍一代
　　文明昭
　　圣化琳琅圭璧灿虹霓【八齐】
　　御书渊鉴自名斋俯视晴川惬
　　圣懐底定百年澄济漯安澜万里奠江淮水皆效顺宁须瀹河尽朝宗不用排源逺流清开宝镜
　　圣明万古照无涯【九佳】
　　六御巡行徧八垓
　　九重寿域自天开十洲瑶草金为砌三岛琪花玉作台
　　乔木遥从
　　丹禁茂大椿齐向
　　内廷栽共传青鸟云中见
　　帝里应知阿母来【十灰】
　　畅春春色十分春驰道纡徐达
　　紫宸待
　　跸宫桃迎防仗承
　　恩御栁迓金轮万方献寿当三月四海称觞庆
　　一人遥望镐京开宴后仙杯次第到羣臣【十一眞】禁城淑气绕氤氲春色苍苍日渐昕香袅炉烟看似雾影揺斾带望如云金罍徧向金门赐玉馔遥从玉殿分朝野霑
　　恩咸拜手吾
　　皇圣算迈羲文【十二文】
　　五云深处是端门剑佩跄跄礼
　　至尊丹陛彤廷初拾级黄旗紫盖早
　　临轩臣民共识
　　天顔喜中外欣传
　　诏防温更幸衔
　　恩陪宴乐流霞满酌进尧樽【十三元】
　　祥云丽日绕
　　金銮八表同风处处欢僻壤梗顽熏礼义遐陬鳞介
　　化衣冠
　　王言直共乾坤大
　　国祚还同磐石安玉漏犹迟鸡未唱东华门外簇朝
　　官【十四寒】
　　瀛台佳气接西山路达金鼇玉蝀间长白万峯从北
　　绕芦沟一水自东环百灵防跸趋
　　宸幄四海倾心仰
　　圣顔科目殊恩真异数簮花恰喜预朝班【十五删】香腾玉案喷龙涎仙仗齐班庆万年尧殿蓂开符宝厯虞廷兽舞协钧天声传鼍鼔开宫扇光彻金门启
　　御筵歌徧九如人既醉油油环侍
　　衮衣前【一先】
　　风动时雍鼎鼐调
　　皇家瑞气满丹霄千门鱼钥黄金勒两陛螭文白玉雕鳯举九天腾焕彩鹏飞万里遂扶摇花鞯骏马云衢跃报道
　　君王正早朝【二萧】
　　时逢景运泰初交瑜瑾同登类抜茅万国英贤归上舍百年遗老养东胶谈深宣室鸡三唱炬彻金莲鼔四敲岂但鳯鸾栖得所鹪鹩也得一枝巢【三肴】
　　恭已垂裳拥赭袍通明殿外紫云高金盘霞裹如瓜枣玉篚冰攒似斗桃直共羲轩敷徳化宁同子姒较勤劳万年
　　圣寿知无极甲子从头起大挠【四豪】
　　千秋旷典育菁莪
　　圣节宏开
　　万寿科杏代桂花迎俊杰秋开春榜笑嫦娥不闻梁灏
　　嗟迟暮共喜刘蕡入网罗应识
　　殊恩垂永久棘闱遥望防云多【五歌】
　　卿云烂熳灿如花玉佩金镳庆未涯禹稷功成时豫泰臯夔绩着日光华鹓行鹭序千官骑虎贲龙骧百辟车选举已登三代盛良臣入梦更宣麻【六麻】
　　星河嵗嵗灿农祥蔀屋腾欢丰且穰瑞贡千航随厥土琛输万国裕
　　天仓青连南畆甘霖沛緑满东郊晓露瀼赋税频蠲
　　民乐业栽培国脉益延长【七阳】
