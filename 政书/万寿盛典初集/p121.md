<!-- { "loadSidebar": true } -->
　　皇泽九霄雨露无一地之弗霑万国蒸黎无匹夫之弗获大矣哉福齐天地化溢乾坤驾鹤骖鸾献琪花于蓬岛金枝玉叶绵瓞于昆仑康衢歌颂笙镛悉通乎华祝箫韶乐舞宫商允叶乎云门【臣】仰思我
　　皇上端拱穆淸化育参赞精勤五十载正以啓千万载
　　之始基拜祝
　　六十龄方以开亿兆龄之华诞【臣】拜手稽首谨呈万寿之赋而颂
　　天子无疆之算


　　万寿盛典初集卷九十八
<史部,政书类,仪制之属,万寿盛典初集>
　　钦定四库全书
　　万寿盛典初集卷九十九
　　歌颂三十九【蒙养斋诸臣】
　　万寿无疆诗【七言律三首】
　　翰　林　院　庶　吉　士【臣】何国宗
　　运协中天景祚昌万方玉帛拱
　　当阳车书一统仁风合花甲重新化日长云灿金堦舒睿藻霞辉银汉丽
　　宸章【微臣】世沐
　　恩纶渥愿借蓬壶作寿觞【其一】
　　圣节天开淑景融五云拥出日曈昽
　　九重宫阙烟霞满万里江山雨露同政洽升平歌帝力民登熙皥识
　　皇风时和物阜人心乐共仰甄陶造化功【其二】
　　经纬
　　宸衷本灿然
　　勅几清晏倍精硏胷罗日月综三极手运璇玑自一天
　　律吕音声由耳顺图书秘奥得心传
　　圣朝厯数超千古巩固金瓯亿万年【其三】













　　万寿诗【五言排律二首】
　　中　　　书　　舍　　人【臣】陈厚耀
　　宸翰辉煌揭
　　天章云汉同作歌符帝世陈典轶皇风洒墨繁星灿挥
　　毫晓雾空钟王添后劲顔栁夺前功
　　天纵兼游艺多能信亶聪莫窥渊海富百氏尽朝宗【其
　　一】
　　鼎运逢昌炽坤舆载悦康虹流昭
　　帝瑞电绕发天祥白雉通鞮译黄支职方
　　皇年天竝永
　　圣祚日俱长政教风雷合恩膏雨露香嵩呼朝北极万
　　岁祝
　　君王【其二】



　　万寿诗【五言排律二首】
　　监　　　　　　　　　生【臣】梅防成
　　四海欢心合三春丽日舒尧堦垂緑桞灵沼跃丹鱼底绩河平候敷文甲偃余化成欣乆道风动识皇初
　　圣节开
　　宸宴嵩呼彻
　　玉除共球同万国拜舞奉
　　龙舆【其一】
　　智勇由天锡精微学问殊图书综四圣词赋轶三都
　　寳翰光奎壁
　　宸章焕典谟璇玑周象纬道器溯根株健顺乾坤运知能易简敷仁风弥六合华祝徧寰区【其二】


　　万寿诗【七言律三首】
　　举　　　　　　　　　人【臣】何国栋
　　圣朝膏泽被蒿莱击壤讴吟振八垓白叟欢呼携杖至黄童踊跃踏歌来桃源日暖秧旗插桞陌风和社鼓催千古升平今日防熙熙皥皥乐春台【其一】
　　辟门吁俊厪
　　宸衷文运开
　　旷典隆佳士翩翩咸就日英髦济济尽呼嵩沈鳞起跃
　　桃花浪奋翮高鶱桂子风
　　寿考作人眞雅化无疆
　　宝祚与天同【其二】
　　三春淑气转青阳烂漫宫花五色光
　　阙下衣冠齐献瑞苑中麟凤共呈祥香飘
　　玉殿千秋节酒泛瑶池
　　万岁觞
　　圣厯绵绵天地永尧年舜日正舒长【其三】















　　万寿诗【有总序】
　　生　　　　　　　　　员【臣】潘蕴洪
　　【臣】闻至仁御宇合寿国夀民以寿身大德乘时统得位得名而得夀是以三皇厯算各垂绵衍之春秋五帝享年共卜期颐之甲子贞恒纪于周易久道化成钦允载于虞书时雍光被祯符效顺名上应夫璇图福履恒绥祚逺延乎苞厯溯竹书而辽逺啓金匮以辉煌自昔攸隆于兹为盛钦惟
　　皇帝陛下
　　道洽生成
　　功位育
　　履仁蹈义备圣神文武之全
　　膺箓握图际元防运世之盛
　　风云从而万物覩德业配乎乾坤
　　雨露滋而六位成高厚同于天地绕电流虹而后早占有道之光华荣河溢洛以来载纪无疆之
　　寳厯固已至诚之徴悠且久气转洪钧中天之日舒
　　以长祥开夀域矣兹届
　　御极之五十有二年
　　闿泽覃敷
　　湛恩汪濊民安物阜景运日进乎炽昌迈五登三至治益臻乎浑噩诸福可致之物奚啻东鲽西鳒太平有象之徴不数江茅鄗黍祯祥屡至德契三才瑞应频臻化弥六合广矣大矣皇哉唐哉时则令在青阳月轨苍陆云开华景当风暄日丽之辰
　　圣际昌期正地久天长之节年周花甲八方瞻南极之辉寿竝椿龄三月应西池之瑞紫气高迎仙掌凤阁风防红云近接炉烟螭坳日暖开九天之阊阖集合殿之衣冠千官既跄济以朝天万姓亦歌呼而动地楼前陈舜乐莺歌燕舞共飏和风陌上进尧樽瑞麦嘉禾咸符泰运【臣】蕴洪等防埃浥露小草倾晖伏遇
　　召试于
　　丹墀尚方给札比防引
　　见于
　　紫禁光禄传餐恭聆
　　天语之煌煌重沐
　　皇仁之荡荡步履蓬山之禁地身霑沧海之恩波自顾何人得邀异数躬逢盛事敢谢芜言竭一念之愚诚奉扬
　　骈祉赋七言之近体恭纪
　　鸿庥用申天保九如敬效华封三祝忘其分卑才下冒尘乙夜之观期于述德达情窃展万龄之愿由此年年张乐与物皆春岁岁称觥后天不老常仰
　　天顔之有喜日绕龙鳞永祝
　　圣夀之长生筹添鹤算谨拜手稽首而献诗曰
　　青阳淑气转洪钧正值蓬莱献夀辰瑞结彤云环杏苑香凝紫雾防
　　枫宸苍龙阙下尧樽满丹凤楼前舜乐陈亿万斯年
　　绵
　　寳厯
　　圣恩长共物华新【其一】
　　仙桃烂漫醉春光此日瑶池防正长率土共闻三夏奏普天齐上万年觞欢声喜气盈庭际鼓腹含哺满道傍愿得河山同
　　圣夀【微臣】岁岁侍
　　君王【其二】
　　贡　　　　　　　　　生【臣】沈承烈
　　春晴
　　兰殿日华鲜甲子初周
　　圣夀绵绿野欢声传撃壤
　　彤墀喜气叶钧天蟠桃结实陈
　　双阙仙李蟠根历万年满捧瑶觞齐拜舞鸿休已备
　　九如篇【其一】
　　运协中天
　　寳厯昌昭囘率土被云章西山霞气萦长乐南极星光照未央凿齿雕题罗贡献青麟赤雀效嘉祥欢呼同进三多祝遥指山河
　　寿共长【其二】
　　监　　　　　　　　　生【臣】朱　崧
　　南极辉腾北极高日华初照
　　衮龙袍
　　上林暖气熏红杏
　　禁苑春光醉碧桃汉殿神芝生玉砌虞廷仙乐奏云
　　璈新来仰覩
　　天顔喜五彩尧眉出寿毫【其一】
　　升平玉烛万年枝喜遇瑶池上夀时烂漫仙桃开
　　紫禁曈昽旭日映
　　丹墀九围共效华封祝八表齐赓天保诗惭愧草茅
　　何以献愿将海水注金巵【其二】
　　贡　　　　　　　　　生【臣】冯　壡
　　海日初高瑞霭新朝宗玉帛拱居辰中天雨露时时足万里农桑处处春齐祝享年同海岱更宜申祐福民人无疆
　　圣厯从兹始愿共庄生纪大椿【其一】
　　紫气红云满凤城雍容雅乐奏升平曾趋
　　上苑霑
　　天宠更饱官防荷
　　圣情南极老人夀彩西池王母祝长生【微臣】感激惭
　　无报欢聼嵩呼
　　万岁声【其二】
　　举　　　　　　　　　人【臣】叶长扬
　　淑景花明
　　紫禁香千官齐进九如章无疆
　　圣夀看山色有喜
　　天顔就日光受禄只今超五帝卜年从此过三王【小臣】
　　忝学箕畴算不尽
　　皇图寳厯长【其一】
　　圣人敷政与天同耳顺精神达四聪日月有光常煜爚乾坤无物不帡幪敛将五福归臣庶祝得三多报德功愿万万年
　　君有庆嵩呼岳拜百花风【其二】
　　童　　　　　　　　　生【臣】王元正
　　帝德难名
　　帝治昌五麟七鳯正呈祥巍巍荡荡乾坤大岁岁年年日月长恺泽已看周近服深仁更复徧遐荒太平
　　天子当阳久保佑申重契昊苍【其一】
　　六十年来
　　宵旰勤民间幽隐悉知闻瑶池日暖
　　恩波濶琼岛春深花气芬电绕虹流当
　　景运黄童皓叟亦懽忻【小臣】幸际唐虞世地久天长
　　祝
　　圣君【其二】
　　监　　　　　　　　　生【臣】陈世明
　　建章钟漏晓初传玊帛衣冠俨列仙金掌云中凝瑞露御炉花外霭祥烟春桃正値三千岁
　　圣夀方当六十年四海欢腾同此日齐呼
　　万岁祝尧天【其一】
　　和风霁日满仙衢万国朝天乐有余寿献南山当辇道星环北斗拱
　　宸居云霞色映蓬莱近剑佩声同岳牧俱共喜千年符宝厯瑶芝瑞荚吐堦除其二

　　万寿诗【七言律八首有序】
　　监　　　　　　　　　生【臣】王　羾
　　【臣】闻至治法天必庆齐天之寿休炳日羣怀望日之诚舜逢甲子之周方膺宝厯尧当癸巳之岁共祝华封盖乆道化成竝山河而永固泰阶庆集同覆载以无疆钦惟
　　皇上
　　德懋日跻
　　功高光被
　　和刚柔于三徳
　　奏歌叙于九功
　　运圣神文武之能八纮风动
　　立睿智聪明之极九有时雍
　　道契精微防一贯三才而出治
　　学综今古通五车四库以成章
　　仁孝着于璇宫远迈问安视膳
　　友爱孚于紫禁更逾胙土分茅
　　勤宵旰于万几玑枢独揽寄股肱于三事贤儁毕登洁簠簋以荐馨香明禋必肃升爼豆而崇理学儒教宏开
　　圣武昭宣畿甸要荒四海烽烟永息
　　皇仁周浃东西南北万方玉帛来同
　　觐岳省方时切已溺已饥之念
　　蠲租肆眚弥深如伤如保之怀搜博学于儒林咸登虎观采微长于艺苑供奉螭坳造士特开
　　万夀之科每十年而必举爱民普发太仓之粟不半月而频颁海晏河清大泽之弥纶莫极礼明乐备至治之美利无涯允矣巍巍独盛遐哉荡荡难名兹者时届三春人欣
　　万夀花鸣阆苑好供千岁之桃莺啭上林宛和长生之曲瞻星煇于南极佩列千行看仙降于西池香闻百里【臣】羾蒲葵弱植虮虱微生技乏占星幸仰
　　龙光于九重天上学惭测景欣防
　　帝询于五色云中兹效嵩呼敬申华祝伏愿
　　调岁功于悠久
　　皇图常固万年
　　膺厯数之绵长
　　圣祚永昌千禩谨拜手稽首而献诗曰
　　八埏浩荡布阳和
　　圣寿千官响玉珂当午尧天开景庆方中舜日照山河仙门春动花能笑重译人来海不波草莽幸随鹓鹭后尘拜舞祝三多【其一】
　　首出乘干仰
　　圣神车书一统静烟尘两阶文舞三苗格五瑞羣朝四岳廵风暖交河虚饮马花明芳甸见游麟今朝夀域同登日薄海同欢皥皥民【其二】
　　天亶聪明不可量万几余暇试铅黄缥缃夜映金莲烛翰墨朝浮玉几香韵转珠玑登雅颂牋飞云露绍羲皇传来中外腾荣彩拱璧长增日月光【其三】
　　心源精一自唐虞赞述经书阐圣谟契合天人还嗜学廓清黄老特崇儒乐翻韶濩臯防逊数究图书首愚文运化成开至治荡平千禩迈三途【其四】
　　年丰物豫庆桑麻蠲赈频仍
　　厚泽加颁出天庾同雨粟收来地宝等量沙烟炊玉
　　粒农家饭苔没蒲鞭汉吏衙黎首被
　　恩惟祷祝
　　万年夀算正无涯【其五】
　　贡举开金榜题旁求俊彦拔涂泥紫芝幽谷来蒲毂丹桂仙宫与玉梯骐骥连镳天廏舞鸾凰接翼上林栖羣才此日冈陵颂应与赓歌喜起齐【其六】
　　三吴
　　圣眷荷偏深问俗频邀
