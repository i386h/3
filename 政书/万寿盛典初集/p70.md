<!-- { "loadSidebar": true } -->
　　主之忱【臣】不胜踊跃欢欣之至又屡蒙
　　赐宴
　　赐食叠霑
　　天家异味又
　　命阿哥授酒幷看
　　御园盛景巍峩灿烂真生平罕觏之奇观更蒙
　　赐线缨凉帽五爪龙縀袍挂鞾袜又
　　赐御砚一方哈宻瓜干鹿肉条蜜饯等二十様【臣】跪领
　　之下蒙
　　恩自天感激无地随敬谨收蔵奉为至宝伏思【臣】一介
　　庸愚至微极贱仰荷
　　圣主特达之知畀以督河重寄迄今已厯四载虽殚心
　　竭力毫无报称乃
　　恩赐尚方珍品迥异寻常复
　　钦赐冠服光荣备至【臣】何人斯得此
　　宠颁有加无已惟凛遵
　　圣训铭心刻骨益加防励黾勉尽职以报
　　高厚于万一而已【臣】谨疏奏
　　谢再照【臣】于四月十五日抵济宁随起行囘赴南工
　　理合一幷
　　奏明伏乞
　　皇上睿鉴施行为此具本谨具
　　奏
　　闻
　　总督四川陜西等处地方军务兼理粮饷兵部右侍郎兼都察院右副都御史【臣】鄂海谨
　　奏为恭谢
　　天恩事窃【臣】孤孑一身荷蒙
　　皇上屡次拔擢恭逢
　　圣主六旬万寿准【臣】来京先于行在恭请
　　圣安仰蒙
　　温旨随
　　驾囘宫至
　　万寿圣节【臣】得躬亲拜舞且见普天共庆率土同欢【臣】不胜踊跃忻忭之至又令【臣】随班列坐
　　命皇子执盏授酒又
　　赐【臣】克食蟒縀袍挂等物又奉
　　特旨调补川陜总督【臣】恭请
　　圣训蒙
　　睿谟指示【臣】跪聆
　　天语感激涕零惟有恪遵
　　圣训始终尽心协和文武安静地方爱养兵民仰报天恩于万一耳为此谨具
　　奏
　　闻
　　廵抚直隷等处地方管辖紫荆宻云等闗隘赞理军务兼理粮饷都察院右副都御史世袭一等精奇尼哈番加九级【臣】赵燮谨
　　奏为恭谢
　　天恩幷报微【臣】囘署日期事窃【臣】于二月初七日在芦
　　沟桥跪接
　　圣驾瞻仰
　　天顔即随
　　驾廵幸蒙
　　皇上日赐克食二次又
　　赐御马一匹幷
　　赐御射兔一只及榛松子蜜饯山查等物夫以
　　天闲上驷颁及外臣
　　内府殊珍赉于
　　行在固已沐
　　圣朝之旷典极臣子之宠荣矣乃【臣】于二十七日随驾至海子蒙
　　皇上念直属事务殷繁
　　命【臣】暂囘料理仍准【臣】于
　　皇上万寿之前到京庆贺【臣】于三月十一日至
　　畅春园外附诸大臣班联伏见寰宇耆民感戴
　　圣天子厚泽深仁纷纷诣
　　阙叩祝
　　万寿而直属九郡老人瞻
　　天甚迩被泽尤深扶杖嵩呼者动以万计我
　　皇上加恩施惠又复蔼如家人父子巷舞衢歌懽声雷
　　动臣民尊亲爱戴之诚自古未有如
　　今日之盛者也【臣】得恭逢其会不胜欢忭荣幸惟是
　　【臣】以受
　　恩深重之人愧无寸芹上佐霞觞乃蒙
　　圣恩汪濊
　　召入内苑
　　恩赐御筵使【臣】瞻上林之春树宛在瀛洲饮良醖之琼
　　浆如霑玉液复
　　命阿哥传觞授酒又将
　　御用龙袍龙挂貂帽鞾袜
　　赐【臣】穿戴畧堂廉之分自揣难安承藻火之光抚躬惕
　　息更蒙
　　恩赐御砚一方并松榛子哈瓜鹿肉条蜜饯果子共
　　二十种捧
　　大内之墨田愈秉心于介石饫
　　尚方之异味益矢志于饮冰【臣】俱即叩头谢
　　恩祗受讫伏念【臣】一介庸材八年重寄恭遇
　　一人有庆之昌期欣逢
　　万寿无疆之盛典得与黄童白叟共申华祝已为荣宠
　　非常乃荷
　　异数殊施
　　恩波叠沛更属从来之所未有【臣】何人斯受逾其分自兹以往报称弥难惟有捐糜顶踵生生世世永効犬马以仰报
　　圣恩高厚于万一耳【臣】于三月二十六日已抵保定所
　　有感
　　恩激切幷微【臣】囘署日期理合
　　奏谢为此具本谨具
　　奏
　　闻
　　廵抚甘肃宁夏临巩等处地方赞理军务兼理茶马都察院右副都御史加二级【臣】岳拜谨
　　奏为恭谢
　　天恩事窃【臣】一介庸愚荷蒙
　　圣恩畀以甘抚重寄在外日久犬马恋
　　主之忱时刻难忘幸逢我
　　皇上六十大庆经【臣】疏请
　　陛见钦承
　　俞允准【臣】来京【臣】即起程于本年二月二十四日迎至
　　寺垡跪叩道傍恭请
　　圣安仰见
　　天顔光霁无任懽忭随
　　驾行走屡
　　赐克食
　　皇上又赐亲射兔一只三月十八日【臣】得随班叩祝万寿二十二日在
　　西厰内蒙
　　皇上亲临赐宴
　　命阿哥执爵又
　　赐貂帽袍挂鞾袜荣宠已极【臣】跪领之下惶悚糜宁四
　　月初二日又蒙
　　天恩赐彩漆匣卧边天鸡池砚一方细鳞鱼鹿肉条折卢鱼哈宻瓜松子榛子蜜饯梨山查等果
　　皇上洪恩叠施至优至渥【臣】何人斯受此格外
　　恩宠抚躬自省愈增恐惧于初四日【臣】跪聆
　　圣训镂诸肺腑敬谨遵行【臣】虽夙夜兢惕黾勉奉职亦
　　不能仰报
　　皇上天高地厚之恩于万一复思
　　天厨珍物人世罕见【臣】荐之祖先捧至兰州传集文
　　武各官共甞
　　御食以广
　　皇仁于无极理合恭谢
　　天恩伏乞
　　皇上睿鉴施行为此具本谨具
　　奏
　　闻
　　提督江南等处地方总兵官【臣】师懿徳谨
　　奏为遵
　　旨诣
　　阙祝厘叠蒙
　　殊宠谨竭鄙忱恭谢
　　天恩事钦惟我
　　皇上
　　至仁御世
　　大徳祈年
　　运一心于主善之天
　　锡万国以建中之化诚为美无不收因知福未可量
　　今春三月内恭遇
　　皇上六旬正诞蒙
　　准来京得与在
　　廷诸臣随班朝
　　贺获覩
　　畅春园至
　　阙廷万国嵩呼华祝之盛又见
　　圣主设科养老宣
　　恩诏俾中外臣民无一不被其泽而犹
　　圣不自圣
　　温谕防谦从古至今仅闻仅见【臣】何幸生
　　圣人之世躬逢
　　盛典其踊跃欢忭真莫可以笔纪矣乃荷
　　恩赐御宴饱饫
　　天厨
　　皇子传觞当之非分复叨
　　召入内苑看花给馔楼阁山水更为罕观又蒙
　　赐给凉帽龙袍挂鞾袜兼及宝砚一函【臣】何人斯际
　　兹
　　异数复钦奉
　　恩诏膺爵进秩凡此
　　天恩之优渥永为臣子之希荣惟有恪遵
　　圣训奉为宝箴早夜率循罔敢或怠以仰报
　　圣恩于万一耳谨缮疏恭谢伏乞
　　皇上睿鉴施行为此具本谨具
　　奏
　　闻
　　提督浙江等处地方总兵官左都督加三级降二级留任戴罪图功【臣】呉郡谨
　　奏为恭谢
　　天恩并报微【臣】囘任日期事窃【臣】一介庸愚荷
　　恩最厚今岁伏遇
　　皇上六旬大庆【臣】心切呼嵩情殷恋
　　主疏请入
　　觐幸蒙
　　俞允【臣】即束装就道于康熙五十二年三月初六日诣畅春园恭请
　　圣安十二日瞻仰
　　天顔见
　　皇上仁武倍于曩时不胜懽忻抃舞乃蒙
　　皇上顾问地方海洋安静以及【臣】之年岁十七日接驾蒙
　　赐寿桃十八日当
　　万寿之昌期值普天之同庆微【臣】随班拜飏之后随驾至
　　西厰又蒙
　　赐看
　　万寿皇会覩未见之奇观目康衢之抃舞千八百国雍
　　雍肃肃咸瞻
　　有道圣人亿兆士庶济济跄跄共祝
　　万年天子亘古以来未有如我
　　皇上之仁寿也二十二日蒙
　　恩赐宴幷得霑食
　　上方果品珍馐又
　　命皇子赐酒非分之荣至此已极复蒙
　　恩赐五爪龙袍幷帽鞾龙袜等件四月初一日又蒙皇上赐【臣】博古池砚四月初四日奉
　　旨同漳州总兵官【臣】许鳯到中堂处议移镇之事微【臣】
　　谨抒管见初六日又蒙
　　赐克食初七日恭赴
　　澹宁居谢
　　恩跪聆
　　圣训荷蒙
　　温谕谆谆有爱惜商民体恤兵艰幷廵防事宜与文武
　　和衷商酌之
　　训防仰见
　　圣明洞鉴无微不照而
　　睿谟所及指画周详【臣】钦凛之下悚惶无地感激弥深
　　至恭逢
　　恩诏内有防一子入监之条縁臣只有一子是以冒凟奏明将【臣】子把总呉兴业改文送监读书蒙
　　皇上念武臣之后亦令晓识字义遂邀
　　俞防【臣】身受
　　隆施报称无地惟有益励臣节凛遵
　　圣训实心实力料理地方以仰报于万一耳【臣】于康
　　五十二年四月初八日
　　陛辞出京于五月初七日囘至浙江所属嘉兴府地
　　方谨恭疏奏
　　谢并报囘任日期伏乞
　　皇上睿鉴施行为此谨具
　　奏
　　闻
　　提督贵州总兵官都督佥事加一级【臣】张文焕谨
　　奏为
　　圣徳施
　　皇仁叠沛微【臣】感戴难安图报无地谨具疏恭谢天恩事窃【臣】生长西陲草茅微贱叨蒙
　　圣恩超拔鼎甲
　　特擢侍衞不数年间旋授大同总兵
　　天高地厚之恩未効涓埃之报兹蒙
　　圣恩特简贵州提督【臣】闻
　　命之下惊心动魄伏念【臣】愚昧无知畀以岩疆重寄恋主情殷即具疏恭请
　　陛见蒙
　　恩准【臣】来京【臣】平昔念结而不克慰者忽得瞻
　　天仰
　　圣舞蹈
　　堦前庆幸已属无既复蒙
　　皇恩于年节新正准【臣】随内大臣侍衞班列得进侍筵宴非分之荣更出望外二月初八日随
　　驾行幸水围蒙
　　恩每日两
　　赐克食至沙口蒙
　　赐御马幷哈宻瓜至圏头又
　　赐松子榛子蜜饯山查图衣合特食至李家渠
　　赐御射兔一只
　　皇恩优渥愧感难安迨阳春三月正值
　　万寿大庆普天臣民奔趋
　　阙下祝
　　圣瞻
　　天塞满道路祝颂事毕甘雨溥徧天意人心上下响应皇上复轸念逺来臣民举行养老之典
　　颁赐御筵衣物又
　　命皇子皇孙执爵徧行劝侑真亘古未闻之盛事【臣】得
　　覩
　　旷典欣幸何极乃复荷
　　皇恩三月二十二日
　　赐【臣】御筵御酒熏貂帽团龙缎挂云龙縀袍縀鞾縀袜
　　二十四日又
　　赐异兽绿端砚一方【臣】何人斯既得御騄駬之骏复得霑琼液之觞既有章服以壮威仪复有端砚以为世宝种种
　　异数悉出格外【臣】虽捐糜顶踵未足仰荅
　　殊恩四月初四日又蒙
　　圣训谆至使【臣】跪听之下茅塞顿开愈切感激惟有凛
　　遵
　　天语竭尽驽骀鼓励弁兵宁静地方以期仰报
　　高厚于万一耳【臣】谨恭疏奏
　　谢伏乞
　　皇上睿鉴施行为此具本谨具
　　奏
　　闻
　　西安右翼汉军副都统世袭拖沙喇哈番加一级【臣】刘官统谨
　　奏为恭谢
　　天恩事钦惟我
　　皇上尧年益懋舜日弥昌恭逢
　　万寿六旬微【臣】得觐
　　天顔随内廷诸臣拜舞叨蒙
　　恩赐【臣】冒凟陈情为母恳请
　　御书蒙
　　赐北堂睂寿匾额准【臣】省母
　　锡类深仁荣増奕世【臣】敬谨赍捧于四月十七日扺
　　里恭设香案【臣】母率阖门男女望
　　阙叩谢外随敬悬中堂用昭
　　天贶【臣】母嘱【臣】谓
