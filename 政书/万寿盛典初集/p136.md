<!-- { "loadSidebar": true } -->
　　国祚永康握瑶图而巩固率土仰诗书之泽文教诞敷普天钦赫濯之威神灵逺布尽伦明物垂百世之型宥罪蠲租锡万邦之福礼隆阙里宏洙泗之宗风廵览河渠奏平成之伟绩敦行崇实彞训早厉于黉宫广额开科
　　特恩徧加于多士乃至
　　万几之暇每勤寸晷之功
　　天藻成章契羲画文言之奥
　　鸿篇宣化符周情孔思之微宛转挥毫运化工于掌上淋漓染翰散异采于行间极开物成务之能入毫芒而无间备显仁藏用之徳包宇宙而靡遗春秋合撰于清寜经纶同流于上下兹以载阳之月恭逢
　　圣诞之辰淑气氤氲涵河山而竝寿和风畅遂扇民物以交荣吉士虎臣绾绶映桃花之色黄童白叟称觞霑瑞草之香亿万人仰颂
　　尧年由于至性千百国欣瞻
　　舜日本乎至诚既不召而自来亦无逺而弗届盛徳难名其所至嘉祥毕集以效灵【臣】志切嵩呼愿同华祝听钧天于阆苑云里铿锵进琼液于瑶池杯中潋滟喜
　　一人之有庆欣
　　万寿之无疆撃壤而歌莫竟九如之颂望尘而拜常赓
　　五福之书
　　凤厯绵千禩欣逢景运隆瑶京祥霭合紫极瑞烟笼治越百王上功成一敬中太平多乐事率土效呼嵩【其一】
　　圣王开治象元化重亲亲
　　慈命常防凛
　　徽音每恪遵养寜惟玉食乐更有天真瑞自
　　璇宫毓升恒庆万春【其二】
　　垂衣臻上理民物乐尧年和煦千花丽祥开万彚妍谦
　　如虚受谷勤若健行天
　　皇极深宫建寰区文教宣【其三】
　　至徳光天地神威徧海隅风雷施自顺干羽舞交孚虎
　　旅千行肃编氓万户苏
　　宸衷日干惕亿兆巩
　　皇图【其四】
　　徳大能禋
　　帝功成告碧霄神歆灵爽格心洁雨调七政祥光朗三辰泰象昭天庥应洊至南极一星朝【其五】
　　圣寿当春昼祥光霭以熙林花迎防仗陌柳映青旂浩浩恩长渥欣欣物自怡蓬莱今始到愿进
　　万年诗【其六】
　　万寿诗【七年律一首】
　　贡　　　　　　　　　生【臣】潘光灴
　　天开阊阖漏声迟浩荡春光献寿巵万国贡琛瞻舜日九衢撃壤乐尧时液池波泛蓬壶水
　　玉殿春深阆苑枝鹤发厐睂来
　　辇下争随百兽舞
　　彤墀
　　万寿诗【七言律一首】
　　贡　　　　　　　　　生【臣】俞忠谋
　　玉绳灼灼紫微东庭燎髙陈万炬红五百昌期膺
　　景命十千寳祚萃
　　皇躬香飘
　　丹陛炉烟细花映
　　彤墀日色融翠管金丝歌
　　万寿康衢鼓腹颂维嵩
　　万寿颂
　　贡　　　　　　　　　生【臣】周龙藻
　　圣人受命育才是亟元气陶镕太和塞平格为征思皇在国芃芃棫朴遇春斯荣蔚为国桢
　　皇心以寜薪之槱之展也大成古亦有言生才实难丰芑之瑞叶于猗兰移彼桂树植我杏园日引月长羣生在宥如山出云积而弥厚有人有文有孝有秀
　　一人有庆万邦来同东西南朔畅茂仁风尧舜在上如日方中谷成乂明才俊满前麟游凤仪太和盘旋【臣】愿
　　皇帝寿万万年
　　万寿诗【五言排律十二韵】
　　贡　　　　　　　　　生【臣】张若霖
　　景运中天防阳和大地春万方欣
　　圣泽四海颂
　　皇仁大徳膺多寿休征协
　　一人仪庭瞻鸑鷟游薮见麒麟甘露时霑渥祥云每郁
　　纷明良歌合徳草野鲜遗珍
　　特涣求贤诏旁罗观国宾春先攀桂子秋更跃龙津羣
　　彦咸争奋竒才尽获伸
　　盛朝多吉士
　　圣主得贤臣济济思皇集绵绵纯嘏臻芹私何以献天
　　保九如陈
　　万寿诗【五言排律十二韵】
　　贡　　　　　　　　　生【臣】龚克庸
　　帝启无疆歴人游大地春金莲征瑞应珠斗协芳辰极
　　建山河固干行日月新自天方佑
　　圣惟寿必归仁羲画开元防尧心运至神八纮同覆载万象入陶钧是处龡豳蜡频年致凤麟事由三宅又俗以屡丰淳异域遥输贡灵只近献珍
　　鸾书传草泽鸠杖拜
　　枫宸陪位身虽贱承
　　恩地最亲愿常霑雨露嵗嵗奉
　　丝纶
　　万寿诗【五言排律十二韵】
　　贡　　　　　　　　　生【臣】蔡汝齐
　　望日趋丹陛呼嵩祝
　　圣君玑衡颁舜歴星斗焕尧文昼漏三春永宵衣五夜勤九州四海逺一日万几纷徳本同轩昊辞难赞放勲鸟声晴谷弄花意暖风熏有草皆承露无山不出云愿随耆老杖薄献野人芹未得【臣】心展翻劳
　　帝念殷
　　温纶百道下
　　恩诏十方闻同乐
　　天顔喜加科士气欣遥瞻双凤阙瑞霭自氤氲
　　万寿诗【七言律四首】
　　贡　　　　　　　　　生【臣】吴钟芬
　　巍巍
　　圣徳信难名恭已垂衣抚四瀛宝箓久膺龙马瑞卿云
　　长丽凤凰城由来
　　主极端皇建洵是
　　宸修体健行岳赞臣飏真莫罄康衢只有和歌声【其一】
　　渊渊
　　圣学本传薪洙泗真源振自今日旰退朝金殿暇夜寒寻緖玉釭深翻经岂直窥千帙探道从知惜寸隂还
　　御迩英时讲诵图开太极见天心【其二】
　　煌煌
　　圣治迈前勲伟绩丰功古未闻舞羽两阶苗自格导河九曲水能分时清麟凤游郊薮泽润山川出雨云
　　翠辇时廵勤问俗不同箫鼓泛横汾【其三】
　　熙熙
　　圣泽沛遐陬如海
　　恩波到处流木凤双飞来
　　阙下金鸡三尺出竿头花村茅屋欢情洽墨榜红绫
　　瑞气浮大启贤闗垂
　　盛典瑚底一时收【其四】
　　万寿诗【五言排律十二韵】
　　贡　　　　　　　　　生【臣】杨　傧
　　皇恩深似海
　　圣寿久齐天湛露和仙酒春风拂
　　御筵上林花锦绣北阙瑞云烟拜舞千官集共球万国阗光华同日月宥宻转坤干治嫓黄轩美心存太极先握符千亿歴建极一中传
　　至徳诗书颂
　　神功泰岱镌衢歌全盛日巷舞太平年
　　锡福超三正
　　覃恩徧八埏葵倾原待照芹献本来田颂祷臣工职惟
　　赓天保篇
　　万寿颂
　　贡　　　　　　　　　生【臣】张廷璐
　　维
　　皇御极大化涵濡徳超羲昊治轶唐虞平成奏绩一统车书河清海晏化日长舒恩周海甸泽洽寰区纯嘏永锡受福孔訏
　　万寿无疆天地同符星辉南极春满皇都云生玉栋瑞霭金铺千官虎拜万国嵩呼瞻云就日异域遐陬苍黎黄发击壤含哺欢腾多士化雨敷名山兰芷碧海瑚春华秋实尽入天衢作人雅化亘古所无旣开旷典还定成模亿万斯年永固
　　皇图
　　万寿诗【五言排律十二韵】
　　贡　　　　　　　　　生【臣】于　梓
　　淑景三春丽鸿图亿载绵麟游偕凤舞璧合与珠联
　　圣主垂衣日
　　熙朝纪瑞年至诚通鸟兽大智握玑璿声教殊方曁勲
　　华振古传
　　恩波融太液膏露湛甘泉文武恬熙久人民爱养全协风恒应霖雨自霑田望嵗农祥见延龄梵呗宣霞香流玉斚旭彩映金莲绿荚盈尧砌红芝拱
　　御筵【小臣】持献祝寿域等长天
　　万寿赋
　　贡　　　　　　　　　生【臣】徐　瑶
　　繄昊天之右序实眷歆乎懿徳稽古帝之相承至我
　　皇其罕匹洽元防以当阳首庶物而建极格百神以懐柔奠九州而寜谧防八表之车书卜万年之宝厯嫓覆载以参三超古今而独立若乃绥猷以徳致治以文求贤若渴赏善惟殷经经纬史耨义耕仁钩河摘洛抉典搜坟罗书岩于星汉绘道薮于烟云开石渠而讲义敞虎观以讨论采春华而撷秋实振夕秀而挹朝芬陈辟廱之钟鼓培泮宫之藻芹辟四门以穆穆宅三俊而彬彬于是运启文明防当清晏荡荡尧天迢迢禹甸八风咸调三阶竝灿岁徳在已律应姑洗春日载阳时维中浣绮旭曈昽卿云糺缦华渚流虹斗枢绕电西池则金母朝临南极则老人夜见千官鞠以祝九如兆姓欢忭而赓复旦廷喧
　　万嵗之三呼戸庆
　　六旬之初洊时则三灵衍祉万彚呈祯九歌旣劝百度
　　维贞爰申
　　防命载勅春卿详稽典例愼简司衡再行吁俊特举賔兴恩首覃于髦士泽先被乎儒生扩贤闗于九域恢文于八纮凤翽与鹰扬交奋兔罝偕鸿渐同升京闱特隆乎首善列国咸树之风声纷乗时而利见夸稽古以知荣储盐梅于上国备舟楫于
　　明廷期发皇乎鸿业用黼黻乎太平尔乃日月光华山川辉桃花浪暖杏林春丽声传冈上之梧香吐月中之桂文昌之宿宵澄太史之河晓霭化成久道恩溥徳洋洪钧鼓铸协气旁皇人文济济徳造跄跄歌兹于蔼吉赓一徳于明良蓬岛奉十华之帙遐陬陈八防之章
　　螭陛罗九天之玉币
　　銮坡萃万国之冠裳莫不威威祗祗炳炳烺烺快覩
　　天顔之有喜欢呼
　　圣祚之无疆斯则我
　　皇之寿兼禄位名而必得合炽富艾而益臧如日始升而正旦如漏初转而未央将修容乎道徳之圃弥性乎仁义之乡翺翔礼乐之薮容与翰墨之塲永徧覆夫八十一州之瀛海而岂惟逺迈夫万八千岁之天皇也哉
　　万寿诗【七言律二首】
　　贡　　　　　　　　　生【臣】张绍懿
　　紫殿筵开广乐张
　　太平天子万年长彩霞缭绕凝青琐瑞霭氤氲绕建章率土嵩呼齐献寿普天华祝共称觞星高南极光芒灿恒耀
　　君王玉案旁【其一】
　　如天
　　圣徳颂升平万国衣冠拜
　　帝京游泳禽鱼咸自若扶踈草木共含荣防棚锦布春
　　城丽珠树灯悬夜月晴得觐
　　天顔真异数功髙徳懋总难名【其二】
　　万寿诗【七言律四首有序】
　　贡　　　　　　　　　生【臣】王士锦
　　钦惟
　　皇帝陛下
　　天禄万年八表祝乾坤竝茂
　　圣徳广被九州喜嵩岳长春
　　寿考作人玉宇焕文章之盛
　　隆恩逮士辟雍歌雅化之长
　　立君师之模范道贯天人
　　集帝王之大成学通今古
　　允文则诗书为苑囿而弥年阐究精微
　　允武则仁义作干城而暇日严明训练
　　观天文察地理无非哲人之游艺
　　审声音定律吕类皆至圣之多能河图献而洛书呈
　　文明共集于
　　当代景星出而庆云现祥瑞较胜于昔时实千载之昌期真万世之盛业今值春王三月欣逢
　　圣寿六旬五十二年颂徳歌功羣知思服千八百国瞻云就日不约来同乐奏钧天防凤仪而兽舞
　　恩周禹甸覩柳而花明在廷之夔龙赓歌
　　仁寿遐方之士庶遥祝华封紫陌童謡皆成颂祷锦囊
　　佳句尽是祈年
　　寿比日月之升恒不必羡三皇之世如春五帝之世
　　如秋而春秋常富
　　福同山川之流峙不必执天干之数首甲地支之数
　　首子而甲子恒周
　　景运日新咸颂
　　太平天子
　　建极锡福齐称
　　有道圣人【臣】士锦世受
　　皇恩常思仰报有心捧日无路登云素守青箱幸际风云之防常披黄卷每懐雨露之恩用是诚欢诚忭愿效跻堂之颂敢不稽首顿首同称
　　万寿之觥敬献诗曰
　　寿域开天地同逺来近恱效华嵩循环花甲乾坤久灿烂长庚景象隆蓂荚呈祥千叶翠蟠桃献瑞万年红涂歌巷舞欢声徧南朔无殊西与东【其一】
　　庆云灿烂满尧天正值三春
　　万寿年桃栁争妍迎辇路莺花焕彩照琼筵香浓黼座聆仙乐日暖龙池散瑞烟颐养冲和顔不老古今
　　福徳
　　一人全【其二】
