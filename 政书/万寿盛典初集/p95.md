<!-- { "loadSidebar": true } -->
　　万年觞九城春色占天瑞四海祥烟接
　　御香徳合贞恒长不老功成悠久自无疆
　　主恩愧乏涓埃报为祝南山日月长【其十二】











　　万夀诗【五言律四首有序】
　　左春坊左赞善兼翰林院检讨【臣】范光宗
　　【臣】闻宅造化而开阶同天之大转洪钧而育物如日之升必有自强不息之干行乃膺悠久无疆之景厯盖徳福有相因之理而仁夀为必至之符于是上帝生商之辰下臣祝尧之日蓂阶气敞盈庭进喜起之词松栋风和薄海效君亲之戴纪泰阶之甲子逓嬗不穷数皇极之春秋循环无已则诚清宁合撰上下同流者矣钦惟我
　　皇上
　　道合干符
　　业光坤轴
　　笃生睿智作之君而作之师
　　懋建中和有其徳而有其位察伦明物备经纶参赞之才本身徴民裕辅相裁成之道若夫
　　庙享肃荐馨之典
　　郊禋崇报本之仪
　　定省无间于
　　慈闱
　　仁孝恒闻于天下
　　崇正学以宏教化宫墙知万世之师
　　重先哲而觉烝民礼制立百王之法
　　参天地之化育四时行而百物生
　　正朝廷之纪纲庶绩凝而五辰抚捐金发帑治河建水土之功审律考音作乐通神明之徳政莫大于刑狱钦恤再三本莫重于农桑赈蠲稠叠兴一利必酌古而凖今
　　命一官每考言而询事居髙明而照四海幽逺不遗当宵旰而理万几细微悉识至于学该游艺
　　圣备多能搜万卷于酉山阐修己治人之道硏百家于丙夜表开来继徃之功赋诗则酌雅禀经洒翰
　　则得心应手乃若金戈赫怒翦三蘖而奠中原玉鼓龚行环九州而登磐石察哈尔渠魁既殱
　　圣武孔昭厄鲁特巢穴斯平
　　皇威逺畅戎衣一着垂永清大定之勲长毂
　　亲征开累洽重熙之运犹且举三驱之典文事与武备兼修训七萃之军耀徳共观兵不废万方在宥则
　　问俗以观民百姓为心则道河而周狱体干健而无逸
　　却
　　尊号而不居于是九谷屡丰五刑尽措天人合应书轨混同东西南朔胥归禄位夀名兼得真所谓咸五登三参天两地者矣欣逢
　　圣夀六旬正值阳春三月五十二年之厚泽振古未逢万八千岁之洪基自今伊始内而公孤卿尹拜手赓歌外而屛翰藩垣陈词献祝以至候月归琛之长占风辇賮之君莫不先后凫趋追陪虎拜【臣】光宗赋材谫薄秉质颛防幸遇万国咸宁
　　一人有庆舞庭欢踊未输臣子之诚就
　　阙颂难名
　　髙厚之徳望聚奎于东井愿献夀于南山敬竭褊辞伏
　　祈
　　睿鉴谨拜手稽首而献诗曰
　　鳯纪升平岁
　　龙飞开泰辰
　　皇图周宇宙
　　帝徳统天人河应千年运嵩呼万岁春衢歌并巷舞处
　　处戴
　　尊亲【其一】
　　睿智周寰宇神明出
　　圣衷道叅无极奥物育太和中景色三云灿车书四海
　　同万方齐献
　　夀长拱
　　紫微宫【其二】
　　天子当阳日晴空朝旭临遐方瞻广大亘古仰髙深辑
　　瑞文明象垂衣
　　圣主心南风时解愠静拂五琴【其三】
　　春色来天地明霞拥
　　衮裳臣民歌皥皥鸟兽舞跄跄甲子玑衡转升恒日月
　　长三皇同纪厯
　　万夀庆无疆【其四】







　　万夀盛典卷七十五
　　钦定四库全书
　　万夀盛典初集卷七十六
　　歌颂十六【词臣八】
　　万夀诗【七言律六首有序】
　　左　春　坊　左　赞　善【臣】薄有德
　　【臣】闻文思光被基洪算于苍旻久道化成萃祥符于紫禁御蓂阶而行庆瑞日再中坐松栋而颁恩澄河一色于是天申五福运启万年惟圣神与文武兼全斯禄位共夀名竝永古今一致理数必然钦惟我
　　皇上
　　聪明天亶
　　圣敬日跻
　　懋建中和尽本身征民之道
　　缉熙学问得开物成务之能居广厦而论唐虞阐明政要临讲帷而表洙泗崇尚圣功礼莫重于
　　亲郊展诚报本祀莫大于合禘备物荐馨有典必禋无
　　文咸秩承顔问寝欢心始自
　　内朝视膳奉巵孝理形乎寰海
　　六飞幸鲁留
　　御盖于尼山
　　万乗升堂题
　　奎章于阙里更以开来继往徽国有功因而重道崇儒孔庭配食知人则哲春秋冬夏得其官立贤无方书判身言随其器滋萌元气则好生洽于民心济烝黎则蠲赋周于宇内平成永赖兴水利而建河防逺迩咸宁修文事而兼武备于是舞七旬之干羽整六月之车徒三蘖荡平九州大定朔颁狼望连韝畏提剑之征賮纳鲛人异域际止戈之代具制作之道者操制作之权知礼乐之源者兴礼乐之事乃至金匮玉山之蕴北堂东壁之藏五夜常披十行俱下赋诗则卿云晨露六经不刋洒翰则宝墨仙毫八埏皆烛星辰自转难参旭日之辉钟鼔虽陈莫续春雷之响犹且
　　省方问俗旰食宵衣开帑藏以犒军听鼓鼙而训将以
　　无逸书
　　御屏以执谦却
　　尊号治无大小其愼其难政有后先尽美尽善遂乃神人恱豫天地休明九谷有年四方无事翾飞蠕动均霑防合之仁毕雨箕风尽感资生之徳今兹阳春三月恭遇
　　圣夀六旬景福咸臻嘉祥荐委万八千年之洪厯未足颂扬千八百国之诸侯相从飏拜公卿陈天保之诗父老进华封之祝以至黄支乌弋丹鳯朱鸢莫不归贡鸿胪书琛王防【臣】窃禄兰台备官芸局舞庭巢阁滥叨
　　覆载之恩蠡测管窥难名
　　髙厚之德幸遇
　　一人有庆万福来同敬献里辞伏祈
　　圣鉴【臣】有德拜手稽首而献诗曰
　　黄麾排仗日初东华渚虹光绕
　　禁宫香拥山龙文陛上风回笙鹤庆云中九门晓启
　　千官入
　　万嵗欢呼五岳同正与乾坤参久大繁厘戬谷彚皇躬【其一】
　　睿算无疆始六旬永清函夏奠三辰
　　王风皥皥如天覆
　　帝德巍巍又日新
　　手定羣书倡正学
　　诏崇先哲觉烝民
　　鸾旂幸鲁尤加礼九拜升堂俎豆陈【其二】
　　表里山河万里遥
　　皇威赫濯武功昭金戈挞伐蛮烟静玉鼓龚行海雾销
　　疆里版图通异国共球
　　王防集
　　熙朝
　　髙居逺望无遗照犹为防河振玉镳【其三】
　　好生
　　圣德洽天渊钦恤潜销贯索躔大赉滂洋成解泽太平悠久屡丰年龙图功烈登三五鳯厯春秋越万千更饬官方重廉法考言询事合宫前【其四】衢室
　　垂裳百度贞
　　万几偶暇玉函横珠毫挥洒龙鸾舞
　　奎藻琳琅雅颂声
　　圣又多能原首出诚惟不息是干行鸿符
　　崇号天人应尚执谦冲业愈宏【其五】
　　云汉为章髦彦多作人雅化洽菁莪桥门士值文明代殿阁臣赓喜起歌桃实千年乗泰运葵心万国沐
　　恩波祝
　　尧敬上升恒颂地久天长永太和【其六】













　　万夀诗【七言排律二十四韵有序】
　　右　春　坊　右　赞　善【臣】孙　勷
　　【臣】闻之大雅嘉乐之诗曰嘉乐君子显显令德宜民宜人受禄于天保佑命之自天申之言圣人受天之禄而天命之申重保佑无有巳时盖皆由其宜民宜人令德所致也而既醉之诗其称君子万年者葢长言不足而咏歌之至于反复数四而不厌其言之重词之复焉【臣】以是知圣人在上躬大德而受天命于以长享景福至于亿万斯年非天之独私独厚于圣人其夀一人者亦所以福天下也则夫四海之内凡厥庶民朝廷之上百辟卿士所由作为歌诗用申其于天子之意非徒臣子爱戴君父为分谊当然亦皆自幸其生逢圣世获事圣君亲覩太平躬值盛事而欢欣鼓舞不能已于言也然自生民以来圣人受命而兴躬备令德以宜其民人而致天命之申重保佑未有盛于我
　　皇上之圣德神功超越千古而
　　圣夀万年与天无极者【臣】虽文词鄙陋无能飏述圣主功德隆盛之万一然【臣】于康熙四十有二年癸未
　　之嵗恭遇
　　皇上万夀圣节尝为诗十六章胪述
　　皇上文德武功恢乎无外缜乎无间之实而声教所讫东渐西被朔南咸暨含生抱质之伦沐浴
　　圣泽沦肌浃髓各遂其生各复其性无一物不得其所
　　之效迄今又十年
　　皇上德弥以盛功弥以隆海内臣民被泽亦弥以深且
　　厚今年春三月恭遇
　　皇上万夀圣节当甲子之初周实多福之聿始惟愿自
　　今以往
　　圣夀无疆更几千万甲子靡有纪极以永绥永福我兆
　　人则我兆人之至祝也况【臣】遭遇
　　圣主备员侍从垂三十年屡承
　　圣恩任使逾格其为感激舞蹈思欲发扬
　　圣主功德之隆盛以窃附大雅诗人万年之祝者岂能
　　自己谨撰
　　皇上圣德神功万夀无疆长句诗一篇从天下臣民后
　　诚欢诚喜稽首顿首上献于
　　阙廷【臣】不胜踊跃欢忭之至其诗曰
　　圣皇集福锡臣民
　　万夀无疆
　　天眷申极建中和兴礼乐道隆作述见经纶春秋常盛精神大甲子初周气象新四海讴歌争送喜万邦黎献共惟臣
　　德诚荡荡名难定
　　功实巍巍古莫伦天纵聪明能更裕性成孝友行弥纯经文纬武光谟烈重道崇儒辟莽榛虚受不遗一得细谦光转益盛名臻
　　皇威有赫兵氛靖
　　帝道无颇风化淳奏当再三心尚恻蠲租钜亿嵗常频英贤辐辏懐饥渇宵旰勤劳防苦辛嵗稔农人欣济济时和家室庆溱溱扶藜父老游膏泽寛网禽鱼沐至仁周孔渊源遥脗合程朱义解防精醇
　　勅几余暇兼游艺书法天然自入神和璧万年辉日月
　　隋珠千古耀星辰
　　天文正大垂谟逺
　　圣训精防示法谆尊合
　　君师参两大
　　恩同顾复戴千春梯山航海嵩呼集击毂摩肩衢颂振祥验轩櫺栖舞鳯瑞征元圃见游麟深春花柳全呈丽重译共球竞献珍仙仗曙开
　　金阙逈晴光晓漾玉河匀遭时丹穴多辉羽乗运天
　　池竝跃鳞齐祝吾
　　皇亿万嵗普天长此荷陶甄















　　万夀诗【七言律十二首有序】
　　原任右春坊右赞善兼翰林院检讨【臣】尤　珍【臣】闻唐尧德峻申三祝于华封夏禹功髙畀九畴于洪范惟神灵首出万年开有道之长斯福禄来同四海效无疆之颂钦惟
　　皇上徳符健顺治协清宁应厯挺生着绕电流虹之瑞握图受御征感枢贯昴之祥巍乎焕乎覩星云之糺缦悠也久也仰日月之升恒五十余载之恩泽无穷亿万斯年之尊荣未艾兹值
　　圣龄初度适逢花甲方周
　　天佑
　　一人民歌
　　万夀是日也律回姑洗风转清明六宇澄鲜三台朗耀佳气浮而庆云现和风集而旭日升阊阖晨开周庐列卫轩墀昼静羽仗齐班集剑佩于花间羣分鹓鹭拜冕旒于日下竞献共球以至穷乡僻壤之民左食侮言之族莫不喜溢嵩呼欢腾酺宴云璈锦瑟聆雅乐于钧天象管鸾箫奏仙音于阆苑琼浆玉露频増九醖之觞火枣交梨迭进千年之果覩
　　蕃禧之滋至信
　　纯佑之重申此由我
　　皇上圣德神功文谟武烈民安物阜礼备乐和厚泽积于寰区深仁洽乎黎庶故使家登丰裕户庆盈宁筐篚羣将梯航毕集人心之悦豫如此
　　天眷之崇隆可知【臣】幸际
　　昌期欣逢
　　景运仰瞻
　　黼座愿年年垂尧舜衣裳共沐
　　恩波应嵗嵗乐唐虞宇宙不辞芜陋敬效赓飏爰拜手稽首而献七言近体十二章以比于涂歌巷祝云尔
　　圣皇福禄竝齐天
