<!-- { "loadSidebar": true } -->
　　皇上六十万寿之辰翰林院编修【臣】蒋涟诚欢诚忭稽首顿首上言盖闻不息者圣心膺齐天之宝箓得寿者大德握凝命之贞符所以千龄则水德先万岁则神山响荅粤稽皇古代起神人御气乗龙天执象鼓铸鸿厖之世绵延万亿之年枢电呈祥渚虹叶瑞康宁寿考书既衍于畴图保佑天申诗亦歌夫嘉乐豳风七月酌献兕觥江汉一章对扬虎拜盖敷天裒对固帝王有道之长率土同欢实臣庶维祺之愿钦惟
　　皇帝陛下
　　体天以健
　　如日之升
　　秉贞恒于覆载之中防归有极
　　跻仁寿于梯航之外保合太和
　　功德高冠百王制礼定乐尽典物声容之大
　　治教逺超三代稽古崇儒观人文久道之成
　　惟时惟几无逸作所立纲纪于精明果毅
　　一游一豫时迈省方秩山川于震叠怀柔
　　奋神武而一扫黔滇八埏归化
　　运筹畧而三征朔漠六服输诚永定讫功西北之安澜有庆大河底绩东南之众壑朝宗岁岁蠲租恩周十五省而无外家家拜赐数及百千万而有赢
　　频施解网之仁赦过宥罪
　　恒厪好生之念尚德缓刑愼简贤能邀
　　天顾而人无不识
　　躬亲听断经
　　圣聪而事未尝忘
　　颁训诰于泽宫咸遵模楷绘耕桑于
　　丹扆洞悉艰难宏奬羣材棘闱重启敦崇正学黉序
　　增光兼之
　　上哲生知罗百家之富有
　　万几余暇撷六艺之菁华
　　奎章即是天文日经星纬
　　御墨无非云彩凤翥龙腾剖析鸿防精求象数究观虫篆细烛豪芒诚天纵之多能洵生民所未有声名洋溢旁孚血气之伦期运昌明正值光华之旦犹且
　　虚衷弥切
　　尊号固辞秉洪钧而敬
　　天肃将明祀膺宝厯而尊
　　祖率由旧章孺慕无违
　　慈宁问视驩心普洽孝治光昭盛美则新而又新谦让则圣不自圣臣民同乐合四海之心爲心中外饮和以万方之福爲福既霑被五十余年之雨露遂欢腾
　　数千万里之讴歌凡兹
　　德意覃敷悉本精神强固纪年次癸建月维辰欣向九重恭逢
　　万寿
　　天顔有喜卷帘共识龙鳞春色无边酌斗初周花甲海县衔恩已久朝章献寿方新大有年华长春节序琼枝玉叶拜稽百福金筵鹭列鸳班捧献万年康爵缥缈浮来银阙万井祥烟霏微飘入丹阶九城瑞霭香街绣陌蔀屋茆檐近自郊畿远而海甸鸾歌凤吹争飞南极星躔玉髓龙涎总设大罗仙供雕题镂齿拜手福庭乌弋黄支称觞仙禁翠柳织升平之字高映南山绯桃帯度索之霞远来西极杯擎沆瀣川后来同乐奏箫韶凤凰翔集
　　天心仁爱方爲万姓求安
　　御路喧阗羣颂
　　一人有庆
　　瑶算与金瓯俱永
　　圣恩共仙祚靡涯盖乾象占爻尚属絪缊之始河图考数仍爲辟之先赤光紫气之宵旋转长爲令节甲观画堂之日回环总是元辰大地升符何用麻姑观海后天同寿无烦金母授符【臣】涟海隅蒲栁之姿江介虫鱼之伎
　　恩私三世恒分照于太阳感激寸衷难効尘于山岳幸
　　叨
　　禁近曲被殊荣得展诵于
　　云章窃校镌于藜耀献惭金鉴同将野老之芹倾是葵心敢代天浆之斚喜聆歌衢击壤乐我太平快随骑竹扶鸠祝
　　皇纯嘏伏愿
　　益跻圣敬
　　长法天行
　　资生始以陶冶羣伦可大可久运世更逾于三五鼓阳和而燮调元化寖炽寖昌春秋岂数于八千行见瑞露宵零寿星昼见九光擢秀还濒五老之河六穗生禾竝入长年之舘登封玳检驾七十有二之勋猷解阜金徽衍悠久无疆之厯服矣【臣】涟无任瞻
　　天仰
　　圣踊跃懽忭之至谨奉
　　表称
　　贺以
　　闻





　　万寿诗【七言律十首】
　　翰　林　　院　编　　修【臣】蒋　涟
　　瑞气瑶光防绛霄
　　万年圣节万方朝银河映彻壬寅露珠斗环甲子宵仁寿化钧调玉烛太和天籁奏箫韶懽腾率土无疆颂何独三多愿祝尧【其一】
　　百千亿载元运五十余年涖万几混一河山光
　　帝治经营宵旰切民依观贞日月升恒体干统风雷阖
　　辟机葵藿寸衷输不尽铺张舞蹈向
　　彤闱【其二】
　　慈宁问视日勤劬
　　鹤禁驩心万国俱硕辅厐睂争拜手老人鸠杖自歌衢梯航卉服占风至弦诵儒冠向日趋礼节乐和臻至化观成久道浃寰区【其三】
　　霜肃
　　天戈万里秋
　　庙堂谟畧叶神谋黔滇一扫尘氛净朔漠三征戍火收渤澥昆仑无骇浪黄支乌弋总投矛今看八闼皆门户虎拜堦墀进鹤筹【其四】
　　上古平成数禹功我
　　皇指画与天通北酾漳滏波如镜南戢黄淮堰似虹璧
　　马岂须循旧事蛟龙先已慑
　　天衷还从岳牧朝宗日川渎波臣亦防同【其五】
　　编氓情隐入岩廊尽布春和闿泽长
　　銮辂省廵因妇子
　　宸居图画是耕桑金钱岁岁蠲无算鸡黍家家乐未央
　　试听农歌嵩祝里
　　熙朝大有即祯祥【其六】
　　多能天纵至神奇五夜旁搜发
　　睿思文配典谟盘灏气诗兼风雅黜凡辞
　　奎章绚烂青鸾纸
　　御墨鶱腾彩凤姿辟二仪从未有三辰辉采共昭垂
　　【其七】
　　握枢执象应精神咸五登三孰比伦自觉
　　圣朝无阙事羣推
　　帝德在知人精求物理高深见洞悉机宜听断亲正是
　　健行常不息转旋元气得长春【其八】
　　升平海宇徧讴歌犹让鸿名咨儆多无逸箴铭跻
　　圣敬防谦
　　纶綍畅人和卿云自霭三春日膏泽分流太液波珥笔
　　绘天难拟议朝朝鹄立在銮坡【其九】
　　光分南极绕奎躔万象蒸濡景气鲜寿考誉髦云汉丽人文炳蔚日中天【小臣】技窃虫鱼末三世
　　恩霑雨露偏防遇庆成观典礼长赓周雅九如篇【其十】
　　万寿盛典初集卷八十
<史部,政书类,仪制之属,万寿盛典初集>
　　钦定四库全书
　　万寿盛典初集卷八十一
　　歌颂二十一【词臣十】
　　万寿诗【集唐七言律四】
　　翰　　林　院　　编　修【首】李　绂
　　圣人佳节遇长春【臣刘】朝野俱欢万寿新【兼刘】
　　金殿早亲凤扆【宪李】
　　玉銮严跸望初晨【中郑】瑶台含雾星辰满【愔李】霄汉无云日月眞【白王】休气荣光恒不散【建裴】山河迤逦净纎尘【礶耿】
　　鸡人罢唱晓珑璁【湋李】清跸鸣銮出禁中【贺卢】一岭桃花红锦黦【象杜】万条银烛碧纱笼【牧袁不】施行
　　圣泽山川润【约王】共识
　　皇恩造化同【建张】幸预栢台称献寿【说卢藏】惟应率舞乐
　　薰风【用崔】
　　蓬莱正殿压金鼇【王建】
　　天仗宵严建羽旄【韩愈】双阙薄烟笼菡蓞【杨巨源】九重春色醉仙桃【杜甫】风传刻漏星河曙【皇甫曽】云卷珠帘剑佩高【许浑】更对乐悬张宴处【包何】日华遥上赤霜袍【耿湋】
　　东郊道上转青旂【刘宪】
　　龙德先天天不违【沈佺期】
　　銮殿对时亲舜日【李中】兰香同处扑尧衣【李山甫】中天
　　彩殿笼佳气【张说】
　　北阙晴云捧禁闱【岑参】自顾下儒何以祝【罗隐】并将
　　歌舞报
　　恩晖【沈佺期】




　　万寿诗【七言律二首】
　　翰　林　　院　编　　修【臣】方　觐
　　佳气氤氲拂禁林瑶池献寿起讴吟三春景丽
　　同天节万国人倾捧日心蓂出尧堦琼露浥松生禹牖瑞云深【小臣】拜舞欢无极进祝恭随广乐音【其一】
　　罄宜茀禄庆重申海屋筹增
　　凤纪新天上宏仁寿域人间长乐太平春九霄笙鹤
　　呈
　　嘉诞六合莺花属令辰南极辉聨东井烂光华气象古
　　无伦【其二】





　　万寿诗【五言排律一百韵】
　　翰　　林　院　　编　修【臣】秦道然
　　帝德高千古
　　皇仁被八埏东皇寿域南极耀中天泰运当全盛干宫介大年健行诚不息景福集方骈忆昔虹流渚羣瞻日丽躔天符垂厯秘地纪发源绵鸿业膺图早昌期保定坚
　　九重运防八柱奠坤干先烈丕承肃贻谋诵法防乾元体自合皇极建无偏智勇眞天锡生安孰比肩宏慈参大造濬哲裕停渊德洽重熙后勤当万国先苍黎虽皥皥宵旰自拳拳甘雨滋尧壤薰风叶舜弦普天游化日率土颂如川文教敷蛮服雄图震防开箾韶九功备干羽两阶窴南徼狂籓肆中权指顾平朱旗挥七校黄钺靖三边令肃千山月威清万里烟
　　神谟心独运
　　庙算气无前小丑心难革雕弓手自挻直教超瀚海何止勒燕然穷髪师方入穹庐迹已跧犁庭三奏凯絶域一投鞭亘古功无敌含生色竝鲜百神齐降祉四渎任漩
　　帝念其咨切淮黄患未悛六廵周擘画万井乃安眠百尔劳奔走羣公尽胝腁欲成永赖绩不惜水衡钱爲计千秋善图功亿兆便险陂天地意补救
　　圣人权河伯恬波浪阳侯静蜿蜒平成明德远疏瀹大功全秉穗千仓积车书九土聨年丰歌沸溢人乐舞蹁跹视远犹如迩穷源更及巅勅几勤乙览集议辨眞诠子史供清暇诗书入讲筵周情复孔思新义与陈篇厯究天人秘儒宗精一传微言恒阐发奥防每寻研道法归条贯隂阳受节宣智神周万品学博彚羣编教士储梁栋抡才得梓楩文风秦汉上
　　圣训日星悬染翰龙蛇走临池风雨骞补戈难学歩飞白敢争妍笔阵千钧弩词源万斛泉金声谐大吕银牓耀如椽日月谁能绘星辰不可搴饬躬爲律度御世有方圆师保黄阁公赉锦鞯台阶尊帝简槐位择贤迁敬老资方药怜才授屋防官评凭丙鉴仕路絶夤缘侧席常虚席求贤每得贤畴咨先德望器使及愚颛寒谷无遗植春风鲜叶捐众流皆茹纳万类尽陶甄别叙天官职清通物望专羣流严六计九品頼三铨掌土司民利多稌咏大田雨旸天意洽饥溺
　　圣心怜望实充华选衣冠尚勉旃轶伦归玉署超擢自花甎九伐旂常载三驱鼎鼐镌森森武库仗烈烈夏曹鋋贯索无芒角寃诬有洗祥刑心恻恻诏狱草山泽时弛禁园林无废民功看毕举地利更无愆既重公卿矣兼资庶寀焉循良奬冰檗俊乂挺兰荃吏畏民安业风和俗不儇省刑兼宥过逋释更租蠲户户皆高廪村村办献豜桑麻盈乐土粱稻满横阡党塾弦歌盛闾阎揖让还耆英多伏胜人瑞有彭籛兹值青阳月欣逢紫气阗银筹添海屋鸾鸟下蓬仙济济鹓凰绕桓桓虎豹圜淮南丛桂秀商洛紫芝娟宫树含甘露名山贡白环瑶池饷玉枣大陆涌金莲烟柳飘香砌仙葩烂锦笺风吹红杏绚袅碧桃牵瑞气朝朝满祥云处处连讴歌徧黔首踊跃到华巅上苑游麟扰彤墀舞凤翩香携烟细细乐奏鼓鼘鼘瑶圃花如玉瀛洲藕似船三浆调寳鼎六膳献仙佺龙德施方普离明灿若璿箕畴五福备元运六符延颂德唐虞夏绵龄亿万千齐天瞻
　　圣寿花甲似玑璇



　　万寿诗【七言律三首】
　　翰　　林　院　编　　修【臣】张起麟
　　凤厯无疆亿载期和风瑞日引旌旗天防
　　金阙临黄道春拥
　　珠旒映碧墀
　　舜乐自调三象正
　　尧衣不动五云垂康衢耕凿成淳俗
　　帝德惟歌击壤词【其一】
　　抚辰辑瑞仰
　　高穹运际中天气象同四表璿玑光玉烛三时云稼荅金风图成禹防车书远治纪周官礼乐崇
　　寿考作人盛典鹓鸾集处听呼嵩【其二】
　　龙旓凤扆转鸿钧万物昭苏雨露新
　　皇极衍成无量寿
