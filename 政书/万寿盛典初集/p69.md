<!-- { "loadSidebar": true } -->
　　旨知道了
　　呼呼脑儿贝勒罗布蔵为
　　万寿大庆同伊母念
　　万寿经外又亲到郭茫庙念绀珠尔经阿玉玺经答拉厄克西达达嘛呢卓里克乌格等经叩祝先是直省督抚提镇诸臣咸以康熙五十二年恭逢
　　皇上六旬大庆预期疏请诣
　　阙行庆祝礼
　　皇上以封疆任重镇抚需人间许一二入朝其不获所请者无所发其尊亲爱敬之忱而黄童白叟末由亲诣
　　辇毂以伸其讴歌颂祷之私者亦不可以万万计乃
　　各就境内名山集缁黄建坛宇为
　　万寿祈福其先期
　　陛见未及
　　圣节即以事还所治者亦各诣名山为庆祝之举【臣】等抄撮前后章奏撰为二卷窃有以仰窥我
　　皇上圣徳之厚恩泽之深而诸臣之所以祝厘者亦各有依据不违古义而非如有唐以来诞圣诸节尊崇二氏讲论三教借为笑哗而已也昔在有虞顺时之方柴燎五岳望于山川徧于羣神故曰因名山升中于天所以昭神只飨报功徳是以灾厉不作而风雨寒暑以时此天子为天下祈福而于己无所私焉者也然而天子祭五岳诸侯亦得祭其境内山川其奉牲以告祝史正辞将使大备盛徳诸福可致之祥咸萃于一人之身康彊逢吉至于万年永保民而后己此则天下为天子祈福庶几借一人之福以福天下者也唐张嘉贞北岳碑铭云事举必祈神行宜赛则有公卿而奉告命或四时荐熟三献酌洗则有侯牧而奉新章其事虽殊其义岂逺乎哉盖五岳视三公四渎视诸侯名山大川百灵所防各有拥扈一人之谊人之所奉即神之所凭故曰寤寐灵岳蠁神文玉帛未陈幽赞必先意而启椒醑虽薄景福乃应期而集人神所协良不诬也尝厯稽名山之灵风俗通称泰山有金箧玉防探防知寿徴诸汉武华岳古之惇物云笈七籖称山顶有千叶莲花服之长生故曰华山韩愈称衡山最逺而独为宗其神必灵北岳所居隂终阳始其道常久故曰常山嵩山尤为神异汉武帝诏云朕用事华山至于中岳御史乘属在庙旁吏卒咸闻呼万岁者三乃以三百户为奉邑命曰崇高焉其他若匡庐为三天子鄣黄山以轩辕得名峩五台则文殊普贤之所示现也武彞君幔亭之宴昉自秦汉沂山呉岳则东西镇山也登蓬莱阁以望安期访湘山寺而知寿佛百神震叠万方鼓舞光岳効其灵臣庶鸣其豫众之所往神必据焉盖二氏之説不足凭万众之心有可恃虽谓名山祝厘之举皇王令典以之协祚厯数昌期以之交泰何不可者以视昔人封泰山禅梁父躬告成功于上帝者其情之公私义之广狭岂直相迳庭已哉至于外藩蒙古诸部各建佛寺请
　　赐寺名讽绀珠尔等经膜拜懽呼以祝
　　万寿所谓不易其政不违其俗且
　　宸翰所加即为典记备载不遗以见普天同庆无间中
　　外焉


　　万寿盛典初集卷五十一
<史部,政书类,仪制之属,万寿盛典初集>
　　钦定四库全书
　　万寿盛典初集卷五十二
　　庆祝四【大臣入觐一】
　　康熙五十二年三月十八日恭遇
　　皇上六旬正诞各省将军督抚提镇诸臣先期疏请陛见庆祝
　　万寿其奉
　　旨来京者先后入
　　觐直隷廵抚总兵官俱届
　　圣节前赴
　　阙行庆贺礼
　　恭请入
　　觐庆祝
　　万寿奉
　　旨准来京大臣
　　镇守西安等处将军世袭拖沙喇哈番席柱
　　镇守荆州等处将军达尔占
　　镇守江南等处将军加一级鄂克逊
　　镇海将军世袭一等侯又一拖沙喇哈番加六级仍带军功纪録马三竒
　　镇守福建等处将军世袭一等精奇尼哈番加二级祖良璧
　　总督湖广等处地方军务兼理粮饷兵部右侍郎兼都察院右副都御史鄂海
　　兵部右侍郎兼都察院右副都御史总督河道提督军务加五级赵世显
　　廵抚山东等处地方督理营田兼理军务都察院右副都御史蒋陈锡
　　廵抚山西太原等处地方提督鴈门等关军务兼理云镇都察院右副都御史苏克济
　　廵抚河南等处地方提督军务兼理河道兵部右侍郎兼都察院右副都御史鹿祐
　　廵抚甘肃宁夏平庆临巩等处地方赞理军务兼理茶马都察院右副都御史岳拜
　　提督江南等处地方总兵官师懿徳
　　提督浙江等处地方总兵官左都督呉郡西安左翼满洲副都统世袭二等阿达哈哈番加一级索柱
　　西安右翼汉军副都统刘官统
　　杭州满洲副都统道服色
　　杭州汉军副都统李如松
　　镇守山西太原等处地方副将管总兵官事马见伯
　　镇守山西大同等处地方副将管总兵官事张自兴
　　镇守陜西宁夏等处地方总兵官左都督世袭一等精竒尼哈番范时捷
　　镇守河南南阳等处地方副将管总兵官事世袭三等阿达哈哈番杨铸
　　镇守福建漳州等处地方总兵官左都督许凤镇守云南鹤丽等处地方总兵官郝伟
　　三月二十二日己亥
　　上召入觐大臣
　　赐宴于
　　畅春园内苑
　　上御楼临观
　　命诸王传觞并
　　赐克食果品衣帽鞾袜石砚等物有差随
　　谕各回本任
　　十八日
　　万寿礼成入觐诸臣山东廵抚蒋陈锡山西廵抚蘓克
　　济河南廵抚鹿祐先经奉
　　旨于二月内回任其留京师者日侍
　　西苑
　　上以次召进
　　御园赏花赐宴维时泰交异数湛露洪恩亘古罕有其宴飨之隆赏赉之渥畧备诸臣回署谢
　　恩疏谨録如左
　　镇守西安等处将军世袭拖沙喇哈番【臣】席柱谨
　　奏为恭谢
　　天恩事窃【臣】恭遇
　　皇上六旬大庆前来叩祝伏见天下臣民尽皆齐集自
　　京城以至
　　畅春园沿途建棚诵经齐心懽庆叩祷
　　圣主万寿无疆此皆
　　皇上浩荡之恩无微不到以致六合之内不期而集颂
　　祝
　　万寿真亘古未有者也【臣】到京随
　　驾至霸州蒙
　　赐黄系火防包
　　回銮之后又同各省将军俱沐
　　特恩与内大臣等
　　命入内苑
　　恩赐饮食且
　　命阿哥等授酒【臣】受此
　　隆恩方深战栗乃又蒙
　　皇上赐衣帽鞾袜至恭请
　　训旨蒙
　　圣谕善养身体以保余年久逺出力
　　温旨叠颁何能承受伏念【臣】懦弱庸愚世受
　　重恩自幼蒙
　　皇上教育之恩渐加擢用以至今职毫无尺寸报効之
　　处而
　　皇上天高地厚之恩有加无已【臣】虽尽犬马之力不能仰报万一【臣】于回任时恭设香案率领全家望
　　阙谢
　　恩外谨具
　　奏
　　闻
　　镇守荆州等处将军【臣】达尔占谨
　　奏为恭谢
　　天恩事窃【臣】欣逢
　　皇上万寿大庆叩祝来京普天率土亿万臣僚军民人等皆有同心不期而至共效嵩呼【臣】荷
　　殊恩同内大臣等入侍
　　内苑得以仰瞻
　　圣子神孙喜出望外又蒙
　　恩赐饮食
　　命诸阿哥赐酒幷
　　赐御用线缨凉帽袍挂鞾袜御马火防包等物【臣】子达
　　朗阿更蒙
　　特放蓝翎伏念【臣】何人斯受此
　　重恩虽粉骨碎身亦不能仰报于万一【臣】恭请
　　训旨蒙
　　皇上命【臣】善养身体以保余年久逺出力【臣】跪聆之下
　　敢不祗遵
　　明训竭力报効【臣】回任所率领妻子恭设香案望阙叩首以谢
　　天恩再【臣】自京起身经过直隷河南二省以至荆州见沿途雨水得时麦穗长大村庄人民无不踊跃欢欣【臣】所过地方逐处询问佥云今年麦子比往年肥壮各种粮食尽皆茂盛此
　　圣主万寿无疆之福普被天下人民是以年登大有【臣】
　　目覩丰亨之象理合一幷
　　题报为此谨
　　奏以
　　闻
　　镇海将军世袭一等侯又一拖沙喇哈番加六级【臣】马三竒谨
　　题为恭谢
　　天恩幷报微【臣】回汛日期事窃【臣】恭逢
　　圣主万寿大庆恩准来京叩祝屡觐
　　龙顔比天而健叠聆
　　圣训如日之温既已大慰微【臣】数年瞻仰之诚蒙圣恩浩荡令得随侍班联日饱珍膳近而
　　御苑放鹰逺而水围廵幸【臣】皆得追随
　　銮车豹尾之后尘亲覩
　　圣武天威之赫濯私心欣幸曷其有极复不以【臣】为驽骀陋质锡以天廏龙驹及珍羞方物三月十四日又防格外
　　天恩召入
　　内廷叩见
　　圣子神孙之众多尽皆龙鳯之姿天日之表十七日
　　圣驾回宫十八日
　　万寿令节凡东西南北万国九州之臣民童叟梯山航海共晋万载之霞觞骑竹扶鸠咸上九如之宝颂【臣】随班叩首祝山河而踊跃寸长莫効闻颂祷而欢欣以为自古迄今未有
　　圣徳深入人心以致内外一词遐迩合意普天之下莫不尊亲典礼如是之极盛者也十九日复得随侍
　　龙舟徧游
　　内苑玉兰耸日僊乐凌云目所未覩耳所未闻二十
　　二日又蒙
　　召入西厰
　　赐克食桌子
　　特命众位阿哥不辞
　　天潢之尊授饮微【臣】之酒并
　　赐袍帽鞾袜
　　谕令各回任所二十三日跪请
　　圣训惟令微【臣】遵循定例绥靖地方更令调养微躯多加饮食勉以再为効力多年二十六日复
　　召入内苑赏花观剧至四月初一日叩辞回汛又蒙赐绿端砚一方珍品二十种【臣】不知夙世何修叠蒙天高地厚之恩得至于此今于本年四月二十二日已抵京口准副都统周良相委令镶黄旗叅领董象鼎【臣】标中军副将杨长春笔帖式王之腾赍送镇海将军银印一颗令箭十二杆到【臣臣】随恭设香案叩首收受讫【臣】惟有仰遵
　　圣训恪守定例以靖地方保养微躯以图効力生生世
　　世子子孙孙竭尽犬马以报
　　洪恩于万一耳为此具疏恭
　　谢幷报微【臣】囘汛日期伏乞
　　皇上睿鉴施行谨具
　　题
　　知
　　镇守福州等处地方兼管緑旗都统将军世袭一等精奇尼哈番加二级【臣】祖良璧谨
　　奏为恭谢
　　天恩事窃【臣】至微极陋蒙我
　　皇上破格任使依恋之诚时萦朝夕恭遇
　　圣主六旬万寿请
　　旨陛见重荷
　　圣恩俞允得遂瞻
　　天仰
　　圣之私【臣】自行在趋叩
　　圣安随行至京屡蒙
　　赐宴
　　赐食叠霑
　　天家异味复防赏看
　　御园胜景珍禽异卉得覩生平未有之奇又
　　命阿哥授酒【臣】跪饮毕
　　颁赐线缨凉帽五爪龙縀袍挂鞾袜及【臣】
　　陛辞起行又蒙
　　赐彩漆匣夔龙池端砚干哈宻瓜鹿肉条鱼条细鳞鱼蜜饯果品幷榛子松子诸珍物【臣】叩头谢
　　恩祗领伏念【臣】樗散庸材谬膺重任幸际升平愧无寸
　　长报効欣逢
　　万寿昌期得随天下臣民共申嵩祝瞻仰
　　龙顔已极微【臣】之荣幸更蒙
　　异数频施
　　恩波叠沛有加无已真从来未有之盛遇【臣】何人斯当
　　兹逾分
　　宠荣中心感切报称弥难惟有益竭驽骀捐糜顶踵以
　　仰荅
　　高深于万一耳所有感戴之诚谨恭疏
　　奏陈谢悃伏乞
　　圣鉴为此具本谨具
　　奏
　　闻
　　兵部右侍郎兼都察院右副都御史总督河道提督军务加五级【臣】赵世显谨
　　奏为恭谢
　　天恩事钦惟我
　　圣主六旬万寿昌期【臣】敬请
　　陛见荷蒙
　　恩准来京获瞻
　　天顔随班拜舞得遂犬马恋
