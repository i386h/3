<!-- { "loadSidebar": true } -->
　　天子万寿【诗经】万福攸同【诗经】万邦惟庆【书经】万国承
　　风【乐府】三称
　　万嵗【晋书】万物资生【易经】万世永赖【书经】万国咸宁【易经】朝宗万宇【隋书】公庭万舞【诗经】于万斯懽【隋书】万方观礼【齐书】仁育万物【性理】义正万民【性理】吹万不同【庄子】万表星陈【魏书】率育万类【宋书】为万物主【史记】万夫之望【易经】万气之祖【内经篇】抚绥万邦【书经】奄甸万姓【书经】师保万民【书经】万流仰镜【文选】商万俗【吴都赋】万世为福【鬻子】万姓为心【文选】万物竝育【中庸】万邦作孚【书经】万方以祗【籍田赋】且万且亿【文选】万民赖之【东巡诰】万理明净【论语注】言经万世【文选】万物我赖【晋书】功流万世【文选】万国攸平【文选】式固万世【文选】于万斯年【诗经】万民以济【易经】万箱亿庾【梁书】万穴俱流【五车韵瑞】千门万户【汉书】万福来求【诗经】万燧星繁【文选】万骑云屯【圜丘歌】万殊之本【中庸注】
　　万乗之尊【乡饮酒赋】知周万物【易经】万物覆焉【中庸】曲成万物【易经】万物育焉【中庸】或相千万【孟子】万举万全【汉书】万物纳慎【晋书】万国陶甄【隋书】万古一遇【文选】
　　寿考万年【诗经】万福维新【唐函】类万物化醇【易经】万端麟崪【汉文】万祥必臻【圣主得贤臣颂】君临万防【唐史】衣裳万国【乐府】万万有余【海赋】时万时亿【诗经】万亿及秭【诗经】非止万防【石铭】阙大乐万嵗【汉诗】一本万殊【性理】以一行万【韩诗外传】万户如一【文选】
　　天子万年【诗经】万邦献力【郊祀歌】万宝增焕【文选】万物一齐【庄子】呼吸万里【江赋】万国相维【文选】万嵗冰桃【拾遗记】千枝万叶【淮南子】万物以嘉【尔雅】以成万业【五车韵瑞】八万法藏【汉文】万物祖矣【高唐赋】云云万有【齐书】万邦是纪【汉书】万邦黎献【书经】情固万端【文选】万事既具【史记】万国齐懽【晋书】万世长策【五车韵瑞】万代一时【齐书】道行万类【文选】万物熙熙【封禅颂】保兹万方【郊祀歌】万里呈祥【文选】经营万亿【汉诗】万舞洋洋【诗经】千秋万嵗【文选】
　　万寿无疆【诗经】



　　万寿诗【七言排律十二韵】
　　生　　　　　　　　　员【臣】王　冲
　　北阙春融紫气翔祯符泰运厯逢昌云开璧月流华渚风净瑶枢绕电光瑞旭舜廷赓复旦晴霞轩陛觐当阳八方献寿共球集四海陈诗锦绣张
　　上苑花明萦剑佩钧天乐奏应笙簧
　　文谟已着昭囘象
　　武烈羣钦挞伐彰云雨施行多
　　恺泽风雷鼓厉属
　　干刚
　　成天丕绩兼平地
　　问俗殷懐更省方遂有
　　深恩苏草木肯教薄海阻梯航九如自昔垂风雅百禄于今效拜飏蓬岛金芝从地秀瑶池玉醴自天将【小臣】欣附衢谣后熙皥同游化日长

　　万寿诗【七言截句十首】
　　生　　　　　　　　　员【臣】陈康元
　　曈昽晓日上蓬莱周甲初逢寿域开童叟称觞齐抃舞山呼万口一声雷【其一】
　　条风迟日景昭融霮防恩膏薄海同黎庶已忘熙皥乐太和元气满寰中【其二】
　　端拱垂裳仰化神清时盛治更无伦雕题穷髪梯航徧
　　四海尊亲奉
　　一人【其三】
　　阊阖初开晓箭迟苍苍春色霭罘罳冠裳雍肃
　　临轩早卤簿分行侍玉墀【其四】
　　宫花苑栁丽昌辰处处云璈防翠新邀得
　　至尊添霁色一时绣陌十分春【其五】
　　郊圻酺乐嵗时丰比户含哺祝华嵩青鸟乍来齐跂望彩斿仙乐紫云中【其六】
　　一徳虞廷共拜飏昌期髦士庆观光跻堂漫献千秋镜日月中天照万方【其七】
　　糺缦卿云拱
　　御楼河山长此巩金瓯縁知五福箕畴备瀛宇初添第
　　一筹【其八】
　　六宇同风乐太平瞻云就日共抒诚歌谣拟效康衢意
　　荡荡巍巍不可名【其九】
　　鳯阙觚棱傍五云遥瞻佳气自氤氲【小臣】拜手无他
　　愿天保升恒颂
　　圣君【其十】






　　万寿颂
　　生　　　　　　　　　员【臣】任　湖
　　钦惟我
　　皇上
　　圣冠勲华
　　寿参天地
　　金符长祉隆教育之丰功
　　瑶箓永年凝君师之骏命臣民歌舞羣抒介寿微诚逺近悦来共仰作人雅化允迈百王上治诚符元会昌期
　　宵衣旰食之猷已垂谟训
　　规天条地之徳尽播声诗兹者
　　宸厯甫周花甲乐调风顺雨之良辰
　　天心自协舆情喜就日瞻云之嘉会浮河五老瞻左个而来朝辑瑞九州坐华堂而受贺湛露与鸾旂竝逺虎拜千官惠风随豹尾俱翔嵩呼万国【臣】湖生成
　　圣世沐浴
　　王畿戴
　　高厚以懐惭敢拟九如之颂仰
　　龙光而敬祝防称
　　万嵗之觞颂曰
　　当今
　　圣皇祉箓方昌三才竝位五纬齐光龙徳中正天行自
　　强
　　恩深四海
　　徳被八方欢腾黎庶禄眷穹苍维兹华节司候勾芒瑶
　　光贯月苍帝临房
　　神圣笃生允协嘉祥甲子甫周
　　景祚积庆爰开
　　阊阖坐于明堂九州玉帛万国圭璋东渐西被山海梯航钧天齐奏仙音宝坊敷天之下罔不称觞或流云液或泻桂浆下逮父老同酌兕觥万人献
　　寿万年寿长青阳布徳百卉芬芳露零赤黍日照柔桑十日雨沛五日风飏嘉禾瑞麦千仓万箱休征稠叠降福穰穰自古蕃熟六合欢康百年教育多士济跄共遵王路咸示周行骅骝千里控驭康庄东连闽越北讫幽荒趋
　　阙祝寿弹冠促装
　　圣朝之泽如露瀼瀼每逢十载更启文塲苑畜祥麟材
　　收豫章鹤鸣琪树鳯哕高冈
　　殊恩莫报厚禄难偿
　　圣教所敷恭已岩廊王度是式金玉其相统接杏坛道法紫阳羲文易象尧舜羮墙宣畅六经义窟微茫成章焜燿天文七襄挥毫
　　藻殿得句林塘笔摇五岳词映三湘字重上估学富
　　书仓人瞻月露家诵琳琅
　　文徳孰竝
　　武功难量谋深帏幄策定金汤神机独运龙腾高骧兵驱罴虎剑扫欃枪克除跋扈实靖披猖百粤拜手滇黔搤吭燕然封雪沙漠凝霜旌旗西指鴈塞来王河流淼淼海水泱泱永成堤岸久罢艡
　　方畧亲授韬钤莫当料人运掌辟地探囊龙君効顺河伯望洋三山郁郁淮泗汤汤恢廓鸿绩简册辉煌三上
　　尊号犹让未遑多能天纵艺事精详日月定位星宿分张音谐律吕气辨笙簧数推三角弓发大黄秋擒白额冬猎黄羊乐和天籁声召鸾凰手拈笔札亲纂缥缃
　　宸襟粹美令闻令望
　　赐租退责嵗以为常刑措如周开网如汤
　　天心本恕阳徳尤刚百寮整饬
　　神威肃将羮调金鼎溪钓玉璜铨衡清厉讼絶桁杨仓廪锁钥山林禁防礼司宗伯武戢天狼祗承
　　宝训业着垂裳民调寒燠时若雨
　　仁同覆载
　　功迈轩唐康衢击壤
　　帝力相忘幅员无外时际明良易占恒久诗歌寿臧天徳难名庶竭中藏敢効华祝
　　万寿无疆








　　万寿诗【四言四首　五言律四首七言律四首】
　　生　　　　　　　　　员【臣】周　监
　　我
　　皇神圣古莫与京徳暨函夏泽渐萌生尧阶蓂荚寿域
　　天增下土拜飏茀禄永膺【其一】
　　遐观往圣崇本后末问寝视膳彜伦攸植尊养兼至孝思维则禄位名寿大徳必得【其二】天开景运世际升平
　　垂裳而治体干健行春风春雨惠我羣生九围式化载
　　歌载赓【其三】
　　亶聪亶明我
　　皇作则乃启乃沃从敬是吉纬史经经朝乾夕惕询于
　　黄颛万世不易【其四】
　　瑶图绵宝厯玉笈着长生贡献重三译声歌叶九成熙熙元有象荡荡莫能名羽葆迎仙驭行厨进兕觥【其一】
　　南极祥光灿西池瑞霭浮椿龄常不老花甲数从头酒自麻姑劝桃从曼倩偷歌鸣皥皥人世有丹丘【其二】
　　圣主齐年日雍熙迈盛唐梯航来玉帛云汉富缥缃帝力归何有民情颂不忘【小臣】瞻仰切称祝介无疆【其三】
　　旭日龙楼晓当阳
　　帝徳全箕畴膺五福庄算衍千年
　　黼扆和鸾盛
　　彤庭振鹭鲜万邦歌惠爱川至日升篇【其四】
　　天开寿域灿长庚问夜如何夜向明
　　阙下春临双鳯集车前云捧
　　六龙迎西循弱水来金母北抵崆峒见广成
　　圣世无为安作息臣民有幸乐升平【其一】
　　辑瑞朝端职贡殊太常引赞效嵩呼桐花始放卿云烂榆火初燃湛露濡四海无疆绵
　　圣寿万年有道亘
　　皇图
　　天恩宠渥传宣急勅赐瀛台有大酺【其二】
　　绛节霓幢下九天螭头嵩祝会羣仙祥符贯月歌重旦庆洽流虹享大年味溢金茎梨径尺香生玉液藕如船霞觞献自余杭姥不用方平买酒钱【其三】
　　午夜钟声报晓朝尚方重献汉宫桃星临烛影开朱户烟霭炉香引赭袍晓树流莺金缕曲晴梁语燕紫云璈作人雅化垂无极【臣】为吾
　　皇赋誉髦【其四】






　　万寿诗【七言律四首】
　　生　　　　　　　　　员【臣】秦应阳
　　阊阖昭融气象新万年
　　圣节正阳春和风浩荡回芳野旭日曈昽耀
　　紫宸道蕴苞符开寿域厯环枝榦转鸿钧川增松茂申
　　歌咏永赖
　　皇图佑下民【其一】
　　华渚虹流溯发祥瑶宫佳气防
　　垂裳中天广大星云灿薄海雍熙日月长畴范总归皇建极乾坤应并寿无疆西山直与蓬壶接桃实方传万嵗觞【其二】
　　圣徳含养太和风传泮涣协菁莪羣工喜溢三多祝
　　髦士恩承
　　万嵗科丰稔已占禾防穗安恬早见海无波清宁景象
　　谁摹绘只有声声击壤歌【其三】
　　万国瞻依仰
　　圣颜升平乐事满人寰鳯鸾管红云外锦绣楼台碧
　　汉间扶杖纷来朝
　　北阙献芹齐许祝南山草茅最幸
　　龙光近进颂容随鹓鹭班【其四】












　　万寿诗【五言律一首】
　　生　　　　　　　　　员【臣】魏　云
　　绕电欣良月
　　璿图有道长云翻五色晓鹤舞
　　万年觞玉露天开瑞神芝地献祥蓬莱真不逺瞻拜肃
　　冠裳










　　万寿诗【七言律一首】
　　生　　　　　　　　　员【臣】朱承恩
　　华阙丹山仰
　　帝都天申佳节应祥符苍生久沐雍熙治黄阁新霑雨露敷秋水鱼龙神变化春风桃李气昭苏太平景运留终古竚见文河出瑞图










　　万寿诗【七言排律十二韵】
　　生　　　　　　　　　员【臣】黄之洵
　　阊阖开化日长寰区竞进紫霞觞筹添海屋呼嵩岳乐奏箫韶绕上方万国朝宗歌有道千官拜手祝无疆金瓯卜厯河山永玉烛调元日月光八百春秋周甲子三台奎壁耀精铓网开俊乂遴选会起风云庆对
　　鳯诏频宣来紫禁龙门争跃尽思皇致身自得诗书效华国行看黼绣彰锁院风清文作锦棘闱春暖字生香嘉宾式燕瑶池醉吉士承欢杏苑翔自是休明增福祉共知清宴乐平康
　　圣神文武超皇古亿万斯年颂炽昌




　　万寿诗【七言律一首】
