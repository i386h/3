<!-- { "loadSidebar": true } -->
　　皇仁生长之黎庶永不加丁逋欠之地租查明豁免蠲尽寰区之赋载寛官地之租赈穷黎于冬月访隐逸于潜区寛宥罪人表扬节孝永除杂禁止滥刑雨露均霑髙深莫报惟愿我
　　圣主寿同天地福竝冈陵蝼蚁微忱恳求上逹等情又据阖属兵丁黄永朝等呈称恭遇钦颁
　　万寿恩诏大加赏赉禁止尅冒
　　天语一宣万帐得霑实惠帑金广
　　赐千军尽受
　　殊恩乞代
　　题恭
　　谢等情到【臣】据此钦惟我
　　皇上化协乾坤光同日月
　　恩膏久洽乎羣伦
　　德泽弥深于宇内兹逢
　　万寿大庆钦颁
　　恩诏广沛
　　皇仁率土防
　　恩普天戴
　　德争祝
　　皇恩于悠久益征
　　圣寿之绵长兹据阖属臣民老人兵丁人等各具详呈
　　公请代
　　题前来事关羣情感戴不敢壅于
　　上闻臣谨会同督臣额伦特恭疏代谢
　　圣恩伏乞
　　皇上睿照施行谨具
　　题
　　知










　　万寿盛典初集卷十六
　　钦定四库全书
　　万寿盛典初集卷十七
　　典礼四　【颁诏三】
　　廵抚福建等处地方提督军务都察院右副都御史【臣】觉罗满保谨
　　题爲
　　圣寿同天
　　皇恩如海吁请详
　　题代
　　谢以逹舆情事据福建布政使司布政使李发甲呈详据福州兴化泉州漳州延平建宁邵武汀州台湾九府幷福宁州防详据各县详据通省在京领赏八十嵗以上老人张献福郭日新陈万春等在籍领赏题建坊一百一岁老人李华天张岳荣等呈称福等幸生
　　圣世饱食暖衣抱子弄孙不知不识优游于光天化日之下熙恬于歌衢舞巷之中身享太平之乐至矣极矣本年恭逄
　　圣天子六旬大庆福等有赴京叩祝者有在家遥祝者
　　钦防
　　皇上大沛殊恩在京叩祝者旣已袖满
　　帑金唇霑
　　御酒在外遥祝者亦得身披温软腹饱肥甘又防
　　谕防涣颁令福等教训里闾共敦孝弟福等防此天恩无可图报惟愿合天下万国九州亿万老人之寿
　　爲
　　皇帝万万岁一人之寿不胜踊跃懽呼伏乞转详代题等情又据通省里民方隆遇等呈爲吁请代题恭谢
　　天恩事本年三月十八日
　　万寿恩诏内开一海宇承平已久户口日繁宜施宽大之恩共享恬熙之乐嗣后直隷各省地方遇编审之期察出增益人丁止将实数另造淸册奏闻其征收钱粮但据康熙五十年丁册定爲常额续生人丁永不加赋仍不许有司于造册之时借端需索用副朕休养生息之意钦此
　　恩纶到日兆姓欢呼凿井耕田鼓舞方深于
　　帝德食毛践土输将敢后于丁男乃户口之日增竟正供之永定孳生不已赋额无加真小民意外之
　　殊恩实亘古未闻之
　　旷典山陬海澨僻壤穷乡莫不同祝
　　万年与天无极伏乞转详代
　　题等情又据同安县详据厦门环海四里里民曾天
　　祜等呈爲恳赐代
　　题恭谢
　　天恩事窃祜等身戴光天生居穷岛依栖王土僦租分所应输结搆茅檐逋欠情非得已乃荷
　　皇恩浩荡
　　圣泽深伏读康熙五十二年三月十八日
　　恩诏一款内开一天下地丁钱粮旣沛恩泽于三年内悉予豁免其自京城及各省房地租税多系贫民赁僦官地栖身营业宜幷蠲恤以覃恩惠着察明京城内幷各省每年地租额数于康熙五十三年豁免一年其歴年逋欠若干一幷察明免其追补钦此旣免明年之正额复蠲歴岁之积逋泽国苍生同申华祝海隅赤子共效嵩呼但蝼蚁下忱末由自逹特恳转详代
　　题等情各详到司据此该本司布政使李发甲防得
　　世际升平群颂
　　一人之有庆时逢泰运共祝
　　万寿以无疆喜溢臣民欢腾中外本年三月十八日恭
　　遇
　　皇上六旬大庆万国嵩呼
　　恩诏涣颁
　　皇仁遐被赉予周于耄耊赋额定于丁男僦地穷檐尤
　　邀
　　圣泽积逋新赋总荷蠲除凡兹子惠之
　　殊恩远轶唐虞之盛事一时山陬海澨白叟黄童无不欢声雷动叩首输忱兹据通省各该府州县详据阖省老人里民等环吁详请代
　　题等情前来事关万民感谢眞情所当据呈转详乞
　　赐代
　　题以达舆情等因到【臣】据此钦惟我
　　皇上道备髙深治超今古立文武圣神之极四海尊亲受位禄名寿之归万邦和会璇图广运巽风共解雨频施
　　宝箓光昭华祝与衢謡共进当久道化成之日正六旬万寿之期敛多福于
　　一人沛
　　覃恩于九有
　　凤诏来从天表喜溢臣工星轺驰自日边欢腾士庶已备呈其谢悃终莫罄乎名言况夫孝弟力田返淳风于礼让乞言宪老追隆治于雍熙扶杖观太平
　　帝锡高年之粟帛跻堂介睂寿人尝
　　天府之壶觞干资始坤资生户口日增亿万天之高地之厚赋役尽缓二三念广大之幅员尺地莫非王土蠲市防之租税千村尽是乐郊凡此
　　殊恩更爲
　　异数皆由我
　　皇上爱民以实而不以名斯致治务本而不务末哺
　　鼓腹羣知
　　帝力之难忘浃髓沦肌共感
　　皇仁之莫报舆情激切众志攸同谨代达其眞诚兾仰
　　邀于
　　宸鉴从此闽疆日暖益深苍生激劝之私海峤波恬永
　　借
　　圣主灵长之福兹据布政使李发甲详据阖省老人里
　　民等佥吁代
　　题恭谢
　　天恩前来【臣】不敢壅于
　　上闻谨会同闽浙总督【臣】范时崇合词具
　　题伏乞
　　睿鉴施行爲此谨
　　题
　　廵抚贵州兼理湖北川东等处地方提督军务都察院右副都御史【臣】刘防枢谨
　　题爲恳请代
　　题恭谢
　　天恩事据贵州布政使司布政使迟炘按察使司按察
　　使李世仁详称钦惟我
　　皇上德竝乾坤功高宇宙统百千万国欣戴仁歴五
　　十二年渐濡厚泽恭逢
　　圣寿之初度敬仰
　　恩纶之特颁礼洽幽明天人恱豫惠周朝野老幼懽呼地租与丁赋俱蠲闾阎尽游化日淹滞共灾竝豁囹圄无泣秋风恤商旅而减征轸戎行而颁赏罗英拔士不令野有遗贤表善旌良务俾封堪比户至文臣武弁尤荷
　　殊恩合裕后光前总霑
　　异数敷天懽庆率土讴歌本司等谫劣庸材猥邀盛典旣荣及夫祖考且荫逮乎妻孥感激难名私衷莫
　　达伏祈代
　　题恭
　　谢庶得少展微忱又准贵东道白璜贵西道邓之琮
　　移称钦惟我
　　皇上尧仁荡荡舜德巍巍作
　　君作师允绥猷乎九有曰富曰寿行锡福于万方恭遇大庆之期特颁
　　覃恩之诏格神尤思重道睦族亦尚引年念切养民蠲租同减税而竝举虑同卫国录旧共恤劳以兼施汤网三开眚灾必宥虞门四辟潜伏咸收犹复加惠臣僚俾得均邀增秩虽
　　恩荣不无差等而感激固有同心本道等自媿凡材亦叨加级且防封赠准照职衔揣分奚堪感
　　恩难已恳请代
　　题达
　　谢等情到司准此又准两营游击鲁岱等移称钦惟
　　我
　　皇上文谟定鼎武烈承干威震殊方羣仰雷霆万里泽流薄海共欣雨露九天兹当癸巳仲春恭际
　　六旬大庆遂飞
　　凤诏特焕
　　纶音礼幽于以格明由内因而达外旣亲亲老老之徧及亦贵贵贤贤之倍优会见士庆弹冠民嬉鼓腹更知商安归市兵乐休戈伏读
　　诏书内开在外武官三品以下各加一级又照新衔封赠岱等韬钤下士介胄末员获叨加级之荣复沐封赠之典心殊感激分实暌违合移请转详代
　　题恭
　　谢以伸微忱等情到司准此又据贵阳十一府知府
　　同知通判杨文铎等详称钦惟我
　　皇上聪明睿知文武圣神德轶唐虞九土咸忻光被厯
　　符羲昊万年永庆凝庥恭逢
　　花甲初周快覩
　　龙章诞布天地钟灵而首出郊祀特先帝玉嬗运而挺
　　生明禋用徧亲亲是笃恩沛
　　天潢圣圣相承礼隆曲阜厪保赤则槩蠲税租敦引年且优给粟帛贷罪恤刑囹圄不枉减征絶扰关市无稽赏赉特周乎武夫搜罗尤徧于髦士迨夫内外俱霑优赉臣僚更予恩施非徒爵秩之槩增亦且封荫之有等信大泽涵濡罔极宜羣情忭舞无涯【职】等猥以凡材膺兹非分身承加级恩被
　　貤封顶戴不胜悃忱莫达爲此情陈恳转请代题恭谢
　　天恩又据贵筑等三十七州县焦延祉等详称钦惟我皇上德竝勲华仰光被者百千万国恩侔天地沐膏泽
　　者五十二年恭遇
　　寿跻六旬喜见泽加四海深山父老扶杖而庆
　　诏书之颁满路儿童骑竹以迎天使之至合祀赏蠲宥
　　之竝举统迩内外以防庥至
　　诏书内开在外文官自四品以下俱各加一级又陞级
　　改任者着照新衔封赠钦此闻
　　命自天感激无地惠徧盈廷而不遗夫荒徼宠渥大吏
　　而亦及于末僚仰见
　　圣明周详
　　皇恩浩荡敢不深自策励图报礼于将来惟有喜叶赓
　　飏祝添筹于无量爲此吁请代
　　题恭谢
　　天恩又据阖省举贡生员杨长春等呈称窃惟
　　万寿无疆沛殊恩于天末
　　一人有庆普大化于边陲旣天人之胥洽抑中外之交孚廼者设科增额尤重宾兴兼之髦士明经亦加
　　异数俾赤水潜鳞咸思奋跃黔山小草亦被欣荣长春
　　等曷禁懽呼难伸颂祷伏乞代
　　题庶大钧之溥被永泐于岩疆下士之微衷上达夫
　　天听又据阖省乡耆民人商贾舒炳等呈称康熙五十
　　二年三月十八日恭遇我
　　皇上六旬万寿
　　恩诏颁虽覆载之高深非愚氓所能测识而
　　丝纶之宣布在黎庶实共见闻享帝格神敦伦重道官僚尽沐渥泽兵弁亦荷恩施伏念免粮免丁有加无己恤贫恤老每进弥周轸狱讼之牵诬好生德洽严征徭之科藏富恩深禁豪恶禁猾胥闾左免择肥之患饬假兵饬奸棍花村无夜吠之惊且关税絶横征牵车牛者忻适乐国津途鲜骚扰服羁絏者快履周行
　　洪恩固亘古希闻欣戴亦生民未有转请代
　　题用伸恭
　　谢又据两营兵丁雷士龙等呈称窃惟本年三月恭
　　逢
　　万寿六旬
　　诏防远颁
　　皇恩诞播其他祀神尊圣睦族庸勲以及体臣子庶之
　　仁养老育才之典
　　洪慈莫量戎士何知惟是
　　睿谋安不忘危文兼奋武爰録功而恤旧满汉不遗且饬伍而赏劳要荒一视惠施普逮宁惟恩比投醪赉予亲霑不止感同挟纩忆当年投石超距士厉同仇看此日士饱马腾人多矢报区区有志耿耿欲伸敢恳详请代
　　题等情到司据此该本司看得幽明上下无非广运所周中外迩遐难罄涵濡攸暨仰湛恩之汪濊不遗乎蛮僰罗番欣被德而懽呼岂辨夫官民兵众微独本司感戴肫诚廹求
　　上达且据通省文武大小各官移详曁绅士民商兵丁人等亦各具呈前来情词廹切合之本司感谢之私无异不敢壅于
　　上闻理合彚详统候
　　题达等因到【臣】该【臣】看得道久化成共知
　　仁者必寿泽流润物羣歌
　　至德难名合中外以均霑贵贱一体举远近而兼施大
　　小胥孚戴
　　天而忘其高亦思祝祷仰
　　圣而忘其力不废讴吟愿旣结于中心欲赓飏而无路情实廹而思吐爰缮疏以陈词旣据布按二司贵东贵西二道臣标两营游击兵丁各府州县官员阖省绅士耆老商民详呈前来【臣】谨代
　　题恭谢
　　天恩伏乞
　　睿照施行谨具
