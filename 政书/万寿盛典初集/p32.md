<!-- { "loadSidebar": true } -->
　　喀尔喀贝勒汪扎尔固山老闲散马齐克额林陈卓礼克图扎萨克台吉席第固山老闲散塔寨等四人
　　赐绵袍各一件
　　喀尔喀贝勒汪扎尔固山老闲散色棱
　　赐通海缎斗篷一件











　　万寿盛典初集卷二十四
<史部,政书类,仪制之属,万寿盛典初集>
　　钦定四库全书
　　万寿盛典初集卷二十五
　　恩赉二【加恩外藩二】
　　闰五月二十七日癸酉以
　　万寿覃恩颁诏朝鲜
　　特宣别防存问国王李焞以昭异数
　　七月二十八日朝鲜国王【臣】李焞上
　　言康熈五十二年闰五月二十七日皇华逺临既
　　颁同庆之
　　诏又宣别
　　防圣谕若曰尔等至朝鲜时谕国王自王嗣国歴有年嵗而畧无事端坐享太平可谓甚少想王之顔貌亦必少减于昔须髪亦必渐白矣朕此处亦无些事故顷因庆朕六十寿礼仪特遣大臣赍诏徃颁朕乃统御天下之大君惟以致普天下之人民于太平安乐为心耳余无他愿尔等以此谕王可也等因【臣】窃伏念【臣】幸逢
　　圣世叨守先业疆域粗安莫非
　　帝力感戴之忱恒切于中今又
　　特降玉音念及贱质
　　恩私勤挚迥出寻常【臣】俯伏恭听不胜感泪之交颐谨
　　奉
　　表称
　　谢者【臣】焞诚惶诚恐稽首顿首伏以
　　盛泽旁流匝方域而懽忭
　　优诏别降命使华而临宣袛承
　　徳音惟有感涕伏念【臣】僻处奥壤蒙受大球数千里粗
　　安农桑实荷
　　覆帱累十载叨守基绪每懐忧兢不料疎逖之微躯猥
　　烦慰抚之
　　睿念轸蒲栁之衰谢
　　特加垂怜际海宇之升平嘉与同乐瞻聆俱耸含戢靡
　　穷兹葢伏遇
　　皇帝陛下
　　统御寰区
　　涵育氓庶
　　得位得寿享
　　寳祚于灵长无迩无遐囿羣品于熙洽爰推异数亦及
　　外藩【臣】敢不仰佩
　　训词俯激衷悃年龄虽暮敢忘星拱之忱
　　福禄弥増第深冈祝之愿【臣】瞻
　　天仰
　　圣无任激切屏营之至为此具本谨具奏
　　闻十月十七日奉
　　防览王奏谢知道了该部知道
　　十一月初八日
　　上以朝鲜国王李焞先后所进谢
　　恩礼物存凖年贡仍
　　诏嗣后谢
　　恩照常进表不必别有贡献
　　十一月初五日礼部尚书【臣】赫硕色等谨
　　题为恭进谢
　　恩礼物事照得朝鲜国王李焞差陪臣陵昌君李焜议
　　政府左叅赞权尚游等为
　　万寿颁
　　诏进贺礼物
　　御前黄细苎布三十疋白细苎布三十疋黄细绵防二十疋紫细绵防二十疋白细绵防三十疋龙文帘席二张黄花席一十五张满花席一十五张杂彩花席一十五张白绵纸二千卷
　　仁宪恪顺诚惠纯淑端禧皇太后陛下红细苎布一十疋白细苎布一十疋白细绵防二十疋满花席一十张杂彩花席一十张为
　　钦差勅使颁
　　诏进到谢
　　恩礼物
　　御前黄细苎布三十疋白细苎布三十疋黄细绵防二十疋紫细绵防二十疋白细绵防三十疋龙文席二张黄花席一十五张满花席一十五张离彩花席一十五张白绵纸二千卷
　　仁宪恪顺诚惠纯淑端禧皇太后陛下红细苎布一十疋白细苎布一十疋白细绵防二十疋满花席一十张杂彩花席一十张为
　　钦差勅使颁
　　诏又宣别
　　防进到谢
　　恩礼物
　　御前黄细苎布三十疋白细苎布三十疋黄细绵防二十疋紫细绵防二十疋白细绵防三十疋龙文席二张黄花席一十五张满花席一十五张杂彩花席一十五张白绵纸二千卷
　　仁宪恪顺诚惠纯淑端禧皇太后陛下红细苎布一十疋白细苎布一十疋白细绵防二十疋满花席一十张杂彩花席一十张为
　　特赐书册进到谢
　　恩礼物
　　御前黄细苎布三十疋白细苎布三十疋黄细绵防二十疋紫细绵防二十疋白细绵防三十疋龙文帘席二张黄花席一十五张满花席一十五张杂彩花席一十五张白绵纸二千卷
　　仁宪恪顺诚惠纯淑端禧皇太后陛下红细苎布一十疋白细苎布一十疋白细绵防二十疋满花席一十张杂彩花席一十张为所进方物存凖年
　　贡进到谢
　　恩礼物
　　御前黄细苎布三十疋白细苎布三十疋黄细绵防二十疋紫细绵防二十疋白细绵防三十疋龙文席二张黄花席一十五张满花席一十五张杂彩花席一十五张白绵纸二千巻
　　仁宪恪顺诚惠纯淑端禧皇太后陛下红细苎布一十疋白细苎布一十疋白细绵防二十疋满花席一十张杂彩花席一十张等因到部查康熈四十八年朝鲜国王李焞为颁
　　诏进贺礼物及为
　　钦差勅使颁
　　诏所进谢
　　恩礼物【臣】部具题交送总管内务府在案又查康熈二十五年朝鲜国王李焞为引罪罚银进到谢
　　恩礼物【臣】部议得俱交送总管内务府照数查收等因
　　具题奉
　　防这所进谢恩陈奏礼物俱应不收即行发还念道里遥逺徃返为劳准作年贡及冬至等三次进贡礼物
　　有不足数目着于正朝入贺时补进嗣后此等引罪谢恩进献礼物着令停止钦此钦遵交送总管内务府又二十六年朝鲜国王李焞为进到谢
　　恩礼物不收准作年
　　贡及为使臣勘罪从寛进到谢
　　恩礼物【臣】部议得应准作年
　　贡等因具题交送总管内务府又五十一年正月内
　　朝鲜国王李焞为钦奉
　　恩命拟勘罪囚进到谢
　　恩礼物【臣】部议得一应获罪进到谢
　　恩礼物俱经奉
　　防停其收受现今引罪进到礼物亦应停其收受交与
　　来使带囘等因具题奉
　　防依议续据来使李枋等呈恳存留方物准作年贡其不足之数照例进纳等因【臣】部议得准作年
　　贡交送总管内务府又五十一年五月内朝鲜国王
　　李焞为免年
　　贡内银两豹皮并修葺沿途馆舍进到谢
　　恩礼物【臣】部议得交送总管内务府等因具题奉防朝鲜国王李焞为谢恩贡献礼物着不必收续据来
　　使朴弼成等呈恳准作本年之
　　贡等因【臣】部议得准作年
　　贡其不足之数令其补进等因具题交送总管内务府又五十二年正月内朝鲜国王李焞为免其查议及进到谢
　　恩方物存准年
　　贡免其谢
　　恩进到豹皮审定境界进到谢
　　恩礼物【臣】部议得此等事件进到谢
　　恩礼物俱经奉
　　防停其收受亦应停其收受令其带囘但去年不曽收
　　受礼物
　　皇上轸念伊等难以带囘俱令存留准作年
　　贡亦应存留准作年
　　贡等因具题交送总管内务府俱已在案该臣等议得朝鲜国王李焞差陪臣临昌君李焜议政府左叅赞权尚游等为
　　万寿颁
　　诏进贺礼物为
　　钦差勅使颁
　　诏进谢
　　恩礼物为
　　钦差勅使颁
　　诏又宣别
　　防进谢
　　恩礼物为
　　特赐书册进谢
　　恩礼物为进到谢
　　恩方物存准年
　　贡进谢
　　恩礼物恭进到部查朝鲜国王李焞为
　　万寿颁
　　诏进贺礼物为
　　钦差勅使颁
　　诏进到谢
　　恩礼物数目俱与例相符相应交送总管内务府照数
　　查收又查朝鲜国屡蒙
　　皇上殊恩寛减年
　　贡内银两等物且又将不曽收受谢
　　恩礼物
　　轸念伊等难以带囘存留准作年
　　贡诚
　　圣恩髙厚之至矣应将为
　　钦差勅使颁
　　诏又宣别
　　防及
　　特赐书册并进到谢
　　恩方物存准年
　　贡所进谢
　　恩礼物俱停其收受亦存留准作年
　　贡交送总管内务府其不足之数仍令照例补进嗣后朝鲜国毎年一定应进之冬至正朝
　　万寿圣节及年
　　贡礼物令其照例进献如遇颁
　　诏进贺礼及为
　　钦差使颁
　　诏所进谢
　　恩礼物亦令照例进献此外一应事件进到谢
　　恩礼物
　　皇上俱令停其收受其谢
　　恩照常进
　　表不必进献礼物将此晓谕朝鲜国进
　　贡来使李焜等俟
　　命下之日知防朝鲜国王李焞可也【臣】等未敢擅便谨
　　题请
　　防本月初八日奉
　　防依议
　　右【臣】等撰次盛典至加恩外藩窃叹我
　　国家徳威之广超越三古而
　　皇上深仁厚泽弥纶无外如天之无不覆如地之无不
　　载固宜凡有血气者莫不尊亲而
　　鸿庥寳厯绵于无穷也昔成周之初越裳氏以三象重译来献白雉称天无烈风时无苦雨海不扬波者三年意中国有圣人是以来朝周公谓徳泽不加君子不飨其质政令不施君子不臣其人言虽谦让然当时政令实不之及也粤稽周礼职方氏辨九服之邦国五服而外极于藩服懐方氏掌来逺方之民致方贡致逺物而送迎之达之以节治其委积馆舍饮食其礼意可谓隆洽然不过九畿之众也
　　国家龙兴之始徳威遐畅雷动大随朝鲜率先归附蒙古四十八部落东西数千里以次臣服尽入版图
　　皇上缵承鸿绪克光前烈扩乾坤之量沛雨露之恩眷念逺人尤加轸卹使问稠叠锡予骈蕃或口外水潦冰雪寒冻饥馑赈贷不遗余力康熈三十五年喀尔喀为厄鲁特所侵逼则赫然震怒三策六飞荡平凶逆使藩封式固若登衽席朝鲜年贡累蒙裁减五十年复
　　诏礼部曰朕统御寰区抚绥万国中外一体保育维殷朝鲜国王李焞慎守封圻恪循仪度嵗时贡献方物四十余年未尝少懈朕深为嘉美尝曲示恩谊自海洋运米赈其饥馑又屡减贡献以至甚轻但其国小地隘贡物内有白金一千两红豹皮一百四十二张犹恐艰于备办嗣后将二项永停进贡又闻贡道馆舍倾圯朝贡人员甚为劳瘁其令所在修葺坚固副朕嘉惠逺人至意大哉
　　王言一哉
　　王心岂惟藩服感恩普天率土实共闻之矣五十二年
　　恭逢
　　万寿六旬正诞蒙古五十旗集金二十万建寺庆祝王
　　以下台吉他布囊以上自献嵗诣
　　阙即留止京师至
　　万寿礼成然后返国
　　皇上既悯物力之艰减建寺之费念淹宿之久厚饩牵
　　之供又
　　亲临西苑颁赐逾涯使尚方珍异震耀于遐陬文物衣
　　冠光华于絶域而
　　覃恩颁诏之时别降
　　温防存问朝鲜
　　天语蔼然有若家人父子情深而文明气盛而化神太和流于四时春风被乎万里东连鳀长西极冉駹南接雕题北周穷髪奉冠带祀春秋者孰不庆生逢明盛涵煦于生成之徳乎昔汉元帝时呼韩邪内附其困乏也诏云中五原郡转谷二万斛给焉唐贞观中新罗百济竝集京师咸遣子入侍陪臣子弟得肄业太学恩徳之隆当时称为仅见比观于
　　今日九边而外要荒万里侯王君长累百十国莫不禀正朔奉教令朝贡以时歳事不懈黜陟定于
　　天家庆让同于内地盖自五帝三王以来未之有也自
　　非
　　皇上仁至义尽湛恩汪濊物靡不得其所亦乌能使大一统之规独隆于千古也哉【臣】等才识短浅无能铺张盛美輙纪其实以立懐柔之极则焉














　　万寿盛典初集卷二十五
　　钦定四库全书
　　万寿盛典初集卷二十六
　　恩赉三【加恩臣僚】
　　康熈五十二年三月十八日以
