<!-- { "loadSidebar": true } -->
　　睿算竒农桑亲省览疏凿切畴咨岁下蠲租诏时解网慈阳和嘘冷谷汪濊润穷黎化洽嘉祥至年丰景物滋元音驯百兽嘉瑞秀三芝柳防春郊路花明上苑枝太平调玉烛繁祉献瑶巵协气依
　　龙衮薰风拂凤池海筹周甲子云纪厯干支衢听华封祝人赓天保诗绥桃霑曼倩瀛枣进安期敬上南山颂康强叶寿祺
　　万寿诗【五言排律十二韵】
　　教　　　习　　进　　士【臣】陶必达
　　甲子初周日贞元启瑞年三阶平已久
　　万夀庆方绵南极祥云绕东皇淑气旋和风三月里春
　　殿百花前对景
　　龙顔蔼飏休虎拜联光浮仙掌露瑞起御炉烟柳际金莺度霞边彩鳯骞称觞调玉管锡宴列琼筵歌听维祺祝恩衔既醉篇欢呼腾禹甸康阜入虞弦不息干行健交孚泰运全九如齐献颂永此戴
　　尧天
　　万寿诗【五言排律十六韵】
　　教　　　习　　进　　士【臣】张　镛
　　睿德膺苍箓
　　鸿禧集紫阊髙深原合撰广大本同量防极金瓯固培
　　元玉厯昌
　　神功超五帝
　　景命埒三皇福祉江河注升恒日月光数方周甲子时正际春阳宝荚廻环茁仙桃次第尝车书咸顺轨藻火焕垂裳法曲鸣鸾鹤箫韶下鳯凰云阶陈防仗月殿捧霞觞花灿
　　宸章里春融
　　帝座傍升平歌有祜岁纪颂无疆华祝千官舞嵩呼万国飏普天游浩荡化日共舒长何幸茅质能霑雨露香相将赓保定永对
　　衮龙
　　万寿诗【五言排律十二韵】
　　教　　　习　　进　　士【臣】夀奕磐
　　北阙红云丽南山翠霭长
　　万年绵厯数
　　五福集祯祥景运星周纪良辰日载阳醴泉弥地润甘露自天香玉帛交纷错衣冠俨济跄嵩呼闻羽衞华祝见班行花映蓬莱色霞连云汉章八方欣茂育亿载庆明良双觡麟驯囿九茎芝照房日新
　　天徳健垂拱
　　帝图昌动植胥咸若生成讵易量春光同
　　圣寿常此颂无疆
　　万寿诗【五言排律十韵】
　　教　　　习　　进　　士【臣】翟正经
　　淑景辉双阙纯禧集
　　一人涵濡成久道汪濊播深仁祓濯盘铭古敦勤几训新堂廉恩礼重边徼徳威申薄海鲸波静平畴麦浪匀淳风还至朴大化洽羣伦景庆天呈瑞图书地献珍人登康阜世物际艶阳春日月光同运苞符福竝臻无疆
　　天子寿万国颂良辰
　　万寿诗【五言排律十六韵】
　　教　　　习　　进　　士【臣】崔鹤龄
　　炎运猗兰耀姬图瑞雀神何如今
　　睿哲诞锡自天申
　　揆庆初周甲祥晖正及春桐华延集鳯芝草匝游麟膏露千条浥璚云五色匀绥桃登茂实瀛枣贡殊珍培植台莱久观光棫朴新真元涵大造率土载鸿仁宝箓传基永昌谟寿世纯含生归化育奕叶荷陶钧謡祝谐童叟歌飏洽缙绅书从五老授琛自万方陈汤鼎仙庖饫尧樽法酝醇祥烟笼
　　紫极广乐盛
　　丹宸颂矢朝章穆风期髦士淳羣歌云汉倬亿禩忭臣
　　民
　　万寿诗【五言排律十四韵】
　　教　　　习　　进　　士【臣】张　焘
　　春满黄舆早晖延
　　紫禁迟祥光开
　　殿陛晴旭耀罘罳道叶三才贯功成庶绩熙八方娴礼乐全厯纪干支香自螭头绕云从雉尾移十千占
　　宝箓五百庆
　　昌期箕范陈畴日虞弦写豫时太平真有象
　　帝治本无为送喜莺初啭呈新柳乍垂朝端多黼黻阃外寄熊罴北慎寛征矢西池却贡骊休祯来玉琯瑞产出铜池易卜升阶吉诗申介寿宜民安由
　　主圣长此祝纯禧
　　万寿诗【五言排律十二韵】
　　教　　　习　　进　　士【臣】耿之昌
　　星拱瑶枢正天开
　　宝厯长讴謡文物盛丰阜岁时康玉律风初暖金茎露愈瀼九霄悬日月万国集冠裳烟向螭头羃云从雉尾飏銮旂陈羽衞天乐动笙簧蓂叶宣元化葵心向太阳嵩呼齐介寿鹤舞更呈祥春永余清漏花明绽晓芳桃蟠千岁果人献
　　万年觞海屋筹何限华封祝未央【微臣】恭
　　进颂虎拜颂无疆
　　万寿诗【五言排律十四韵】
　　教　　　习　　进　　士【臣】张　坦
　　淑气环
　　宸殿和风溢甸畿
　　万年嘉庆节三月载阳辉南极连金阙东皇转玉玑明霞笼苑柳晓色晃朝衣带露仙桃放穿花翠羽飞文明星彩焕迟日漏声稀剑佩千官拥梯航四海归
　　皇仁真浩浩
　　帝德峻巍巍已奏同风治常余不战威
　　起居皆至道
　　动静应天机瑞荚缘阶秀卿云绕殿飞春波流大泽天乐播清徽向日瞻依久呼嵩报称微
　　幸随鹓鹭后抃舞望朝晖
　　万寿诗【五言排律十二韵】
　　教　　　习　　进　　士【臣】孙宗绪
　　天宇和风静春阳淑景开莺花迎
　　黼座宫阙俨蓬莱
　　圣德三才贯
　　皇仁九有该羣伦归覆载庶品荷栽培瑞展云千叶祥
　　鸣鳯几囘
　　纯禧绵宝厯
　　厚泽播遐垓仁寿千秋镜琼瑶万禩杯星从南极拱霞自上清来苑树浓于画春山绿似苔班联分鹭序歌颂满麟台海屋初添算庭蓂更茁荄【小臣】欣捧日拜舞逐邹枚
　　万寿诗【五言排律十二韵】
　　教　　　习　　进　　士【臣】张春庆
　　万国尊
　　皇极三多颂
　　圣人祥征熙皥世寿介太平春紫气敷天宇红云捧日轮清宁钟景祚元会启鸿钧纯嘏南山峻洪庥大地均亿龄绵厯数五徳表枢辰龙马昭天瑞梯航奉国珍职方今仅见王会古无伦泰运开阊阖亨衢接鳯麟
　　恩荣叨蘂榜喜气傍
　　枫宸快覩山河固欣逢甲子新愿言随率舞嵩祝共臣
　　民
　　万寿诗【五言排律十二韵】
　　教　　　习　　进　　士【臣】丛元灿
　　晴旭融
　　宸殿洪庥被海疆泰衡占景运河洛布荣光
　　黼扆方垂拱垓埏正乂康嘘如春浩荡润若海汪洋厯数绵无极恩波湛未央梯航来玉帛拜舞肃冠裳天保升恒祝华封福寿诗陈兼雅颂乐奏启咸章露滴金茎满风传玉树香祯符天地合称愿古今长樗质惭无补葵衷庶可方嵩呼何限意愿进
　　万年觞
　　万寿诗【五言排律十六韵】
　　教　　　习　　进　　士【臣】周　桢
　　宝厯绵千亿寰区尽享王春光随日永
　　圣节届天长共庆三多颂咸称
　　万岁觞衣冠锵剑佩水陆集梯航紫气凝
　　宸幄黄云绕
　　帝乡衢樽欣共酌仙乐喜相将瑞霭中天丽和风大地
　　翔南山瞻嶻嶪北海让汪洋
　　圣泽深无外文明久愈昌菁莪士类云汉想天章庆
　　溢垓埏表春生鹓鹭行坤珍欣毕効
　　乾道正当阳露带明珠色星含皓月光钧天齐覆帱祥
　　荚迈轩唐甲子筹何限升平乐未央
　　天顔垂咫尺拜手颂时康
　　万寿诗【五言排律十二韵】
　　教　　　习　　进　　士【臣】刘公津
　　宝箓三皇永淳风万国同辰髙星象北春霭日华东
　　川岳申嵩祝乾坤翼
　　圣躬太和涵茂育元气接鸿蒙甲子周初始干支迭未穷祥辉传贯昴祯瑞纪流虹云汉彰文教雷风迅武功鸿图赓
　　帝德丕造属天工绿野欢无际丹轮候正中咸韶鸾鳯奏琛贽海山通富夀三多茂优游百福崇悬知天祜笃永锡自苍穹
　　万寿诗【五言排律十六韵】
　　教　　　习　　进　　士【臣】应朝昌
　　昌期开
　　圣节淑气动芳辰浩荡
　　洪恩沛弥纶
　　大化均几康人丕应煦妪物皆春河岳懐柔远山川巩固新诗书教育礼乐徧陶甄金阙黄云覆瑶池青鸟驯庭前生瑞荚苑内扰祥麟玉烛休征备蟠桃绮席陈歌謡闻野叟抃舞溢朝绅迟日延清赏暄风被广仁泰阶平有象湛露渥无垠韶景敷苍震和光近
　　紫宸同文咸顺轨异域竞来賔入律休声畅
　　颁纶涣号频贞恒瞻岱岳悠久纪灵椿愿效卷阿奏恭
　　随珥笔臣
　　万寿诗【五言排律十六韵】
　　教　　　习　　进　　士【臣】沈曽发
　　万国雍熙日忻逢
　　六十春河山蟠孔固日月灿常新华渚先征兆枢星早
　　降神东皇舒淑景北极耀髙旻
　　仁孝禔躬宻
　　聪明履道纯交孚成泰治徧徳浃坤垠六合人安业千村粟满囷蠲租流大泽给复溥深仁刑简弥钦恤衡平尚慎询梯航来译贡剑佩肃朝绅景运超虞夏
　　殊恩罗鳯麟雨胥顺叙风俗愈还淳草木知荣幸川
　　原竞效珍花迎迟日丽柳展晓烟匀
　　双阙和风溢九霄瑞霭均无疆亿万禩岁岁颂灵椿
　　万寿诗【五言排律十四韵】
　　教　　　习　　进　　士【臣】许基山
　　泰运开黄道干枢炳
　　紫宸厯元周六甲景物丽三春禁柳含烟宫桃濯露新九衢张锦绣万国集冠绅宝盖璚云映瑶阶彩仗陈虞呈雅乐禹贡列殊珍
　　圣德天行逺民风古治淳明良赓喜起亲逊廸彝伦遐
　　迩风声播和平道路遵山川长底定
　　宵旰更精勤汪濊仁恩洽康强福履纯昌图垂巩固大
　　冶乐陶甄
　　宠锡霑元老欢娱逮小臣为赓嘉乐什保佑自天申万寿诗【五言排律十二韵】
　　教　　习　　　进　　士【臣】鹿　耿
　　令节春光好和风淑景芳流虹曽志瑞贯月久钟祥多福膺图永咸宜受祜长清宁天地泰灿烂日星光浩荡
　　皇谟逺贞恒
　　帝业昌臣工修府事兆庶乐耕桑文教垂千代神功震八荒心源传孔孟治统接轩唐琛賮通重译衣冠集对琼筵齐献斚
　　黼座俨垂裳鱼藻那居庆卷阿茀禄康箕畴推建极干德正乗阳
　　万寿诗【五言排律十二韵】
　　教　　　习　　进　　士【臣】陈惪荣
　　圣德由天纵
　　皇图卜世昌日星昭象纬麟鳯献祯祥万国衣冠盛三春桃李芳车书归有极覆载颂无疆民隠通耕织官常饬纪纲武功看舞羽文治羡垂裳日丽天常旦风和海不扬遐陬皆向化重译尽来王虎拜千官肃龙文五色光柳丝添锦绣莺语应笙簧盘湛仙人露烟凝王者香愿随金鉴录长进紫霞觞
　　万寿诗【五言排律十二韵】
　　教　　　习　　进　　士【臣】徐启统
　　春阳开淑景
　　圣节履嘉祥礼乐隆千古经纶被八荒干刚原不息仁夀自无疆符应三阶正荣滋万彚昌厯元周甲子运会首羲皇草映瑶阶色花呈上苑香丰年调玉烛颢气炳瑶光蔼蔼和风溢恢恢大化翔已占仙祚逺更贺太平长玉检封东岱金泥出尚方【微臣】将燕喜多士挹
　　龙章忝附班联后歌謡乐且康
　　万寿诗【五言排律二十韵】
　　教　　　习　　进　　士【臣】甄之璜
　　融泄春光满讴謡
　　圣厯昌自天申眷顾率土奉嘉祥居正调元化垂衣靖逺荒神周黎庶溥德与景风翔礼乐追丰镐恩威越汉唐心传宗孔孟道统接羲皇宵旰时无逸廵行岁有常菁莪懐教育蔀屋乐耕桑玉帛来重译共球集八方武功昭赫濯文治仰辉煌化已周川岳征先若雨旸良辰逢燕喜薄海覩
　　龙光上苑琼筵列彤庭广乐张和声吹律暖迟昼兆年芳御柳垂青带仙桃拆绛房云霞开雉尾剑佩集鹓行金镜千秋录瑶池
　　万岁觞麟游随辇辂鳯舞应笙簧竞献封人祝咸歌天
　　保章矢音同击壤图箓正绵长
　　万寿诗【五言排律十六韵】
　　教　　　习　　进　　士【臣】王箴舆
　　绣壤和风溥
　　丹墀化日长
　　圣人天竝寿率土物皆昌
　　宝厯绵方永
