<!-- { "loadSidebar": true } -->
　　呼于阙亿万斯年天顔咫尺
　　皇帝万寿以安元元赞兹化育参彼坤干无为而治轶彼羲轩久道化成溢乎四海声教覃敷扬光耀采济济多士亦元亦凯惟臣钦若惟
　　皇绥猷登三咸五莫之与俦式歌九如永承天庥






　　万寿颂
　　生　　　　　　　　　员【臣】徐大观
　　一人有道三阶底平允文允武乃圣乃神九歌宣政八极同文为麟为鳯作作桢福禄天来俊乂云蒸自今伊始川至日升三祝九如寿考作人
　　圣厯无疆普天同赓










　　万寿颂
　　生　　　　　　　　　员【臣】徐肇模
　　若稽五帝仁寿永康选贤建能辅治家邦思皇多士左右奉璋维我
　　天子穆穆皇皇宏开寿域来享来王
　　旷典作人云汉为章荷天百福
　　万寿无疆









　　万寿诗【五言排律六韵】
　　生　　　　　　　　　员【臣】解　撙
　　瑞气浮双阙宫花灿御墀嵩呼喧昼漏仙仗簇春旗香馥炉烟细云开雉尾随迟迟当淑景济济奉霞巵五福箕畴敛千秋寳鉴垂
　　恩纶敷率土髦士应昌期










　　万寿诗【七言律一首】
　　生　　　　　　　　　员【臣】赵　斗
　　九重寿域初开日云汉昭囘丽碧天元凯嵩呼
　　金阙下夔龙华祝
　　玉堦前鳯鸣喜値添筹日豹变欣逢复旦年自是薫
　　风能解阜
　　帝廷一曲聼虞









　　万寿诗【五言排律八韵】
　　生　　　　　　　　　员【臣】高玉桂
　　海宇升平日人才乐育时长庚辉寿域甲子展春期瑶岛呈麟脯山献瑞芝
　　御园花放蘂上苑柳垂丝飏拜千官肃讴歌四海熙三多来华祝五福应箕推世际风云会人霑雨露滋万方齐献寿欢进紫霞巵









　　万寿诗【栢梁体】
　　生　　　　　　　　　员【臣】李子贵
　　圣人御极鳯厯长深仁厚徳髙穹苍体元出治冠百王频蠲赋税恩汪洋黄淮交滙犹隄防山陬海澨咸梯航中外宁谧奏时康菁莪乐育欢声扬普天同歌
　　万寿长









　　万寿诗【五言排律六韵】
　　生　　　　　　　　　员【臣】殷　琏
　　寳厯当春永璿图应日长薫风来拂地
　　离照正当阳弱柳垂阊阖仙桃熟建章
　　龙飞争利见鳯舞竝呈祥树入瀛台秀花归阆苑香
　　兹羣有愿
　　帝祚自光昌









　　万寿诗【五言排律六韵】
　　生　　　　　　　　　员【臣】吴煜立
　　瑞气笼
　　丹陛祥云防
　　紫宸瑶阶生蓂荚阆苑长灵椿
　　特诏开天网
　　殊恩简席珍化源三峡浪寿域
　　九重春棫朴讴歌徧宫墙气象新冠裳随虎拜保佑颂
　　天申







　　万寿诗【五言排律六韵】
　　生　　　　　　　　　员【臣】顾音昭
　　运値雍和代时逢瑞霭年
　　皇躬歌介祉
　　圣厯庆绵延芝盖卿云绕枫宸湛露鲜春风看鹗荐秋
　　日喜莺迁异数承
　　恩渥鸿才夺锦先儒林欣盛事愿赋九如篇









　　万寿诗【五言排律六韵】
　　生　　　　　　　　　员【臣】黄济生
　　兴朝多盛事奕叶着良谟雨露栽培久云霞烂熳敷
　　斯文歌雀跃多士竞鳬趋
　　徳显天申命
　　时乘玉衍符丹山来鸑鷟鐡网尽瑚介福迎春霭徴
　　謡徧壤衢梧冈鸣翽鳯九有效嵩呼









　　万寿诗【五言排律六韵】
　　生　　　　　　　　　员【臣】陈桂恩
　　一统升平日三春瑞霭中休征归
　　圣世福履集
　　皇躬惠凯丹霄彻文明紫气融玉虬腾翰苑银汉映珠宫鲲向天池化从云路通作人还寿世长此沐仁风









　　万寿诗【七言律一首】
　　生　　　　　　　　　员【臣】丁干恭
　　阊阖晨开气郁葱
　　御炉香袅瑞烟笼星流电绕符仙纪露霭云祥叶化工阆苑有梧皆翽鳯神州无岳不呼嵩时雍大地霑
　　天泽击壤衢歌处处同









　　万寿诗【五言排律六韵】
　　生　　　　　　　　　员【臣】归复佺
　　礼乐千秋盛车书万国通寰中皆乐土宇内徧薫风应律宫商恊乘时草木丰鳯凰飞翽翽棫朴秀芃芃
　　寿与天俱永春随化并融
　　君王多乐恺常与兆民同









　　万寿诗【五言排律六韵】
　　生　　　　　　　　　员【臣】杨士标
　　击壤华封祝卿云八伯歌
　　皇仁眞浩荡民俗喜雍和
　　寿自齐天地
　　恩尤被薜萝人逢隆运起才本
　　圣朝多桢榦须培植圭璋赖琢磨万方归寿域瞻拜盛
　　鸣珂








　　万寿诗【七言律一首】
　　生　　　　　　　　　员【臣】王　前
　　大徳天申祚正绵遥瞻
　　御极日髙悬光承北斗斟尧酒乐奏南薫入舜一统车书争献颂万方玉帛尽朝天海隅同进无疆祝共沐
　　皇仁乐大年









　　万寿诗【五言排律十四韵】
　　生　　　　　　　　　员【臣】庄树嘉
　　冠冕朝宗日
　　君王燕喜时春谐姑洗律花发万年枝青琐传宫漏丹墀簇羽旗露盘承北阙云辇降西池瑞霭供
　　宸赏彤闱奉
　　圣慈树栖五彩鳯庭产九茎芝麟趾方呈瑞荥河正衍禧彚征保泰继照炳重离日月光文治山河萃藻思瑶琨容蕴璞纨缟尚萦丝上国张银榜才缀锦词金台方市骏珠海尽探骊世际贞元会躬膺福履绥流欢及草莽
　　万寿竞陈诗




　　万寿诗【七言律一首】
　　生　　　　　　　　　员【臣】顾　良
　　万国咸宁
　　万寿初
　　恩纶又早徧坤舆云门乐奏开天仗宝篆香浓绕碧虚逺贡金鵞斟玉液连登蘂榜舞瑶除龙旗虎幄祥光拥蓬岛还陈秘笈书









　　万寿诗【七言律一首】
　　生　　　　　　　　　员【臣】杨　杰
　　遥瞻南极映奎光金殿仙蓂接砌长率土蒸民归有极齐天
　　圣寿祝无疆西昆晓拥星辰丽上苑春深桂杏香千载
　　昌期逢此日万方咸奉
　　万年觞









　　万寿诗【七言律一首】
　　生　　　　　　　　　员【臣】张泽干
　　糺缦卿云防紫阊如天
　　圣寿永无疆彭铿斟雉方调鼎王母成诗为捧觞下土薪槱歌棫朴自天福禄颂鸳鸯时雍正値唐虞世八表同春岁月长










　　万寿诗【七言律一首】
　　生　　　　　　　　　员【臣】张　蕃
　　黄道新开
　　御极晨万方咸颂太平春晓钟声动临
　　金阙仙仗班移防
　　紫宸乐奏钧天来舞鳯章开云汉映祥麟称觞争献
　　瑶池酒海甸千秋共饮醇









　　万寿诗【七言排律二十二韵】
　　生　　　　　　　　　员【臣】胡　旨
　　皇仁被物正冲融
　　圣寿参天贰地中自是升恒齐日月何须方术问崆峒神和不借金茎露阶泰长披玉殿风法酒献时挥
　　睿藻仙韶奏处赐彤弓
　　武功赫濯戡中外
　　文教覃敷迈镐丰大辂青纮三月令碧桃红杏五云丛簪裾佩动鸳行合桓谷圭分雁队同万国但知
　　天子福羣黎岂识
　　圣人功奠安社稷眞无间进退人才总至公悉与蠲租超古昔每于宥过广帡幪汉唐事业殊堪陋尧舜精微实比隆
　　泽沛臣僚兼兆庻
　　恩流草木及昆虫文成
　　渊鉴标
　　宸翰诗自
　　天题湿彩虹鳯阙天门书法备纂修删订道心融洪纎物格周穹壤是否几硏乃折衷已尽熏陶归礼乐眞如创造出鸿蒙犹虞孝秀遗三试特立科名达四聪拂拭能教驾马骤搜罗不厌散材充蒿岩穴无蟠蠖海峤江涯有渐鸿从此万方胥被泽自今八表共呼嵩巍居百代君师上诞受遐龄濬哲通玉厯金瓯歌
　　帝则千秋万歳祝
　　皇躬




　　万寿盛典初集卷一百十六
<史部,政书类,仪制之属,万寿盛典初集>
　　钦定四库全书
　　万寿盛典初集卷一百十七
　　歌颂五十七【生监诸臣八】
　　仁寿镜赋
　　生　　　　　　　　　　员【臣】宫耀亮
　　猗惟仁寿之宫有此千秋之鉴虽潜形于幽独如扬光于明旦浩乎秋水之澄鲜皎若夜珠之璀璨向阳乌而燧发初日流辉照金波而水泠明星有烂其始制也太隂呈精欧冶錬形蠲日则天中之节择地则扬子之津苍龙蟠而鳞鬛鼓动干鹊堕而羽翼生成屑金膏以磨洗比玉液之晶莹映若无质洞碧虚而何际循之有体象止水之无心寳匣初开练光飞出规对月而为双色合天而为一树之瑶墀置之密室隔帘幕而重掩诱云山以低入烟萝遥列于金阶青翠倒泻于素壁于是饰以瑚装之玳瑁跃蟾蜍而洞达行姮娥其窈窕虽复晋有金饰之美魏有银华之妙皆不足俪此空明嫓兹朗照况其亦坚亦白不淄不磷非尘防之可蚀在箧笥而亦珍屡照不疲宁遁于妍美恶含虚以待无烦于意必将迎
　　天子膺图出震明象重离以人为鉴法天无私日月光华如圣作而物覩乾坤融朗亦先天而弗违乍辟尧阶流渚之赤虹远烛独持轩镜绕枢之紫电下垂宜其合千百国而成大綂緜万斯年以应昌期者也







　　万寿诗【七言律一首有序】
　　生　　　　　　　　　员【臣】吴　钟
　　钦惟
　　皇上御极五十有二年日升月恒星辉云灿绵两间之景运协万载之昌期甘雨和风正当歳始吹豳击鼓共乐春台物应候以敷荣地成文而列绣重以
　　皇都之丽羣瞻
　　天子之光阊阖门开蓬莱路近桃花千树天上春多杨柳三眠人间日暖和气风行于八表欢声雷动于九衢户进尧尊家陈舜乐极太平之盛事笔不胜书当普庆之良辰人胥效祝顾奉觞上
　　寿只应玉佩羣仙乃诣
　　阙陈诗许附青衫多士【臣】等身依
　　辇毂名厠胶庠望一簇之青旂捧
　　九天之红日五云深处遥识
　　龙顔
　　万歳声中叨陪虎拜虽才非风雅敢称秋实春华而志
　　切敷扬只属莺簧蝶拍行来
　　上苑随辑瑞以呼嵩载咏南山数添筹而观海诗成
　　七律韵叶三多
　　行处笙歌
　　御苑通蓬莱路近日光红云开拱献三春
　　寿人聼传呼
　　万歳嵩防结
　　尧天台榭防醉霑周宴海邦同阳春谱作升平调长此
　　均瞻景物丰





　　万寿诗【七言律二首】
　　生　　　　　　　　　员【臣】刘　玑
　　恩深雨露普
　　尧天羣沐
　　皇仁颂万年宫扇日临开雉尾炉香风袅喷龙涎柳垂
　　仙岛迎
　　宸幄花馥瑶阶敞
　　御筵共仰
　　九重寿域山呼常近五云边【其一】
　　盈盈仙乐鳯楼中防仗班联拜舞同青鸟自来青琐闼紫云常绕
　　紫微宫乾坤交泰昌期合宇宙长春景运隆四海臣民
　　皆献
　　寿筹添海屋尽呼嵩【其二】


　　万寿诗【五言排律六韵】
　　生　　　　　　　　　员【臣】马　绪
　　圣世登仁寿清时利用賔金茎凝玉露紫气集
　　枫宸云物光华异山川景象新苍生三古盛黎献万邦亲更举抡才典重逢造士春普天同献颂
　　盛代得贤臣






