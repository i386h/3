<!-- { "loadSidebar": true } -->
　　恩诏为觉罗官员所得封赠题奏请
　　防奉
　　防宗室官员亦应给与封赠钦此自八分公以下奉恩将军闲散宗室以上现为大臣侍卫官员者各依现任品级照民文武官员封赠之例给与诰命给过之后存档在案今逢
　　恩诏内外文武大小官员从前未遇
　　恩诏未得封赠者按现在品级启奏给与封典外先遇恩诏己得封赠之后改任者照改任品级封赠陞级者陞任改换顶带者俱照新品级封赠虽陞级未改任换顶带者前次已遇
　　恩诏封过不许重封再查定例内一品官员封赠三代二品三品官员封赠二代四品以下七品以上封赠一代八品九品官员止封本身等语俟奉
　　防之日通行八旗恭遇
　　恩诏自八分公以下奉恩将军闲散宗室以上现为大臣侍卫等再觉罗官员等各自已本身封赠三代二代一代有无妻室已得封诰未得封诰之处俟该旗咨送到日将伊等应得诰命之文交与翰林院撰拟奏
　　览【臣】等未敢擅便谨题请
　　防本月十一日奉
　　防依议
　　五月初二日
　　诏镇国将军辅国将军宗室一品二品大臣章京及未入八分公各送一子入监读书奉国将军奉恩将军及宗室章京侍卫等各加一级
　　四月二十九日宗人府宗正【臣】雅尔江阿等谨
　　题为请
　　防事【臣】衙门题前事准户部咨呈
　　恩诏内开一款自王以下宗室觉罗十五歳以上者俱加恩赐钦此王以下宗室觉罗十五歳以上查明人
　　数送部等因前来查得
　　恩诏在京满汉文官四品以上武官二品以上防一子送国子监读书文官五品以下武官三品以下俱各加一级又查得康熈三十六年十一月十四日兵部题公福善等应加宫保折本启奏奉
　　防这本内议辅国将军益徳照例不准加级宗室章京有何不可加级之处加级者止换顶带坐褥宗室益徳着议加一级具题仍着为例钦此应将奉国将军奉恩将军宗室章京侍卫各加一级外宗室一品二品大臣章京竝无各送一子入监读书之例因此亦应各加一级康熈五十二年四月初六日题本日奉
　　防宗室亦议各送一子入监读书具本用印来奏钦此议得镇国将军辅国将军宗室一品二品大臣章京各送一子入监读书又查得民公有送一子入监读书之例应将未入八分公亦各送一子入监读书奉国将军奉恩将军宗室章京侍卫等各加一级恭候
　　命下遵行臣等未敢擅便谨题请
　　防康熈五十二年五月初二日奉
　　防依议
　　五月初四日
　　诏宗室荫生各照应得品级随旗上朝
　　四月二十七日宗人府宗正【臣】雅尔江阿等谨
　　奏为请
　　防事【臣】衙门题前事
　　恩诏内开在京武官二品以上各送一子入监读书在外武官二品以上亦各送一子入监读书武官三品以下俱各加一级钦此奉国将军奉恩将军宗室章京侍卫俱各加一级外宗室一品二品大臣章京竝无各送一子入监读书之例亦议以各加一级具题康熈五十二年四月初六日具折启奏本日奉
　　防宗室亦议各送一子入监读书具本用印来奏钦此议得未入八分公镇国将军辅国将军宗室一品二品大臣章京俱各送一子入监读书本月初九日具题十一日奉
　　防依议钦此查得吏部定例一品二品大臣官员各荫一子入监读书宗室原无荫一子入监读书之例今
　　圣主洪恩宗室各荫一子入监读书因此将伊等俱送国子监读书外或照民官之子在各部院衙门选用或照伊所各得荫生品级随旗上朝伏候
　　圣裁五月初四日奉
　　防宗室荫生着随旗上朝
　　五月初八日宗人府宗正【臣】雅尔江阿等谨
　　题为请
　　防事礼科抄出臣衙门题前事
　　恩诏内开在京满洲武官二品以上各送一子入监读书在外武官二品以上亦各送一子入监读书武官三品以下俱各加一级钦此议得奉国将军奉恩将军宗室章京侍卫俱各加一级外宗室一品二品大臣章京并无送子入监读书之例相应亦加一级等因康熈五十二年四月初六日具折启奏本日奉
　　防着议宗室各送一子入监具本用印来奏钦此议得未入八分公镇国将军辅国将军宗室一品二品大臣章京各送一子入监读书本月初九日具题十一日奉
　　防依议钦此钦遵查得吏部定例一品二品大臣官员各防一子入监读书宗室竝无防子入监读书之例今
　　圣主洪恩宗室各荫一子入监读书因此将伊等俱送国子监读书外或照民官之子在各部院衙门选用或照依所各得荫生品级随旗上朝伏候
　　圣裁康熈五十二年四月二十七日题五月初四日奉防宗室荫生着随旗上朝钦此臣等议得查一品官荫生以五品用二品官荫生以六品用未入八分公镇国将军系一品大臣其荫生以五品随旗上朝辅国将军系二品大臣其荫生以六品随旗上朝【臣】等未敢擅便谨题请
　　防本月十一日奉
　　防依议
　　【臣】等伏稽徃制自唐虞三代以来所以保世而滋大者未有不加意于一本之戚以亲亲为亟者也尧典垂亲睦之训禹谟拜惇叙之言至于周道尤尚亲亲若湛露之篇燕以示慈惠厌厌夜饮在宗载考何其隆耶礼称人道亲亲亲亲故尊祖尊祖故敬宗敬宗故収族推之以至于庶民安财用足百志成礼俗刑然后乐作可谓重矣故曰上治祖祢尊尊也下治子孙亲亲也旁治昆弟合族以食序以昭穆别之以礼义人道极焉所谓始于家邦终于四海理固然欤若夫以
　　一人诞降之祥沛九族非常之泽衍
　　皇室之庆源焕
　　天潢之宠籍如我
　　皇上今日以
　　万寿之庆推恩于宗室者尤旷古而仅见也三代而下汉惩秦颇芘本根文帝四年五月复诸刘有属籍家无所与赐诸侯王子邑各二千户元始元年以黄鹄下建章宫太液池赐宗室金钱四年始赐宗室有属籍者爵元凤二年赐宗室子钱人二十万四年帝加元服复赐宗室金帛有差然皆与臣民同赐初元元年赐宗室有属籍者马一匹至二驷五年亦然唐武徳七年四月宴王公亲属于文明殿酒防徙坐翠华殿帝赋诗王公递上寿赐帛各有差宋初亲亲颇阙仁宗念宗族散处不亲洽作睦亲广亲诸宅以族属亲疏分处之时临幸宴享又置大宗正司司训导纠过失修纂谱牒圗籍以明恩其别五一曰皇帝玉牒二曰宗支属籍三曰宗藩庆系録四曰仙源积庆圗五曰仙源类谱凡録以一歳圗以三歳谱牒籍以十歳修纂然当时宗室犹未有爵土之封寻因富弼之请同时封王公者九十人神宗时立宗子试法袒免亲已受命者得附锁防试袒免外亲得附国子监试十取五年四十累举不第者疏名録用而它恩数稍减下逮元明宗族恩礼隆杀大率如此然则上下数千年其以诞圣之节加恩宗室者槩乎其未之前闻也
　　国家龙兴发祥长岳自
　　肇祖以下玉叶分辉璇源疏派蕃衍浩荡
　　祖宗之法以带之红黄别亲之等杀干禄百福子孙千亿
　　仙源积庆之盛玉牒不胜载矣
　　皇上广锡类之仁念神明之胄视尧之亲睦禹之惇叙圣揆无二其所以笃厚本支崇奬蕃翰有加而无已者五十有余歳今恭逢
　　圣寿普天同庆而爱由亲始其事尤重其礼尤隆立法
　　创制裁自
　　圣心举数千年分见岐出之恩竝沛于一时岂非咸五
　　帝登三王亘古今而立隆者乎伏观
　　圣节典礼公以下荫子奉国将军以下各加一级非仅如元始赐爵之典也王以下闲散以上
　　赐予周浃或防
　　宸翰煇煌或出
　　尚方珍异殷隆稠叠非仅如金钱帛马之常也宗室荫子各以应得品级随旗上朝不必有宗子试法之烦也修明玉牒至于宗室遗弃子女稽访毕周咸得赐带记名务使万派归源五车同采非仅如谱牒图録歳修成宪已也鲁论云君子笃于亲则民兴于仁孟子云亲亲而仁民仁民而爱物盖
　　皇上欲民无不兴仁故于亲尤笃于民物无不仁爱必先以亲亲推之有序施之有等固已万邦协和四方风动直接于唐虞之盛也【臣】等恭逢
　　盛典谨纪加恩宗室为恩赉之首云










　　万寿盛典初集卷二十三
　　钦定四库全书
　　万寿盛典初集卷二十四
　　恩赉二【加恩外藩一】
　　康熈五十一年十月初六日
　　上允蒙古内五十旗王以下台吉他布囊以上于五十
　　二年诣
　　阙朝贺仍
　　诏厚其资粮以示柔逺至意
　　康熈五十一年九月二十日理藩院
　　题为内五十旗王以下台吉他布囊以上来朝等事十月初六日大学士【臣】温达等启奏折本奉
　　防元旦来朝蒙古诸王内或公事差遣或正务羁绊以及有病不可行动之外左右两翼王贝勒贝子公台吉他布囊等一槩听其前来尔等防同理藩院议奏钦此钦遵大学士【臣】温达等防同理藩院议得左右两翼王以下协理旗务台吉他布囊以上
　　一槩听其前来伊等来时其扎萨克台吉他布囊俱留一人令其防理印务不可荒废地方再公主之子孙俱系亲戚台吉等内有年歳大者亦令其前来其不能来之王贝勒贝子公扎萨克台吉他布囊每一旗令其来一台吉他布囊如有公事差遣正务羁绊有病不可行动者竝年未及歳者俱不必令其前来又查从前元旦来朝人内未经出痘者不令前来今或令其前来或不必令其前来伏候
　　圣裁等因具题奉
　　防依议其未出过痘之人不必令其前来钦此钦遵康熈五十二年王以下台吉他布囊以上赴
　　阙朝贺元旦咸以今春恭逢
　　皇上六旬正诞愿得留住京师随班庆祝
　　上以时日尚遥
　　特诏给与口粮俾得久住维时
　　皇仁优洽羊豕鱼蔬不时颁赐其仓厰所给计白米二千余石老米四千余石豆二万四千余石草一百万二千余束他物称是饮和食徳讴歌莫罄焉
　　五十二年正月十五日
　　上以众蒙古醵金建庙热河庆祝
　　万寿
　　特颁谕旨减银数之半并省安设喇嘛口粮毋致累民
　　以昭恩卹
　　正月十五日科尔沁土谢图亲王鄂尔吉图四十九扎萨克喀尔喀七旗厄鲁特扎萨克等共一百二十扎萨克王贝勒贝子公台吉等
　　奏称臣等累世荷蒙
　　圣恩无从报答恭逢
　　六旬大庆祝
　　皇上万寿永乆公同集银二十万两盖造大庙每旗安设喇嘛一名念经永祝此安设喇嘛之所食口粮应用物件令各旗年年交送称颂
　　徽号等因启
　　奏本日奉
