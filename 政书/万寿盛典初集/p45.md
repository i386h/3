<!-- { "loadSidebar": true } -->
　　纶綍自天喜常新之
　　圣治欢呼动地颂永固之
　　皇图恳冀俯鉴舆情具题代达
　　宸听等情前来【臣】不敢壅于
　　上闻理合具题伏乞
　　皇上睿鉴施行
　　巡抚浙江等处地方提督军务兵部右侍郎兼都察院右副都御史带理江宁巡抚印务【臣】王度昭谨
　　题为
　　圣寿万年文治弥光于九有
　　皇恩特沛科名益盛乎八埏恳详华祝微忱
　　题谢賔兴异数事据江苏布政使司布政使金世扬详称据江苏等属举人贡监生员朱士履范仁沛等呈称士履等欣逢
　　盛世幸际
　　昌期久道化成咸荷
　　一人有庆辟门吁俊更瞻多士彚征兹惟康熙五十二
　　年恭遇
　　皇上六十万寿
　　升恒遐祉绵寳厯于无疆
　　仁寿永贞握璿图而建极祝
　　圣久切跻堂之悃
　　作人尤开寿考之科文星依
　　御宿以増辉歌腾棫朴南极竝奎躔而永焕泽徧菁莪从兹忆万斯年长庆英贤入彀名言莫罄感颂维殷伏乞转详代
　　题以逹舆情等因到司据此该本司布政使金世扬看得文垂天象微垣腾奎壁之光化育人才吉士比鳯凰之羽钦惟我
　　皇上
　　至徳遐敷
　　洪恩广被时雍风动寰区久庆太平日升月恒来歳
　　恭逢
　　大寿当
　　祯符之协应
　　颁旷典以抡才登贤书而颂
　　九如瑞凝阊阖奋云程而歌
　　十有喜溢蓬瀛定例永垂奕世丕显相应据呈转详
　　伏候代
　　题等情到【臣】据此该【臣】防得瑶枢恒朗萃万年笃祜之祥蕋榜重开启奕禩得人之庆钦惟我
　　皇上
　　道隆千圣
　　徳竝两仪已治已安皥皥羣游于
　　舜日维仁维寿喁喁环舞乎
　　尧天恭逢
　　皇上六十万寿之昌期钦奉
　　俞防正诞加科之盛典礼闱选俊看花上苑而嵩呼乡
　　校拔尤握瑾计偕而封祝
　　国桢倍植
　　寳箓无疆宜乎多士之感颂
　　圣恩吁请代
　　题恭谢也兹据布政使金世扬详报前来【臣】谨防同带理总督印务江西抚臣郎廷极合词代
　　题伏乞
　　皇上睿鉴施行
　　巡抚安徽宁池太庐鳯滁和广等处地方提督军务都察院右副都御史加四级纪录八次【臣】梁世勲谨
　　题为
　　圣主寿考作人多士欣逢
　　旷典恳赐代
　　题恭谢
　　天恩事据安徽等十府州举贡监生生员彭龄祝如山
　　等呈称我
　　皇上心传洙泗徳茂唐虞雨露沛于九重普天动华封之祝文教敷于四海多士赓天保之章恭遇五十二年之寳厯欣逢
　　万寿六十之昌期大沛
　　洪恩特开乡会两科亿万斯年永为定例此诚亘古所
　　未闻巍巍
　　圣徳极盛难名缕缕舆情感深莫报谨连名具呈谢恩伏望转逹
　　宸听等情到【臣】钦惟我
　　皇上
　　徳隆覆载
　　化洽生成发赈蠲租无一夫不被
　　圣泽崇儒重道俾多士咸沐
　　殊恩恭逢
　　万寿之昌期
　　特举抡才之旷典十年増一试庆
　　寿考之作人四海悉同文开万年之景运仰荷
　　皇恩之优渥羣钦
　　帝徳之高深兹据士子吁恳代
　　题谢
　　恩【臣】不敢壅于
　　上闻谨防同带理江南江西总督印务江西抚臣郎廷
　　极合词具疏题逹伏乞
　　皇上睿鉴施行
　　巡抚浙江等处地方提督军务兵部右侍郎兼都察院右副都御史【臣】王度昭谨
　　题为普天仰
　　圣寿之仁多士乐同文之治公吁详
　　题代陈谢悃事据浙江布政使司布政使徐欐详称据杭处等十一府各属举贡监生生员李庚星包芝豫等连名合词呈称窃惟人才培于百世文运开于万年自古为难于今特盛康熙五十二年恭逢
　　皇上六十万寿
　　特防开科通行直省四海仰
　　作人之化八垓诵
　　寿考之章士子舒睂臣邻拜手庚星等躬防
　　恩诏感激无涯恳请据情转详
　　题谢等因由各府转详到司钦惟我
　　皇上
　　功参化育
　　道协清宁
　　盛世文风广被东西南朔
　　熙朝雅化逺迈虞夏商周兹康熙五十二年恭遇
　　皇上六旬万寿人文蔚起
　　圣朝庆得英才海宇欢腾多士悉登云路永彰太平之
　　有象共祝
　　国运于无疆兹据各士子吁请前来所当转详题谢等因到【臣】据此该【臣】看得三年取士本一代之
　　文
　　万寿开科实千秋之特典
　　恩覃士类庆溢儒林钦惟我
　　皇上
　　圣神文武
　　博厚髙明
　　五十一年之化泽旣周被乎兆民
　　六旬万寿之恩光又先施于多士厯逢癸巳
　　特防开科试举春秋通行直省国桢借国本以长培奎曜附庚躔而竝灿宜多士感颂无疆而吁请
　　题谢也兹据布政使徐欐详报前来理合恭疏代题伏乞
　　皇上睿鉴施行
　　巡抚湖广等处地方提督军务都察院右副都御史加五级降一级又降二级留任【臣】刘殿衡谨
　　题为
　　圣寿同天地无疆人文与星云竝焕羣沐作人盛化谨
　　请恭谢
　　天恩事据布政使司布政使李锡详称据武汉黄安徳荆襄郧八府属举人贡监生生员蒋天柱孙昌运等呈称伏惟贞元际防太和保合于九州道学昌明雅化昭垂于千古盖上有
　　仁寿之主则礼乐绵长下辟俊乂之门斯人文蔚起庆升恒之日月喜遭际于风云康熙五十二年恭逢
　　皇上六旬正诞绕万歳之琼枝共见峩峩髦士上千秋之金鉴欣看济济鹓班乃犹博采旁搜惟恐遗贤于草野崇儒重道必期登俊于
　　庙廊爰开
　　万寿之科用着千秋之例由京畿以迄千八百国中外均霑自周甲而至亿万斯年天人叶应此真亘古难逢之
　　盛典实
　　圣世特沛之恩也柱等草茅下士樗栎庸材闻纶綍之自天末由九叩惟欢呼之匝地愿祝三多伏祈
　　俯采舆情代请
　　题逹等情到司钦惟我
　　皇上
　　功隆宇宙
　　徳冠古今乐育菁莪久辟贤闗以吁俊栽培杞梓尤徴寿考之作人兹当康熙五十二年恭遇
　　皇上六旬万寿
　　特允开科彚春华秋实以同登仰寿海福山而齐祝欢腾九有喜溢三湘理合据情呈详伏乞俯赐代
　　题等情呈详到【臣】钦惟我
　　皇上
　　道洽三才
　　恩敷九有
　　功德迈百王而上
　　文章集羣圣之成重道崇儒四海庆休明之治兴贤
　　造士普天沐化育之仁叠防广额
　　鸿慈久被右文
　　雅化兹于康熙五十二年恭逢
　　皇上六旬万寿特下
　　丝纶之命允开乡防之科十载加行万年为例斯真圣朝独举之旷典亘古未有之
　　殊恩也从此作桢作干永绵厯服于无疆为拜为飏长
　　奉
　　天顔之有喜兹据布政使李锡详恳
　　题谢前来【臣】敢不据实上
　　闻谨防同督臣鄂海具疏代
　　题恭谢
　　天恩伏乞
　　皇上睿鉴施行
　　巡抚偏沅等处地方提督军务兼理粮饷都察院右副都御史降三级留任【臣】潘宗洛谨
　　题为
　　圣主万寿无疆人文千载竒遇恭谢徧锡
　　隆恩谨请转陈微悃事据湖南长靖等九府州属举人贡生监生生员李天柱沈镛等呈称伏惟金瓯巩固九纮祝
　　圣寿无疆玉厯绵长万国庆人文丕振渐仁摩义治以悠逺而化成説礼敦诗士因教养而蔚起固已菁莪竝育久见茅茹彚征兹康熙五十二年恭遇
　　皇上万寿正诞绕枢紫电瑞叶飞龙焕日长虹辉联苞
　　鳯乃因非常之庆得邀
　　异数之加爰开乡防两科竝及中外各省碧桃浪暖快看鳣鲔飞腾丹桂风高叠见鹓鸾翀举从此朝皆髦士抑亦野鲜遗贤冀北空羣赏在牝牡骊黄之外斗南拔萃收来楩楠杞梓之材秦中本是帝王都勿叹蒹葭霜露洛邑由来天地合羣歌钟鼓辟雍邹鲁之芹藻长新鄘邶之榛苓不作五潴学海涌万斛之珠玑三峡词源挟九天之风雨庐阜之精英欲降豫树翻风钱塘之间气重浮江潮吼月鲸波沧海宁餐火枣于蓬莱鸟道滇黔岂折露葵于空谷同人文于四海云汉为章举
　　旷典于十年庄椿常茂柱等跧伏南隅心依
　　北极自
　　天涣号早知寿考作人匝地鸣欢乐附思皇多士但以
　　舆情鼓舞难逹
　　天阍伏乞缮疏敷陈获通
　　宸陛行见洞庭浩荡永祈河清海晏之休衡岳嵸嶐长慰华祝嵩呼之愿矣等因到【臣】钦惟我
　　皇上
　　功超千圣
　　徳迈百王
　　恩膏久洽乎羣伦教育益深于多士轸念人才难得更
　　令茅茹彚征欣逢康熙五十二年
　　皇上万寿正诞特开乡防两科自兹亿万斯年永为定
　　例
　　纶音徧布士气奋扬将见人文蔚起齐祝
　　圣寿之无疆俊乂咸登共赞
　　皇图之悠久兹据举贡生监等呈请具
　　题前来事关舆情感戴不敢壅于
　　上闻【臣】谨防同督臣鄂海恭疏代谢
　　圣恩伏乞
　　皇上睿鉴施行
　　巡抚江西等处地方兼理军务都察院右副都御史加四级降一级【臣】郎廷极谨
　　题为恭逢
　　万寿加科共庆千秋旷典公恳详请特疏具
　　题以谢浩荡之
　　皇恩以祝绵长之
　　圣寿事据江西布政使司布政使傅泽渊详称据南昌等十三府属举人贡监生员万物覩郭文正等呈称钦惟
　　皇上圣教敷
　　天恩覃被千百国之人才蔚起亿万年之文运日隆兹
　　惟康熙五十二年恭遇
　　皇上六十万寿瑞叶升恒祥徴清晏际此非常之庆特颁异数之恩爰于二月内开
　　万寿乡科于八月内开
　　万寿防科嗣后毎遇十年
　　皇上万寿正诞即加一科亿万斯年永为定例物覩等
　　忻遇太平
　　盛典欲申感激微忱为此连名具呈公吁转详题逹庶使士子涂歌巷舞之诚上彻
　　宸听益见
　　圣朝地厚天高之德徧惬舆情敬谢有加靡已之皇恩防祝悠久无疆之
　　圣寿等因转详到【臣】钦惟我
　　皇上
　　学邃圣神
　　心参化育
　　治功广运配行健以无疆
　　德教遐敷体至诚而不息四海庆升平之治荡荡巍巍三呼歌福祚之长熙熙皥皥日星云汉天开炳蔚之华棫朴菁莪士际休明之盛兹康熙五十二年恭遇
　　皇上六十万寿惟
　　天祐
　　圣齐景福于升恒惟
　　帝作人润
　　皇猷于黼黻
　　俯俞羣愿
　　特沛殊恩俾一歳而竝行乡防科均霑
　　圣泽越十年而一举亿万龄永作成模自此舆情鼓舞
　　统八方九有而爱戴咸周
　　圣厯绵延偕地久天长而文风遐播【臣】躬逢隆盛心切欢欣兹者【臣】所属地方举贡监生生员万物覩等感
　　圣徳之洪敷冀防忱之上逹沐
　　恩如水与彭蠡以俱深戴
　　徳如山偕庐峰而比重欢声雷应千里皆同众志葵倾
　　三霄不逺懐文而至皆愿瞻
　　天子之光载笔而来惟咸祝
　　圣人之寿兹据布政使傅泽渊详请具
　　题前来理合恭疏代
　　题伏乞
　　皇上睿鉴施行














　　万寿盛典初集卷三十四
　　钦定四库全书
　　万寿盛典初集卷三十五
　　恩赉六【开科三】
　　巡抚福建等处地方提督军务都察院右副都御史【臣】觉罗满保谨
　　题为
　　圣寿无疆
　　皇仁广被恳疏代
　　题恭谢
