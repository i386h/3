<!-- { "loadSidebar": true } -->
　　圣人心四极安澜防河宗日献琛【其十一】
　　日丽千官就云高九服瞻梯航尽山海沦洽及飞潜周祜年斯万箕畴福自兼
　　恩波原溥博先许近臣霑【其十二】











　　万年颂表
　　提督江南学政左春坊左庶子兼翰林院侍读【臣】胡　润
　　伏以
　　皇极永建敛五福于乾坤
　　帝德难名集三多于朝野太平有象正逢开世之期喜气腾辉共庆储祥之防普天寿域徧地春台【臣】窃闻至仁必寿惟德动天有道称皇三皇各万八千岁无爲曰帝五帝总千有余年商宗无逸以勤民竝臻上寿周文惟纯以配命用享遐龄有永愼修非关导引以知无疆之庆皆归不息之诚钦惟
　　皇帝陛下
　　道高尧舜
　　功迈禹汤
　　神圣文武之光旁照四表
　　位禄名寿之福永极万年锡智亶聪早纵前民之哲横经稽古乆勤访道之心知人安民不待臯飏益赞怡神弥性莫非孔思周情惟体立而用自行斯理精而事毕贯问安
　　长乐则庆溢璇宫睦族内朝则祥延玊叶仁心广被一民亦荷矜全和气充盈庶彚胥归涵煦自削平滇粤而率土称藩曁拓地澎湖而尺天入贡乃至风行地上服歴朝所不臣澜息河源安前古所易溃勤一心于兆庶蠲租宥之屡加眀四目于万方督抚守令之愼简出膺宰牧先
　　召对于九重尽得人才更责成于六计重胶庠而三仓四库之竝订必探其源饬营伍而五伐七步之无哗益修其备固已争摛云汉各布风霆更且益植菁莪广培杞梓兹者阳和令节値我
　　皇上六十万寿之辰一气洪钧四时玉烛天人合庆恭逢周甲方新卿景扬光敬値遐龄伊始屡却荣号不贵嘉祥陈粟万箱即是芝明三秀英才百辈便同桃熟千年
　　特开乡防两科以广作人雅化蛟腾鳯起悉收川岳之祥车庶马闲尽入鞭驰之手【臣】幸际休明忝承
　　简任望
　　北阙以瞻云未尽拜飏之忱合南国以歌衢用采士民之祝维大江南北旣新蠲亿万之征输而癸巳春秋复广辟文武之榜额沦肌浃髓喜溢扶舆擢秀登良欢腾胶序【臣】敬从录科之余于校试经艺外即以
　　万年颂命题令诸生各撰成篇以志颂祷恭录赋颂而下得诗数百篇加以装潢分爲三十卷敢云十五国风足备轩輶之采尚期亿万千载同兹爱戴之诚【臣】无任瞻
　　天仰
　　圣踊跃欢忭之至谨奉
　　表称
　　贺以
　　闻














　　万寿诗【七言律十章有序】
　　曰讲官起居注翰林院侍讲【臣】文志鲸
　　帝王体天立极淳懿敦固上光日月星辰下逮昆虫草木太和薫蒸洋溢宇宙俾天下民物蕃祉仁寿享有诸福与天同德斯与天齐寿尧舜禹汤文武其明征也我
　　皇上以生知安行之圣体至诚无息之德
　　临御五十二年届兹
　　六旬万寿懋德勤学治定功成际天蟠地咸五登三四方万国熙熙皥皥福寿康宁之休萃于
　　圣躬尤兼被于天下乃
　　宸衷谦抑让善弗居凡侈言祥瑞崇尚尊号皆所不事
　　惟
　　训诫臣民务实不务名勉尽忠孝爲祈天永命之基大
　　哉
　　王言眞与二典三谟竝垂万世在昔箕子之陈洪范也曰五皇极皇建其有极敛时五福言皇以极而获福也曰维时厥庶民于汝极锡汝保极言民以极而获福也曰人之有能有爲使羞其行而邦其昌言臣以极而获福也所谓极者惟是荡平正直之理无偏陂好恶之私而遂以收福寿康宁之效
　　皇上以务实训天下而敦本忠孝所谓率天下于荡平正直而必去其偏陂好恶者也易之大有上九自天祐之吉无不利其谓是矣德与天合斯
　　寿与天齐亿万斯年固愈引而愈长也【臣】楚南防儒受恩深重不揣固陋谨抒七律十章呈
　　进
　　巍巍
　　帝德本难窥古圣心传续在兹早与苞符成黙契尤将圣道共昭垂伦常树范臣民仰轨物彰身海宇知端拱衣裳声教远正看风动四方时【其一】红烛宵分映紫微图书左右有光辉六经异授端宗尚诸子争鸣定指归旭日常临香篆绕宫花好共墨光飞羣瞻泰岱卑培塿
　　圣域高深自古稀【其二】
　　化启文明咏载櫜万几宵旰总勤劳
　　主恩早达殊方外民隐能通
　　九陛高十雨五风调玉烛河清海晏奠金鼇寰区恺
　　乐齐欢忭尚绘豳风念索绹【其三】
　　龙飞九五正当阳海国朝宗祝
　　圣皇六十方周清昼永八千爲岁大椿长风和日丽天垂象泽媚山辉物吐芳试防衢尊人共乐重登醇朴入羲皇【其四】
　　乆隐川岩未上书科加文武举行初飞鸿尽振天衢羽劝驾还随计吏车束帛已来环海士弓旌重到野人居菁莪造就贤才盛共戴
　　皇恩颂九如【其五】
　　山陬诘曲水潺湲白叟黄童徧颂言凿井耕田安草野春风社酒乐花邨连枝桑柘人烟盛一室妻孥笑语温帝力不知同覆载齐呼
　　万岁九陔喧【其六】
　　深仁厚泽霭如春草木禽鱼长养匀动植舒和皆各得飞潜茂对总无垠丹山碧水饶滋孕淑气晴光适性眞咸若功施弥上下肖翘微细荷陶甄【其七】
　　远览高超独异前
　　圣君举动美瑶编九茎芝草非关瑞六穗嘉禾乐有年
　　咫尺星云辉
　　殿陛寻常麟鳯徧山川臣工未敢陈竒异浑朴
　　王风万古传【其八】
　　健行不息与天同日进无疆靡有穷不以丰亨侈满假惟将谦抑秉虚冲徳臻太上难言徳功极洪钧弗自功
　　尊号请加频逊谢苍茫海岳仰
　　皇风【其九】
　　皇极爲昭衍禹畴臣民五福在纯修荡平曩日垂训忠孝于今秩大猷风俗勿爲浇薄易文章务俾浑沦留煌煌
　　寳诰惟崇实舜日尧年亿万秋【其十】









　　万寿盛典初集卷七十一
　　钦定四库全书
　　万寿盛典初集卷七十二
　　歌颂十二【词臣四】
　　万寿颂【有序】
　　翰　林　院　侍　读　【臣】　魏　方泰
　　【臣】闻太极肇分上元初辟斗枢电绕华渚星流暨白气与黄云越瑶光而石纽载诸信史各有竒徴盖寳箓之膺璇图之握百神之主万姓之归大徳必昌祯符非偶钦惟
　　皇上乗干出震体化含元其冒如天其容如地明同两曜信合四时义肃雷霆仁深膏雨礼节效髙卑之
　　位乐和宣元始之音玉烛长调三灵荐祉金瓯永固六合凝禧羣臣莫得罄其光百姓莫能名其大管窥蠡测天髙海深维三月之芳辰际六旬之
　　大庆太清宫里老君降集之期句曲山头茅氏来游之日蓂堦舒暖杏苑敷荣熙熙萃率土之伦肃肃
　　展朝
　　天之礼钟鸣九陌日边气盎螭头佩集千行天上云开雉尾仰光华之复旦睇景矞于重霄浩荡春台帲幪夏屋莺歌燕语相和
　　万岁之声鹤舞鸾翔尽佐
　　一人之庆况属能言之类谁无效咏之思曩者文思安安曾传三祝令德宪宪载诵九如匪借摛词何伸积忭谨拜手稽首而献颂曰
　　良月佳辰天霭云新昌期叶瑞诞生
　　圣人登三咸五自有其眞
　　敦敏狥齐如璋如圭质由天纵敬以日跻维耳则顺维齿则齯地宁天清探策得贞两岐四穗连理九茎干符坤珍辐辏众祯稚齿厐睂以恬以熙絪缊四野太和所弥民咸引考
　　帝治无爲日浴龙光凿齿之乡无思不服山梯海航天子万寿来享来王剑佩云屯鑪香晓温曈曈旭景万
　　户千门欢声四彻共祝
　　至尊绛甲四百四十有五昔以日计今当年数地乆天
　　长永作民
　　主
　　万寿无疆词次唐臣杨巨源韵十首【附】
　　圣主时几勅
　　朝端庶事康条风敷恺泽旭日焕文章
　　骏烈超三古
　　鸿庥被万方桃应千岁结枝是万年长
　　辇路添新翠天街生远香红云依
　　玉案朶朶捧
　　君王【其一】
　　旧诵南山句今瞻
　　北阙前气和蒸欲雨云淡郁如烟瑞彩凝三秀薫风肇五江山开寿域甲子纪周天贞下元重起冬余春复旋循环应不竭长衍大椿年【其二】燕喜逢靑陆
　　龙光耀紫虚氤氲平乐观肃穆上淸居
　　万岁枢长运三春度又初海仙筹满屋
　　天子德爲车苑树浮烟外宫花浥露余人情兼物象匝
　　地是华胥【其三】
　　九地风霆迅神机秘
　　紫宸尽湔残沴气普沃太平春搜狝藏深畧干戈本至仁有心皆举踵如臂总随身版周鼇极朝班舞鴈臣
　　玉堦金戺下王防鎭常新【其四】
　　永定安疏瀹黄淮纪会同涛收千顷雪棹稳万防风鴈鹜依前浦鱼龙戢远空每经
　　亲指授无不奏肤功河伯从人意涂山逊
　　圣聪试防江汉外何水不朝宗【其五】
　　省土劳
　　宸瞩常乗布德时晴烟方淡荡晓日正舒迟徧慰三农望如陈七月诗花封迎紫气柳路转靑旗
　　天语温偏近
　　龙顔喜更慈野人争效祝咸得到尧墀【其六】
　　文思先天宻余情寄墨林众皆惊璀璨谁可测
　　高深翥鳯跳龙笔敲金戞玊音秘开千载鐍尘洗万年
　　襟云汉回仙掌奎章在
　　帝心
　　圣龄天共永稽古惜分隂【其七】
　　九重延宝祚百物饮天和地产嘉禾徧庖生扇脯多云璈锵广陛仙管叶鸣珂亲听钧天奏遥连击壤歌政成春令得律应惠风过湛露随灵雨
　　恩流浃海波【其八】
　　极目韶华富葱茏满
　　帝京山如
　　仁者寿日爲
　　圣人明荡荡天同大欣欣物自生花攒
　　仙禁暖虹照
　　御沟晴玉漏春逾永琼楼晓更淸
　　舜衣章十二垂向五云城【其九】
　　辟阖乾坤内生成不自知栽来同小草春到发新枝金镜惭无献瑶觞喜共随翰当花日染带傍桂山垂材薄承
　　恩厚
　　天高下听卑虞廷从兽舞幸接鳯凰仪【其十】








　　万寿诗【七言律八首有序】
　　翰　林　院　侍　讲　【臣】　吴　垣
　　【臣】闻帝治无爲与天同运王猷允塞乆道化成电绕虹流兆祯祥于五纬麟逰鳯舞延景祚于万年是以封祝二多雅歌百禄莫不光垂寳厯庆浃寰瀛振古以来昌期仅觏钦惟
　　皇上
　　功覆载
　　德懋勲华
　　出震膺图兼文武圣神而建极
　　乗干御宇协平康正直以揆几
　　至道凝自象先
　　洪恩覃乎物表
　　修明庶绩登上理于穆清
　　保合太和奏时雍于熈皡固已声灵烜赫恺泽滂洋中外禔休神人效顺矣兹当长春令序恭逢诞
　　圣嘉辰是日也
　　圣甲初周
　　贞符申锡荣光吉曜朝
　　北斗以呈祥虎拜嵩呼祝
　　南山而介祉玉帛竝陈于
　　阙下讴歌普匝于域中率土腾欢际天称贺【臣】驽骀
　　菲质侍从末员海晏河清喜
　　一人之笃祜日升川至欣
　　万寿之齐天勉缀芜词敬扬
　　大庆谨拜手稽首而献诗曰
　　祥凝寳厯万年春薄海朝宗玉帛陈
　　清禁云移
　　三殿晓芳郊瑞霭百昌新天文炳焕辉南极
　　帝祚绵长拱北辰
　　圣主垂裳逢道泰称觞荐寿戴洪钧【其一】
　　迟日光风绕建章郁葱佳气萃祯祥
　　宫花耀彩瑶图丽苑柳含烟紫陌长率土输诚方物
　　献普天叶庆颂声扬太平
　　天子神尧圣亿万斯年乐未央【其二】
　　世际文明上理时化成乆道颂无爲体天不息干行健象日方中景曜迟
　　睿虑常周渊鉴彻神机独运
　　衮衣垂山呼
　　圣寿登封日乐奏云韶见鳯仪【其三】
