<!-- { "loadSidebar": true } -->
　　举　　　　　　　　　人【臣】姚述虞
　　万国尽呼嵩敷天祝
　　圣躬祥开枢绕电瑞叶斗流虹肃穆朝仪盛氤氲佳气
　　充
　　御筵丹陛上仙乐紫霄中
　　玉阙钟初晓金茎露渐融
　　龙顔亲咫尺鹭序列西东不息天行健生知
　　帝达聪山河讴颂徧日月照临同舞蹈兼殊俗趋跄半
　　上公欢声
　　三殿彻乐意九州通卜厯欣无尽添筹庆未穷
　　鸿慈霑覆冒永永戴苍穹
　　万寿诗【五言排律十二韵】
　　举　　　　　　　　　人【臣】杨飞熊
　　天心元广运民隠自相关北极羣星拱西池三岛环瑞
　　烟萦宝篆春色驻
　　龙顔
　　洒翰云松畔挥琴藻火间祯符凝
　　帝祉光被徧人寰
　　御酒黄封启仙桃碧海攀中天高日月大地统河山抃舞螭侧欢呼鹭序班文章云焕烂功徳水潺湲万古心灯续方春
　　手诏颁加科多士劝乐业四民闲
　　圣寿绵无算何须羡九还
　　天长久乐府三十章【附】
　　九重开
　　寿域四表畅
　　仁风壤击衢歌意都归华祝中【天长久万年昌】
　　瑞霭水云重晴薰
　　仗外峯筹添向海屋
　　海淀緑烟浓【天长久万年昌】
　　琛贝集千江欢诚合万邦
　　君王却贡献只爱俗敦厐【天长久万年昌】
　　蓬海被
　　恩私寿星躔度时从今数花甲花满万年枝【天长久万年昌】
　　玉塞警
　　宸威嵩呼入紫防两堦罗拜处歌舞恋
　　恩晖【天长久万年昌】
　　御路笼晴旭春烟散玉除何须金鉴献自有万年书【天长
　　久万年昌】
　　百僚齐虎拜更老竞鳬趋黑发厐睂叟都成王会图【天长久万年昌】
　　凤诏恤苍黎
　　鸾章湿紫泥野人何所祝
　　圣寿与天齐【天长久万年昌】
　　梵夹演天街香花色色排民思酬
　　帝力翻厪
　　圣明懐【天长久万年昌】
　　春殿绛河隈歌声动若雷三皇齐
　　寿算四万八千来【天长久万年昌】
　　【右十章章六句颂皇上一人有庆而万国来同也】
　　献节趂晴春喧阗紫陌尘
　　深宫崇俭徳飞
　　诏勅元臣【天长久万年昌】
　　幅员开拓逺振古总稀闻犹恐
　　恩难徧占风仰瑞云【天长久万年昌】
　　帝治迈羲轩防谦
　　德更尊衢歌元不禁率土颂声喧【天长久万年昌】
　　民福
　　君王福人安社稷安
　　丝纶纷布处一语万情欢【天长久万年昌】
　　圣域契元关羲文寤寐间居安思保泰晬穆仰
　　龙顔【天长久万年昌】
　　未绿瀛洲草先开北塞莲漫夸玉井上十丈藕如船【天长久万年昌】
　　双岐将合颖表异
　　盛明朝试听挥弦化春深暖律调【天长久万年昌】
　　天心通帝谓瑞雪洒南郊
　　圣寿川方至千年庆泰交【天长久万年昌】
　　雨旸时应祷
　　宵旰不言劳欲绘
　　勤民意研朱防露毫【天长久万年昌】
　　广运承天运时和应太和云龙兼凤纪
　　宝厯数应过【天长久万年昌】
　　【右十章章六句颂皇上大徳不居也】
　　帝徳协重华车书混一家道成观化久讴颂总非夸【天长
　　久万年昌】
　　孝治推恩广
　　慈宁爱日长年年当
　　圣节
　　亲捧白云觞【天长久万年昌】
　　圣学仰钦明渊源集大成
　　道心传道统毫发辨惟精【天长久万年昌】
　　御墨昭云汉
　　奎章绚日星几多珥笔士待
　　诏侍彤庭【天长久万年昌】
　　七政齐还察九章法更増玑衡握
　　圣算曲处总从绳【天长久万年昌】
　　时巡驾翠虬方岳觐羣侯
　　万歳声相应欢呼处处留【天长久万年昌】
　　干惕一生心宵衣玉漏沈谁知
　　端拱意履薄更临深【天长久万年昌】
　　膏雨流瀛海荣光照斗南
　　凤纶传
　　万寿共庆
　　圣恩覃【天长久万年昌】
　　万寿加科始春秋两度兼露桃云杏湿知是雨重霑【天长
　　久万年昌】
　　路入蓬莱岛云依日月函【小臣】同献颂按节谱英咸【天长久万年昌】
　　【右十章章六句颂皇上圣神文武之徳以推本】
　　【禄位名寿必得之由也】
　　万寿恭集长句十二章【有序】
　　举　　　　　　　　　人【臣】李茹旻
　　【臣】闻王者五百年而应运上叶璇图圣人八千歳以为春遥占宝厯是以流虹绕电天示休徴温洛荣河地呈瑞应兆三多于华祝敛五福于箕畴自古有然于今为盛钦惟
　　皇帝陛下
　　聪明睿知
　　文武圣神
　　保合太和包两仪而立极
　　含光大普万物以常亨
　　临御五十余年兴治戡乱蠲赋祥刑合帝徳王功广大
　　悉备
　　励精九重之上建官育才巡河周岳凡民生国计纎悉不遗旣已于缉熙单厥心抑且念终始典于学
　　天文藻缋摛词则四始六义二典三谟
　　宸翰防精操笔则羲画周文穗书龙篆凡皆余绪悉佐高深新以又新日慎一日
　　勅防不遑于朝昃而
　　圣治弥励其俭勤海宇旣底于升平而
　　皇躬日形其畅恱
　　仁者必寿圣言有徴乃者序属三春恭逢
　　万寿青旂载甲乙之日以初为常玉厯纪甲子之年自今复始干度三百六十歴元会运世而不讹易防万有一千含刚柔变化而无尽星辉南极万年枝上琪树成花果熟西池八景舆中蟠桃作馈万方禹鼎珍错交陈九奏虞弦云韶互动千官虎拜洞开阊阖之门多士鳬趋广集风云之彦梯航来万国衣冠之辐辏如云灯烛列九衢阛阓之辉煌不夜敷天纪
　　帝率土来
　　王【臣】沐日防尘防晖小草祖孙父子世荷
　　帡幪礼乐诗书躬叨
　　教育厠賔兴之三物志切观光偕吏计以十年情深捧日闻鹤书之下陇遂雀踊以呼嵩重趼裹粮先期赴
　　阙届
　　春王之三月旣鹿苑以繙经祝
　　天子之万年望
　　龙顔而稽首恭集长句一十二章用陈击壤之音冀附采风之听固知管窥蠡测难量
　　天海之宏深所幸岳戴渊涵不弃涓埃之防细敬歌周
　　雅颂献九如舞向虞阶欢同百兽
　　祝
　　尧佳气霭楼台【罗邺】
　　金阙银宫相向开【张正见】五色芝和仙露长【裴説】九天花逐瑞风来【曹唐】龙衔宝盖承朝日【卢照邻】鹤舞琼筵献
　　寿杯【罗隠】共遇
　　圣明千载运【崔】愿将巴曲奏康哉【杨巨源】
　　禁城春色晓苍苍【贾至】侍史传柑
　　玉座傍【苏轼】万里梯航归大国【王禹偁】八方风雨会中央
　　【刘禹锡】星辰列位祥光满【权德舆】
　　天子垂衣厯数长【卢照邻】自顾下儒何以祝【罗隠】惟欣颂徳奉时康【马懐素】
　　蓬莱阙下是
　　天家【韩翃】鹦鹉杯中弄紫霞【李峤】金鼎对筵调
　　玉膳【卢纶】珠盘承露饵丹砂【李康成】越人自贡瑚树【张谓】宛马常衔苜蓿花【鲍防】幸愿一生同草木【赵彦昭】普将雷雨发萌芽【韩愈】
　　碧城十二曲栏干【李商隠】龙烛辉煌五夜阑【罗朋】
　　金阙晓钟开万户【岑参】
　　玉阶寿酒舞千官【鲍溶】尧厨启宴罗珍膳【刘筠】汉殿延年啜露盘【杨亿】正覩人间朝市乐【苏颋】风吹歌管沸云端【韩偓】
　　五夜疎钟漏箭催【薛逢】
　　铜龙晓辟
　　问安回【贾曾】翠云影外来金母【刘爚】太液池边送玉杯
　　【王安石】已喜
　　皇威清海岱【杜甫】还持防服咏南陔【苏颋】万方臣妾同
　　瞻望【刘长卿】
　　孝治如今徧九垓【傅与砺】
　　花源药屿凤城西【张谔】桑柘悠悠水蘸堤【储光羲】九穗嘉禾垂绮陌【黄滔】千寻緑嶂夹流溪【蜀徐贤妃】珍禽竞集髙林雾【杨载】路马遥翻白玉蹄【傅与砺】耕馌画图豳国俗【徐鹿卿】
　　天章烂熳象明奎【马祖常】
　　雕楹羽帐紫金牀【李商隠】满手琼瑶更有光【韦渠牟】五色防毫裁
　　凤诏【黄滔】
　　九天氷树剂龙香【马祖常】
　　学穷儒释三千架【王建】日下珍珠十二行【罗隠】四海宣文今极盛【吴师道】昭囘云汉焕
　　奎章【马祖常】
　　边陲万里注
　　恩波【崔】勃律天西采玉河【杜甫】
　　七徳龙韬开黼帐【骆賔王】五营飞将拥霜戈【岑参】指挥防
　　虎皆
　　神算【马植】封戮鲸鲵入网罗【朱冲和】今日
　　圣明家四海【杜牧】却縁
　　威令到阳和【顾况】
　　龙韬决胜服时英【贺朝清】沧海无波絶洗兵【曹唐】虞舜薰风铿剑佩【罗邺】周王白羽扫欃枪【储光羲】千官整肃三天夜【曹唐】五岳齐呼
　　万歳声【陈陶】
　　圣道逍遥更何事【杨巨源】长长久久乐升平【上官昭容】
　　文明天子念孤寒【张昱】多士争弹贡禹冠【徐经孙】两榜设
　　科开大比【欧阳元】九賔陈
　　仗建朱干【栁贯】杏花满地堆红雪【刘兼】桂树吹香出
　　宝栏【陈旅】食叶蚕声行入听【陈造】
　　殿头持卷隔帘看【马祖常】
　　太平天子防贤良【周伯琦】
　　万歳声传震八荒【杨万里】
　　圣代即今多雨露【高适】
　　皇恩宁肯间沉翔【徐铉】苑中苜蓿空骐骥【傅与砺】竹下鹓雏绕凤凰【苏颋】早晚虞庠夸得士【孔武仲】侍臣应奏庆云章【马祖常】
　　鸾凤旌旗拂晓陈【韦元旦】楼悬日月镜光新【释广宣】千官
　　黼帐杯前
　　寿【沈佺期】万井莺花雨后春【耿湋】已奏黄钟歌大吕【唐乐府】
　　共赓天保荅
　　皇仁【虞集】虽然未得陪鹓列【罗隠】愿挹琼浆祝
　　圣人【韦元旦】
　　万寿诗【古体二十首有序】
　　举　　　　　　　　　人【臣】蔡文等
　　【臣】闻大圣人而在天子之位者其寿必永载稽史册所称天皇氏地皇氏人皇氏歴年皆以万计逮及羲农尧舜莫不享祚长久歴厯可徴也我
　　皇上
　　神姿首出
　　道统中承
　　圣学殚乎精纯
　　神功极其隆骏自
　　临御迄今五十余载开从古未开之疆域服从古未服之人民威徳布昭声灵赫濯海内乂安民气和乐生齿繁盛风俗大同东南之河患久平西北之藩篱永固猗与太平之业无疆之休歴万万年如一日矣乃犹
　　宵旰加勤痌瘝倍轸计从前蠲免直省正供不下亿万兹又三年逓免八表咸周惠下之仁如此直省所上爰书其畧有纎防未协者必
　　勅所司详谳再三施矜恤好生之徳如此每当遴用督抚重臣必详加
　　训谕以察吏为安民之本奬廉为率属之原其勤求治理又如此至于崇右正学表章六经培养人材増广解额
　　特开万夀鄊防科毎十年一举与凢先贤后裔加立博
　　士而以朱子集诸儒之大成接
　　宣尼之余绪升祀庙廷为万世宗文徳之光昭至矣整饬制防奠安疆宇崇山大海生苖之所居小丑之所伏务为搜辑戎备之修明至矣又恒于
　　万防余暇发为文章精极藻翰照耀日星且又通究易元精研卦气叅理数之合一析律厯之渊防盖已得羲文之秘奥允执中而立极备道法于一人也易曰观乎天文以察时变观乎人文以化成天下乆道之原大率由此【臣】文等章句鄙儒何能窥
　　圣神之万一而生际隆平沐浴
