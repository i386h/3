<!-- { "loadSidebar": true } -->
　　紫阙未遑偕兽舞丹台惟有向葵贞康衢云拥羣黎
　　祝太室风传
　　万岁声正値中天开
　　景运泰阶悠远见升平【其三】
　　简书驰复近星躔浩浩
　　洪庥喜自天
　　玉诏颁恩覃宇宙
　　瑶函秩礼徧山川夤纮就日瞻重巽蓂荚添龄竝九干为道羲轩谁得似方舆歴服庆绵绵【其四】











　　万寿诗【七言律十首有序】
　　詹　事　府　少　詹　事【臣】王奕清
　　【臣】闻王者受天之祐百禄罄宜圣人宰世之符万年永庆福寿殚陈于图范纯禧景颂于诗篇钦惟
　　皇上
　　濬哲凝图
　　圣神锡福
　　首出庶物诞生民未有之姿
　　表正万邦扩亘古莫隆之业敬
　　天而防斋告明德惟馨法
　　祖而备缵承宪章是式运精一执中之心学建荡平防极之猷爲文治矞皇旣崇儒而重道武功赫濯遂戢矢而櫜弓叙府事于修和
　　万几时勅跻圻封于熙皥亿姓咸宁肆宥平刑常敷恺惠蠲租赐复大霈
　　寛仁
　　简贤能于明试之方选造以
　　特优之典山陬海澨总沐瀼膏卉服侏音谧归驯教允
　　矣丕图无外巍乎
　　至德难名防遇三春正永之期韶晖滋茂颙庆
　　万寿无疆之算华甲初周率土腾欢效祝厘于
　　丹阙殊方集贡肃拜嘏于瑶阶【臣】忝貮詹僚尤防
　　圣泽一门受禄总邀
　　大造之涵濡廿载簪毫疉被重霄之拔擢谫材侍直瞻奉龙章凤藻之辉陋室编摩与陪虎观石渠之列
　　国恩隆厚莫报涓埃
　　帝祉贞恒益叨覆载不胜凫跃敬祝
　　鸿庥固知蠡测管窥讵罄
　　高深之量窃附衢謡巷舞谨抒抃祷之诚云尔
　　轩歴天开甲子长
　　六旬介献万年觞舆情祗颂纯绥乆
　　圣德深贻宝祚昌芝盖正擎欢绕仗璚云高拥肃垂裳
　　千官祈格占鸿庆翘竦三淸彻
　　御香【其一】
　　秩祀
　　郊坛秉
　　睿诚受厘总爲福苍生人逰衢壤多仁寿
　　帝锡台莱永太平五日一风十日雨三年余食九年耕欲征四海同春象华祝豳歌萃紫京【其二】雝肃仪型本德徽
　　寝门豫顺奉彤闱雕盘馈饍勤三至
　　凤辇扶行导六飞庆溢蓬莱登玉斚春先长信拜袆衣
　　醴泉贡瑞绥桃熟添益
　　慈宁爱日晖【其三】
　　心源羲昊接眞传孔思周情典学防广辟四聪探防古直求一画契先天璿仪浃启敷经席寳笈勤开敞
　　讲筵旃厦从容飏对洽雅诗赓咏福如川【其四】郅治雍和八政陈尤将亷法饬臣隣官方大小精
　　宸鉴吏绩良楛协
　　帝询百辟寅恭依有道
　　九重激劝禀如神韶箫播戞光华旦玉烛常调寿域新
　　【其五】
　　松云端拱轸黎元引集春台喣噢温量地总颁蠲赋令含生覃沐
　　赐餔恩祥烟靉叇萦枌社瑞旭舒长匝柳村平籴寛刑
　　懐
　　帝力亿人喜气溢衢樽【其六】
　　圣朝文教育菁莪
　　旷典优开甲乙科桂子春芳增长养杏园秋榜浃搜罗祗縁乆道薪槱广更庆收俊造多彩凤联翩翔翽羽梧冈茀禄迈卷阿【其七】
　　巨川翕叙万方宁恩信懐柔靖四溟王防极邉颁岁朔神州环海入图经苗顽久格齐编户羗贡常输集
　　大廷
　　勲迹巍巍辞显号远超懿古告云亭【其八】
　　四库芸编事博搜校书槖笔擢儒流瀛洲迥出三千界藜阁高连十二楼官礼永传尊雒鼎典谟备录进箕畴【小臣】忝効雕虫技镐饮欣霑奉
　　豫逰【其九】
　　叨陪法从侍璇宫世荷生成覆帱洪欲颂纯庥飏
　　圣瑞每慙朴学嗣家风身依
　　双阙荣光下
　　恩浥三天湛露中只愿
　　玉宸千万寿岁添蓂荚献葵衷【其十】
　　万寿盛典初集卷六十九
　　钦定四库全书
　　万寿盛典初集卷七十
　　歌颂十【词臣二】
　　万寿颂言【栢梁体一首有序】
　　翰　林　院　侍　读　学　士【臣】宋　衡
　　【臣】闻帝运当日中之防三祝载歌皇躬聚天寳之庥九如有颂惟五百载之昌期独盛斯亿万年之歴服常新恩与民物同春寿自乾坤不老钦惟我
　　皇上
　　瑞毓龙图
　　徳隆鳯纪
　　瑶星耀紫微之座六合皆庇荣光
　　璇宫丽南极之辉九有咸霑福祉
　　大业共勲华永着
　　盛徳与覆载同流感沐
　　天恩欣逢
　　圣诞自五十二年而纪无疆之厯太平之日月愈长由
　　甲子一周而绵有道之祥
　　神圣之春秋正富天人胥庆中外偕欢臣衡南国鄙儒
　　西清末品披泥金检玉之箓摹
　　巍焕而难名绘歌衢击壤之声拟雅颂而未肖爰抽
　　虫篆仰赞
　　鸿文敢言珥笔之才少效呼
　　嵩之祝谨拜手稽首而献诗曰
　　升腾旭日耀辉光苍龙应候接勾芒淑气和畅协履祥巍巍
　　圣德衍无疆寿域开振八荒钦明文思轶陶唐
　　声教光昭四海扬敬
　　天勤民众所庆登三咸五茂胥匡
　　体干四德无偏昂恩湛春温膏泽瀼资生资始万类昌
　　统天景运
　　六龙骧尊亲山海共梯航宜民宜人道济臧美利不言沐濊汪致恱致养洽隂阳贞元复始大用藏太和保合蕴难量
　　尊崇至圣道统彰
　　特表朱子源流长
　　恩沛贤裔照宫墙心传黙契归
　　圣皇南征滇闽扫欃枪
　　睿谋方畧靖疆场北讨沙漠驱虎狼外宁内安视如伤廵省河淮重隄防瓠子无歌陋宣房观民休助乐熙攘求宁求瘼静封章司徒掌教明伦详三德乂用兼柔刚家喻户晓
　　圣训庄蒸民粒食祈丰穰
　　躬祷南郊时雨旸普赈黎庶足稻粱蠲赋蠲漕裕仓箱贡鹾寛防恤羣商减征关泽汪洋时行解
　　德意将春随
　　芝诏措桁杨如天好生
　　恩流滂大法小亷肃官常片长一节容劻勷盈廷师济
　　叶笙簧辟门吁俊洵无方屡邀
　　旷典承篚筐连茹彚征尽琳琅
　　天章炳焕谟诰飏
　　宸翰挥扫龙凤翔
　　睿研理数测穹苍
　　授时厯法开混茫
　　文治武功辉
　　岩廊八纮九有治馨香礼乐明备制作煌道一风同
　　俨羲黄羣上
　　尊号逊未遑荡荡难名超百王星云烂熳覩敷张效珍
　　川岳呈玊璜天纵
　　神圣握乾纲
　　参赞天地允相当禄位名寿备且康
　　寿身寿世垂衣裳九如三祝际时芳千条新柳拂鹓行仙桃万树映珠缰金茎承露溢琼浆琅璈韶濩奏铿锵羣工舞蹈佩璁玱亿兆瞻
　　云忻跻堂太平乆道乐未央嵩呼齐献
　　万年觞














　　万寿颂【有序】
　　翰　林　院　侍　讲　学　士【臣】熊　苇
　　【臣】闻惟德动天昭受聿邀申命惟仁得寿安敦必享大年开万世之太平乾坤覆载介亿龄之景福日月升恒钦惟我
　　皇上
　　诞纵自天
　　生知在御
　　履至尊而家六合
　　抚时夏而子兆人
　　本严恭寅畏之小心
　　彰濬哲文明之峻德
　　北燮南谐东渐西被跻唐虞三代之隆
　　春生夏长秋收冬藏齐天地四时之量
　　锡福由于建极敬
　　天正以勤民南至飨郊钦翼而防昭事上辛祈谷肃雝以
　　奉明禋惟每嵗之
　　躬亲辄应时而感格占丰瑞雪兆霡霂于先春从律东风转氤氲之淑气天人相与协应年谷于焉顺成旣克享乎
　　帝心益重光夫
　　祖德守成而兼创业道不仅于绍闻承烈斯能显谟功尤高于善述春秋匪懈懐降福之孔皆黍稷惟馨企于昭于在上寰宇之欢心允合
　　庭帏之福履永绥
　　德劭年高深爱不弛乎孺慕
　　冬温夏淸几微无拂于
　　慈顔广推恩锡类之仁尽愉色婉容之至孝笃行逈超
　　乎千古鸿名丕着于两间
　　圣武布昭旣安邦而禁暴
　　皇猷允塞频奏凯以铭勳蛮陬之苞蘖皆除山无伏莽渤澥之鲸鲵尽扫水不扬波法雷电以三犁
　　亲征漠北示风霆于九译远慑天西永淸日逐之窟巢诞受坚昆之琛賮属蕃效顺防近边者五十家异域来王越巨海者四万里塞外风烟永息域中膏雨常流涖淮浦以
　　六廵奠黄河之九曲湖通洪泽酌资淸瀹浊之宜堰筑高家底戢浪安澜之绩转云防于海国储香稻于神仓中外乂安公私充实更恤近畿之沮洳俾成沃壤之膏腴疏漳滏之末流河名永定建陂渠之大利堤屹子牙他若濵湖下湿之区悉行蓄闸灌输之法凡以足民而裕国良由节用而爱人
　　亲题耕织之图丁宁劝诫广积常平之谷酌剂盈虚水旱偶闻遂发仓以平籴军民旣足犹赐复而寛逋八方尽蠲惟正之供万井无复追呼之扰汉帝恩霑半税岂能絜美
　　皇仁宋祖惠止数州未足同符
　　圣德嘉禾九穗应协气而被东阡瑞麦双岐呈休征而盈北陌念安民莫先察吏惟息事所以宁人愼选巨寮每
　　临轩而训饬不遗庶职亦
　　御扆以咨询俾大法而小亷务惩贪而奬善刑赏总归忠厚常存钦恤之心赦原一出寛仁徧洽好生之德信时平而岁稔且俗易而风移
　　乙览从容
　　万几暇豫
　　讲筵经幄肇开初政之时
　　圣学天文大焕承平之日溯道原于精一接千圣之心
　　传搜艺苑之菁英鉴百家而
　　手定校规矩测量之法防极纎毫审中西厯数之衡括
　　囊宇宙因心作则
　　国书衍河洛之精考迹寻微字典发羲皇之奥观人
　　文以成化贲
　　皇极之敷言
　　尧典舜歌浑噩昌明之气象
　　禹谟汤诰矞皇炳蔚之文章芟月露之浮靡讵止起衰八代耀斗奎之光彩允堪垂范千秋艺苑余闲偶挥毫而染翰
　　法书擅美洵入圣以超神凤翥鸾鶱璀璨日星之丽
　　瑶函琬册昭囘云汉之章値兹
　　文治之休明自尔儒风之振起尊尼山以师表万世跻紫阳以肩随四科褒崇歴代之名贤爵禄先儒之后嗣士林竞劝荣路广开乡防之额频增文武之科并设榜名
　　万寿争鼓抃于作人岁庆聮登尽萦懐于好爵鸿词博学羣集凤池赋客诗流同游虎观作太平之黼黻征至治之光华生徒与朝序均欢士气共民情偕畅化行俗美还熙皥之淳风治定功成臻郅隆之上理兹者昭阳献岁姑洗谐音蓂荚纪时际
　　六旬之周甲摄提旋柄当三月而建辰鸟啭莺歌韶华
　　正好涂讴巷舞
　　庆节常新人间煦噢之风徧吹薄海化国舒长之日正
　　耀中天虽保泰持盈屡辞
　　尊号而鸣谦履盛倍着休光
　　备圣神文武于一身缉熙纯嘏
　　膺富寿康宁之多福申锡无疆【臣】职在文词班随侍
　　从快春台之共跻欣
　　寿域之宏开拜手
　　尧阶愿效封人三祝飏言周雅式歌
　　天子万年颂曰
　　惟天覆帱惟地持载惟圣立极居中成位皇矣我
　　皇并包无外轶帝超王夐出百代博厚高明与两仪配
　　悠乆无疆
　　德洋恩濊万国咸宁百福来防荡荡巍巍孰名其大
　　皇帝敬
　　天明旦严恭肃将
　　郊祀翼翼
　　宸衷有诚斯格无感不通雨旸时若年谷屡丰皇帝法
　　祖德峻功崇守兼乎创作述无穷文谟武烈炳蔚昭融恢
　　
　　前绪孝治日隆初讨叛臣三逆是灭旋靖边烽殄厥遗孽台湾逋防归我版籍漠北巨憝犁其巢穴赫濯
　　天声焜煌武节凯歌频奏勲碑高揭海外边疆莫不震
　　叠予兆民安予万世逸
　　帝眷东南财赋之区黄淮未乂漕粟安舒
