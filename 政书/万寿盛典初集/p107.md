<!-- { "loadSidebar": true } -->
　　赐蠲恩最渥宪乞典尤频敷政均荒服输诚尽率濵戈挥三蘖靖干舞有苗驯风偃寰中草雨清徼外尘
　　皇猷垂史册
　　睿算迈臣邻化洽维
　　端拱年丰更
　　省廵采风占俗美问野恤农辛峰度莲花掌河由瓠子
　　津山川经歴歴原隰揽畇畇
　　盛世祥符集
　　兴朝瑞应臻衔书来赤雀吐箓降苍麟香穂如张锦甘泉若饮醇金茎仙露满玉叶庆云屯凤厯颁三月
　　龙飞届六旬流虹传令节就日乐芳辰海岳争呈颂共球竞献珍乐闻韶濩美礼覩防同新簪笔【臣】何幸摅毫意未申惟将九如句稽首
　　万年春






　　万寿诗【五言律十首】
　　翰　　林　院　检　　讨【臣】程　翄
　　海防丰亨日
　　皇躬万寿时矞云弥玉宇仙露注金支福敛箕畴数祥
　　赓天保诗【小臣】长献颂拜舞望
　　彤墀【其一】
　　敦敏成天纵精微啓圣传执中培道脉弼教
　　御经筵帙拥芸香细函开墨宝鲜【侍臣】思珥笔秘府契
　　真诠【其二】
　　海结瑚网山开宛委藏作人增解额多士咏思皇庆际风云防班聨鹓鹭行英才千百辈纯嘏祝无疆【其三】
　　尊养隆千古晨昏肃寝兴
　　圣情深作则和气永相承琼圃春晖暖瑶池丽景增臣
　　民叨厚载日月共升恒【其四】
　　轸念民依重深知穑事艰豳风不待进
　　蠲诏已频颁膏涣茅檐下春回黍谷间
　　湛恩真似海
　　天寿自如山【其五】
　　渎涨淮黄水平成底绩难一从遵
　　睿略万派息惊澜漕运东南逺烝徒袵席安鱼龙霑广
　　泽堤埭穏如磐【其六】
　　儒术传斯道
　　皇猷濯厥灵素王符制作徽国示仪型四氏宫墙富千秋爼豆馨圣贤先后辙垂训永为经【其七】
　　南靣垂衣治千官拜
　　紫宸山河归永定日月歴长春凿齿同观化雕题久
　　民徧看天地外灵蠢共尊亲【其八】
　　圣徳周天壤车书万国同梯航趋绮陌带砺锡彤弓鼓
　　腹昭文徳摩崖勒武功太平原有象
　　宝厯自无穷【其九】
　　钦恤垂为宪章程久可由宅心同易简作法剂刚柔草向圜扉茂麟从春圃游仁风翔率土保合万千秋【其十】














　　万寿诗【五言排律六首】
　　翰　　林　院　　检　讨【臣】张大受
　　宇宙苞元运河山拱
　　圣人云章五色丽寿酒万年春至性通濳跃羣生荷冶甄道尝安简素风已乐和醇善气昌时集欢声率土均瑶池重献曲南极耀兹辰【其一】
　　贡逺环沧海恩深格有苗祯符开荚叶
　　盛德协箫韶物象因春发
　　宸心与日昭咏歌
　　多寿圣蹈舞太平朝露浥松常茂云封岳自乔晓趋天阙敞仙佩逈飘飖【其二】
　　龙虎千年防衣冠六合同周诗寿考盛虞典辟门隆草色当阶秀花香傍
　　辇融普施因物性发育仰
　　神功渥泽春城外薰风
　　御苑中赤文成
　　万嵗报德效呼嵩【其三】
　　画鼓千夫集银镫百锦张野翁扶竹杖都士捧瑶觞
　　盛业过前史祥图应我
　　皇丰年禾共穂寿日鹤双翔户户熏罏霭人人聴漏长
　　万方同乐意久道仰
　　垂裳【其四】
　　丽日当天暖东风着物和云山佳气绕花鸟悦心多
　　圣代升恒颂臣工伴奂歌
　　殿头朝舞凤池上晚鸣鼍五采仙裾集千班
　　御仗罗生民真锡福既醉舞婆娑【其五】
　　奬善多膺绂
　　酬勲屡赉金
　　徳宣当宁切
　　恩锡普天深永祐无疆命常持不已心道参元始位诗奏太和音澹泊曾闻古文明复觏今南山祈
　　圣寿葵藿思何任【其六】














　　万寿诗【五言排律四十韵】
　　翰　　林　院　　检　讨【臣】顾五达
　　圣徳崇三古
　　皇躬庆万年鸿休臻寿域景运焕中天日月恩辉迥云霄瑞彩悬履和心自适恒久化无偏喜起交逢泰刚中体合干称名真荡荡遵道已平平嘏锡三多备祥开百禄騈基凝符命永气洽颂声聨教育深仁浃生成大徳全忧勤宵旰切宻勿训行宣宏业周无外丰功协自然保民殷法古体国汲求贤网解刑常恤哺含赋更蠲征材追棫朴撷秀徧山川扬激羣寮肃仪型百度防崇文敷礼乐偃武息戈鋋寰宇清宁着闾阎作息便击存尧代壤挥得舜时河海波流伏边庭向慕専有苗干羽格穷髪版图编膏雨零穹昊和风扇野田
　　宸衷融造化庶彚入陶甄养性符恭黙凝神秉塞渊阐宗圣脉精一绍心传轩燧原齐辙勲华正比肩麒麟游苑内蓂荚产堦前有道祯符应无疆厚福绵流虹光始现晓日色初鲜
　　双阙黄云拥三台紫气纒海筹无算数花甲永廻旋逺服共球集阳春景物姸林葩芳灼灼池柳蔼芊芊燕舞来
　　金殿莺歌入玳筵西山呈万象南极下羣仙法曲调鸣玉琼巵泛醴泉矞皇排彩仗缥缈散香烟海上桃方熟盘中露更圆呼嵩齐雀跃祝华竞雷阗乐事臣邻共嘉祥亿兆连常歌九如颂应陋柏梁篇





　　万寿诗【七言律四首】
　　翰　　林　院　　检　讨【臣】马　益
　　太平天子久垂裳嫓美勲华迈夏商泰运韶光呈景庆昌期品彚见祯祥升恒日月天行健带砺河山地脉长共向尧阶申抃舞陈词拜手祝无疆【其一】
　　金鉴编成进
　　御初玉墀聨佩声徐赓歌已志明良盛敷政犹勤宵旰余屡荷施恩蠲赋入频闻赦过慎爰书从来仁者原多寿天保诗篇颂九如【其二】
　　化成久道庆长龄巷舞衢谣咏
　　德馨雨露九天霑普恵车书一统志咸宁凤麟呈瑞游春囿稌黍占年得嵗星桃实不从瑶圃致万年枝上自呈形【其三】
　　花柳含晖分外姸欣欣士庶乐陶甄春秋选举施网文武耆英总着鞭瑞麦嘉禾盈禹甸和风甘雨徧尧天【小臣】何以摅忱悃惟祝吾
　　皇寿万年【其四】














　　万寿诗【五言律十首】
　　翰　　林　院　　检　讨【臣】陆绍
　　双阙蓬莱近千官羽卫森欣逢
　　一人夀庆洽万邦心南极明春殿东风满上林太和蒸
　　宇宙盈耳有韶音【其一】
　　统绪诒谋逺祯符锡祉騈觐继序
　　端拱肃承干明旦思无斁
　　郊坛礼倍防神人通一气景福自绵绵【其二】
　　懿训慈宁备涂山兆丕基孝隆天下养徳合万方仪玉膳尧厨列金根文囿随承欢长燕喜爱日正迟迟【其三】
　　圣学渊源邃纯修日就将天人融妙理伦物焕章周孔思常契羲文道更光雍容歌至治喜起叶赓飏【其四】
　　拓地龙沙外宣威
　　黼座中止戈昭
　　圣武不战运
　　神功干羽三苗格车书九译通普天归戸牖亿载荷帡
　　幪【其五】
　　多士生王国彬彬集誉髦千秋歌棫朴四海仰甄陶汉诏求贤切虞门吁俊劳拔茅连彚吉泰运庆同遭【其六】
　　疏濬勤
　　皇览廵行莅
　　翠华平成周薄海声教被流沙瞻洛宁堪俪歌汾未
　　足夸
　　九重方畧在不籍汉臣槎【其七】
　　斯民皆乐业
　　圣主屡寛租讵假臣持节奚烦吏绘圗乾元均美利解
　　雨更敷共荷
　　天家泽农歌满四衢【其八】
　　好生由
　　圣徳明允问秋官象纬光华灿
　　恩波法网寛
　　九天颁凤诏三宥出鸡竿肺石流慈处愚氓额手看【其
　　九】
　　巍巍应有象荡荡总难名不息行常健无疆道日亨贞元开甲子图箓应长生祗愿齐天寿康歌乐太平【其十】








　　万寿盛典初集卷八十七
　　钦定四库全书
　　万寿盛典初集卷八十八
　　歌颂二十八【词臣二十】
　　万寿诗【七言律十首】
　　翰　林　院　庶　吉　士【臣】汪　倬
　　旭日曈昽映
　　紫宸瑶枢绕电太和辰
　　圣人有道文明治造化无私浩荡春宝箓开千载盛鸿钧长展万年新【小臣】共进南山祝幸逐鹓班拜舞频【其一】
　　天开
　　圣寿厯绵绵逺过周姬论卜年自是勤劳兼夙夜共知高厚合坤干图陈洪范彞伦叙屛绘豳风稼穑篇一曲南薫赓复旦雍熈何地不尧天【其二】
　　万防亲总久当阳五十年来
　　圣治长
　　睿畧累朝贻显烈鸿图今日更辉煌遐陬修贡传葱岭重译来庭致越裳薄海欣欣跻寿域和风甘雨庆丰穰【其三】
　　道统
　　躬承致治平圣神文武本天生周情孔思超千古玉振金声集大成敬以日跻通帝载诚从无息体干行表章更有新
　　恩在鹿洞传书赖阐明【其四】
　　一人孝治万年基共庆贞恒福履绥瑞应金茎陈乐府欢承瑶殿进琼巵丹砂桃核香青筥玉膳驼峰捧翠锜介寿普天彰锡类祥风和气徧羣黎【其五】
　　六师
　　亲统出如雷智勇原从天锡来露布曾传青海靖捷书早奏玉门开受降筑垒逾千译式序成图徧八垓偃武櫜弓归衽席将军虎拜进霞杯【其六】淮黄万里接昆仑防度廵方次第论卤簿初临杨栁岸旌旗遥拂杏花村
　　訏谟指授关民命
　　睿虑经营濬水源河伯自应争效顺一时底绩纪龙门
　　【其七】
　　尧仁禹俭惜民艰赐复蠲租嵗嵗闲直使桑麻盈旷野岂惟膏雨下尘寰敷天尽被帡幪徳大地咸霑恵泽颁父老讴歌称
　　万寿不辞跋履觐
　　天顔【其八】
　　四海涵濡训士箴崇儒屡诏厪
　　皇心欣看云汉昭囘久更识菁莪化育深西苑花香凝
　　蕋榜南宫桂影动华簮
　　圣朝文治昭千禩翼运应多作傅霖【其九】
　　太液蓬瀛淑霭通春光骀宕日华东敬陈五福推
　　皇极竞祝三多集
　　圣躬湛露恩深周燕镐钧天声彻汉呼嵩荣叨两世诚
　　难报翘首瞻云咫尺中【其十】













　　万寿诗【七言律四首】
　　翰　林　院　庶　吉　士【臣】朱一凤
　　圣主垂裳宇宙春万年福履自天申欣逢柳緑桃红日正是虹流电绕辰瑞叶嵩呼重译国觥称华祝八纮民更瞻南极星呈彩烛汉辉光映
　　紫宸【其一】
　　帝徳高深冠百王独勤丙夜展缣缃
　　龙图逺迈羲轩厯
　　鸾辂亲登洙泗堂奎璧光华钦
　　御翰卿云烂漫仰
　　宸章
　　君师兼总洵天纵治统开道统昌【其二】
　　盛世諴和海宇清弥殷宵旰防民情
　　覃恩屡免田畴赋偃武都销戍卫兵
　　圣虑河淮交底绩
　　睿裁礼乐合休明歌衢击壤何知识顺则惟安凿与耕
　　【其三】
　　浩荡
　　恩波寰宇周祯祥协应满
　　皇州庭前凤为闻韶舞郊外麟因献瑞游旭日暖开金雉尾卿云光动玉螭头【小臣】拜进无疆祝海屋祈添万万筹【其四】










　　万寿诗【七言律四首】
　　翰　林　院　庶　吉　士【臣】李　中
　　帝徳干行协化工开
　　寿域播春风苞苻涵蕴原无极枝干循环纪不穷万
　　里
　　恩晖明旭日一天佳气焕流虹【微臣】拟进升恒颂百
　　禄攸来集
　　圣躬【其一】
　　皇州春色正芳鲜淑景融融映
　　寿筵瑞露晓浮金掌上祥蓂暖茁玉阶前试看瑶佩来羣服何似云璈集众仙常沐升平归
　　帝力时雍真幸戴
　　尧天【其二】
　　阊阖晨开刻漏长欣瞻
　　帝座绕荣光三阶象纬明
　　瑶殿五色云霞耀绣裳化入絪緼包宇宙风含淳穆
　　返炎黄嵩呼同效无疆祝
