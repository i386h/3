<!-- { "loadSidebar": true } -->
　　作有养有存之功允矣心符干运
　　集尧舜文武之大成动而正用而和适协乎毋意毋必毋固毋我之量洵哉道接尼山蠲赦徧寰区鼔腹者逰羲皇以上舆图増式廓效贡者挟筐篚而来
　　大徳曰生已统千八百国而同登衽席
　　至仁必寿自合亿万斯年而长享康宁值甲子之初周正春秋之方盛千官稽拜近看红燎临花万姓跻堂遥瞩金炉傍日龙宫高紫极波霑北海共称觞凤厯届青阳春满南山齐献颂僚寀记升平之盛绣帙千层词臣进祝嘏之文瑶笺百幅普天喜洽率土欢腾【臣】仰荷
　　生成久防
　　教育望祥光于南极共庆筹添聆謡咏于西昆愿申华祝爰踊跃欢忭稽首顿首而献诗曰
　　太平风景丽春阳瑞气葱茏绕建章九有贡琛归福祉八荒称
　　寿捧圭璋防旗日照曈曈影
　　金殿炉萦细细香最喜
　　圣皇亿万寿十年一度进瑶觞【其一】
　　福禄来临日炽昌
　　圣人恭已正当阳政成宵旰施霖雨乐奏箫韶舞凤凰万国共欣汤解千官同拜舜垂裳会看大慰苍生望天上人间日月长【其二】
　　皇躬建极本无私锡福黎民利济施心统智仁参位育
　　道传精一作
　　君师范围造化经纶出剖析贤愚举措宜万物幸逢巍
　　荡日同登寿域乐雍熙【其三】
　　万寿诗【七言律四首】
　　举　　　　　　　　　人【臣】汪守銮
　　圣躬亿载庆呼嵩六袠初升海日红率土鸾毫歌至徳盈朝鸳序颂
　　神功时逢有喜升平久治到无为化育同此际万邦人
　　仰首一星南极正天中【其一】
　　三月蟠桃徧
　　畅春笙箫腾沸乐臣民楼台夹路连
　　仙苑童叟摩肩觐
　　圣人百戱鱼龙天半出三多歌曲道旁陈猗欤自古稀
　　闻事史笔编来纪载新【其二】
　　衡岳云开峙午方根源悠逺本无疆世登寿域山河濶运辟中天日月长华渚昌期先浴佛庆都嘉瑞正陶唐史书若比延绵算万八千年驾古皇【其三】
　　万里来朝不计程一时耄耋尽光荣女瞻
　　圣母颁华绮男拜金枝送玉觥野服袖联鹓列坐杖头香结篆烟清相逢都是神仙侣今日蓬莱在
　　帝城【其四】
　　万寿诗【七言律二首】
　　举　　　　　　　　　人【臣】王奕仁
　　五云烂熳凤城春南极星光烛
　　紫宸率土臣民欢欲舞一天雨露浩无垠金樽应佐
　　西池果
　　玉殿长依上古椿从此万年歌保定太平人共沐洪
　　钧【其一】
　　翠华曽驻泖峰间道左欢迎仰
　　圣顔寿域六旬开北极臣心万载颂南山梯航重译共球集耆老欣随鹓鹭班歌泽三春时雨降十年
　　一度祝区寰【其二】
　　万寿诗【七言律二首】
　　举　　　　　　　　　人【臣】陆　翼
　　淑气春融化日长
　　帝廷方献紫霞觞莺花竞丽东皇节
　　宫殿遥连南极光海外梯航陈玉帛寰中歌舞满笙
　　簧太平玉烛人欢豫天保年年祝
　　圣皇【其一】
　　帝泽频颁蔀屋传升平歳月更无前白头共饫
　　皇家馔令节遥分
　　御府钱仙露不须承掌上薰风早已彻天边臣民共有
　　雍熙乐虎拜惟期
　　寿万年【其二】
　　万寿诗【七言律二首】
　　举　　　　　　　　　人【臣】徐江普
　　巍巍
　　帝阙五云中
　　万歳声呼万国同日丽春阳升若木星辉南极动薰风垂裳直迈天皇厯握纪从侔造化功恒见泰阶平似砥年年歌颂达
　　宸聪【其一】
　　电绕虹流大地光独钟
　　上圣越皇王经文纬武通三极出震乗干驭八荒草莽
　　得承天汉泽衣冠新染
　　御炉香
　　元辰集庆真无似拜手瑶京祝未央【其二】





　　万寿盛典初集卷一百六
<史部,政书类,仪制之属,万寿盛典初集>
　　钦定四库全书
　　万寿盛典初集卷一百七
　　歌颂四十七【举贡诸臣二】
　　万寿诗【五言律四首】
　　举　　　　　　　　　人【臣】张荣源
　　春旭
　　彤墀丽宫花
　　紫禁明普天均覆冒匝地起光荣瑞荚尧阶吐绯桃
　　汉陛呈
　　君王明徳逺永永庆升平【其一】
　　烂熳春星曙茏葱瑞霭舒千官分队肃
　　万嵗合声呼凤吹随仙仗龙香润
　　御炉升恒歌未足五岳画成圗【其二】
　　八埏安
　　圣治百福集
　　皇躬玉帛殊方至车书四译同拟斟尧瓮酒快被舜
　　风俗尚还醇朴垂观惬
　　睿【其三】
　　流膏虹渚渥含润艺林均化宇衔
　　恩乆
　　元辰献夀新幸逢熈皥世庆溢草茅臣愿效华封老三
　　多祝
　　圣人【其四】
　　万寿诗【五言律四首】
　　举　　　　　　　　　人【臣】马翼赞
　　万国梯航集千官剑佩前炉烟成卍字桃实结三千环拱星辰上讴吟日月边
　　圣恩方浩荡泽与福俱绵【其一】
　　淑气满
　　皇京喈叶凤鸣天开三月节人祝万年声作所原无
　　逸延年在好生谁能歌
　　帝力荡荡自难名【其二】
　　道接羲轩统心传洙泗灯生民推独盛寿域庆同登学海胜瀛海书乗即上乗九如歌祝处旭日正东升【其三】
　　行健与天同鸿钧一气中辟门欣旷典赐复沛祥风智勇承神亶升恒集
　　圣躬【小臣】惭拜手葵藿罄防忠【其四】
　　万寿诗【五言律四首】
　　举　　　　　　　　　人【臣】陈　峋
　　帝徳千秋焕
　　宸禧亿禩凝自天申保定与日竝贞恒序引鹓鸾肃觥
　　容父老称洪庥宣尺一
　　恩溥万方承【其一】
　　八表烟云丽三春日月迟祯祥凝
　　紫极呼祝彻
　　丹墀仙圃呈桃实干符应蓂枝草茅思献颂还咏九
　　如诗【其二】
　　治当雷鼓物运际日中天凤纪书三月虹辉烛八埏祥征仁者寿
　　圣诞佛之先
　　帝则编甿顺欣歌万祉骈【其三】
　　御苑韶华暖仙源气象新竞含恩似海共快物皆春畴
　　范呈河洛郊原集凤麟
　　神功真迈古万禩戴尊亲【其四】
　　万寿诗【五言律四首】
　　举　　　　　　　　　人【臣】查　祥
　　阊阖朝迎日红云捧
　　玉宸千官齐献瑞万屋尽囘春海上羣仙至天边众乐
　　陈欲从瞻
　　帝力鼓腹看尧民【其一】
　　礼乐昭明备文章盛典谟直须参造化何止驾唐虞巩固山河竝升恒日月俱
　　九重春色丽抃舞在寰区【其二】
　　徳竝乾坤大
　　功兼创守奇百昌资位育一代作
　　君师率土腾欢日诸天拱瑞时彤霄纒紫气春日正迟
　　迟【其三】
　　花甲周初始如川莫不増化成惟久道
　　天纵况多能枣熟俱然火桃鲜欲献冰百寮齐蹈舞搢
　　笏幸同升【其四】
　　万寿颂
　　举　　　　　　　　　人【臣】陈廷璋
　　旋干转坤登三咸五建极维
　　皇淳风防古惟天启
　　圣惟
　　圣继天清宁广运三才斯兼聪明睿智与神无极至徳难名管蠡莫测浩浩荡荡贞元始复亿万斯年宜其遐福
　　万寿诗【四言八章有序】
　　举　　　　　　　　　人【臣】王时济
　　钦惟我
　　皇上御极之五十有二载至徳覃敷湛恩汪濊百姓安
　　乐万物各得其所三月十八日恭逢
　　万寿六旬正诞于是太皥布和坤灵定位星纬联珠日月合璧协气充于四表祥光徧于九垓覆载之内含生之属莫不踊跃欢忭奔走数千里环绕
　　阙廷瞻
　　云日之辉申冈陵之祝【臣】窃惟寿者受也天生圣人授之以徳锡之以福也圣人承天修徳集厥福也有能受之徳斯有必得之寿考之于史按之于经自天地人皇寿各万八千歳而五帝之徳莫盛于黄帝莫峻于帝尧其年皆逾百歳以至舜禹汤文武之君皆视其徳之广大髙深而寿亦如之此一定之理自然之符也我
　　皇上聪明睿智文武圣神亘古未有而又好学不倦咨访无遗以如天之仁育万物以如神之智察万几以义正不徳以礼齐兆民五十余年以来文治旣已光昭武功旣已丕着府事旣已修和礼乐旣已厘定百官旣已俨恪风俗旣已淳厐考课述职之典旣已修举兴贤育才之法旣已广博而严明而
　　皇上谦尊而光无逸作所夙夜基命宵旰不遑时御经筵屡辞
　　尊号
　　蠲租宥罪之诏无歳不颁
　　劝农课士之文无时不谨复全免天下正供以千万亿计俾登斯民于衽席此皆开辟以来仅见于
　　今日者也而尤于读书士子加意栽植
　　特开万寿乡会科毎十年举行着为成例逺近向风恐后次第榜发合计乡国贡士不下千五百人同鼓舞于
　　一人万寿之中而谫劣如【臣】亦得均霑
　　圣泽忝列贤书値
　　景运之方长喜
　　荣光之旋被弱草乗春欣欣欲托仰戴
　　鸿恩更逾寻常万万谨拜手稽首而作颂曰
　　皇帝万寿天锡繁祉旣宴且宁申命不已重译来朝一人燕喜于万斯年太平之纪【其一】
　　皇帝神圣徳博化溥平衡唐虞俯视汤武以绥万邦俾
　　有宁宇于万斯年为天下主【其二】
　　皇帝至孝超虞轶姬先意承防融融怡怡推恩无间徧
　　及艾耆于万斯年孝治昭垂【其三】
　　皇帝好文懋昭睿智
　　圣谟洋洋金相玉粹海滙其源日掲其义于万斯年辟
　　廱同肄【其四】
　　皇帝神武廓清氛壒苞蘖永除玉帛咸会抚临万方海
　　襟江带于万斯年幷包无外【其五】
　　皇帝勤民不遑宁处
　　銮舆时巡周视疆土惠我斯人春风春雨于万斯年
　　式歌且舞【其六】
　　皇帝视河河流汤汤
　　神谟用授永奠其防分支灌亩禾低麦昻于万斯年议
　　息宣房【其七】
　　皇帝惠爱蠲逋开网旣涤旣除是革是向翔泳优游萌
　　生长养于万斯年熈皥有象【其八】
　　万寿诗【五言排律十二韵】
　　举　　　　　　　　　人【臣】季宏焕
　　世泰开元运时和畅
　　圣襟升平歌自昔乐利到于今民气如春气
　　天心即佛心宫花红似幄苑草碧如簪騐朔占尧荚垂裳理舜琴都俞传作诰言动记为箴文教归渐被贤才量使任赐酺娱父老蠲赋活苍黔鹤发争扶杖雕题尽献琛九州霑
　　旷典百道沛
　　纶音此日欢呼切多年惠爱深绵绵亿万载长庆寿星临
　　万寿诗【五言排律十　一韵】
　　举　　　　　　　　　人【臣】钱　鋐
　　覆载乾坤大升恒日月长河山绵宝祚枢斗灿瑶光凤律声依永龙书势激昻
　　彤墀瞻紫气碧汉洒银章授厯稽宣夜凝旒正荅阳
　　云松生栋牖藻火仰衣裳
　　纶綍传三殿
　　恩膏徧四方九衢同抃舞百尔效赓飏时觐旌旗转常
　　聆钟鼔喤【小臣】依
　　内苑湛露沃余香竞进嵩呼祝羣称天保觞万年
　　君有道歳歳颂无疆
　　万寿诗【五言排律十二韵】
　　举　　　　　　　　　人【臣】吴锡爵
　　望阙勤三祝呼嵩进九如春秋
　　万歳始甲子一巡初紫气浮
　　金殿红云傍
　　玉除存神民在宥过化徳为车日月双轮扇蓬瀛八景舆春台登赤子乐国建华胥禹甸共球集尧阶蓂荚舒勤劳天下见功徳史臣书裘带闲铃阁章缝盛石渠太平欣有象
　　高拱庆端居光被三千界名垂亿万余绳绳绵
　　宝算瑞霭烛周庐
　　万寿诗【五言排律十二韵】
