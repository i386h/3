<!-- { "loadSidebar": true } -->
　　文物讴謡满禁林征欢绮陌畅
　　宸襟九衢霑醉斟尧酒六宇和风鼓舜琴身向班联瞻圣切家从奕叶荷
　　恩深欣逢交泰昌隆日天保长赓周雅音【其二】
　　万寿诗【七言律一首】
　　候　　补　　主　　　事【臣】黄振国
　　车书络绎庆
　　尧年正值春和淡荡天万国共瞻
　　云日表三多争祝
　　圣人前旗开翡翠分鹓鹭地涌楼台奏管弦雨露徧霑
　　无有极【小臣】献
　　寿自绵绵
　　万寿诗【七言律二首】
　　通　政　使　司　经　歴【臣】朱象鼎齐天寿厯纪初周匝地欢呼庆锡畴造物同游涵万象生民独盛迈千秋平飞云盖龙蛇动细转风乌沆瀣浮窃幸【小臣】陪式道甘分玉箸拜珍羞【其一】
　　元首康哉世太平巍巍
　　金阙耀长庚亲藩执爵承
　　恩诏父老擕笻被
　　宠荣乐奏九成和中节礼隆三让序分行引年盛典真希觏史册扬光垂令名【其二】






　　万寿盛典初集卷一百三
<史部,政书类,仪制之属,万寿盛典初集>
　　钦定四库全书
　　万夀盛典初集卷一百四
　　歌颂四十四【外任诸臣】
　　万夀诗【七言律八首　附词八阕并序】
　　广西廵抚兵部左侍郎兼都察院右副都御史【臣】陈元龙【臣】闻乾坤健顺用贞覆帱于无疆河岳髙深爰亘古今而独久惟
　　圣人能参天两地作配三才斯
　　盛朝之福海夀山逺超百代驾羲轩而轶尧舜治隆则厯数增长光日月而丽星云道盛则神人胥悦
　　大圣为生民所未有遐龄亦前史所希闻喜效嵩呼欢
　　腾华祝钦惟我
　　皇上
　　照临如日
　　悠逺同天
　　文武圣神眷命隆于四海
　　渊泉溥博声名施及两间五十二年以来莫罄丰功伟烈千八百国之内胥防
　　厚泽深仁久于其道而天下化成于万斯年而四方来贺出日无雷之域皆能效舞蹈于梯航流虹绕电之辰无不致冈陵于颂祷况天南州郡在幅员万里之中岭外臣民实宇宙一家之近固宜乐舒长之化日庆福履于光天喜值三春恭逢
　　万夀纪
　　蓂堦之寳厯甲子初周仰
　　枫陛之昌期春秋方永惟道建中和之极而手操气数之权所以受天百禄罄无不宜垂拱万年必得其夀乘干体艮
　　天子方行春令而受朝就日瞻云羣下皆近
　　天顔而致贺【臣】夙叨侍从今任封疆祝
　　厘维有歴年恋
　　阙更无虚日在粤右已两逢
　　圣诞未能趋
　　黼扆而颂九如与阖省之百职庶司今且就湘山而祝万嵗自大小之僚吏暨汉土之士民无不诚忭诚懽稽
　　首顿首呼声动地五岭皆闻翘首瞻
　　天三江竝集足騐王民熙皥偕游仁夀之天所祈圣体贞恒永享灵长之祚【臣】殚抒愚悃撰就律诗八首博采衢謡谱为词调八章既咏且歌缮册以献情防志切谨当十屋之筹语复辞眞广被
　　万年之颂云尔
　　斗枢电绕大虹流
　　圣节长生古莫俦六十肇端环甲子八千分厯纪春秋
　　华封岂但三多祝海甸皆为
　　万嵗讴炎徼承
　　恩今最久呼嵩声已逹
　　皇州【其一】
　　两仪和乐四方寛
　　圣主乘干久治安寳祚延长超史册庆云绵亘拥朝端长庚太乙三垣拱
　　周甲灵辰万国欢海内彭籛能上夀年年斟雉到金銮【其二】
　　寳厯今逢五十余
　　盛朝功徳不胜书天垂象纬眞相配史颂勲华总未如
　　千圣集成超
　　帝极百灵罗列拱
　　皇舆太和元气熏蒸久大地同春化日舒【其三】
　　蠲租赐复
　　沛温纶浩荡
　　恩波处处春六合尽为仁夀域万年总是太平人遐陬
　　乐嵗占丰稔野老齐声颂
　　圣神苍昊亦知宣
　　帝力五风十雨四时匀【其四】
　　圣世菁莪教泽新栽培多士庆逢辰髙明惟久能成物夀考于今更作人四序春秋添俊乂两途文武入陶钧十年一举垂无极
　　万夀皇科万代遵【其五】
　　太和宇宙太平时悠久
　　宸躬集罄宜天厯周环交癸甲海筹重叠转干支
　　慈宫上夀春俱永
　　皇极称觞福更绥干健从来行不息万年
　　鸿号纪康熙【其六】
　　圣朝盛徳驾陶唐蓂荚春荣厯数长太极紫垣临七曜
　　仙人神鼎献三浆
　　鸿图巩处齐天永
　　戬谷多来偕海量复旦光华曕不尽年年夔契费赓
　　飏【其七】
　　端拱垂裳万国钦
　　九重阊阖庆云深梯航共贺
　　长春节舞蹈俱呈捧日心
　　螭陛风和卿士绕龙炉香暖
　　圣人临【防臣】岭外瞻
　　天逺愿奏嵩呼入舜琴【其八】
　　附献词调八阕
　　浩荡
　　沛恩波普天同润岭表遥霑数州郡四方风动竞献芹
　　私葵悃瞻云呼
　　万嵗欢声震　南极腾光西陲效顺尽道
　　今皇胜尧舜唐虞之世吾粤平章无分车书今一统长
　　安近
　　右调感皇恩
　　鳯扆当阳蓂堦纪厯殿上仙桃醉春色欣逢
　　万年天子夀欢呼万国衣冠集
　　夀无疆夀无量乾坤匹　永永幅员为乐国永永太平
　　如磐石永永臣民受
　　恩泽当今
　　圣人天所命自从开辟谁能及迈三皇驾五帝居其极
　　右调千秋嵗
　　康熙御极五十二年春王三月十八
　　万夀圣人生日干支转花甲喧
　　皇防环
　　帝阙贺
　　六十诞辰时节载阳晴昼永宫花御柳齐发　畴昔记时廵驾幸燕齐秦晋暨吴越布得阳和满地
　　恩膏最辽濶
　　神京逺唯百粤也户户沐
　　恩天末到今日竞欢呼
　　皇帝菩萨
　　右调应天长
　　天子正当阳六合呈祥瑞到处熙熙皥皥太和元气恭
　　逢
　　万夀永逺升平世风雨调日月华天地位
　　龙飞九五甲子循环起
　　圣子神孙上夀百官齐侍称觞舞蹈仰识苍天意佑
　　吾
　　皇享遐龄亿万嵗
　　右调千年调
　　圣夀齐天看春光每年尤盛三月化日舒长浩荡太平
　　民物处处嵩呼
　　万嵗庆绕电流虹嘉节今年是花甲初周比常加倍欢悦　轮流嵗租免纳又开科旷典杏桂齐发海様
　　恩波沁入士民心骨无限青山緑水满地是太和团结
　　遐陬外遥仰
　　宸躬一尊无量夀佛
　　右调万年欢
　　粤西州郡春光徧欢呼
　　万年天子海宴河清天髙日朗极盛古来无比明良喜
　　起是尧舜当年差相似耳还逊
　　熙朝竝无十日九年水　揆文兼重奋武更移风易俗东渐西被商旅涂歌士农舆诵眞是沦肌浃髓
　　神京万里听蔀屋茆檐颂
　　丹陛夀与天齐自今六十始
　　右调齐天乐
　　天子御极声名徧蛮貊率土普天久已偕登太平祍席
　　愿得每人持一嵗共添助
　　九重鸿厯使年年夀与山髙福如海溢　能上律兼下袭从六十至千亿似干健天行话长生总是个
　　至诚无息何必麒麟鳯凰见胜似河图洛书出自地辟
　　天开未有如
　　今日
　　右调帝台春
　　上古羲轩中天尧舜后来神禹成汤圣人代起谁能学得
　　今皇配着髙天厚地一般覆载等悠长承平久
　　天顔喜悦
　　圣体安康　五十二年之内记
　　鸿功硕徳毫管难详从今伊始年年
　　端拱垂裳使我子孙黎庶大家接续看祯祥
　　恩深处人人顶祝
　　万夀无疆
　　右调庆清朝
　　万夀诗【七言律一首】
　　　补　捐　工　叅　议【臣】任三益
　　华灯照彻鳯城边动地欢呼列绛仙海屋晴霞铺禹甸蓬莱佳气布尧天东皇日暖春三月南极星明
　　夀万年幸际升平多乐事
　　恩波流出总潺湲
　　万夀诗【七言律六首有序】
　　原任江南苏州府知府【臣】陈鹏年
　　【臣】闻召奭矢音不忘祝嘏相如报国惟有文章当虹流电绕之期正华祝嵩呼之日长懐蚁悃敢効虫吟钦惟我
　　皇上
　　干行不息
　　坤应无疆
　　春秋亿万嵗而花甲甫周
　　宵旰六十年而
　　龙顔愈渥昨者海屋筹添先自运中而得世今者椿龄厯永更从贞下以起元譬若丹霄日丽周天既徧而复起扶桑亦如紫极辰环次舎全临而再回星纪俾尔炽俾尔昌百福悉从于防式莫不兴莫不庶九如难罄其形容四方抒来贺之忱万国同兹之戴至若【臣】者蠕动无知罔识天髙而地厚枿生重肄幸逢春育而阳嘘
　　殊恩欲报以无从
　　至徳难名其奚自不揣固陋敬制芜辞岂曰卿云作颂用申拜手之思聊愿天保陈歌窃附介睂之意云尔
　　斗枢再绕阏逢辰
　　圣主当阳景运新蓂朔才经二万叶椿龄未老八千春仰瞻云日光华盛近接蓬莱道术眞无限莺花烦防缀普天同是奉觞人【其一】
　　昨年
　　夀域自天开諟译共球万国来五色葳蕤阗陆海九衢呼拜响春雷西山瑞霭神山似上苑奇珍阆苑猜此日【小臣】重得见拟将词赋问邹枚【其二】
　　解泽旁敷似海深万方同此祝厘心聚观五老浮河至防作三农击壤吟竝穂嘉禾登绣陌连房芝草擢瑶林祯符协应天人际申锡
　　无疆始自今【其三】
　　南山称祝总寻常
　　圣徳如天报未央开辟乾坤同太极主持元防迈三皇承平日久人皆夀熙皥风成物共昌不用华胥夸入梦
　　万年端拱见垂裳【其四】
　　保泰持盈宵旰并
　　怡顔有道自长生不湏函谷逢闗尹何用崆峒问广成玉液人间持作酒青云天上列为城试看紫极中环处独有长庚亘古明【其五】
　　九天雨露总无私枯朽重生分外奇弱草仍依
　　三殿树寸心长捧
　　万年枝徧教蝼螘含元气得伴鹓鸾振羽仪剰有微躯
　　无处报盆香防祝太平时【其六】
　　万夀诗【五言排律一百韵】
　　原任江南常州府知府【臣】章文鐄
　　圣祚山河巩
　　鸿禧日月长三才中建极五位正当阳
　　干徳眞施溥天行本自强讴歌同防甸福禄眷穹苍华渚虹流瑞瑶枢电绕光应期开太皥凝箓诞轩黄智勇超神授经纶运斗纲纉图辉
　　列祖奠鼎抚羣方悠久龙编逺和恒鳯厯昌
　　六旬周甲子
　　万夀介春觞式庆逢
　　熙运纯绥仰
　　圣皇贞元绵气化宥宻慎防康神契苞符外心周亭育
　　旁
　　郊丘躬祼献柴望肃萧芗迓福霑黎赤孚诚若雨三朝尊寳训六典播彝章遹骏维增廓丕承祗觐彤帏怡色养防辇恪扶将长信供雕饍
　　慈宁馈玉浆庆霄方霭郁爱日亘煇煌豫顺谐
　　亲志诒谋发后祥
　　皇庥滋莫纪
　　睿学较难量析理综千圣垂文缀七襄出言调玉律修徳琢金相道阐羲文奥儒严邹鲁坊图书搜秘阁典礼振胶庠论史三坟彚陈诗六义张羣言倾液润百氏扫粃糠夙赞文敷懿还征武奋刚运筹深
　　翠幄建策固金汤蚤遏滇黔蘖旋除闽粤疡鸢波宁负险鲸海敢披猖北讨俄平羯西征逺服羗雷风驰虎旅冰雪骤龙骧櫜戢函三畧懐柔靖八荒剑声销玉垒弓影挂扶桑
　　端拱侔眞宰
　　时廵契昔王省方明黜陟谘野騐凶穰
　　神畧勤疏壅洪波立障狂川平侔禹凿坎顺饬冥匡蔓流无垫桃花水不飏投刍异瓠子沉璧陋宣房广堰栽髙柳淤田裕宿粱源澄九曲带澜静一苇航
　　动念闗黎献
