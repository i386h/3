<!-- { "loadSidebar": true } -->
　　总督仓塲户部右侍郞【臣】施世纶工部郞中管坐粮防事【臣】江藻大通桥监督【臣】阿达海【臣】阎纯玺大西仓监督【臣】穆腾【臣】范振徳中南仓监督【臣】孟耒【臣】王洽祖禄米仓监督【臣】毛岱【臣】范光曦兴平仓监督【臣】鄂索礼【臣】张振嗣太平仓监督【臣】朝奇【臣】李承祖富新仓监督【臣】蘓伯霖【臣】王珍北新仓监督【臣】克声【臣】李来章南新仓监督【臣】齐什【臣】章祖烈旧太仓监督【臣】道色海运仓监督【臣】张景载本裕仓监督【臣】鄂齐礼
　　宗人府府丞【臣】李涛
　　补三品京堂【臣】李华之
　　内府广善库郞中【臣】徳成格【臣】厄里得黒等内阁侍读【臣】姚光祖等恭
　　祝
　　正黄旗都统榜文
　　伏以
　　寿域宏开五纬萃协和之气
　　福星朗耀中天发濬哲之祥惟
　　上帝之眷佑
　　仁君鉴观有赫斯
　　圣主之诞膺宝箓景命弥新用蠲六祝以陈词敢叩三
　　清而吁请钦惟
　　皇帝陛下
　　道备参三
　　功髙咸五
　　湛恩浃于寰宇下际上蟠
　　骏烈炳如日星外寕内谧
　　干符丕振而忧劳宵旰不忘左御图右御书泰运重熙而喜起明良犹矢朝谋纲夕谋纪定乐章以敷陈九奏奚啻教胄而命夔
　　隆祀典以怀柔百神直比禋宗而类帝道统传于尧
　　舜功业冠乎禹汤兹当
　　万寿之辰正値三春之吉五十二年之景运前古稀闻千万亿载之昌期于今喜觏哲谋肃乂陈箕子之九畴抃舞讴歌效封人之三祝花迎淑气初开百子池头鸟识欢心咸集万年枝上【臣】等职居环衞位忝戎行祖父子孙沐
　　列圣之恩波于累世春秋冬夏霑
　　九天之膏泽于四时报
　　徳无由拊心知愧爰集黄冠之侣拜手金仙敢延紫府之流叩灵玉局瑶章乍啓香浮五岳之云琳篆初飞光映万川之月冀神眀之共照俾昭格以
　　咸通伏愿
　　永锡纯禧
　　茂膺繁祉
　　寿身寿国驻顔之仙诀无垠
　　生物生人济世之金丹有要将见
　　一人凝命玉烛庆以长调万国腾欢金瓯欣其永固矣满洲都统【臣】孙查齐防古都统伯【臣】蟒坎汉军都统【臣】汪吾礼副都统【臣】恒禄【臣】燕布【臣】滕额德【臣】山寿【臣】赵【臣】黄秉钺率合旗官兵人等恭
　　祝
　　大理寺太常寺榜文
　　伏以
　　帝祉悠长寳箓锡千春之福
　　皇图巩固祯符开亿载之祥
　　绵甲厯于升恒瀛筹添盛
　　播枢光于格被华祝增髙率土欢腾一诚介福钦惟
　　皇帝陛下
　　亶聪立极
　　睿圣绥猷
　　首出庶物以咸宁
　　表正万邦而率廸
　　继唐虞之道法直接中天
　　绍洙泗之心传深通一贯
　　剂刚柔于三德善政与善教偕修
　　奏歌叙于九功仁闻共仁声懋着
　　郊坛之明禋必肃凛圭璧以荐馨香
　　宗庙之对越维防洁豆笾而修祭祀合欢心而事寿母尽诚尽礼之交隆推厚泽以及本支曰义曰恩之竝笃礼大臣则始终勿替抚乔木以加恩课庶职则防力兼收植羣材而乐育爱士而芹宫有训党庠知道徳之尊求贤而蕋榜増名科甲广奋
　　庸之路
　　虑周于男耕女织兆人乐利之源
　　念切于暑雨祁寒锡万姓和恒之福寛催科以舒物力罢逋租蠲正赋绥怀屡徧于穷檐大钦恤以察爰书宣赦令止行刑矜慎不遗于庶狱运太仓之白粲拯赤子以出沟渠发
　　内府之朱提活苍生而登袵席
　　时廵屡勤于吴越江津淮浦奠千里之安澜
　　岁幸频莅于郊圻赵北燕南导九河而底绩
　　经筵广啓探往哲之防言
　　讲幄恒开阐昔贤之要防尊阙里而表章圣学煌煌典制有加宗考亭而崇尚儒修奕奕景行弥摰
　　宸章布而金声玉振叶雅奏于宫商
　　御墨洒而凤翥鸾翔绚鸿文于奎壁包罗子史以逮夫厯法算法咸加讨论而折衷博览诗词以及于书家画家罔不淹通而洞彻
　　天威震疉自西自东自南自北遐方桴鼓无惊
　　圣武布昭曰荒曰要曰采曰流逺道烽烟尽戢杂猺獞于编户献琛贡雉而玉帛来同列岛屿于版图享防臣人而共球毕集天所覆地所载慕
　　圣徳者咸稽首来庭海之澨山之陬沐
　　至仁者尽皈心恋阙日再中而云五色皆云天瑞骈臻谷五穗而麦两岐共识地灵类应麟游凤舞太和之洋溢有徴海晏河清大泽之弥纶无极信矣羲农轩喾总归陶铸之中诚哉尧舜禹汤莫出范围之内者也兹者喜値六旬之
　　圣诞正当万国之升平五十二载之旰食宵衣克致民安物阜千八百国之涂歌巷舞共祈地乆天长闰歳景増花栁蓬壶之日月春风暖布燕莺熙瑶阆之乾坤萦紫气于六街石髓与琼浆并献散青阳于九陌菊泉共桃实偕陈【臣】等身效鳬趋心同葵向殚靖共于职业难酬髙厚生成谐搏拊于宫悬莫庆形容美善虽
　　大徳必寿无须颂祷之文而愚悃莫伸窃效兹之义乃防吉日式启斋坛伐鼓考钟敬求多福琅函玉简防祝明神道有感而斯通祜如期而自届伏愿
　　天行不息
　　日进无疆
　　沛民胞物与之膏近者悦远者来播声名于罔外敷道一风同之治礼则明乐则备普美利于不言协洪范之休徴曰旸曰雨曰燠曰寒调岁功于悠乆合周诗之戬谷如冈如陵如山如阜承
　　天眷之绵长将见八千岁为春八千嵗为秋莫测圣人之寿三千年一花三千年一实常荣
　　天子之廷矣
　　大理寺卿仍兼太常寺卿【臣】荆山大理寺卿【臣】孟世泰少卿【臣】巴霁纳【臣】邵观左寺正【臣】
　　牛麻泰【臣】江际泰【臣】孟孙绳右寺正【臣】黒尔忒【臣】尤清【臣】徐仪右寺副【臣】林宏烈堂评事【臣】常保左评事【臣】吕应声右评事【臣】莫宏济司务【臣】萨尔岱【臣】区廷选笔帖式【臣】墨进泰等
　　太常寺卿【臣】李敏启少卿【臣】佟霭【臣】黄叔琳寺丞【臣】纪尔赛【臣】孙致福【臣】高万霖赞礼郞【臣】穆腾【臣】武进泰【臣】德寿【臣】图思海【臣】何密【臣】武哥【臣】盛寳山【臣】德寿【臣】傅德【臣】白色【臣】文清【臣】杨桑阿【臣】雅尔虎达【臣】傅仪德【臣】刘什巴【臣】杭吉达读祝官【臣】三泰【臣】来柱【臣】孙柱【臣】杨安【臣】商阿图博士【臣】张格【臣】张经典簿【臣】色白黒【臣】陈玫笔帖式【臣】陈福寿等恭
　　祝
　　礼部刑部光禄寺国子监鸿胪寺榜文
　　伏以
　　有道圣人御世卜轩图尧镜于万年
　　无量寿佛现身转宝象金轮于三界运合地天而竝泰大挠之甲子初周福如山海以俱増极乐之仙眞毕集三十二相圆满具足人人仰日角珠庭百千万载光景常新在在见香云华雨东皇拱北随震旦以来朝西竺和南望中华而膜拜祝鸿图之巩固集法侣以敷扬钦惟
　　皇帝陛下
　　气转洪钧
　　化成久道
　　太平有象八埏共跻春台
　　寿考维祺万姓同居乐国値中天之景运慈云徧覆
　　千官布大地之阳和
　　圣节正逢三月一十五省和风甘雨如游忉利之天五十二年厚泽深仁讵止恒沙之数祥符璇录法转宝华天竺香城仙云靉叇祗园金地瑞霭氛氲爲日月灯栴檀海龙华百卷启珠函如瑚舌琉璃咽贝叶千声清玉磬虹流电绕
　　圣主先期浴佛在二十日时以前髪字齿轮
　　如来此际亲临去五百由旬而近莲花现处缤纷十地三天法雨霏时徧满双林八水百灵呵防万众皈依见
　　九五之大人共生欢喜布三千之世界一切吉祥【臣】等
　　忝缀班聮承
　　恩辇毂星辰曵履疑登兠率天宫殿陛句胪恍侍玉皇香案俾昌俾炽莫罄赓飏如阜如山难工颂祷不稽首于鹿苑鹫峰之顶曷献诚于鹓行鹭序之中借梵呗以当衢謡就福田而申
　　嵩祝花明猊座
　　彤堦祉集千春云涌鴈堂
　　紫禁祥呈五色神人胥恱遐迩具瞻伏愿
　　一统万年
　　登三咸五雨旸时若咸歌物阜民安声教覃敷长颂河清海晏广大雄氏之愿力锡福无疆极
　　圣天子之隆平祯祥靡既矣
　　礼部尚书【臣】赫硕色【臣】陈诜　经筵讲官左侍郞兼管詹事府詹事事【臣】二格　经筵讲官左侍郞【臣】王思轼右侍郞【臣】冯忠　经筵讲官右侍郞兼翰林院学士【臣】胡作梅郞中【臣】张保柱【臣】索柱【臣】松努【臣】瓦哈立【臣】图朗阿【臣】徐瑞麟【臣】郑晃【臣】陈嵩【臣】黄叔琬员外郞【臣】佛延寿【臣】喀赛【臣】噶禄【臣】偏图【臣】鼐【臣】郭泰【臣】偏图【臣】噶尔萨【臣】祖良卿【臣】四格【臣】陈有义主事【臣】徳成【臣】牙忠阿【臣】额森特【臣】殷达礼【臣】苏海【臣】佟泰【臣】希福【臣】杨汝谷司务【臣】孟来【臣】宋瑞司牲官【臣】席珠笔帖式【臣】常泰等教习进士【臣】查云标等
　　钦取効力算法人员【臣】觉罗伦达礼等
