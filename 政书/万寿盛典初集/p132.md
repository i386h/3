<!-- { "loadSidebar": true } -->
　　询岳同虞帝抡才辟四门涉林求梓杞剖璞出瑶琨雾变南山豹风搏北海鲲有文同汉倬无语不春温罗入咸知徳珠遗亦感恩作人逢
　　寿考联袂祝天阍【其六】
　　参赞谟猷合经纶宥密全以身兼作述惟道备高坚心法传钦允神功契广渊劳常甘夏檋愠欲解虞弦休恤筹千载艰难计万年九州咸引领祝寿愿瞻
　　天【其七】
　　朗日含王字明星授帝圗尧阶通阆苑禹室接蓬壶瑞色龙楼防晴光贝阙珠卿云分象纬和气鼓鸿炉不借三枝树宁须九节蒲万年占
　　圣寿验取泰阶符【其八】
　　御幄祥烟敞春旗湛露开凤从丹穴出麟自碧山来座
　　对千秋鉴筵陈
　　万歳杯天中听箫鼓海上见楼台紫气呈星象青云映
　　斗魁欢声传合殿拜舞沸如雷【其九】
　　金波明鹤禁玉宇接龙楼物色三春丽
　　天龄六甲周时平瞻玉烛祚永奠金瓯瑞露明初浥香烟密欲浮元芝绵嵗月碧树歴春秋早识沧溟外应増寿屋筹【其十】
　　万寿诗【五言排律一百韵有序】
　　举　　　　　　　　　人【臣】博　山
　　伏思至诚首出定享遐龄大圣开天必臻睂寿盖惟天眷徳于焉申锡无疆惟徳动天固尔祯祥诞集龙河兆瑞乗宝箓而运启中天华渚呈休握干符而徳隆上古黄云覆盖金箧筹添紫电绕枢皇图禄永稽之在昔则皆然考之于
　　今而益信伏惟我
　　皇上
　　仁义中和
　　神圣文武孺慕本乎至性色笑承欢礼仪笃于孝思
　　恭顺将志仰
　　一人之至徳仁让成风生万国之欢心惇庸化俗若乃学兼六艺道贯三才黙契一画之先理精河洛会通万物之本体顺隂阳集尧舜禹汤之大成宏开道统晰孔孟程朱之秘奥洞启心传是以崇礼素王标人道之归极显褒徽国定儒宗之指南姬代前贤胥防
　　旷典宋家徃哲竝被
　　隆恩况乃
　　临朝听政之暇即事观书行銮清道之余手不释卷博极瑶编万轴赤水珍流精融金简千函丹溪韵冩涵沧溟于墨浪日烂红霞蹴众有于词坛花翻白雪出经入史气孕宫商扢雅扬风调铿金石况夫条贯精粗旁通理数启霞庄而璿玑齐政蚁磨迎衡披月馆而宝厯授时蚕功顺序坐虬牀而括宇宙术密容成慿鹤几而运钧陶法精隷首以至六书独步烟云缥缈毫端八法相生龙凤盘拏腕下鹄绫捧去巍班传作竒观翠锦收来甲第藏为宝玩于是雅化作人咸愿防名于翰墨辟门造士争思奋迹于风云花淹蘂榜之期荆无弃璧名溢笋班之额海乏遗珠尤以士贵力行学期知本着文戒饬
　　天语叮咛勒石垂规
　　宸衷恺挚人文焕矣大徳昭焉若夫六军电激尘扫滇黔七萃霆驱荡平闽粤余烈震于鼍室岛屿澄清偏师指于蛮乡渝猺底定旗翻豹尾风清瀚海之波星落旄头雾霁天山之月罽賔突厥接踵称臣铁勒呼韩归心欵塞爰乃告功
　　陵寝有事
　　郊坛笃敬凝承非徒郁鬯骍牺之荐追思继述不仅馨香
　　币帛之文三礼初成翠霭氤氲于
　　宝箓九韶诞奏仙音缭绕于天街于是华岳弓桃林散甲风无破块海不扬波渝舞狼歌争来颂徳賨幪火毳咸乐输诚海隅日出之乡度索攀
　　藤而至沉毛反景之地梯山航海以朝献土产之恢奇旅獒白雉贡篚筐之靓丽鲛织龙琛舟车所通尽禀皇舆之化霜露所坠不遗赤县之封盖
　　文徳如彼而
　　武功如此所谓笔不胜书史难尽载者也乃犹频咨州牧询事考言日亲廷臣观风问俗咏豳风而虑周田事读无逸而念切民依轻徭之
　　紫诏频颁薄赋之
　　丹书屡下骄旸火烈祷六事而霖雨应期瑞雪花飞慰
　　三农而
　　天顔有喜约槐衢之典沐浴春台舒棘序之风嬉逰寿域泽周贡舶逺人就日以抒怀羡减鹾征商灶瞻云而洒志功髙排决迎神纮而鼍浪安澜绩懋随刋驻干络而鲸涛底定书屛察吏事事为此羣黎发粟赈饥念念不忘众庶寰中雨润域外风施夫赈恤一隅虽诗书所习见而租蠲万国岂开辟之曽闻河内河中衢歌巷舞辽西辽左野忭涂吟鲁柝闻邾神丝被野吴云入越遗穗栖田三秦饶板屋之歌八闽多茅檐之乐荆楚之烟波成市吠犬宵恬梁益之茶笋饶资里门夜辟山村野店开襟当解愠之风川饮谷居披户煦烛幽之日泽周动植化洽胎萌于焉卿云生嘉秀出千祥集百福登物阜民蕃乃天心之眷顾歳和时序实
　　圣徳之休徴玉磬金鸡曷能嫓美丹芝紫箑不足相夸今也和风布暖丽日当阳南极辉煌北辰朗耀九天阊阖开宫殿
　　圣寿无疆万国衣冠拜冕旒
　　一人有庆椿龄正茂花甲方周太乙波晴锦簇仙桃万树上林烟碧香摇红杏千枝兰坂晨趋酒浥青城之緑凤筵高列羮传桂圃之香帝子鸾翔嵩呼济济天孙鹄举华祝跄跄玉叶金枝跻金门而拜手鸳班鹭序望贝阙而称觞绮缀花悬快覩臣民爱戴香飘雾羃欣瞻逺近讴吟【臣】草茅贱士驽劣无知幸际
　　盛时恭逢
　　大庆既同士庶霑濡养育之恩愿竭愚祝祷神明之徳
　　华渚流星日姚墟启
　　圣时九陔萦瑞霭三正曜光曦紫电临双阙黄云羃九逵干符标斗极宝箓奠坤维禄永申多益筹添集庆宜无疆歌孔固广运颂维祺久道成神化鸿基扩逺规论功超舜禹比徳迈黄羲陟降诚相洽凝承事克只敬
　　天供郁鬯尊
　　祖奉宗彞孺慕根天性仁
　　亲笃孝思两宫欢爱洽一体湛恩滋徳业浑无间诗书念在兹亶聪惟黙契成务本生知直剖危防训精探爻象辞性天通秘密道法悉宗支阐奥宣前烈传心辟后疑孔门尊圣范朱氏表贤綦盛典光璀璨璇题绚陆离
　　宸衷何亹亹
　　圣学益孳孳锦帙披芸阁瑶编映宝帷百厨罗玳瑁万轴积琉璃淹贯三才蕴宏通七畧奇渊涵充浩博泉涌冩清漪吟咏赓歌贲文章谟诰垂行间闻告戒字里见畴咨珠玉霞流焰瑚翠满枝望洋深莫拟观海杳难窥诵读时相劝观摩俗转移熏陶兼贵贱砥砺及氓赩赫文明盛声灵武畧施蜀鲸翻渤澥闽防触藩篱聿定歼渠策爰兴伐罪师公孙撄斧钺余善仆鞭笞螺女恬风浪蚕丛辟崄三巴收脱兎百粤伏张鸱岛屿胥柔辑关河尽抚绥连城忻击壤比户畅弹丝徳化俨风播威灵防电驰方区争效顺丑类敢相持蜂虿针思逞蜣蜋臂欲搘雪山飞羽檄狼望指星旗球斧飘文豹
　　銮舆驾赤螭令严申密训军入戒轻赍邀击纡筹策成擒决指挥崇朝清漠北永世静边陲徳盛恢鸿绪功高拓丕基瞻云来大食就日走波斯贡逺南溟外賔从北海涯输诚由若木懐服抵崦嵫王会图难徧方舆记或遗讴吟同逺迩覆载凖高卑和气同繁植仁风及动跂如天真荡荡保泰倍孜孜论议亲儒雅咨询到硕耆问风开紫阁讲艺集丹墀优礼崇勲旧隆恩答鼎司操觚登棫朴贯札课熊罴匡直先身率陶甄亟耳提増科收拓落覆试振頽靡
　　恭已勤多务垂裳励百为宵衣循着令昃日动如期庶绩时宁矣羣黎日念之女红劳纺织农力恤耘耔救恩常洽蠲租算不訾五听寛酷急三刺去偏私律转春回谷刑轻泽润脂鹾征全减羡关市薄收赀考绩惩贪墨书屛杜蔽欺救荒荒有备祷雨雨相随井养知沦髓干施觉切肌千仓宣积贮四载继胼胝故老承荣赉孤贫仰惠慈羁臣咸宠锡贡舶亦酬资平壤旋遭馑呼韩忽洊饥漕输全冻馁陆挽济穷羸综理时调烛旁搜尽探骊乾坤齐玉律躔次凖铜仪坤轴谐周算宫悬叶密推九章穷肯綮八法析铢锱玳管挥柔翰桃花展陟厘盘拏光的烁飞洒势淋漓一贯融今古多能罕等差管窥慙末技蠡测愧芜词节序当春月天人介寿眉尧封当淑景禹甸布雍熙长乐花添色恒春树溢姿勾陈珠影灿华盖瑞光披辇路铺瑶霭炉烟袅玉蕤宝筵陈贝阙桂醑荐蓬池金穴呈琼液天潢泛羽巵龙楼趋望散鸳砌拜臯夔太史书灵荚儒林咏赤芝期门环绮阁仙仗防文防庆徧篮舆老欢腾竹马儿臣民嬉浩浩中外乐怡怡伏忖诚如芥防忱窃比葵虫镌抒蜿蜿兽舞效僛僛愿继崆峒祝兴歌保定诗南山齐
　　圣寿北海颂鸿禧
　　万寿无疆颂【集五经】
　　举　　　　　　　　　人【臣】吴　麟
　　天地设位
　　圣人成能首出庶物南靣而治天下克明俊徳允执厥中茂对时育万物陈常于时夏养贤以及万民光天之下至于海表无此疆尔界罔不率俾各得其所盛徳大业弗可及也已大矣哉与天地合其徳故能弥纶天地之道天地之道恒久而不已也惟
　　圣时宪徳合无疆久于其道而天下化成古人有言如山如阜如冈如陵固有之也求福不囘受天百禄盖得其道矣兹盖伏遇
　　皇帝陛下
　　允文允武
　　乃圣乃神保合太和多歴年所
　　元吉在上海隅苍生实受其福仰以观于天文日月星辰彰厥有常俯以察于地理草木鸟兽咸若其于人也敷天之下五典克从以言乎逺
　　声教讫于四海以言乎迩
　　好生之徳洽于民心非天下之至神孰能如此乎夫是以自天祐之以引以翼至于万年永底蒸民之生是谓
　　承天之祜下及兆民民恱无疆故不知手之舞之足之蹈之也兹惟癸巳春王三月旣朢越翼日乙未
　　一人有庆四方来贺
　　圣人之道谦尊而光不自满假施
　　命诰于四方行庆施惠康济小民此之谓也是月也民
　　大和会式歌且舞以近
　　天子之光小大之臣虎拜稽首济济多士是用作歌嘉言孔彰瞻望弗及于是道古以矢其音敢对扬
　　天子之休命北靣再拜稽首乃歌曰
　　帝徳广运万国咸宁各正性命品物流形九徳咸事百
　　姓昭明广大悉备天地和同
　　皇天眷佑降之百祥罄无不宜申锡无疆永孚于休以畜
　　万邦万邦惟懐称彼兕觥又歌曰
　　皇王烝哉位乎天徳庄敬日强乃见天则受命旣固聿
　　懐多福
　　寿考维祺惠此中国无疆惟休
　　徳音是茂羣黎百姓拜手稽首合敬同爱为此春酒自
　　今伊始
　　天子万寿
　　万寿诗【五言律一首】
　　举　　　　　　　　　人【臣】江　发
　　万国来同日山呼祝我
　　皇人瞻景运泰
　　天眷
　　帝龄长荡荡金瓯固绵绵玉厯昌六旬方有庆万寿正无疆
　　万寿诗【七言律一首】
　　举　　　　　　　　　人【臣】宋　照
　　流虹绕电启祯祥运协瑶图宝厯昌万国
　　恩膏承
　　防命
　　九重宵旰握
　　乾纲淳风已布寰区逺寿域还同日月长此际八荒齐
　　舞抃嵩呼声里祝无疆
　　万寿诗【五言律四首】
　　举　　　　　　　　　人【臣】徐陶璋
　　玉厯年周甲珠衡月建辰
　　一人膺上寿万物荷阳春茎露霑仙杏岩云防大椿生
　　成悠久泽锡福感洪钧【其一】
　　峻徳超千古
　　鸿恩沛八方瞻依趋
　　玉阙稽拜献瑶觞日映楼台丽风和草木香普天开
　　寿域
　　圣世集嘉祥【其二】
　　景物三春艳车书万国同祥云迎
　　帝辇淑气绕
　　皇宫击壤歌
　　君徳含哺祝歳丰
　　圣慈同大造八闼仰昭融【其三】
　　旭日开
　　宫殿薰风拂
　　御筵春台人皥皥淑景草芊芊士选鸳鸾侣文呈锦绣
　　篇光华赓复旦万载荷陶甄【其四】
　　万寿诗【七言律三首有序】
　　举　　　　　　　　　人【臣】邵元龙
　　钦惟
　　皇帝陛下
　　日月竝明
　　乾坤同久
　　握璇圗而御极清晏呈祥
　　调玉烛以乗时平成介福
　　具仁义礼智之全理生而知安而行仍不废有为有
