<!-- { "loadSidebar": true } -->
　　皇上孝弟之至格于幽明歆享之诚光乎俎豆危微精一接尧舜之心源中正和平垂礼乐之盛治
　　允文允武
　　乃圣乃神岂惟研览乎万防抑且包罗乎羣艺染翰则龙蛇竞舞摛词则风雨争飞玉帛通乎万方勲华被乎四海
　　金戈所指共看载道壶浆
　　玉辔所临无不连城櫜甲致区域之外测海水而来归尽宇宙之中沐雨膏而共戴乃犹量其出而为入薄赋寛徭与其重而宁轻恤刑慎罚
　　恩霑率土庆溢通衢因
　　万夀以开乡防之科桂树与杏林并茂徧九州而扩搜罗之典鹰扬偕鹗荐同升是宜厯嫓乾坤永一十五国之共球
　　夀齐山岳等万八千嵗于
　　天皇【臣】赉累世承
　　恩空负含宏之广厚恭逄
　　大庆难伸爱戴之微忱谨稽首顿首进
　　呈七言律诗十章章首四字恭列诗题
　　万夀无疆
　　太平
　　天子正当阳瑞气晴薰满殿香
　　花甲初周三月厯瑶堦争进
　　万年觞史占五岳环
　　宫阙乐奏钧天引鳯凰共乐雍熈歌大有华封愿祝
　　夀无疆【其一】
　　徳侔天地
　　南山献瑞彩云中
　　圣泽无私处处同天地不言生大化平成永奠荷神功炉烟缥缈呈
　　端拱仙仗依微漾晓风自是
　　盛朝绵厯象卿云捧日射波红【其二】
　　明并升恒
　　鲁颂赓歌旧有声照临不息体天行万方莫不尊亲日薄海咸深覆载情五色赋成昭泰运三阶露下灿金茎欢娯此日情何限长沐恩波荷
　　圣明【其三】
　　孝隆继述
　　嵩岳钟灵驾六銮山河形胜壮龙蟠混同地辟皇舆廓长白天开景运寛大孝莫如天下养
　　圣人惟是寸心安应知锡类恒无匮海宴山宁嵗嵗看
　　【其四】
　　尊崇祀典
　　圣王御极重明禋绵亘千年
　　玉祚新感格不徒凭灌献馨香自是格神人凌晨香
　　霭金炉袅射旭花明翠幌陈叨沐
　　恩施逄燕喜百灵效顺媚芳辰【其五】
　　文徳宣昭
　　桃花灿烂桞枝黄献夀同歌化日长
　　文命诞敷超夏禹
　　钦明克峻迈陶唐波摇
　　天笔龙蛇动字落人间翰墨香
　　帝徳难名今最盛载赓云汉上
　　君王【其六】
　　武功底定
　　戎衣底定静无哗一统车书望里赊
　　口授六韬平闽粤
　　躬亲三尺净流沙迄今塞外来重译永此寰区仰日
　　华
　　大夀河山归版籍蛮荒万国祝
　　天家【其七】
　　恤刑颁赦
　　满天花栁逞芳菲长养无私日有晖贯索星消占瑞象圜扉草长荷生机法于过处详轻重仁寓威中考是非
　　圣主恤刑全恺悌鸡竿欣覩
　　诏频飞【其八】
　　普天蠲赉
　　蓬莱宫阙五云屯露洒天堦未有痕紫塞欢中腾爱戴黄垓颂里乐生存已资赈贷来
　　天府共庆追呼罢里门中外从容歌
　　圣化月明鸡犬静江村【其九】
　　万夀开科
　　春雷起蛰日迟迟正是人文变化时桃杏均霑
　　上苑雨芝兰随发九秋枝
　　天顔有喜飞丹诏盛世挥毫集鳯池奎壁只今光列象
　　百僚竞献
　　万年诗【其十】






　　万夀诗【五言律四首有序】
　　原　任翰林院庶吉士【臣】董泰
　　【臣】闻一人有庆四海深介祉之思万福攸同兆民切跻堂之愿是以含哺鼓腹之世人祝三多羔羊朋酒之篇民称万夀欢声所感大地皆春瑞景方长普天共祝钦惟
　　皇帝陛下
　　瑞洽虹流
　　祥钟电绕
　　垂衣致治瞻云日于尧年
　　缊瑟歌风布春阳于舜世兹届三春时序恭逄
　　万夀昌期花甲方周绵地久天长之厯椿龄伊始启竹苞松茂之基统万方之白叟黄童并效嵩呼三祝合九土之英才硕徳羣歌
　　天子万年【臣】等世受
　　国恩身逄
　　盛代顷因算学特荷
　　抡收恩波裛自天边异数邀于格外尚方给札草茅得进金阶光禄传餐藜藿与尝玉食质慙谫陋尚未报夫涓埃志切赓飏宁敢辞于弇鄙虽井蛙管豹莫能窥
　　圣徳之高深而蚓窍蝉吟聊以展【微臣】之颂祷谨拜手
　　稽首而献诗曰
　　大徳超千圣
　　皇猷迈百王西池呈瑞彩南极灿瑶光花满春方盛筵开日正长太平绵厯算寰海庆无疆【其一】五十二年春初周花甲辰数从今衍万
　　徳与日俱新多夀惟仁者占星騐老人长生权自握悠
　　久抚斯民【其二】
　　万国称觞盛嵩呼倍徃年祝尧君徳峻歌舜日华鲜松栢长春颂冈陵介夀篇谁能名荡荡丕冒本如天【其三】
　　云物呈祥日欢腾紫陌周霞觞称
　　万嵗金镜颂千秋有庆人人乐无疆处处讴【微臣】恭献
　　祝亿载沐宏庥【其四】













　　万夀诗【五言排律十四韵】
　　原任翰林院庶吉士【臣】尚彤廷
　　百福
　　熈朝集千祥
　　圣世骈中和随律转化育与时宣祝比华封进诗同天
　　保传载阳当令序
　　寳祚纪瑶笺淑景移
　　三殿条风拂九埏欢声齐率土广乐奏钧天
　　帝徳干逾健
　　皇仁算永绵升恒如日月巩固若山川尧日人争就轩图治比肩鸿庥一气转庆祚万龄延田野嬉耕凿泥涂望濯湔恭逄嘉节至引领瑞云边
　　徳沛芸生广
　　恩周涸辙偏陈词歌景福雀跃戴陶甄


　　万夀诗【五言律八首】
　　原　任翰林院庶吉士【臣】杭宜禄
　　景运当阳日
　　皇仁大畅时祥云霏
　　鳯阙淑气绕
　　龙池斗拱三山秀风迎九节枝臣民齐颂祝天地乐
　　无私【其一】
　　圣天原一徳
　　帝祚自遐昌区宇烟云合人间日月长欢腾迎舜日拜
　　舞捧尧觞逺近筹添献春花绕
　　殿香【其二】
　　日暖图书灿天清象纬申谟猷超百代纲纪耀三辰郁郁
　　龙编焕翩翩
　　鳯藻新川原增锦绣率土庆长春【其三】
　　睿算天弧拓
　　皇威四海通朔南均化育梅栁共春风
　　徳沛声光振
　　恩深甲胄雄太平当此日万代乐成功【其四】
　　盛世抡才广中天雅化成石渠宏夀纪
　　金殿重科名日暖苹鱼跃秋香月桂生车书来万国
　　乐恺识
　　皇情【其五】
　　世泰隂阳顺春温万物游
　　诏蠲十五国
　　恩溢百千秋芳甸蒸云暖遐荒戴露周大哉
　　皇泽逺长与汉河流【其六】
　　寳厯承干运春深酝太和共知椿不老从此海无波
　　化洽生成久
　　恩流品彚多天心同
　　圣徳浩荡乐赓歌【其七】
　　华渚流虹逺
　　君恩大地寛卿云恒作瑞碧海永回澜庆自
　　一人见光同兆姓看万邦登夀域歌吹满长安【其八】














　　万夀诗【七言律五首有序】
　　原　任翰林院编修【臣】熊　本
　　钦惟我
　　皇上御极之五十二年
　　万夀昌期六旬大庆景星表瑞玉烛凝庥九有讴歌八纮鼓舞河清海宴庆厯数之无疆物阜民安乐化成于久道浮琛输賮皆沦肌浃髓之俦击壤呼嵩尽摩义渐仁之众欢声似沸喜气成云歌天保者济济跄跄跻公堂者熈熈攘攘【臣】熊本仰覩鸳鸾之舞莫禁鳬趋窃懐犬马之思尤深雀喜敬取易乾元亨利贞五字各成鄙词恭呈
　　御览惟祝
　　圣天子永享太平之福于亿万斯年而【小臣本】得长防
　　乐利之休于南东其畆而已至我
　　皇上圣谟神化武纬文经致治美嫓夫唐虞勘乱功髙于汤武此虽词臣防笔尚莫罄其形容国史盈编犹未得其梗槩【臣】之蠡测管窥固未足颂于万一也其诗曰
　　乗干首出仰垂裳徳业丰隆夀且康符瑞蚤瞻云日丽
　　祯祥更挹醴芝香文思光被征悠久
　　天祐灵长寖炽昌行健自强参赞永九如齐献万年觞
　　【其一】
　　体元
　　帝徳覆春台资始絪缊万象胎已酌斗杓旋一气更绵厯数统三才范围徃圣归陶铸损益前王入化裁瑞霭青阳喧燕雀温温和煦仰昭回【其二】咸亨品物发舒时气协埏垓大化滋共识巽齐资彚洁还披离照向明治文章炳焕超今古礼乐辉煌着鼎彞荡荡无名嘉防盛
　　六龙乗御普雍熈【其三】
　　美利鸿厖至治馨万邦仁夀际咸宁聪明睿知尊三重谟烈勲华备九经解愠歌挥舜轸逄春草木颂尧蓂敷陈
　　盛徳曾簪笔盘鼎从看更勒铭【其四】
　　运贞复始见天心物物根源二气凝久道化成钦正固太和保合庆咸登日新富有归
　　皇极风动时雍启瑞征万福春融调玉烛山呼长此颂
　　升恒【其五】










　　万夀诗【七言律二首】
　　候补翰林院待诏【臣】曹曰瑛
　　当阳日丽五云中万国衣冠拜舞同上际下蟠均
　　帝徳东渐西被徧
　　神功连天防幕红霞焕寰海梯航翠羽通紫鳯衔来丹诏发无边人物荷薰风【其一】
　　熈朝无地不阳春夀域天开庆作人何幸趋承瞻盛典更叨笔札到【微臣】黄星焕采聨东壁緑字分编傍北辰亲见箓图初受祉太平嵗月镇常新【其二】





　　万夀盛典初集卷九十六
<史部,政书类,仪制之属,万寿盛典初集>
　　钦定四库全书
　　万寿盛典初集卷九十七
　　歌颂三十七【武英殿诸臣】
　　万寿诗【有总序】
　　日讲官起居注左春坊左谕德兼翰林院修撰【臣】吴廷桢【臣】闻图呈圭锡肇有道之徴川至日升载衍无疆之厯表祯符之不偶佑自天申迓景福于方来极由皇建风云从而万物睹日月浴而百宝生圣乃乘时叶三灵而首出天惟眷德推五胜以代兴爰自诞弥星虹感瑞洎乎歴载图箓延祥用能坐享长年茂登上理纳八方于寿域启亿载之昌期自昔为昭于
　　今尤盛钦惟
　　皇上
　　体干常健
　　际泰方亨
　　躬圣神文武之全自生民所未有
　　握禄位名寿之契与造物者同游
　　凝神而四序成功
　　防已而万灵受职啓图书之秘钥百家尽入寰中张
　　弧矢之威九译胥归
　　阙下箕风毕雨民有欲而必从喙息跂行物竝生而不害广矣大矣天之无不覆也皇哉唐哉民之无能名焉兹当五十二年之春防遇六十
　　万寿之诞岁方周甲月正建辰蓂砌祝
　　尧甫飘香于三荚花宫献佛先浴日于二旬于是萃万
　　国之懽心庆
　　一人之圣节盈廷虎拜跄济冠裳率土嵩呼纷纶玉帛陈贺牋之斐亹南北台莱佐贡篚之珍竒东西鹣鲽青云干吕人皆得气之先绛节来朝臣有游方之外时则
　　皇欢既浃民豫斯宣垂惠臣工岂乐镐京之宴覃施兆庶康娱汉室之酺敞灵囿之池台图披益地宣洞庭之金石乐奏钧天兽舞鳯仪每防
　　天笑风暄日丽竝应人和合宇宙为大年率臣民与同乐斯即乡通日出视此匪遥节置天长方斯犹隘者矣【臣】廷桢等身依化国生际昌辰瞻南极之星明去天尺五纪西池之桃实得岁三千自顾何人叨逢此日花砖载笔分裁祝嘏之章藜阁繙书竝采延厘之句敢比儒绅之嘉颂以雅以南聊同衢壤之康謡或歌或咢由此年年张乐与物皆春岁岁称觥后天不老伫见升中岱室驾
　　显号于七十二君重闻合厯天灵享
　　鸿禧于万八千祀云尔
　　渚虹枢电
　　帝符昌岁月重徴诞
　　圣祥发育乘时春出震文明启运午当阳仙蓂三荚飞丹陛色线千丝上绣裳介寿欣承天保定歌拟进九如章【其一】
　　云从雷动防
