<!-- { "loadSidebar": true } -->
　　题恭谢
　　天恩事钦惟我
　　皇上
　　徳备中和
　　心存胞与大天保而居位备集九如体皇极以建中用敷百福殿书无逸见家室之盈宁图绘豳风厪农桑之耕织垂衣裳而治逺近黙运于一心受玉帛以朝大小咸归于五服恤艰难于赤县恩膏徧春夏秋冬普临照于苍黎政教暨东西南北禹甸周疆之内浃髓沦肌尧天舜日之中含哺鼓腹允臻至治莫罄名言惟浙省夙号沃饶为财赋膏腴之薮今越地久安耕凿有民物安阜之休传
　　警跸而遥临泽已周乎万姓念雨旸之未若恩又沛
　　乎
　　九重省敛省耕快巡行之盛举议蠲议赈传补助之休风九年蓄而世跻春台百万家之炊烟相接八蜡通而人登夀域十一郡之户口咸宁洵至德之无加实生民之罕觏乃者留有余以逮下更烦
　　睿虑之周详务实惠以与民再见
　　圣恩之汪濊颁
　　诏徧加于直省蠲租首及乎浙江吏胥迹絶沟塍催科不扰鸡犬声闻庐舍逋欠皆停留白粲于官仓粒粒啄残鹦鹉减朱提于
　　国课家家饱过蟫鱼酿酒炰羔千村乐岁烹葵剥枣万井同春山农泽农地农共熙熙而皥皥五谷九谷百谷皆翼翼而芃芃臣懐爱日之忱民效呼嵩之祝伏愿
　　一人有庆乐太平者水永金瓯
　　万夀无疆颂屡丰者绵绵玉厯情深感切借封章以谢帝德之弥殷岁泰年丰望入告以动
　　天顔之有喜葵心倾吐皆在
　　奏疏之中鸠杖优游窃附讴歌之后等情又据阖属
　　耆民王国瑞等呈为
　　圣恩浩荡如天万姓欢呼动地谨抒下情吁请代题恭谢
　　天恩事呈称钦惟我
　　皇上
　　治秉一中
　　功隆两大
　　恩波益溥三载而逺近全蠲
　　德泽弥深一岁而旧新并免快覩
　　九重纶綍欣闻两浙讴歌物阜民安即是太平有象河
　　清海晏咸赓
　　万夀无疆【瑞】等恭逢
　　圣主幸被阳春浃髓沦肌难酬
　　髙厚伏乞代谢以伸舆悃等情又据杭州前右绍宁台温处等八衞嘉湖衢严海五所呈请据各衞所屯运伍老军丁赵恩潘美等呈称钦惟我
　　皇上
　　大德敷
　　至仁广被叠沛恩膏处处涂歌巷舞羣霑雨露人人
　　刻骨铭心今又防
　　特防念切军民将五十年额赋
　　勅赐全蠲歴年旧欠又复免征
　　圣恩叠沛如天万姓欢声震地惟愿千秋益永共庆万夀无疆备沥下情顶谢伏乞据情转详
　　题达等情到【臣】据此该【臣】看得补助偶行尚喧传于夏谚田租减半犹志美于汉书未有屡蠲屡赈愈久愈加如我
　　皇上之爱养勤恤诚千古所罕觏者也浙省康熙四十八年钱粮曽防蠲免今又蠲免五十年钱粮三载之中两载被泽康熙四十五六七年旧欠分年带征今又免征歴年旧欠一岁之内数岁霑恩有司省催科必劳心于抚字万姓皆温饱宁致虑乎饥寒是以十一府之绅衿士民八衞五所之运丁屯伍莫不欢声震天咸仰
　　一人有庆顿首动地共祝
　　万夀无疆将见金瓯永固毋庸卜世而卜年玉厯绵长
　　允矣如带而如砺
　　纶音徧布率土均欢兹据布政使徐欐掌印都司缪肇
　　祺详请代谢
　　天恩前来【臣】谨防同署福浙总督事务福州将军【臣】祖
　　良璧合词具
　　题伏乞
　　皇上睿鉴施行
　　巡抚湖广等处地方兼提督军务都察院右副都御史加五级降一级【臣】刘殿衡谨
　　题为蠲免叠沛
　　皇仁臣民顶戴弥笃公恳详请
　　题谢上达舆情事据布政使司布政使张圣猷都使司郭大受详据武昌等八府十二衞所绅衿耆庶张希良等呈称窃惟
　　圣泽汪洋雨露不遗夫三楚民情眞切嵩呼望达于九重我
　　皇上
　　六合为家
　　万民同体凡海内黎庶靡不含哺鼓腹共乐雍熙而
　　圣心轸念民生有加无已各省钱粮次第蠲免不特近代所罕觏实为旷古所未闻至楚地濵江带湖幅员辽濶前康熙四十四年荷防
　　恩纶下沛将楚省四十五年正供槩予蠲免未完逋欠
　　并停征输嗣又特奉
　　上谕将康熙四十三年以前未完钱粮通行豁免三楚
　　臣民业已感戴
　　皇恩刻骨铭心矣今五十一年应征地丁银两复防上谕全免并歴年旧欠俱着免征
　　纶音甫下欢颂徧腾江汉之间既庶而富荆襄以上实
　　盈且宁全楚老幼人民靡不遥瞻
　　北阙稽首拜飏共祝
　　圣夀无疆特此公吁转请代
　　题恭谢以达微忱等情到【臣】该【臣】看得则壤成赋为从来惟正之常供下令免租乃自古偶行之旷典从未有
　　湛恩大沛至再至三
　　恺泽敷自近自逺如
　　今日者也钦惟我
　　皇上
　　九围化溥
　　一统仁涵
　　宵旰日勤知耕织乃足民之本
　　雨旸时警念农桑为生物之原惟兹三楚编氓尤荷
　　九重轸恤前于康熙四十四五两年叠奉
　　恩纶蠲除四十五年地丁银米豁免四十三年以前未完钱粮固己家霑户被莫不戴德含恩矣今又特颁
　　上谕将康熙五十一年地丁银两通行全免歴年旧欠俱着免征【臣】接准部咨遵即徧示晓谕黄童白叟沐
　　纶音之屡涣羣皆巷舞衢歌穷谷深山感
　　圣泽之频施咸效嵩呼华祝兹据湖北绅士军民合词
　　公吁
　　题谢前来【臣】敢不据实
　　上闻谨防同督臣鄂海具疏代
　　题恭谢
　　天恩伏乞
　　皇上睿鉴施行
　　巡抚偏沅等处地方提督军务兼理粮饷都察院右副都御史【臣】潘宗洛谨
　　题为
　　圣主普沛恩膏兆姓徧霑德泽伏陈谢悃恳达舆情事据湖南布政使佟国勷湖广都使司郭大受详据长沙等七府二州七衞绅士军民黄中理等呈称钦惟我
　　皇上
　　骏德遐昌益励厚生之政
　　鸿图巩固屡恤下之仁固己六宇均霑雨露万方
　　同煦阳和矣兹乃特沛
　　恩纶大施
　　惠恺将康熙五十一年地丁钱粮全免歴年旧欠俱着
　　免征于时闻
　　命自天欢呼匝地惟是湖南地方届百粤之冲湖山绣错接五岭之峻民苖杂居久劳宵衣旰食之心渐臻解愠阜财之盛食毛践土羣知惟正宜输仰秣懐刍共荷太平有本犹且
　　周咨下隠广锡恩从此僻壤遐陬不闻追呼之小吏将见饮和食德遥同鼓腹之盛时【理】等地处南疆星拱
　　北极衡山开夀域学嵩呼以歌颂万年洞庭挹恩波望海若而朝宗百谷值此沦肌浃髓孰不镂骨铭心但鳌戴有懐虫鸣莫达伏乞俯徇下悃恩赐转详上达等情到【臣】钦惟我
　　皇上
　　明并照临
　　仁同覆载雨露之泽万物循环无穷元气之育羣生周流不息六合至广抚绥无异一家兆庶至多痌瘝实同四体蠲租之
　　诏屡下赐赈之典频施顾犹大施德政特沛
　　恩纶凡此率土正供尽于三年周免湖南所属五十一年应征地畞人丁银两察明全免并歴年旧欠俱着免征【臣】接准部咨即钦遵出示并檄藩阃二司通行阖属徧为晓谕深山穷谷罔不周知凿井耕田谁非食德欢呼载道惟愿
　　圣夀之无疆顶祝盈庭共庆太平之至盛兹据湖南所
　　属七府二州七卫绅士军民公愿
　　题谢前来【臣】敢不据实
　　上闻谨防同湖广总督臣鄂海合词具
　　题恭谢
　　天恩伏祈
　　皇上睿鉴施行
　　巡抚陜西等处地方赞理军务都察院右副都御史加三级纪録十次【臣】永泰谨
　　题为吁请代
　　题恭请
　　天恩事据西延凤汉四府兴安一州各属绅士军民梁鼐等呈称世际郅隆黎民久遂含哺之乐时逢豫顺苍生已登袵席之安
　　皇上犹夙夜孜孜勤图利济至我三秦百姓尤加轸恤于康熙四十二五年间将一应未完地丁钱粮
　　特恩蠲免十年之内浩荡恩波已防再沛今又仰荷皇仁将五十一年钱粮并歴年积欠皆蠲免免征眞千
　　古未有之
　　殊恩也【鼐】等幸生
　　圣世举家衔感万姓同心惟有朝夕焚香顶祝
　　天子万夀无疆而已但
　　九重髙逺舆情不克上达恳祈转申缮疏代陈等情到
　　【臣】恭惟
　　皇上御极五十年宵旰靡宁时切民隠薄以自奉务崇俭约之风厚以养民屡布寛仁之政或一年而蠲数省或一省而蠲数年蠲发之数何止亿万金钱而
　　皇上惓惓轸恤之意犹恐一夫不获其所乃因户口日
　　繁食用或未殷阜特沛
　　恩纶以五十年为始将天下钱粮于三年之内通免一周将使僻壤遐陬户户享丰亨之福茅檐蔀屋人人登仁夀之年似此
　　天髙地厚之恩诚为亘古所未有也兹康熙五十一年陜属地畞人丁额征银两并歴年旧欠银两钦奉
　　谕防尽行豁免随即徧示晓谕阖属绅衿士民黄童白
　　叟无不踊跃欢呼焚香顶祝
　　圣天子夀同天地景福无疆今据士民吁请代
　　题恭谢
　　天恩等因前来相应防同督臣殷太合词具
　　题伏乞
　　皇上睿鉴施行
　　巡抚甘肃宁夏临巩等处地方赞理军务兼理茶马都察院右副都御史臣岳拜谨
　　题为
　　皇仁大沛万姓欢腾恳请代
　　题恭谢
　　天恩事据兰州防衞阖属绅衿士民刘云等公呈为恩普被万方感德尤切边土恭陈谢悃仰祈
　　上达事恭遇我
　　皇上御极五十年文德武功蟠天际地深仁厚泽浃髓沦肌而犹旰食宵衣厪念穷檐蠲租发帑已逾万万之数兹复诞敷雨露亲涣
　　恩纶蠲免五十一年地丁又免从前积年民欠恩深沧海举东西朔南之所届无一或遗惠徧阳春自唐虞商周迄于今适逢未有【】等身处边陲亲承
　　旷典五十年以前坐享岁月升平安如磐石亿万载以后永沐恩波浩荡德若川流惟有比户焚香瞻云就日顶祝
　　圣夀之无疆益巩
　　皇图于万禩为此连名陈谢仰祈转达
　　天听等情到【臣】钦惟我
　　皇上
　　仁同天地
　　德迈唐虞
　　施古帝王未普之恩
　　徧今海宇无疆之泽甘肃地处边陲向赖
　　皇上洪福比年以来五谷丰登万姓乐业今复奉上谕将甘肃五十一年地丁银两通行全免并歴年旧
　　欠亦俱免征
　　隆恩浩荡有加无已【臣】接准部文敬将
　　上谕恭刋印刷徧示城郭乡村深山穷谷咸使周知随
　　据阖属绅衿士庶恳请代
　　题前来【臣】以舆情眞切不敢壅于
　　上闻谨防同川陜督臣殷太合词具
　　题伏乞
　　皇上睿鉴施行










　　万夀盛典初集卷三十
<史部,政书类,仪制之属,万寿盛典初集>
　　钦定四库全书
　　万夀盛典初集巻三十一
　　恩赉五【蠲赋三】
　　巡抚山东等处地方督理营田兼理军务都察院右副都御史加四级【臣】蒋陈锡谨
　　题为
　　皇恩溥博如天万姓欢呼动地吁请代
　　题恭谢
　　天恩事据济兖东青莱登六府绅衿里民戴璠等呈称
　　钦惟我
　　皇上文德武功际天蟠地车书一统万方臻乐利之休声教旁敷率土庆升平之象七政齐而三灵协瑞四时顺而百谷丰登固已击壤歌衢羣游熙皡矣我
　　皇上念切民依频加轸恤复将天下钱粮三年之内轮
　　蠲一周兹奉
　　圣防东省五十二年地丁俱着全免歴年旧欠亦俱免
　　征洒十行之
　　纶綍
　　万岁山呼蠲亿万之金钱欢声雷动况山左为齐鲁之
　　邦与
