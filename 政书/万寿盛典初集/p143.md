<!-- { "loadSidebar": true } -->
　　天子庆无疆日丽铜龙彩云飞玉佩祥凤鸾频度曲桃李共舒芳春色蓬莱徧臣工进寿觞【其一】呼嵩声动地舞抃感
　　皇仁花映瀛洲灿波流太液新万方称
　　万寿三祝庆三春日月冈陵颂纯禧集
　　紫宸【其二】
　　万寿诗【五言排律八韵】
　　监　　　　　　　　　生【臣】顾乗智
　　帝治中天日文明焕百王金瓯垂永固玉厯纪绵长圣寿开南极
　　皇仁溥万方敷天欣衽席多士庆冠裳王路骧骐骥岩廊裕栋梁尧年初甲子豳俗早称觞纯嘏如川至
　　隆恩挹露瀼欢迎当此日衢壤咏陶唐
　　万寿诗【七言律一首】
　　监　　　　　　　　　生【臣】项　鋐
　　圣人首出洵天生体健承乾道永贞
　　神瑞当年惊电绕贞符此日际河清
　　尧天浩荡形容泯
　　舜日雍和爱戴诚万众欢腾盈寿域跻堂朋酒尽称觥万寿诗【七言律四首有序】
　　监　　　　　　　　　生【臣】缪日芑
　　皇帝御极五十二年时和世泰物阜民安薄海内外罔
　　不感
　　恩戴
　　德歌咏升平恭逢
　　万寿圣诞天下臣民扶老擕幼梯山航海驰赴
　　阙下献万年之觞进九如之颂【臣】幸生
　　圣世同沐
　　皇仁更念【臣】祖【臣】父曾叨甲第忝侍从之班歴卿尹之
　　任受
　　圣朝之殊遇效百职以宣猷更防
　　天语褒嘉颁赐匾额
　　御书焕发传为瑞寳
　　圣恩高厚累世靡穷【臣】葑菲下材藓苔贱质捐糜有志
　　报称无阶随万姓之嵩呼近
　　帝光于北极同兆人之雀跃庆
　　圣寿于南山技愧雕虫歌成击壤谨稽首顿首而献诗
　　曰
　　皇极祯符集
　　圣躬红云旭日映曈昽百千甲子年方始亿万春秋位正中凤翥麟翔游禁苑花明栁飏被和风臣民歌祝升平久淑气芳华四海同【其一】
　　化成久道嫓中天
　　玉殿垂衣绕瑞烟
　　万寿无疆时际泰
　　一人有庆运承干琼枝发囿凝甘露仙液流霞出醴泉此日康衢齐抃舞好从熙皥乐尧年【其二】庆惠行施屡赐租雨旸时若兆丰腴豳风日暖柔桑沃禹甸春深瑞麦敷九市华樽盛琥珀千行寳炬挿瑚诗歌令徳宜嘉乐愿进仙人五岳图【其三】
　　众星歴歴拱辰居神武维扬播广舆贡矢贡琛归岛屿来王来享达舟车八纮臣庶陈三祝万国衣冠颂九如烂熳卿云欣复旦扶桑共仰日升初【其四】
　　万寿诗【七言律一首】
　　监　　　　　　　　　生【臣】朱丕麟
　　旭日初升碧海东蓬莱春满蘂珠宫万方争献华封祝八表欣看寿域同玉轴早符轩后厯璿图咸乐帝尧风
　　太平天子当阳日拜手嵩呼达
　　圣聪
　　恭祝
　　万寿无疆颂【有序】
　　监　　　　　　　　　生【臣】张　钟
　　【臣】闻华封之祝有三敛祉必归大徳洪范之福曰五迓休端在圣人盖刚柔悉协益符两大之贞恒而健顺咸宜自卜万年之秩祜瞻泰阶之旣启庆久道之化成钦惟
　　皇帝陛下
　　德夲性成
　　质由天纵
　　出东方而秉震应五百岁之昌期
　　居南靣以乗干开亿万年之寳厯
　　崇效天卑法地高深合撰旣气协乎清宁
　　仁以育义以正德化覃敷更声振乎南朔盖展矣建
　　其有极而粹乎允执厥中者也乃犹
　　宵旰不遑励精靡懈体干干于宥密存翼翼于渊微由是治定功成恩深泽溥宜乎登咸三五超轶古今兹当
　　御极五十二年恭遇
　　万寿六旬令节
　　圣甲初周普天同庆执玉瑞者赤芾金舄咸怀献寿之忱越山海者白叟黄童共有跻堂之愿献祝则嵩呼动地扬休则虎拜盈廷诚亘古所希闻生民之未有也【臣】欣依
　　日下庆比寰中虽
　　峻德宏猷有慙蠡测而称觥献寿弥切葵倾爰拜手稽
　　首而献颂焉颂曰
　　穆穆我
　　皇文明濬哲克宪于天维敬作极四隩旣奠九围用式
　　聿求厥宁乃罔或逸稽古式训
　　圣而多能摛词掞藻锦烂云蒸孝思不匮承欢
　　慈帏应侯顺徳万民化之田禽利执挞伐用彰白旄黄钺绥靖多方衅甲升雍聿昭文治益额增科誉髦斯士复租寛赋勤恤民依
　　恩流蔀屋喜溢黔黧刑以弼教罪疑惟轻圜扉草秀肺石风清旣治且宁虚怀若谷所其无逸求民之莫五十二载久道涵濡惟
　　皇立极治嫓唐虞日在娄星姑洗中律寿域宏开圣诞届节近而
　　宫府远而郊圻外薄四海漆齿雕题搢笏秉圭扶鸠
　　骑竹载道欢呼同声致祝
　　万寿无疆
　　万寿无期惟我
　　圣皇作君作师百禄是遒百禄是总于万斯年惟皇垂拱海筹添屋长庚耀枢【小臣】献颂敬继歌衢






　　万寿盛典初集卷一百十一
　　钦定四库全书
　　万夀盛典初集卷一百十二
　　歌颂五十二【生监诸臣三】
　　万夀诗【五言律二首】
　　监　　　　　　　　　生【臣】张　位
　　纯嘏应天锡精诚励
　　圣修乾坤长合撰枝干喜初周旭日辉
　　龙衮晴霞防鳯楼八方齐献
　　夀拜舞集共球【其一】
　　天庆当三月春晖照
　　御筵弹琴操舜曲鼓腹乐尧天宫柳迎风绿蟠桃浥露
　　鲜河山明万象长拱
　　圣人前【其二】
　　万夀颂【有序】
　　监　　　　　　　　　生【臣】汪　祚
　　【臣】闻禄位名夀有大徳必享大年睿知聪明惟至诚斯称至圣理数未尝或爽古今实有同符钦惟
　　皇帝陛下
　　广运齐尧
　　文明嫓舜
　　道贯百王而立极
　　位参两大以成能万族竝育于春台率土咸登夫夀
　　域兹者节当
　　嘉庆时值阳春花甲初周占嵗纪者自今伊始箕畴载衍徴祥应者以莫不増凡属含生之伦尽知
　　华祝惟【臣】章鄙之士益切衢歌伏覩
　　皇上膺图御极五十二年统奠金瓯光调玉烛允文允武极巍荡之难名乃圣乃神洵颂而莫罄妄加蠡测窃用管窥则有若
　　郊坛禋祀礼必修防明且钦承日严昭格是
　　圣人事
　　天之诚也享
　　庙荐馨对越不懈
　　祖功宗徳继述弥隆是
　　圣人绳武之光也奉
　　慈圣之欢心而尊飬备至礼称纯孝何以加焉笃天潢之仁爱而恩礼偏周书称睦族何以焉至于田租逓赐而泽霈敷天商税竝蠲而雨蘓大地
　　惠下之慈至矣仁行法外而屡减重条治期无刑而频
　　加寛释
　　好生之徳溥矣犹且沐风雨以歴茅檐
　　命銮辂而廵方岳是以疏瀹一施而畿辅之沮洳尽为沃壤随刋既授而黄淮之泛滥悉就安澜奠定之功其大矣乎
　　亶聪明以为立政之源
　　简人才以为安民之本是以济济多士加遴选而务别材能桓桓武臣慎校阅而爰搜技勇论官之法其备矣乎若夫
　　尊崇前圣
　　奨诸儒述经史而炳若日星重学校而施同雨露
　　敦风励俗之意其厚矣乎至于
　　文徳既隆
　　武功克奏九州率服万年巩磐石之基四海归诚亿禩庆河山之固而且瞻云就日扩从来未扩之版图献贽奉琛开自古未开之土宇东西南北一尉一侯绥甸要荒同文同轨盖溯乾坤成列而后天地剖判以来未有竝此崇隆拟兹赫濯者也况复
　　智由天纵不费研精
　　徳本性成犹加博览时而发抒义理煌煌羲画文谟时而陶泳性灵隠隠周情孔思允矣经天而纬地卓哉骤帝而驰王且也八法通神直防指事象形之始两仪在握尤精授时定律之方是惟
　　至圣之多能实备统天之全量离能普照广大自致高明干本健行覆载同归悠久譬江河之行地常此流通比日月之当天宁有纪极哉【臣】谨稽首顿首而献颂曰我
　　皇受命时敏日新徳参载覆道贯天人昭哉舜智宏矣尧仁九州四海稽首悉臣理本存诚治惟恭已不猛不寛尽善尽美事
　　天如亲爱民若子厚泽深仁沦肌浃髄惟大一统亿万斯年武功赫濯文徳敷宣爰稽史册载考简编盛徳大业莫与京焉久道化成诸福咸备河海呈祥日星效瑞卜世卜年日昌日炽协气旁流蒸黎广被时时雨万邦屡丰耕田凿井率土歌功人多富夀世享帡幪康衢击壤乐事相同甘雨和风霑拂九有履戴乾坤宁知高厚祝我
　　圣君与天同夀穆穆上穹申命保佑一介草莽幸际虞唐寸草春晖敬效颂扬词惭风雅文媿珪璋敢随百兽率舞趋跄既歌九如更咏百福亹亹令名绵绵厯服祥覩星文筹添海屋
　　万夀无疆八方同祝
　　万夀诗【七言律二首】
　　监　　　　　　　　　生【臣】吕　锷
　　南极星辉接
　　御筵泰阶玉烛庆聨绵九霄雨露涵
　　双阙四国歌謡祝万年大化聿昭文盛日春风长暖
　　艶阳天华筹海屋频添算嵗嵗
　　恩波溥日邉【其一】
　　生成
　　至徳竝乾坤寰宇阳和沃
　　圣恩鼎盛春秋膺福履无疆甲子起贞元宫云五色祥光合御柳千丝淑气繁最幸草茅能就日跻堂相庆献尧尊【其二】
　　万夀诗【五言律一首】
　　监　　　　　　　　　生【臣】王正学
　　干健天行道惟
　　皇大徳同甲周长祝嘏日永共呼嵩寰宇
　　恩光绕方州
　　恺泽蒙瞻云滋湛露康阜被仁风
　　万夀诗【七言律四首】
　　监　　　　　　　　　生【臣】张之颉
　　瑞霭氤氲满碧霄虹流电绕庆今朝筹添花甲
　　龙顔喜琴奏薫风凤律调至治时雍敷率土鸿庥天保惬羣僚瞻云莫罄讴謡意共祝三多拜
　　帝尧【其一】
　　春暖铜龙刻漏垂花深紫陌照
　　丹墀珠囊焕采绵昌运金检呈祥巩
　　盛时习习炉烟添柳重盈盈丝管出云迟遥瞻南极
　　光华烂草木常霑
　　圣泽滋【其二】
　　羣向光天仰覆帱珠星环拱北辰高来朝万国云随马胪拜千官栁映袍紫燕翻飞依玉宇黄莺宛转和云璈太平更喜
　　敷文教献夀盈庭尽誉髦【其三】
　　九重春色接蓬莱云里箫韶风更催淑景人人争就日欢声处处欲成雷已防湛露霑仙掌更借春流泛羽杯白叟黄童齐舞蹈山呼远自万方来
　　万夀诗【五言律一首】
　　监　　　　　　　　　生【臣】徐　模
　　帝徳超三古
　　皇图巩万年云山当晓丽花木向春姸日暖供尧酒风
　　和拂舜升恒占久道载颂九如篇
　　万夀诗【五言排律十韵有序】
　　监　　　　　　　　　生【臣】姚　浩
　　徳合无疆自永万年之夀
　　恩敷率土斯腾兆姓之欢兹值三春令序恭逢
　　万夀嘉辰淑气融和咸乐熙熙化日祥光凝霭共瞻灿
　　灿长庚
　　辟彚征之路多士奋兴
　　颁寛恤之条万民乐恺于是赴阙者云集四方莫不尊亲献颂者风驰百禄由之遒总何意【微臣】欣逢
　　盛典伏念草茅下士拙陋无能拟效华封之祝愿切三
　　多难名我
　　后之仁情依五鳯谨赓十韵爰用五言虽蝉吟蚓窍未足罄其高深而巷咏涂歌亦可抒其忠爱云尔
　　景运中天启
　　皇恩造化同无疆称
　　帝夀乆道见成功时值阳春丽年当甲子丰
　　龙楼凝瑞霭
　　鳯阙拂和风南极星长拱西池果正红
　　銮仪陈殿陛仙仗下崆峒朝野欢声合山川淑气融
　　圣情应有喜
　　天禄正无穷献颂华封切车书文教隆【小臣】惭拙陋拜
　　舞效呼嵩
　　万夀诗【五言排律一百韵】
　　监　　　　　　　　　生【臣】杜庭珠
