<!-- { "loadSidebar": true } -->
　　一人恩似海多士气如云
　　圣训铭金石
　　鸿篇嫓典坟儒庠祯瑞叶佳气自氤氲【其七】
　　制科频广额寒畯共腾欢春浪成鳞甲秋风振羽翰有才谁蠖屈羣彦自鹏抟
　　万寿天门辟重蒙策治安【其八】
　　养老颁仁政无殊上下庠高年分帛肉
　　温防出岩廊安燠裁衣着鲜肥正席尝普天呼
　　万嵗化日正舒长【其九】
　　主徳高无极
　　宸衷承以谦照临齐日月恵化及苍黔花发春方暖山呼瑞早占从今亿万载长庆海筹添【其十】









　　万寿赋
　　翰　林　院　庶　吉　士【臣】王时宪
　　我
　　皇御极五十有二年三月中浣乃甲子初周之期也夫
　　祥光腾于
　　紫殿瑞气霭于
　　丹墀颂九如者合九陔而毕至呼
　　万嵗者尽万姓而交驰多富多寿多男允为昔圣所未有得位得名得禄皆由大徳以致之瞻
　　王道之平平荡荡幸民风之皥皥熈熈此盖大业逺超千古而繁祉咸集一时者也然而纯嘏则本于天锡至治更开于人和
　　君心昭格天心宣室有受厘之兆
　　帝徳聿新民徳康衢来击壤之歌旰食宵衣尧阶每生瑞草箕风毕雨禹甸徧产嘉禾喜篝车之既满羡稌黍之复多观其筑场纳稼也弱子寡妻遽多色笑观其饮蜡吹豳也黄童白叟竝见顔酡而且桑饶沃叶柘茂交柯南陌春风盈盈防筥西郊夜月轧轧抛梭蚕余八茧丝足五紽固已豓夺天孙之锦纷披越女之罗矣若夫紫绶拖所以宠贵客黄衣锡所以礼高年野妇绩于室村夫力于田牧童常吹陇上之笛戍兵免控塞外之占年有雪纪瑞非烟长绵宝厯永广幅员今者伏遇
　　圣节之攸届乃见众志之至防焉斯时也内则派出天潢朝宗有自恩隆戚里矢报靡穷外则大小诸臣咸游化日庸愚百姓均沐休风近则十五省懐仁慕义之流皆知爱戴逺则千百国航海梯山之辈竝切尊崇是以输诚惟恐夫稍后备物不妨于或丰夫自
　　帝城以至
　　御苑爰构黄棚以造苍穹制丽锦以作
　　殿结彩绘而为
　　宫徧植四时之花开皆顷刻忽种数寻之树气便郁葱亭则肖夫圆盖桥则类夫垂虹十二里锦幄参差光飞璀璨数百丈花屛宛转影映玲珑徧处笙歌隠隠聴钧天之雅奏连宵灯火行行如元夜之纱笼市列多珍来去公卿欣对百代流传之清玩肆罗异物嬉游士女惊为千载难得之竒逢珠帽锦衣不叱牧竖担夫之相混香车宝马频塞长堤广陌而难通然此止言郊外而尚非城中也至若
　　金阙大观玉街全盛望而可悦即而生敬论繁华则百戏具陈语庄严则诸方清浄饬寳刹为诵经之所钟鱼佛号同宣创崇台为演剧之塲箫鼓仙音互竞千重楼阁云虽高而势欲相凌百尺幢幡风虽微而影终不静举鞭数之未得清走马看之岂易竟雨洒则昼絶纎埃月出则宵悬明镜异香从天上飞来竒彩岂凡间得竝羣赓
　　万寿之无疆共赖
　　一人之有庆于是天下效嵩呼兴华祝集锦鞯攅钿毂旂标省防之名简题进献之目贯珠成幛影现光华镂玉为亭香飘芬馥万方贡物连旬得以纵观羣彦颂言累月难于卒读我
　　皇之进宫也九州童叟向
　　銮辂以跪迎尊亲出自至性瞻云就日以见微忱我
　　皇之升殿也万国衣冠对
　　玉陛以拜飏忠爱发于至诚颂徳歌功而绵景福普天
　　率土孰不感
　　君恩儋爵析圭畴不享天禄是以瞻
　　仪仗则亿兆欢欣望
　　宫阙则臣工肃穆迨
　　纶音大沛于庙堂而祀典方隆于岳渎异数必先于荐绅湛恩不遗于蔀屋紫泥丹诰不止及身之荣也而先后竝邀夫宠荣锡复蠲租固为良民之庆也而愚顽且寛其刑剭科添乡防多士尽荷甄陶赐徧耆英三老咸防乐育
　　帝徳之积累殊深天和之感召自速花甲周而万年之觞既盈麦秋近而四郊之雨旋足嵗功成则民望纳禾农务兴则鸟催播谷方喜兑泽之无愆早知丰嵗之可卜猗欤休哉此真盛不可逾美不胜録也乃拜手而为之颂颂曰
　　圣人笃生膺厯数兮昊天子之永眷顾兮首重穯事五谷树兮山田虑旱甘霖注兮水村忧涝旭日煦兮多黍多稌仓箱裕兮民隠是恤寛徭赋兮异域向风争内附兮钦惟我
　　皇福禄聚兮亿万斯年绵
　　国祚兮


　　万寿诗【七言律八首】
　　翰　林　院　庶　吉　士【臣】朱　纶
　　太平宇内艳阳时
　　宫启蓬莱献寿期华祝三多依
　　黼座嵩呼
　　万嵗彻
　　丹墀芝生
　　玉殿祥云绕蓂长
　　瑶堦淑景迟幸忝鹓班随舞蹈涓埃慙未答
　　洪慈【其一】
　　紫凤丹麟献瑞频郁葱佳气拥
　　枫宸九畴自昔尊
　　皇极万物于今覩
　　圣人德茂普天赓复旦仁深率土庆长春试看风动时
　　雍日击壤声中景象新【其二】
　　日月光华仰照临缉熈遐迩识
　　君心昭囘共见
　　天文炳干惕从知
　　圣敬深南极一星随
　　帝座东风百卉发华林长调玉烛祯祥集国史煌煌耀
　　古今【其三】
　　皇衷无逸着丹文
　　帝徳渊深在克勤物阜民安
　　恩早徧
　　宵衣旰食虑犹殷平成绩与天心合大小才凭
　　睿鉴分祝嘏
　　彤墀春正暖坐调玉轸奏南薫【其四】
　　春满
　　皇都淑气和溶溶太液湛恩波八纮向化车书盛四海
　　升平雨露多
　　文徳覃敷成礼乐
　　武功耆定戢干戈祥烟篆结云璈叶拜手齐赓大雅歌
　　【其五】
　　太和洋溢徧昭宣寿域开紫极悬解愠阜财依
　　舜日耕田凿井乐
　　尧天好生每下祥刑
　　诏给复频书大有年久道化成忘
　　帝力春风处处聴挥【其六】
　　浩荡如天沛湛恩农民歌舞徧村村紫泥封处
　　宸章贲
　　丹诏宣时
　　帝语温
　　北阙荣光分蔀屋南山瑞气满
　　天门
　　临轩俯采风谣徧奏雅吹豳颂
　　至尊【其七】
　　盛典躬逢乐未央臣民欢忭效趋跄万方玉帛瞻宸扆亿兆梯航觐
　　帝光道契至诚原不息寿征悠久自无疆寸心葵向何
　　由极敬进仙人九醖觞【其八】













　　万寿诗【七言律四首】
　　翰　林　院　庶　吉　士【臣】徐云瑞
　　寰宇升平宝厯绵千秋万嵗戴
　　尧天仙璈乐奏南山外法醖筵开北斗前律应和风春似海祥迎昌运福如川臣民尽在康衢里拜手同赓献
　　寿篇【其一】
　　帝德巍巍被海隅特传心契阐畴图云开雉尾闻天语香爇龙涎绕
　　御炉仁寿两间盈淑气升恒千载握真符苍生比户丰
　　亨象皆沐层霄大泽濡【其二】
　　凤城鱼钥啓曈昽穆穆
　　垂裳坐合宫航海梯山重译至涂歌巷舞万方同光腾玉陛丹霞上露滴金茎瑞霭中词苑【小臣】如雀跃尽随
　　鹓鹭竞呼嵩【其三】
　　应运乗龙
　　御九垓星悬云汉亘昭囘还占甲子三千衍自叶贞元八百开鹤算真同天地永鸿禧直辟混蒙来
　　恩膏养育无遗物草木长滋雨露培【其四】













　　万寿颂【有序】
　　翰　林　院　庶　吉　士【臣】冯汝轼
　　【臣】闻圣人御世大徳在躬大功及物则罄宜受福享国久长上格天心下孚民志而万寿无疆之休皆操自一己为理数所必应非偶然也唐虞三代贤圣之君莫不敬天勤民享有大年诗书所纪歴歴不爽我
　　皇上徳盛功宏为隆古帝王所莫逮万物得所百福攸宜久道化成与天地同悠久兹当六旬
　　万寿之期甲子初周敷天率土罔不欣喜百寮万民恭
　　崇
　　显号防请
　　庆礼而我
　　皇上圣度弥谦徳大不居功大不伐不欲侈陈贞瑞崇
　　尚虚文顾我
　　皇上自开天立极于今五十有二年
　　圣德神功昭布宇宙凡有知识咸知颂【臣】伏见我皇上尊先圣崇真儒阐明道统训士育材则文治宣焉厘正臣工奨励廉法知人如神举措至当则吏道肃焉蠲租罢税省刑肆赦则仁恵溥焉刋山导河疆理沟洫则民业安焉敬老引年善阐幽则雅化茂焉礼河望岳慎修祀典则神贶昭焉徳如此其巍荡也中外一统覆帱归仁幅员之广凖符天度徃者殱除三逆神州以宁灭台湾海隅以靖荡平漠北荒服以归三苗来格尺土皆臣南交西僰之伦乌弋黄支之望星受吏悬度来藩者嵗无虚日功如此其伟也功大则礼备徳盛则乐具礼乐之义通乎神明天清地宁民和物阜既位既育卜厯斯长其在于诗天保所咏如冈如阜日升月恒者举不足赓
　　圣算之万一则我
　　皇上之万寿无疆自今伊始【臣】遭际昌期歌咏盛事追
　　随词臣之末敬撰
　　万寿无疆颂十二章章十二句献之
　　阙廷颂曰
　　帝受天命抚兹下民范围八极经纬三辰穆穆
　　圣皇保佑重申申之自天厯数无垠惟仁斯寿惟圣斯
　　仁仁寿之域元气如春【其一】
　　皇帝御宇九域同居斗南斗北翠幕舒舒黄龙白雉泽马器车贡道匪逺共此扶舆苗顽干羽荒服车书大哉一统混然古初【其二】
　　帝徳广运合天地贞合天之道曰敬曰诚久而不息广大髙明尧咨舜儆惟一惟精心传道脉集圣大成徳与天合至哉无名【其三】
　　道惟天纵
　　学本生知图书河洛妙契庖羲天人一贯作君作师千
　　圣之统
　　圣躬肩之
　　圣能知圣道始无岐惟子朱子崇祀清时【其四】
　　圣人图治永慎成功恢恢干纽握自
　　宸衷朝日中昃其勤
　　法宫恤民问俗烝髦观风六乐乃奏五礼攸同一日二
　　日宁旷天工【其五】
　　万防清暇
　　天章聿焕雅颂典谟炳耀云汉凤羽龙鳞供兹
　　宸翰元气元音为文字冠书编四库笔给三舘一字之
　　安钦哉
　　睿断【其六】
　　覃敷文教岂弟作人
　　天子制诰经术日深三物六行用淑其身维川有英维岳有神罗而致之野无秀民多士济济如星拱辰【其七】
　　庙算神谋耆武维烈动若风行亦如电掣滇有鸱鸮彼翮之折闽粤有狐彼穴之抉海鲸塞狼牙拔尾绁孰敢不庭来归则悦【其八】
　　皇王用人如臂运指百尔君子惟
　　天子使文臣之骖有左右史卢矢彤弓戎行亦喜激之之不廉者耻臣哉邻哉以喜以起【其九】
　　帝平水土河流既潴口咨手画成河渠书淮扬涿防谁
　　复其鱼
　　帝劳于迈民逸厥居有橇有輴河伯徐徐河伯恭命涟漪如初【其十】
　　上帝好生我
　　皇协帝小民之命
　　大君之恵租赋是蠲动亿万计不辜是矜胥脱于系如
　　天之仁万物利济鼓腹而歌羣游
　　圣世【其十一】
　　巍巍乎天云星风雨巍巍乎
　　帝神圣文武日精月华干规坤矩占厯
　　当阳乗时
　　位午万国来朝式歌且舞
　　天子万年受天之祜【其十二】












　　万寿盛典初集巻八十九
　　钦定四库全书
　　万寿盛典初集卷九十
　　歌颂三十【词臣二十二】
　　万寿诗【四言一首】
　　翰　林　院　庶　吉　士【臣】鄂尔竒
　　维天则清维地则宁维
　　圣一之无为而成
　　圣人之生光昭万古三才以参五徳以伍祥纪庆云灵
　　应华渚恭惟我
　　皇翼翼圣敬抚兹下民仁育义正徳实性成道则天纵泽被万方厚生利用在昔九土僭滥犹多滇南漠北戾气违和
