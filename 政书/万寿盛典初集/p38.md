<!-- { "loadSidebar": true } -->
　　亲焕丝纶自明年康熙五十年始合天下地丁钱粮于三年以内通免一周又以旧逋不蠲则民困不释遂于应蠲之嵗并屡年积欠一并豁除通计应免额数二千八百万两而所免积欠又数百万计以频岁撙节蓄储之帑悉散为隂膏而
　　圣心如伤保赤之懐一无所顾惜总期留有余之物力俾成家给人足之风用是休养于生民曲尽老安少懐之量
　　恩周似海东西朔南所届无一或遗世徧如春虞夏商
　　周以来未尝有此遥知刋
　　谕颁示丕布寰区或扶杖以观或秉耒以听无有不感德音而垂涕饫
　　大泽以铭心者臣等忝列班联亲承
　　旷典五十年以前升平之岁月如日方升五十年以后浩荡之恩波如川方至
　　德盛则福备羣仰
　　圣夀无疆本固则邦宁益信鸿图有永此在
　　廷诸【臣】祝颂之至愿而亦天下臣民舞蹈之舆情也
　　【臣】等谨合词摅诚
　　奏陈谢悃伏祈
　　宸鉴为此奏
　　闻
　　经筵讲官文渊阁大学士兼吏部尚书加四级【臣】陈廷
　　敬等谨
　　奏为恭谢
　　天恩事康熙五十年十月初三日钦奉
　　上谕谕户部兹康熙五十一年所蠲山西河南陜西甘肃湖北湖南地丁钱粮共计一千一十五万三千四百两有竒【臣】廷敬等在京诸【臣】欣逢
　　盛典溥沐
　　施钦惟我
　　皇上徳永升恒功髙化育深仁厚泽休养生息垂数十年赐复蠲租财赋金钱以亿万计雨旸时若常殷省岁之忧勤家室盈寜犹念含生之疾苦
　　宸衷无逸
　　恩膏普徧于万方
　　圣泽有加
　　纶綍旋施于四省山陜为
　　翠华所及民隠周知楚豫当水陆要冲
　　皇情尤切
　　德音下逮父老撃壤以歌衢
　　玉防遥颁官吏焚香而拜
　　诏行见隂阳和防之地屡庆丰年鱼米负贩之乡永称乐国雍绛少泛舟之役秦晋无乞籴之文四民悉颂
　　皇仁九有咸登化宇夫博施济众虽尧舜其犹难老安
　　少懐直天地同一体我
　　皇上以爱养臻乐利之休本节俭成太平之福丰膏四
　　沛解泽殷流臣等身列班联亲承
　　纶命
　　皇恩似海感深髙天厚地之仁
　　帝德如春忻切就日瞻云之愿自此羣游熙皥永祝景祚于无疆共乐升平益庆鸿图之克巩矣【臣】等谨合词摅诚
　　奏陈谢悃伏乞
　　圣鉴为此具本谨具
　　奏
　　闻
　　经筵讲官文渊阁大学士兼礼部尚书加四级【臣】王掞
　　等谨
　　奏为恭谢
　　天恩事康熙五十一年十月初三日奉
　　上谕户部将康熙五十一年江宁安徽山东江西地丁钱粮新征旧欠共计一千二百三十四万八千七百九十七两有竒槩行蠲免【臣】掞等在京诸【臣】恭逢
　　盛典溥沐
　　施闻
　　命自
　　天感
　　恩无地钦惟我
　　皇上
　　功髙覆载
　　徳懋生成
　　登六合于雍熙久殷休养
　　抚羣黎而解阜弥切绥安凡赋税之频蠲非防筹之可算爰稽隆古从未前闻芸生之讴颂方深
　　圣主之照临倍至载申
　　纶命沛
　　恩膏同大曜之循行煦育必周乎四海喜甘霖之徧及涵濡旋被于三方封疆首重夫江南财赋实甲于天下山左则官山而府海江右则引越而控荆
　　帝眷有懐周知土俗
　　天行所莅洞悉民依不徒温饱为既安必使盈余而始足于是春耕秋敛恒在宵衣旰食之中赐复蠲租尤加物阜民安之后
　　徳音涣发
　　圣泽敷以千万数之多特行尽免俾亿兆人之众罔不均霑官僚之喜气云屯市野之懽声雷动山农石户咸叩首而祝
　　九重白叟黄童胥焚香而呼
　　万岁本丰穰而蓄储益厚由乐利而俯仰弥饶
　　圣人之道洋洋注而不息
　　王者之民皥皥恱且无疆我
　　皇上以乾坤化育之心致宇宙平和之福无一夫之不得合万国而靡遗荡荡乎莫罄赓扬济济者惟知抃舞臣等身依
　　辇毂亲荷
　　丝纶
　　帝德崇髙允矣博施而济众
　　圣恩洪大猗欤厚载以资生欣当
　　万夀之昌期行共万方称庆愿奉三多之华祝敢先三沐抒诚自此化宇升平羣游风动时雍之盛
　　皇图巩固永戴尧天舜日之长矣【臣】等谨合词恭缮奏陈谢悃伏祈
　　圣鉴为此奏
　　闻













　　万夀盛典初集卷二十九
　　钦定四库全书
　　万夀盛典初集卷三十
　　恩赉五【蠲赋二】
　　巡抚直等处地方管辖紫荆密云等关隘赞理军务兼理粮饷都察院右副都御史世袭一等精竒尼哈番加九级【臣】赵燮谨
　　题为钦奉
　　上谕事据直守道叅政【臣】李毓柱详称直属五十年
　　地丁钱粮钦奉
　　上谕通行蠲免并歴年旧欠亦尽免征奉文到日一时巽命风行欢声雷动钦惟我
　　皇上御极五十年来深仁厚泽如天地之无不覆载如日月之无不照临崇节俭于一身思饥溺于天下今又将通天下钱粮蠲免一周稽唐虞之世一夫无不得所未闻终岁无征考三代以还斗米亦有三钱几见轮年免赋况直属地方被
　　泽独先防
　　恩最近歴年之补助河海同深此日之蠲除丘山并厚
　　军民感戴仰
　　帝德而难名绅士讴歌祝
　　圣夀于罔极积天下之福以为福逺迈轩昊之舆图散天下之财以为财永逾商周之厯数既据各道府绅衿士民合词恭谢
　　天恩理合据实转请代
　　题以达舆情等因到【臣】该【臣】窃查
　　京师为
　　王化之首雨露常霑直乃万国之基阳春先到钦惟
　　我
　　皇上
　　恩同天地
　　德迈唐虞大小共戴生成遐迩咸臻熙皥数十年来四海升平万民乐业考之史册实所罕见犹防
　　皇上时厪宵旰节用爱民蠲赈频施不啻万万率土羣黎固已备极休养共安袵席而直属人民幸生
　　畿辅屡年受
　　恩较之他省尤深尤渥兹复防
　　圣徳汪洋
　　恩纶涣汗自明年康熙五十年始将天下钱粮三年内蠲免一周歴年旧欠并免催征此诚有加无已之
　　隆施万古难逢之
　　旷典直士民首沐
　　恩膏欢呼特甚臣准部咨钦遵刋示遍行晓谕并严饬地方官实心奉行去后兹据顺天等九府属士民各称黄童白叟欢声动地家家感戴
　　皇仁户户讴歌
　　帝徳但
　　圣恩浩荡无由仰报惟有额手欢呼敬祝
　　万夀于无疆等情公恳道府李毓柱等详请代
　　题事出士民感激眞诚不敢壅于
　　上闻【臣】谨恭疏代
　　题伏乞
　　睿鉴施行
　　奉天府府尹【臣】廖腾煃谨
　　题为
　　皇仁浩荡万姓欢呼恭疏代谢
　　天恩事窃惟奉天黎庶幸生
　　发祥之地长沐
　　覆帱之仁我
　　皇上恩膏翔洽感召天和连年秋敛俱庆盈宁今岁西成尤称丰穰民之乐尧天而歌舜日者比户皆然今又将康熙五十年地丁钱粮各省尽皆蠲免奉天州县一体免征【臣】接准部咨随即刋示徧行晓谕奉锦九州县家家忭舞户户欢呼咸诵
　　皇仁之汪濊齐祝
　　圣夀于无疆绅士里民叶珍文等焚香匍匐环集【臣】署
　　恳具
　　题代谢
　　天恩【臣】谨率领在城大小各官并绅士里民人等望阙叩头谢
　　恩讫所有舆情欢跃陈情代谢眞诚理合具题
　　上闻伏乞
　　皇上睿鉴施行
　　总理粮储提督军务巡抚江宁等处地方都察院右佥都御史革职留任【臣】张伯行谨
　　题为
　　帝德独隆千古
　　皇仁广被寰区谨据舆情恭陈
　　天听事据江苏等八府州苏太等十衞绅衿军民彭防
　　淇等呈称伏惟我
　　皇上
　　化嫓勳华
　　功兼谟烈统三才而立极念切阜民抚六合以为家
　　心诚保赤独我江南尤深
　　帝眷留漕发赈动帑濬河蠲赋蠲租赐粟赐帛茅屋穷
　　檐久已同霑
　　圣泽黄童白叟于今复被
　　皇恩钦奉
　　恩纶特颁
　　旷典蠲积年之夙逋免来岁之新条庆溢江沱欢腾海
　　澨伏愿
　　圣夀天齐绵绵甲子
　　皇图地久永永春秋集太和于盛世呈上瑞于昌时永享升平长臻富庶末忱无由上达环叩代疏奏谢等情据此该【臣】看得江苏等属为财赋重地仰荷
　　皇仁眷顾叠沛
　　恩膏旱潦偶闻必蠲租而发赈蓄泄有备更发帑以濬河加之留漕减粜发粟赐帛久已老安少懐无一夫不获其所矣今又特颁
　　上谕将康熙五十二年地畞人丁并歴年旧欠银两并着免征前署抚臣王度昭接准部咨檄饬江苏布政司暨江南都使司一体钦遵并刋刻告示徧行晓谕务使遐迩咸知均霑实惠去后兹据布政司金世扬都司章秉法详报八属军民感颂情由转请
　　题谢前来钦惟我
　　皇上
　　仁九有
　　泽徧八埏薄海均荷
　　博施环江倍防
　　大赉兹者钦承
　　上谕预蠲来岁新条并免歴年旧逋催科无扰军民忭
　　舞于
　　尧天耕凿有资童叟讴吟于
　　舜日将见余三余九比屋盈宁皆由蠲旧蠲新频年优
　　恤焚香而祝
　　万夀者自祖徂孙望
　　阙而颂三多者摩肩接踵【臣】防
　　圣恩复抚江苏莅任之日各属绅士军民环赴【臣】署吁
　　请代
　　题恭谢
　　天恩【臣】谨防同总督【臣】赫夀合词具
　　题伏乞
　　睿鉴施行
　　巡抚安徽宁池太庐凤滁和广等处地方提督军务都察院右副都御史加四级纪録八次【臣】梁世勲谨
　　题为
　　皇仁叠沛万姓欢呼【臣】谨据情具
　　题恭谢
　　天恩事据安徽等各府州属绅衿士民孙元衡等呈为皇恩浩荡蠲免钱粮十郡欢腾恳乞代
　　题事窃惟上膺天禄我
　　后宜享贡赋于万方下切民瘼
　　圣主每播恩施于九土恭遇
　　筹添海屋忻看
　　泽沛江村正供蠲而百室宁十郡被仓箱之泽夙逋
　　免而九歌叙兆民鲜箕斗之嗟
　　隆恩与
　　万夀俱长士民踊跃
　　大德偕一阳并至里巷欢呼元衡等恭逢
　　盛世快覩
　　殊恩布泽施仁薄海仰升平之化蠲租减赋羣黎防乐
　　利之休共戴
　　尧天敢忘封祝縁舆情未能上达谨叩代
　　题谢
　　恩以达微忱等情到【臣】据此该【臣】看得赋税原一定之
　　旧章蠲免实非常之
　　旷典我
　　皇上轸念民生频蠲租赋凡属编氓固已久霑乐利矣
　　今荷
　　皇仁浩荡特沛
　　恩纶率土正供三年之内全免一周安徽所属康熙五
　　十二年应征地丁银两钦奉
　　上谕俱着察明全免歴年旧欠亦并免征【臣】接准部咨随即檄行所属一体钦遵去后今据阖属绅衿军民环拥【臣】署咸称恭逢
　　盛世叠沐
　　皇恩
　　圣德汪洋有加无已扶老携幼顶谢
　　天恩齐祝
　　万夀无疆恳【臣】代
　　题并据布都二司暨安徽等十府州县具详前来【臣】
　　身在地方目覩舆情眞切不敢壅于
　　上闻谨防同带理江南江西总督印务江西抚臣郎廷
　　极合词具
　　题伏乞
　　皇上睿鉴施行
　　防理浙江巡抚印务浙江等处承宣布政使司布政使加四级【臣】徐欐谨
　　题为
　　圣主爱养弥臣民受恩无既吁恳代
　　题恭谢
　　天恩事据杭处等十一府属绅衿徐潮等合词呈称为圣泽同天
　　皇仁广被特请代
