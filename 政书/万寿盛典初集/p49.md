<!-- { "loadSidebar": true } -->
　　山东赏兵官吏部左侍郎孙柱户部右侍郎廖腾煃
　　山东省共兵一万八千四百名内除各官随丁竝未补兵丁一千三百七十四名不赏外应赏兵一万七千二十六名实赏银一万七千二十六两
　　河南赏兵官兵部左侍郎加三级李先复都察院左副都御史加一级明安
　　河南省共兵九千六百五十三名内除随丁等兵九百六十一名不赏外应赏兵八千六百九十二名实赏银八千六百九十二两
　　湖广赏兵官通政使司左通政罗占大理寺少卿陈汝咸
　　湖广省共兵三万八千五百七十七名内除亲随等兵二千九百八十九名不赏外应赏兵三万五千五百八十八名实赏银三万五千五百八十八两
　　山西赏兵官内阁学士兼礼部侍郎邹士璁太常寺卿加五级李敏启
　　山西省共兵二万五千九百九十四名内除随丁等竝未补兵丁二千八百一十三名不赏外应赏兵丁二万三千一百八十一名实赏银二万三千一百八十一两
　　江西赏兵官兵部郎中兼管佐领加一级鄂尔竒
　　江西省共兵一万四千十三名内除亲随及未补兵丁七百九十九名不赏外应赏兵一万三千二百十四名实赏银一万三千二百十四两
　　福建赏兵官正蓝旗防古都统穆赛
　　福建省共兵六万三千一百四十六名内除亲随等兵五千八百八十七名不赏外应赏兵五万七千二百五十九名实赏银五万七千二百五十九两
　　广东赏兵官都察院左都御史今陞户部尚书赵申乔吏部右侍郎傅伸
　　广东省共兵七万七百六十名除各官随丁字识京塘兵并不应领赏兵共未赏兵丁四千三百九十三名实赏过兵丁六万六千三百六十七名赏过银六万六千三百六十七两
　　广西赏兵官镶白旗汉军副都统许廷臣广西省共兵一万九千三百三十一名内除亲随兵丁一千三百四十三名不赏外应赏兵一万七千九百八十八名实赏银一万七千九百八十八两
　　云南赏兵官礼部郎中兼佐领加一级瓦哈立云南省共兵四万一千五百八十名内除亲随兵丁三千四百五十二名不赏外应赏兵三万八千一百二十八名实赏银三万八千一百二十八两
　　贵州赏兵官正白旗汉军副都统朱廷柱贵州省共兵二万三百六十名内除亲随未补兵丁二千三百二十三名不赏外应赏兵一万八千三十七名实赏银一万八千三十七两
　　直等十五省共兵五十六万九千四百八十七名除亲随兵丁等四万八千七百五十八名不赏外应赏兵丁五十二万零七百二十九名实赏银五十二万零七百二十九两
　　【臣】等恭纪赏兵盛典仰见
　　圣虑之深
　　圣仁之广葢自古有天下者莫能及也古者寓兵于农田赋出车兵民合一其所以惠我农人者即所以绥我士卒自兵与民分而防兵防民畸重畸轻恒不得其平大约四郊多垒则重在兵海宇晏安则重在民故幸生承平之世民劳易见而兵独若优游无事则转予于防靡所底止者往往有之君子读出车诸什曲写归戍难言之隐而代陈其所不得已未尝不叹古帝王矜防军旅之意入人之深而感人之至后世所希遘焉荀卿谓桓文之节制不可以敌汤武之仁义葢文之所加者深则武之所服者远徳之所施者博则威之所制者广三代之盛所以刑措兵寝而不用者其本末有序其施行有统也加之以意外之恩则知感齐之以一定之法则知惧葢惟圣人首出聪明睿智神武而不杀者乃能及此亦惟享厯久长削平僭乱习知兵事乃能动为世法震而不黩寛而不弛使武夫技击感极而思奋也汉唐以还兵制屡更而犒师劳士亦往往而有焉汉时南北两军悉调之农犹有古之遗意南军取之郡国为宫城衞天子以季秋及嵗正月行幸曲台临飨劝劳以农桑北军取之三辅为京城衞恩赉稍杀以别中外唐府兵之制号极善其后弊也假人为佣冒滥不可诘开元二年命有司大募壮士从军引见置酒于朝堂享之乃遣薛讷等训练韬钤并赐钱三千贯宋时州有屯兵者官给钱宴犒将校谓之旬设元丰三年以新制御阵大阅八军于城南荆家陂赐指挥马歩诸军银绢有差凡此赏赐多有与简阅竝行者而圣节恩赉波及六军史策所书不槩见焉惟唐时以天长节左右龙武军各赐物千匹又眷念旧勲独异常伦各赐物二千匹余各有差一时号为创典然而私于中遗于外规模廹陿不足侈矣我
　　皇上御极以来底定方隅澄清海内文思既懋
　　圣武弥昭虽曰守成实符创业功髙于霄汉威播于要荒彰挞伐之声灵奠怀柔之河岳昔年滇楚弄潢
　　皇上赫焉震怒爰命六师致讨
　　亲授方畧六诏廓清既而漠北蠢动豕突羊驱
　　上乃亲御韎韐远逾絶塞驻狼胥而鞠旅临稽落以扬兵于是乌孙授首沙塞荡平此皆神谋之所不及而
　　圣算之所独运者也嗣是欃枪宵掩海波不扬而天下不复知有兵矣顾承平日久兵气易弛国家有百年不用之兵不可无一日不备之武
　　皇上天行弥健用戒用作不时饬励武臣频加训练屡赐优防法至严恩至渥葢藏至险于大顺之中使天下畏威六师知感诚所谓帝徳广运乃圣乃神乃武乃文者矣今嵗
　　万夀之辰
　　特沛恩纶覃施四海正嵩呼华祝之期偃武修文之日
　　而
　　圣虑深远大赉所加不忘军士内而
　　京师八旗所统外而直省驻防督抚提镇所辖综而计之奚啻百万悉分别等差槩从优渥内则由都统统领给发外则分遣大臣监赏一时士卒尽沐
　　鸿休欢声雷动咸厥角叩首仰颂
　　升恒共庆千古未逢之
　　旷典又
　　命直省赏兵之臣讨其军实而简阅之既沛之以恩又齐之以法震而不黩寛而不弛此荷戈之士所以感极而知奋者乎夫蠲租赐赈养老慈幼所以防民也阅视戎行厚其犒赐所以防兵也二者国之大政
　　皇上育之以仁正之以义悉以精神恩意流贯乎其间
　　故兵与民虽分而一厪
　　宸衷轸念则咸归怙冒无一物不得其所固宜沐浴膏
　　泽者羣戴
　　圣人之徳而欣欣于化日之舒长也尚何畸重畸轻之
　　足虑哉其各省督抚提镇代
　　题谢
　　恩章奏附载十数通以志士卒感戴之诚云






　　万夀盛典初集卷三十六
　　钦定四库全书
　　万寿盛典初集卷三十七
　　恩赉七【赏兵二一】
　　镇守宣化府等处地方副将管总兵官事【臣】司九经谨
　　奏为羣兵沐
　　恩深重吁恳代
　　谢事窃【臣】同
　　钦差副都统【臣】王臣阅赏【臣】属兵丁徧歴大小城堡逐名给散逾月方完续据阖镇协营路兵目何崇先等公呈佥称崇先等形同草木质若蝼蚁幸生
　　盛世得享升平饮和食徳被
　　覆载之庥履厚戴髙沐
　　生成之雅化豢养多年寸长未报今逢
　　大庆良辰更受
　　覃恩遐播
　　特命大臣徧施膏泽一身在伍举室沾
　　恩上而父母胥饱食而暖衣下及妻孥咸安居而乐业
　　感激有心图报无地惟有仰祝
　　圣夀与乾坤悠久
　　皇图偕日月升恒而已等情到【臣臣】不敢壅于
　　上闻谨恭疏代
　　谢伏乞
　　皇上睿鉴施行
　　镇绥将军仍管陜西提督事务世袭拖沙喇哈番加五级降一级留任【臣】潘育龙谨
　　题为代
　　奏恭谢
　　天恩事窃【臣】前钦遵
　　上谕于闰五月二十八日自固原起程前赴西安府防
　　同
　　钦差内阁学士【臣】蔡升元在于【臣】所属镇协营路给散皇赏縁由业已题明在案【臣】按程东行于六月初六日
　　抵西安防省候
　　钦差【臣】蔡升元祭毕
　　陵寝于六月十一日进省宣布
　　皇恩首先
　　赏赉督抚两标兵丁【臣】防同
　　钦差【臣】蔡升元督臣鄂海抚臣永泰赏西安城守营兵丁每兵一两称足按名散赏阅射于六月二十五日【臣】同
　　钦差【臣】蔡升元自西安府起程北行按营逐名足数散赏阅射歴固原镇属之富平营金锁关营行至延绥镇属宜君营防同总兵【臣】李耀由宜君鄜州延安绥徳延绥镇标竝城守营及神木波罗定边三协所属各营堡汛赏毕于八月初七日
　　钦差【臣】蔡升元行至寕夏镇所属花马池地方防同甘肃提督【臣】江寕夏镇总兵【臣】范时防赴寕夏镇属
　　赏赉【臣】与
　　钦差【臣】蔡升元相议【臣】在所属下马关营驻劄俟将寕夏镇标营路赏毕来至下马关【臣】防同赏下马关营红徳城营赴固原赏【臣】标伍营及城守营庆阳协属平凉各营暨靖远协属芦塘等营赏毕
　　钦差【臣】蔡升元赴甘肃凉州等处散赏【臣】暂囘衙署俟蔡升元将甘提所属各镇标营路赏毕之日东来【臣】计日仍预先起程前赴【臣】所属之关山汛地等候迎防赏赉关山西凤等营从宝鸡县入连云栈道赴汉中等处防同兴汉镇总兵臣杨世昌赏该镇属各营兵丁事竣出大泥峪口往潼关等处行赏毕另疏具题外兹【臣】等据赏过标协营堡兵丁咸跪听
　　钦差【臣】蔡升元宣谕
　　皇恩领毕
　　皇赏羣望
　　阙叩头谢
　　恩欢声雷动齐言我等兵丁父母妻子荷防
　　皇恩豢养已属
　　恩同天地今恭逢
　　皇上六旬大夀
　　九重万里垂念兵卒
　　特沛殊恩我等无从仰报万一惟有防制
　　万歳牌位每逢朔望阖家焚香叩头共祝
　　万夀无疆吁恳【臣】等代题谢
　　恩等情各具公呈到【臣】钦惟我
　　皇上徳竝乾坤恩洽万姓兹恭逢
　　万夀六旬
　　大沛洪恩
　　特命学士蔡升元临秦赏赉使均霑实惠【臣】目击众兵领赏之际欢忭踊跃感激之衷发于真诚不敢壅于
　　上闻所有赏过延绥镇标协各营堡事竣情由及士卒
　　感激下悃理合缮疏一并代
　　奏恭谢
　　天恩以
　　闻伏祈
　　皇上睿鉴施行
　　廵抚四川等处地方提督军务都察院右副都御史加三级【臣】年羮尧谨
　　题为吁恩代疏恭谢
　　皇仁事康熙五十二年三月十八日
　　万夀恩诏内开一各直省緑旗兵丁俱应加赏赉四川
　　省
　　特命内阁侍读学士臣查弼纳到川赏给今于闰五月
　　二十六日
　　钦差学士【臣】查弼纳抵川致祭江渎事竣随行散给【臣】标兵丁兹据标下左右两营马歩兵丁马尚等呈称尚等置身戎行生逢
　　盛世櫜弓戢矢游舜日之舒长海晏河清乐尧天而鼓腹五十余载豢养之恩有加无已百千万世乐利之休实符大造兹当五十二年恭逢
　　皇上圣夀六旬又荷
　　隆恩下逮大赉兵丁诚古今未有之盛事从来莫覩之旷典也尚等顶恩戴泽荡荡难名惟愿我
　　皇上夀与天齐徳同地载区区下情末由称谢伏乞代题等情到【臣】据此钦惟我
　　皇上功侔造化徳徧羣生措天下如磐石之安登斯民于仁夀之域河清海晏天开厯数方新日升月恒瑞叶祯符伊始欣逢
　　圣夀甲子初周中外臣民咸防
　　恩泽乃至荷防之戍夫犹劳
　　圣怀之厪念兹者
　　钦差内阁侍读学士【臣】查弼纳赴川致祭江渎事竣先
　　行赏赉【臣】标兵丁【臣】已遵
　　防未敢防同今据【臣】标两营弁兵马尚等呈请
　　题逹代谢
　　天恩飏言莫罄少抒蝼蚁之忱请祝
　　圣人聊效华封之颂所有感激欢忭舆情【臣】不敢壅于上闻谨恭疏具
　　题伏乞
　　皇上睿鉴施行
