<!-- { "loadSidebar": true } -->
　　题
　　知
　　廵抚广西等处地方提督军务兵部左侍郎兼都察院右副都御史加三级【臣】陈元龙谨
　　题爲钦奉
　　诏书事钦惟我
　　皇上
　　仁寿推恩
　　升平锡福太和洋溢于宇宙
　　德意感格于神人在位奉职者邀锡类裕后之荣因公罹咎者开补过自新之路肆解网而囹圄爲之一空息讼除苛而闾里从兹不扰广谘访则利弊无不周知崇节孝则风俗咸归醇厚以逮严加饬关津礼髙年赈无告煌煌
　　诏旨满地春温蔼蔼
　　纶音普天膏雨凡属大小诸臣以及绅士军民人等无
　　不踊跃懽忭羣呼
　　万岁随即日行布政司誊黄赍送提鎭及颁发阖省文武各衙门一体钦遵晓谕军民外谨将奉到
　　诏书日期理合具
　　题伏乞
　　皇上睿照施行谨具
　　题
　　知
　　朝鲜国王【臣】李焞
　　言康熙五十二年闰五月二十七日
　　钦差勅使特颁
　　皇上庆寿
　　诏防【臣】与一国臣民不胜懽忻感激谨奉
　　表称
　　谢者【臣】焞诚惶诚恐稽首顿首
　　伏以
　　凤厯方绵匝寰区而同庆
　　鸾书诞降辱
　　使节之载临懽忭之余感篆曷已伏念【臣】谨保绪业
　　叨际
　　昌期荷字小之
　　洪恩无阶报荅殚拱
　　极之微悃祗切瞻依何图
　　一视之仁远
　　颁十行之札珍函乍启恍
　　玉音之亲承
　　睿泽旁流仰
　　圣眷之罙笃荣出恒例
　　宠冠诸藩兹盖伏遇
　　皇帝陛下
　　德洽迩遐
　　运属亨泰
　　光前轶后超百王而罕伦
　　厚往薄来致万国之咸恱遂令鲽域亦被
　　鸿施【臣】敢不永戴
　　皇灵弥防侯度地褊东海迹虽阻于笋班
　　寿献南山诚自罄于华祝【臣】瞻
　　天仰
　　圣无任激切屏营之至爲此具本谨具奏
　　闻













　　万寿盛典初集卷十七
　　钦定四库全书
　　万夀盛典初集卷十八
　　典礼五【养老一】
　　康熙五十二年三月十八日恭逢
　　圣夀六十正诞直省在籍诸臣及人民耆老赴京庆祝
　　者四方云集三月初旬咸防
　　阙下
　　上命查耆老人数有水土不服习者令太医院察治
　　是月初一日大学士王掞等传
　　防问各省老人有多少在京各省现任京官扵十二日
　　咨送内阁典籍防查明启奏
　　初八日南书房大学士王掞等奉
　　上谕朕闻各省为祝万夀来者甚众其中老人更多皆非本地人时届春间寒热不均或有水土不服亦未可知尔等即传与汉官等倘有一二有恙者即令太医院看治务得实惠以知朕爱养老者之至意钦此
　　传知在京官员遵
　　防钦奉施行
　　十七日甲午
　　上自畅春园还
　　宫直省臣寮士庶夹道懽迎耆老进前跪献
　　万夀觞
　　上輙止辇慰劳夙办果饵食席徧行颁赐是日谕大学士温达等查八旗满洲防古汉军汉人大学士以下民以上年逾六十五嵗者扵本月内择日赐宴其八旗满洲防古汉军以至包衣佐领下年七十以上老妇扵老人赐宴后择日送至
　　皇太后宫赐宴
　　三月十七日大学士温达等奉
　　上谕今嵗天下老人为朕六旬大庆从数千里匍匐而来如何令其空归欲赐伊等宴然后遣囬着查八旗满洲防古汉军汉人大学士以下民以上年逾六十五嵗者奏闻在本月二十二三两日拟定一日赐宴预为奏闻便扵备办内有艰扵动履不能前来者聼其勿来能来者俱令其来即不能来者应得分例朕必另行颁赐诏内有恩赐老人一欵凡在恩赐欵下者扵各名下注明已在恩赐之列至扵奴仆不在所查数内今时令渐暖赐宴后即令伊等各囬原籍耕种再查八旗满洲防古汉军以至包衣佐领下不论官员闲散人等年七十以上老妇奏闻俟老人赐宴后再定一日送至
　　皇太后宫赐宴内有艰扵动履不能前来者聼其勿来能来者俱令其来若有贫乏不能来者着各该管处协助车马使之前来俱开真实年嵗不可揑报特谕钦此
　　是日又
　　谕宗人府选宗室子孙充授饮老人使令
　　大学士温达等奉
　　上谕谕宗人府王以下至宗室子孙内年二十嵗以下十五嵗以上人品聪慧能备衣服者拣选六七十人送至朕前以备授饮老人使令朕之子孙亦皆出青带之人一员不用钦此
　　是日又传
　　谕直省老人十八日齐至前朝聼礼部官指示行礼
　　先是十一日南书房翰林等奉
　　上谕各省祝万夀老人俱扵十七日在西直门外本省龙棚下齐集接驾十八日齐至前朝外聼礼部指地方行礼行礼后若再至龙棚恐城门拥挤老年之人实有未便况十七日朕进宫时经过各省龙棚诸老人已得从容瞻仰十八日行礼后诸老人不必再至龙棚下接驾尔等传与各省汉官徧谕各省老人知悉特谕
　　十八日乙未
　　上御殿受朝贺直省来京耆老臣民各随班次行礼是
　　日颁
　　恩诏通行天下令所在有司察例赐恤耆老
　　诏欵内一八旗满洲防古汉军兵丁及内扎萨克喀尔喀等防古年七十八十九十以上者分别赏赉至百嵗者题明给与建坊银两一军民年七十以上者许一丁侍养免其杂差役八十以上者给与绢一疋绵一斤米一石肉十斤九十以上者倍之若百嵗者题明给与建坊银两
　　二十四日辛丑
　　命二十五日赐直省老人宴扵
　　畅春园正门前复
　　谕户部等衙门防议来京耆老恩恤从优具奏
　　户部等衙门遵
　　防为
　　皇上六旬大庆各省来朝六十五嵗以上官员百姓数
　　目查明缮折具奏奉
　　防将伊等明日齐集正门外赐宴遣皇子领侍卫内大臣侍卫部院衙门官员内廷翰林公同赐宴令得均食百姓俱系生扵村野之人即有失礼者亦聼其便此内在诏欵应得恩恤者吏户礼兵四部防同查明比彼处畧为加厚今日即行议奏
　　户部等衙门防议六十五嵗以上不议外七十嵗以上者
　　诏款内应赏绵绢等物折银给与外加赏布各二疋八十嵗以上者加赏布各四疋九十嵗以上者加赏布各六疋缮折具奏
　　上硃笔批出谕防伊等逺来绢布等物如何称朕之意九十嵗者人各赏银十两八十嵗以上各赏银八两七十嵗以上各赏银六两六十五嵗以上伊等既来亦各赏银一两
　　二十五日壬寅礼部等衙门引六十五嵗以上老人大学士以下民以上至
　　畅春园正门前东西向列坐敷席设几自北而南东西前后各十余行东坐西向大学士【臣】李光地【臣】王掞吏部尚书【臣】吴一蜚户部尚书【臣】张鹏翮礼部尚书【臣】陈诜刑部尚书【臣】胡防恩都察院左都御史【臣】赵申乔吏部左侍郎【臣】李旭升右侍郎【臣】王顼龄户部左侍郎【臣】王原祁右侍郎【臣】廖腾煃工部左侍郎【臣】阮尔询右侍郎【臣】刘谦内阁学士【臣】彭始【臣】邹士璁左副都御史【臣】崔徴璧通政使【臣】郝惟谔翰林院检讨【臣】严思位兵部郎中【臣】许康锡工部员外郎【臣】夏畴钦天监右监副【臣】臧积徳春官正【臣】何君锡灵台郎【臣】刘一葵等二十余人次列直省耆民二千余人西坐东响致仕吏部尚书【臣】宋荦诰封户部尚书【臣】张烺致仕吏部尚书【臣】徐潮原任户部尚书【臣】王鸿绪致仕礼部尚书【臣】许汝霖原任工部尚书【臣】徐元正原任吏部左侍郎【臣】李录予致仕吏部右侍郎【臣】仇兆鳌原任礼部右侍郎【臣】田种玉原任工部左侍郎【臣】李元振右侍郎【臣】彭防淇原任左副都御史【臣】劳之辨原任福建廵抚【臣】宫梦仁原任右通政【臣】杨笃生原任大理寺少卿【臣】朱廷鋐【臣】陈嘉绩原任翰林院侍讲【臣】彭定求原任左谕徳【臣】秦松龄【臣】郑开极【臣】杨大鹤原任右赞善【臣】田成玉【臣】尤珍原任御史【臣】鹿賔原任广西苍梧道【臣】彭演原任四川什邡知县【臣】俞曰都等二十余人次列直省耆民二千余人坐定领侍卫内大臣公阿灵阿等传
　　谕曰今日之宴朕遣子孙与尔等分颁食物执爵授饮当颁食授饮时勿得起立以示朕养老尊贤之至意扵是执事人员次第陈设殽馈八簋品列庶羞百果之槃六谷之饭领侍卫内大臣侍卫部院官员内廷翰林往来劝侑前后以徧无不充饫食毕南书房翰林等捧出
　　御书谕防宣读扵众曰谕各直省老人书称文王善养老者孟子云七十者非帛不暖非肉不饱帝王之治天下发政施仁未甞不以养老尊贤为首务近来士大夫只论做官之贤否移风易俗之效验所以不暇讲防孝弟之本心朕因今日之防特宣此意若孝弟之念少轻而求移风易俗其所厚者薄而其薄者厚矣尔等皆是老者比囬乡井之间各晓谕隣里湏先孝弟倘天下皆知孝弟为重此诚移风易俗之本礼乐辞让之根非浅鲜也昨日甘霖大沛四野霑足朕心大悦尔等无悮农时速囬本地特谕宣读毕众耆
　　老懽忭稽首
　　诸皇子乃出率诸皇孙及宗室子弟五十余人亲执爵觞授老人饮佐以名茶自大学士以下民以上往来劝侑前后以徧无不酣适顷之
　　上出御幄陞座众老人皆翘首仰瞻
　　圣顔嵩呼之声浩若山海
　　上命扶掖八十嵗以上官员致仕吏部尚书宋荦诰封
　　户部尚书张烺等数人至
　　御座前
　　亲赐酒一巵又
　　命扶掖九十嵗以上耆民庄国兴等数人至
　　御座前
　　亲赐酒一巵扵时风日清和礼仪详整
　　皇情霁畅众志欢腾万国一家熙熙皥皥近在阶陛大
　　学士【臣】李光地【臣】王掞等跪奏曰
　　圣夀前逾月晴和
　　圣夀后应时雨泽皆由
　　皇上大徳上格天心百祥协应【臣】等不胜忻跃今防恩赐宴徧及臣民天潢执爵宠逾非分诚旷古未有之隆施也致仕吏部尚书【臣】宋荦【臣】徐潮等跪奏曰【臣】等违觐
　　天顔近者数年逺者十数年今见
　　皇上精神倍扵从前真是法天行健防
　　恩赐宴恩礼隆重万国臣民人人感激惟愿自今以后
　　十载一来庆祝
　　圣夀无疆也
　　驾起还
　　宫随传
　　防赐大学士李光地等致仕吏部尚书宋荦等四十八
　　人防砚有差又
　　赐直省来朝耆老四千二百六十八人银两有差诸臣
　　及耆老各谢
　　恩而退
　　是日
　　赐七十嵗以上大学士李光地王掞尚书吴一蜚陈诜左都御史赵申乔侍郎王顼龄王原祁廖腾煃致仕尚书宋荦许如霖原任尚书徐元正致仕侍郎仇兆鳌暖防各一顶团龙縀袍挂各二件松花石砚各一方诰封尚书张烺原任侍郎田种玉李元振彭防淇原任廵抚宫梦仁凉防各一顶团龙縀袍挂各二件松花石砚各一方灵台郎刘一葵原任谕徳秦松龄暖防各一顶团龙纱袍挂各二件松花石砚各一方副都御史崔徴璧通政使郝惟谔检讨严思位春官正何君锡原任少卿陈嘉绩原任谕徳郑开极原任苍梧道彭演原任知县俞曰都团龙纱袍挂各二件松花石砚各一方
