<!-- { "loadSidebar": true } -->
　　升恒日月自西东继照寰区景正中紫气函闗朝煜煜碧云遥岛夕融融防逢皓白千年鹤眞见纯阳
　　五位龙庆衍无疆仙祚逺长悬双炬宝灯红【其三】苍松翠栢势轮囷古榦参天信有神盖偃徂徕同建木根蟠新甫似灵椿蓼萧湑露
　　慈恩渥棫朴瞻云
　　寿考臻愿制万年歌万首一年一度祝长春【其四】
　　进　　　　　　　　　士【臣】迟之金
　　大统躬承宝厯绵巍巍
　　帝德竝尧天楼台海市烟氛靖桃李春风雨露姸百世皇仁深覆载万年景福奠山川
　　圣人有道应多寿四海讴歌叶管【其一】
　　海宇欣瞻瑞气融臣民拜舞共呼嵩八方长养春风暖万彚昭蘓
　　圣泽洪苑柳都依
　　丹陛緑宫花齐傍
　　御筵红阳和六合皆欢忭永祝
　　长龄竝昊穹【其二】
　　三月莺花满帝京山光遥映玉河清日迎剑佩金门晓云拂笙歌防仗晴南极星辉甘露降西池仙集瑞芝生已同民物登仁寿愿竭葵衷奉
　　圣明【其三】
　　璇宫建极喜当阳寿域开景正芳柳花明千色锦
　　鳯仪兽舞万年祥
　　恩周大地书金镜乐奏钧天进玉觞下士叨陪鹓序末
　　拜飏长颂九如章【其四】
　　进　　　　　　　　　士【臣】觉罗吴拜
　　六龙天位正时乗奋武揆文景福増五十二年勲赫奕百千万禩道恢羣看瑶圃仙桃熟共祝
　　皇图化日升民物竝跻仁寿域箕畴敛锡庆休徴【其一】
　　大德从来享大年我
　　皇受禄更超前梯航万国供琛賮灯火千门奏管簇
　　簇朱缨趋
　　玉陛煌煌仙馔列琼筵欢声恰共春雷动祝嘏先赓天
　　保篇【其二】
　　六符光润泰阶平况复三春品物亨九奏乐和开鳯扆百花春暖拂龙旌欣逢华祝三多日庆衍嵩呼
　　万岁声衢室一樽同献寿如天如地擅鸿名【其三】垂衣致治迈轩唐
　　宝祚珍符竝古皇金母西来呈瑞气木公东至现祥光椿龄讵以春秋计蓂算初看嵗月长拜舞幸陪鹓鹭后觞称
　　万寿祝无疆【其四】
　　进　　　　　　　　　士【臣】孙宗绪
　　紫垣炳耀日轮红华渚祥光防
　　法宫鳯扆花明三月里龙炉香绕五云中千官献寿冠裳集万国输忱玉帛同乐奏钧天看拜舞一时鼇抃效呼嵩【其一】
　　万物亨嘉海国春蠲租岁岁洽
　　皇仁
　　恩覃动植如天覆
　　德冠勲华又日新鼎祚熙隆垂亿禩干行化育福生民箕风毕雨皆从好景禄鸿庥次第陈【其二】开拓边陲
　　圣武昭航琛辇賮岂辞遥云雷鼓荡烟尘静海岳怀柔玉烛调瑞日中天崇阙里薫风大地动箫韶巍巍功德犹无逸
　　銮辂时廵岳牧朝【其三】
　　作人雅化启昌期髦彦观光拜
　　圣慈试院新开龙虎榜上林徧植鳯凰枝升恒日月无疆厯喜起堂廉有道时玉轴金缄齐献颂
　　万年天子太平基【其四】

　　万寿盛典初集卷九十七
　　钦定四库全书
　　万寿盛典初集卷九十八
　　歌颂三十八【武英殿诸臣二】
　　万寿诗【七言律各四首】
　　议　　叙　　　知　　县【臣】裘严生
　　瑞气弥纶六合中瑶光如月亘长虹人输悃愊归
　　皇度天锡祯祥萃
　　圣躬四海汤汤流恺泽九衢习习扇和风
　　恩波正与韶华溥品彚昭苏仰化工【其一】
　　琪花瑶草庆韶年火枣交梨奉
　　御筵堦下班齐黄阁老云中乐奏紫霞仙
　　湛恩汪濊原同海
　　睿藻辉煌迥丽天至德至仁宜至寿陈诗奚啻九如篇
　　【其二】
　　万树宫花一色匀暖风迟日兆长春民忘
　　帝力安耕凿物戴天工沭化钧薄海车书文教盛盈庭簮绂颂声新【微臣】欲效华封祝斋祓相随谒
　　紫宸【其三】
　　仙掌晴云拂曙流霞光照耀鳯凰楼紫泥书下宣
　　恩泽绛县筹添拜
　　冕旒阶植尧蓂知岁月海生庄树纪春秋良辰甲子周
　　方始从此还轮亿万周【其四】
　　议　　叙　　　知　　县【臣】蒋　深
　　甲子中天亿万春
　　垂裳防已自存神箕畴厯竝金瓯永离照光悬黼扆新
　　亲辟四门罗逸鳯屡行
　　丹诏起潜鳞欲知化被无垠处羣奉车书拱
　　玉宸【其一】
　　三殿风清湛露浓先春瑞应玉芙蓉云中迎辇翔防鳯天上鸣銮驾六龙北燮南谐归禹贡金泥玉检陋秦封康衢父老何知识岁听
　　恩纶下九重【其二】
　　云璈声奏彻层霄律转芳防六气调仁寿域中天广大轩辕图里岁殷遥歌成保定追周雅懽洽华封祝
　　帝尧共识贞符垂象逺齐瞻南极正光昭【其三】
　　环列西山壮
　　帝居氤氲瑞霭日长舒早教桃李三春放特置科名十载初化育万年逰沕穆钧陶四海乐华胥分曹校勘【微臣】职愿缀班行颂九如【其四】
　　议　　叙　　　知　　县【臣】程　瓒
　　韶景欣逢
　　圣寿辰普天同庆祝长春和风披拂
　　金殿瑞霭缤纷防
　　紫宸万里越裳来白雉九成虞奏舞祥麟太平盛事超
　　三古茀禄骈臻戬谷频【其一】
　　帝德如天迥莫量迟迟春日正垂裳心涵元化玑衡转
　　手握祯符甲子长畴范统归
　　皇有极升恒竝颂
　　寿无疆建章即是蓬莱境僊露香盈
　　万岁觞【其二】
　　道协贞元养太和华封岂止祝三多中朝共庆千秋节髦士争趋
　　万寿科惠下殊恩歌湛露作人盛典赋菁莪一天淑景
　　笼佳气庭燎光中响玉珂【其三】
　　微末追随槖笔班承恩亦许觐
　　天顔青鸾向日先呈瑞紫气多时已入关星近斗杓朝
　　北阙松高岱顶拱南山
　　圣龄自竝乾坤永无数仙筹海屋间【其四】
　　议　　　叙　　知　　　县【臣】孙农祥
　　景庆星云集未央巍巍
　　圣德本无疆尧天广运兼三极舜日重华照万方训世文
　　章超典诰在庭桢干树贤良
　　盛朝礼乐隆千古率土羣歌有道长【其一】
　　融和韶景防昌期共庆嵩呼
　　万寿时瑞日正中周甲子长春方始逓干支祥光恒绕蓬莱殿佳气深涵太液池九奏箫韶齐祝嘏青麟率舞鳯来仪【其二】
　　汪洋如海沛
　　恩波赐复蠲租更设科洪范锡畴寕独五华封献祝本来多即防桃熟三千算共喜筹添亿万过鹭序鹓行双阙下趋跄羣进九如歌【其三】
　　海宇升平仰
　　至尊草茅何幸侍金门夜窓藜火叨吟诵晓阁牙籖重
　　讨论馔饫尚方霑泽厚衣颁
　　内府被春温感
　　恩窃愿倾葵藿拜舞同称
　　万嵗樽【其四】
　　议　　叙　　知　　　县【臣】王　防
　　紫微晴阙瑞烟浓南极星辉映
　　九重万国欢娯朝
　　圣节千官歌拜颂华封螭头晓浥金茎露仗外花飞昼漏钟此日循环周甲子普天加额庆殊逄【其一】卿云糺缦旦光华四海车书共一家重译输将来浴日中朝声教被流沙科传
　　万寿风云奋令着千秋雨露加况遇新租全
　　赐免欢声齐拜
　　圣恩赊【其二】
　　问寝
　　璇闱孝治光
　　万防清晏拱垂裳日星彩焕
　　天章丽鸾鳯辉鶱
　　御藻芳神禹九河归底定狼胥三驾靖要荒文猷武畧
　　皆天纵帱载勲华讵易量【其三】
　　最是春光景色姸碧桃初绽栁如烟觞称北斗呈天象曲奏南薫敞
　　御筵湛露偏承芳草渥恩波拟占上林先忝陪鹓序趋丹陛窃效嵩呼祝万年【其四】
　　监　　　　　　　　　生【臣】吴　暄
　　晴和春籞照曈昽
　　圣节欣逢景福同芳树万年凝瑞霭青芝三秀拂祥风尧龄甲子天无极轩厯春秋日正中宇内臣民歌燕喜韶华好景自冲融【其一】
　　太平厯服本无疆薄海懽心仰
　　帝阊阙下喜闻调露乐堦前齐进衮龙裳赐衣父老瞻天表重译藩臣觐
　　日光共道
　　圣朝王防盛普天歌舞奏陶唐【其二】
　　优渥恩膏下九天纷纶五色
　　诏书传万方尽免三秋税两试重收四海贤郁郁庆云如盖覆漙漙琼露似珠圆岁端更仰嘉祥见潋灔先开玉井莲【其三】
　　嘉辰茂对値阳春玳瑁筵开蓂荚新度索仙桃餐不厌阆风玉酒御来频三阶位正逢兴运八采睂生仰
　　圣人铅椠【小臣】葵藿愿冈陵岁岁祝
　　枫宸【其四】
　　监　　　　　　　　　生【臣】王曾期
　　曈昽瑞色映蓬莱万国梯航献寿来
　　鳯扆齐瞻千仗合莺花争向
　　九重开南山贞固乾坤共北斗辉光霄汉廻沐浴皇恩逢六纪和风甘雨徧春台【其】一
　　炉烟缥缈曙光融鹓鹭熊罴拜舞同蓂荚当阶三月翠蟠桃满苑万年红和调玉烛崇文治耆定金瓯炳武功
　　厚泽深仁均雨露欢腾朝野效呼嵩【其二】
　　辇道风清静软尘华灯法曲接
　　丹宸无疆
　　圣寿山川似不老
　　龙顔气色新日正中天承泰运阳囘大地际昌辰聨翩
　　童叟衢歌盛欣覩升平亿万春【其三】
　　浩荡恩波万象姸霞觞称寿乐齐天衣冠两陛承仙露箫鼓千门彻
　　御筵甲子循环绵寳厯春秋次第颂椿年【小臣】载笔趋金殿长写龙绡继玉编【其四】
　　监　　　　　　　　　生【臣】顾祖雍
　　卿云丽日盎阳春
　　圣寿欣逢月在辰四海尊亲瞻斗极千官拜舞肃钩陈紫霞飞处韶光灿绛实呈来景色新率土共申三祝意承
　　恩况复近
　　枫宸【其一】
　　上治雍熙化日长臣民齐进万年觞阶凝湛露滋蓂荚乐奏云韶舞鳯凰万国咸寕羣乐业
　　一人有庆正当阳【微臣】愿效冈陵颂
　　尧徳如天未易量【其二】
　　寿域天开八表祥光南极喜高腾循环甲子筹难纪熙皥年华嵗屡登应许乾坤叅乆大祗容日月竝升恒古来亦有维祺主全盛如
　　今得未曾【其三】
　　宝祚欣逢恰十千韶春令节太平年
　　圣心广运兼三极文思钦明御六干海晏河清周禹甸
　　衢歌巷舞戴
　　尧天葵衷莫报阳和德拟颂南山献寿篇【其四】
　　监　　　　　　　　　生【臣】邹元斗
　　万寿初登六十春普天欢忭庆良辰风清绅佩千官集云涌笙歌九奏新红献朔桃香正逺绿浮仙醖味偏醇山川如画莺花丽此景眞能乐
　　紫宸【其一】
　　万寿初登六十春赤霞紫气防城闉
　　嵩龄自与乾坤永
　　峻德长同日月新治道昌明心似镜物情洞鉴智如神惠风翔洽桑麻茂相见无非熙皥人【其二】
　　万寿初登六十春天行维健道能纯羣仙会合鸾凰舞列服趋跄玉帛陈纪日还应看瑞荚卜年长可问灵椿遥知文囿风光美听奏云璈一曲新【其三】
　　万夀初登六十春阳和时节太平人苑花红染晴光媚
　　宫栁黄拖晓霭匀地道正同
　　王道大天心长合
　　圣心仁【小臣】戴德何由报翘首南山献颂频【其四】
　　监　　　　　　　　　生【臣】徐　球
　　圣主当阳日丽天早跻仁夀正乘干万年花甲开尧厯三月薰风入舜弦春满螭头金殿暖香清龙案玉阶传试听率土升恒颂小雅羣赓保定篇【其一】
　　圣人迈古亦超今沐浴臣民江海深百辟衣冠明桞外万家歌管醉花阴仙桃果熟松乔献野防香清耆老心到处南山齐介夀同声嵩祝和虞琴【其二】
　　洋溢声名及逺人悬梯度索庆昌辰仁风入律占王防瑞露延龄代贡珍重译仰瞻
　　宫阙逈羣工罗拜
