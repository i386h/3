<!-- { "loadSidebar": true } -->
　　仙馆云泉
　　暖风开馆宇瑞霭接蓬瀛云敛重霄净泉涵万象清青山恒不老绿树自长生髣髴闻仙籁时和鳯鸟鸣
　　山庄丰乐
　　农事因时节耕余听鸟歌所欣春浩荡相与舞婆娑花栁村村接风光日日和大田多稼乐
　　圣世湛恩波
　　春山布泽
　　肤寸春云合氤氲出翠微举头山霭霭转瞬雨霏霏润及寰中徧甘从树杪飞乗时施大泽
　　天意念民依
　　桃源日永
　　云山阡陌沃四面少风尘人乐舒长日花明烂熳辰溯源皆活水接地尽阳春
　　圣化随方满年华万载新
　　层冈晴碧
　　晓色标云汉晴光转翠屏居髙明自逺歴久气常青地厚人烟古春多草木馨冈陵堪献夀拜舞向彤廷
　　溪亭春霭
　　清晏时光好溪山簇众芳熙熙韶景丽灔灔碧流长俗美因丰嵗居安赖
　　圣皇茅檐春酒熟愿进万年觞
　　关山烟霁
　　一统升平日千山气象开青云随日上紫气自天来春度关门栁晴舒驿路梅方舆无逺近到处是蓬莱
　　金阙松泉
　　殿阁齐霄际山川绕座前水清恒浴日松古不知年叠翠千寻嶂跳珠百尺泉愿依防阙下长此戴
　　尧天
　　富春春晓
　　公望留眞迹披图试一临
　　圣朝无隐逸雅化到山林开霁江天势同春造物心今
　　时逾汉代歌颂继元音
　　和风应律
　　阳和生玉琯吹万布春温草偃皆知徳溪平尽觉暄从容能中节淡荡自培元共仰时雍盛三多祝
　　至尊




　　圣寿万年诗【七言律十首有序】
　　经筵讲官内阁学士兼礼部侍郎【臣】蔡升元
　　伏以
　　天行不息运元化于洪钧
　　圣寿无疆叶昌辰于寳厯车书大一统正际河清海晏之期宇宙乐同春共申华祝嵩呼之愿恭惟我
　　皇上
　　参天赞地
　　迈帝超王
　　性夲神灵更见日新月盛
　　治登熙皥犹勤旰食宵衣孝思深笃于
　　宫庭诚悃肃将乎
　　郊庙允文允武一身兼创守之隆同轨同伦万国仰徳威之大传自古不传之韬畧觉隂符陈箧亦犹衍厥浮词廓从前未廓之版图即重译来朝讵足方兹骏烈奏安澜于千载龙马呈祥消伏莽于崇朝鲸鲵息浪凡此治功之立效悉由
　　睿算之如神况府脩事和咸臻上理而省刑薄赋尤厪皇心爰书必推至再三羣仰好生若帝正赋亦蠲逾千
　　万总期藏富于民尔乃
　　离照方中値五十余年之景运巽风广被
　　赐一十九省之全租侯甸要荒无一夫而不获东西南朔歴三载而咸周粤夏王补助之施仅传游豫即汉主田租之复未尽蠲除若我
　　后无穷无尽之深恩实从古未见未闻之旷典为苍生而惜福岂徒澣濯以朝比古帝之斋居仍是茅茨不剪
　　躬行俭徳节用正所以爱人
　　亲制官箴安民必先于察吏寮寀与公卿并恤而录旧褒忠之典并及先臣儒官偕武士俱升而敷奏明试之条不遗一命尊贤崇祀芹宫頖璧尽生辉增额开科桂籍琼林齐戴泽当夫忧勤罔逸最
　　厪念乎农桑有时几务偶闲即
　　精研乎经史发琅嬛之秘
　　摛文则玉振金声腾奎壁之辉
　　洒翰则龙翔鳯翥是惟
　　濬哲文明之圣乃致康寜富寿之全兹者嵗在昭阳天开夀域律当姑洗人乐康衢八千嵗一大春秋灵根不老六十龄初周甲子寳厯方新羲画夲重三倍觉
　　体征刚健坤爻兼用六愈知
　　徳合清寜是以器车泽马之祯纷呈
　　丹阙献雉贡獒之众罗拜
　　彤墀忭于野舞于廷额手擎觞羣相贺
　　一人有庆山之陬海之澨骈肩接踵皆不逺千里而来绀宇琳宫香霭长春之国华灯防幔光浮不夜之城盛事重逢
　　湛恩弥溥在昔
　　膺图首出早矢諴民阜俗之懐迄今久道化成果徴
　　风动时雍之盛盖
　　大圣人规模宏逺夲自性生而数十载明旦纠防愈承
　　天眷巍巍荡荡自三代而降汉唐宋无此功徳之夐隆奕奕绵绵即二帝以还夏商周谁比升平之悠久【臣】升元弇鄙庸材单寒下士荣叨
　　禁地卅年滥厠清华
　　宠贲兼金三世均霑浩荡
　　锡类既推于祖父
　　赐居更庇乎妻孥顾供职多愆常防
　　涵盖而问心孔疚徒负
　　高深每懐犬马之忱一饭不忘
　　黼座忽荷
　　龙鸾之诏全家再傍金门矢报无从衔恩有愿愿我
　　皇多福多寿多男子逺过尧年愿我
　　皇如山如阜如冈陵直逾轩厯敬抒芜句聊展葵忱大圣膺符景福绵日华云烂庆中天无疆
　　国祚常开泰不已
　　王心独体干蓬海筹初添六十绥山桃正熟三千竹书
　　不用夸羲昊甲子从今次第编【其一】
　　功徳巍巍亘八荒身兼创守迈前皇洗心革靣遵王路凿齿雕题隷职方胞与早懐初
　　践祚升平果见永
　　垂裳须知
　　圣主勤民切始愿于今不暂忘【其二】
　　六十年来法健行
　　圣躬弥固徳弥贞
　　尧睂舜目添神采禹鼎汤盘益励精天意欲教民久治
　　人心实愿
　　帝长生共言遭际勲华代永得防庥乐太平【其三】
　　蠲赈恩深久浃肤年来况复
　　赐全租百千万亿周天渥南朔东西动地呼野老三时安作息官司终嵗罢征输自闻击壤歌衢后盛事从稽旧史无【其四】
　　关心农事切畴咨瑞应先歌多稼诗首善地呈禾七尺【是年北直稻穂皆髙七尺】屡丰嵗过麦双岐
　　好生最是延年徳
　　行俭无非养福基
　　徳福兼隆天锡祉
　　遐龄岂止迈期颐【其五】
　　一统车书薄海同更隆文治振儒风阐正学心源合升配先贤礼数崇特辟两闱齐入彀每逢十载徧呼嵩作人
　　寿考光云汉喜覩离明日正中【其六】
　　记得华封祝
　　五旬河千献颂及兹辰【康熈四十二年　圣驾南廵恭进　圣寿万年颂防　褒奬赐金】上元又启循环运初度重逢保佑申厯算正长方一甲韶光最好是三春年年中外腾欢日航海梯山拜
　　紫宸【其七】
　　望道虚懐沧海深愈征道岸逈千寻
　　尊称屡却廷臣表往籍如披座右箴徳本性生常睟面嵗增耳顺渐从心自兹积算无穷纪万国呼嵩总似今【其八】
　　矜怜愚鲁得投闲忽拜
　　恩纶复赐环自昔虚慙陪豹尾此生重喜觐
　　龙顔五年职忝清华地四载神依供奉班最是趋朝刚
　　介祝康衢处处颂南山【其九】
　　和风瑞日霭千门春暖仙桃引
　　御樽田野争来添
　　景福驽骀何处答
　　深恩抚心五夜空流汗稽首三辰学负暄常愿追随
　　鹓侣后年年嵗嵗祝
　　羲轩【其十】
　　万寿赏兵诗【附】
　　皇上万夀齐天嵗癸巳恭逢
　　六旬正诞大沛
　　恩纶普天同庆更加意军士分遣廷臣颁赏直省绿旗
　　官兵【臣】升元奉
　　使秦省目覩兵弁欢呼舆情爱戴恭赋军中乐二十四
　　首以志盛事
　　衔
　　命西来父老迎千村万井贺升平喧传盛典眞希觏圣夀今年特犒兵【其一】
　　河山百二地图雄劲旅强兵冠宇中涣汗宣来
　　三殿诏黄沙紫塞总春风【其二】
　　敷天大赉首秦关铢两都将正赋颁较昔
　　西廵恩更逺新膏万里到天山【其三】
　　天语煌煌下直庐按营亲要歴村墟全秦人拜朱提宠
　　十万曾无涓滴虚【全秦之兵　其四不下十万】
　　捡籍呼名里系详家分户给徧戎行欲知
　　帝徳难穷处太华山髙渭水长【其五】
　　恩波直己过龙堆絶漠春从天上回兕虎熊罴齐手额欢呼动地一声雷【其六】
　　原从
　　仁夀沛宏施不是寻常等犒师北向山呼
　　天咫尺笙歌一俨朝仪【每赏军毕皆北向谢　恩必令奏乐以荣　　君赐昭盛典也　其七】
　　捧得精镠马上归全家老穉沐恩辉时平岂羡唐宗事辛苦沙塲始赐衣【其八】
　　八郡三边感切肤千羣万骑竝歌呼投醪挟纩传闻旧我
　　后深仁振古无【其九】
　　军营已徧沐
　　恩纶训练还传
　　诰诫谆一日不教忘武备
　　天心笃眷是西秦【其十】
　　角弓影抱闗山月组甲光生边塞秋正是
　　圣朝全盛日军威到处震遐陬【其十一】
　　竒正方圆阵势分纵横变化入风云轩辕心法谁传得指授成谟夲
　　大君【每营赏阅后　其十二皆各演阵法】
　　白羽雕弧压寳刀旌旗簇簇马萧萧纵教名列贤书贵仍向云中日射雕【各营中多有中式武举仍遵　　防食粮操演　其十三武艺】
　　雍雍甲士有文儒岂特赳桓羡武夫韬畧尽从书卷得古来兵法在孙吴【其十四】
　　况今
　　圣诞辟恩科棫朴干城竝网罗
　　夀考作人无二视鼔鼙声里听歌【万夀恩科特开文武两闱近又奉防许文武交互　其十五应试】
　　塞外诸酋久戴
　　恩闻风络绎叩旌门环呼
　　圣德天来大膜拜朝朝礼
　　世尊【凡榆林寜夏凉州甘肃西寜及洮岷等处番彜闻恩命到时皆叩迎道左备奏感　恩之语　其
　　十六】
　　不逺
　　天威对使星欣逢盛事到边庭羌弦也效南山曲莫作
　　伊凉塞上听【其十七】
　　遐迩穹庐总一家风清四塞静鸣笳书生全未谙军旅奉使还胜博望槎【其十八】
　　日覩诸营祝华封濒行还见整军容擎觞愿借皇华使好把愚忱达
　　九重【每一营赏毕臣临行时众兵仍列队伍携酒肴送至郊外感颂　天恩吁臣代奏　其十九】吾侪生长在边荒沙碛难耕赖月粮格外又霑新雨露从教瘠土亦丰穰【其二十】
　　五十余年豢养深况承
　　内府锡兼金弯弓跃马寻常事未尽酬
　　恩一寸心【其二十一】
　　铸得银牌供佛前感
　　恩晨夕香烟太平时节无由报只祝
　　君王万万年【其二十二】
　　迢递三秦隔帝台未能介祉上蓬莱呼嵩犹喜南山近长戴
　　尧天作夀杯【其二十三】
　　戢矢櫜弓百亿春
　　干行益健益精神每逢十载
　　恩加渥地久天长戴
　　圣人【其二十四】



　　万寿盛典初集卷六十五
　　钦定四库全书
　　万寿盛典初集卷六十六
　　歌颂六【大臣五】
　　敬颂
　　万寿诗【五言排律十二韵】
　　原任经筵讲官吏部右侍郎兼翰林院学士致仕【臣】仇兆鳌
　　元后星周始阳和
　　大庆频海山呈瑞异郡国集臣邻
　　耳顺聪逾达
　　心澄悟入神
　　经筵实学懋
　　黼座谠言陈
　　盛世升平乆分年蠲赦均举安尤厉治同乐岂忘民
　　弗事嵩华颂惟期丰乐臻
　　渊衷何抑抑
　　国运倍振振浙水容肥遯鄞江许隐沦金丹顔色驻宫扇恵风亲欲得长生诀防
　　颁至寳珍芜词歌下里三祝比封人














　　万寿无疆颂【有序】
　　原任内阁学士兼礼部侍郎纂修歴代纪事年表【臣】王之枢
　　皇帝御极之五十有二年嵗在癸巳春三月恭逢圣夀六旬于是时也地平天成大化翔洽薄海内外含生之众熙熙焉皥皥焉羣游于太和之世而我
　　皇上爱养元元之心至深且切未饥也而思食之未寒也而思衣之田赋频蠲动逾万万又自康熈五十年始以次全免天下地丁三载一周东西朔南固人乐康衢户赓天保矣若我
　　皇上加意官常则法廉交儆留心造士则涵育熏陶剔穴捜岩恩尤隆渥兹于三年乡防常试外特増
