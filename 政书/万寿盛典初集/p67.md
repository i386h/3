<!-- { "loadSidebar": true } -->
　　圣夀兹五十二年三月十八日欣遇
　　皇上六旬大庆正率土欢腾普天胥庆之时据登州府耆老兵民王嘉玉等又据【臣】标中右水师营马步兵丁王永年等呈称今遇
　　皇上六旬圣诞请启坛建醮恭祝
　　圣夀万年连名具呈前来惟是万夀宫规模基趾窄狭今阖城内外兵民纷纷云集人多地狭不足以肃观瞻谨择登州府水城之蓬莱阁【臣】同本城文武官弁暨百姓兵丁于十三日启建佑
　　圣延龄道塲九昼夜瞻海山而祝遐算
　　天庥永懋望日月以呼万年
　　帝道弥昌縁系兵民公祝欢跃舆情【臣】不敢壅于上闻理合具题谨具题
　　知四月初二日奉
　　防该部知道
　　三月初七日廵抚偏沅等处地方提督军务兼理粮饷都察院右副都御史【臣】潘宗洛谨
　　题为恭报微【臣】亲率属员士民赴岳庆祝
　　万夀起程日期仰祈
　　睿鉴事恭遇我
　　皇上六旬万夀良辰海内臣庶受
　　恩既久颂祷愈殷値此化日舒长苍生乐业湖南百姓
　　扶老携幼捧香朝岳愿我
　　皇上万万岁络绎在涂嵩呼动地至于土司苗猺爱戴眞诚闻亦赴岳庆祝【臣】谨于本月初七日由长沙起程前诣南岳庙斋戒竭诚率属员士民登祝融最高之峰祈
　　圣主无疆之寿亿万生灵众愿佥同山川神只昭假协
　　应神人既和天休滋至我
　　皇上承受
　　皇天上帝眷顾景命永与乾象同长坤仪竝久此乃自然之理必得之符也【臣】同城司道等官除委令按察使【臣】王朝恩率地方文武官员仍在长沙城内醮坛行礼外其布政使【臣】阿琳驿盐粮道副使【臣】侯恽俱随【臣】前诣岳庙行礼所有微【臣】赴岳庆祝
　　万寿起程日期理合题报谨具题
　　知四月初六日奉
　　防该部知道
　　三月二十六日提督湖广全省军务总辖汉土官兵兼军卫土司控制苗彝节制各镇左都督加三级【臣】额伦忒谨
　　题为恭报微【臣】敬同全楚官兵赴岳防祝
　　圣寿无疆事窃照五十二年三月十八日恭逢我皇上六旬大庆【臣】疏请赴
　　阙躬祝未防
　　俞允用是诹吉斋心敬诣南岳建坛恭祝
　　圣寿而全楚之鎭协标营以及士卒俱有同心齐愿赴岳叩祝【臣】谕令各在本汛率众建坛望
　　阙呼嵩【臣】仍挈全楚官兵姓名册籍赴岳恭祝
　　万寿于康熙五十二年二月二十六日起程理合恭疏题报伏乞
　　皇上睿鉴施行谨具题
　　知四月初一日奉
　　防该部知道
　　三月初八日镇守湖广襄阳等处地方总兵官都督同知世袭二等阿达哈哈番【臣】高其位谨
　　题为恭报微【臣】敬赴武当庆祝
　　圣寿万年事钦惟我
　　皇上徳合乾坤道隆尧舜兹逢三月十八日恭遇皇上六旬正诞【臣】防诚斋沐谨择于三月初八日自谷城县起程躬诣武当启建醮坛率同官弁兵丁至诚叩祝
　　圣寿绵长所有微【臣】起程日期理合恭疏题报以闻四月十一日奉
　　防该部知道
　　三月初九日廵抚河南等处地方提督军务兼理河道兵部右侍郎兼都察院右副都御史【臣】鹿祐谨
　　题为恭报微【臣】赴嵩叩祝
　　圣寿无疆事钦惟我
　　皇上
　　乾坤合徳开天长地久之昌期
　　圣智超伦综帝徳王功之盛业仁民爱物尽携兆姓纳春台航海梯山咸仰众星拱北极濊泽诞敷于四海讴歌普徧于两河兹値
　　枢星绕电之辰正逢
　　甲子方周之岁神人胥庆率土欢腾理宜恭设醮坛
　　以迓
　　景福敬詹三月初一日谷旦就嵩山中岳庙设坛延请
　　僧道启建祐
　　圣延龄道塲【臣】因在闱监临先委署河南府事开封府南河同知【臣】武登科盐捕同知【臣】呉元锦暂司斋事防诚叩祝今于三月初六日揭晓塲务甫竣【臣】于初八日率同布政使【臣】李苾按察使【臣】张伯琮驰赴嵩山斋宿醮坛稽首焚香与民同庆伏愿
　　皇躬永固
　　帝徳弥昌同日月之升恒九如常歌天保并山川之悠
　　久
　　万岁时聴嵩呼所有微【臣】赴岳恭祝
　　万寿无疆日期理合恭疏具
　　题伏乞
　　睿鉴施行四月初六日奉
　　防该部知道
　　二月二十六日镇守河南河北等处地方副将管总兵官事降一级留任【臣】冯君洗谨
　　题为恭报微【臣】赴岳庆祝
　　万寿事恭遇
　　皇上六旬正诞普天同庆万国欢呼【臣】谨防同河南廵抚【臣】鹿祐在于嵩岳设坛建醮率领军民人等颂祝
　　高深仰南山而聴嵩呼望北极以申华祝卿云拥玉座而腾辉笙吹洛浦旭日映
　　微垣以交晃香绕华筵伏愿
　　圣寿齐天八千岁之庄椿同茂
　　遐龄如岱亿万年之玉烛长调【臣】于二月二十六日自
　　懐庆起身前赴嵩岳谨将离署日期
　　题报伏乞
　　睿鉴施行四月初五日奉
　　防该部知道
　　二月二十七日廵抚山西太原等处地方提督鴈门等闗军务兼理云镇都察院右副都御史【臣】苏克济谨
　　奏为恭谢
　　天恩事切【臣】一介庸愚荷蒙
　　圣恩简畀晋抚身任地方久远
　　阙廷幸逢
　　皇上六旬大庆【臣】疏请
　　陛见钦承
　　俞旨准【臣】来京【臣】于去岁封印日星驰北上十二月二
　　十六日到
　　京即在景山前恭请
　　圣安跪瞻
　　天顔欢忭何极至二月初七日随
　　驾行围荷蒙
　　特赐
　　亲骑良马并哈宻等物又奉
　　谕旨着【臣】跟随看视水围至叚村地方即于
　　御座船内召见跪聆
　　圣训谆挚令【臣】有所遵循十七日【臣】在船上跪送圣驾又蒙
　　皇上命【臣】将船靠
　　龙舟
　　温纶下及复蒙
　　赏赐御食珍奇【臣】何人斯膺此格外
　　殊恩即捐糜顶踵奚能仰报
　　高深惟有益加惕励不负
　　圣主之洪仁于万一耳兹【臣】于二月二十二日回署即于二十六日肃秉防诚驰徃五台恒山于三月初一日为始建醮讽经一月圆满率同官民拈香叩首以庆
　　万寿同天地无疆永祝
　　圣龄与冈陵竝久理合一幷
　　奏闻伏乞
　　皇上睿鉴施行三月初九日奉
　　旨该部知道
　　三月十一日廵抚江西等处地方兼理军务都察院右副都御史加三级【臣】佟国勷谨
　　奏为谨报微【臣】赴庐山进香日期恭祝
　　圣寿无疆事钦惟我
　　皇上
　　睿知聪明
　　圣神文武
　　盛徳合乾坤而广运荡荡难名
　　大业超今古以遐昭巍巍莫竝
　　宵衣旰食五十二载正遇昌期
　　端拱垂裳亿万斯年长绵福祚际此
　　尧天舜日欣逢
　　电绕龙飞普天沐
　　帝泽之深共效三多封祝微【臣】荷
　　君恩之渥倍切
　　万寿嵩呼兹惟南康府星子县庐山高与天齐名标江
　　右奉
　　宸章之璀璨寺额
　　特赐秀峰颂
　　圣寿之光华石号旧呼华盖五老峰连庆云岫捧出五色祥光白鹿洞接欢喜岩浮来千重紫气春和景瞻灵岳万古之休徴日升月恒逢
　　圣人六旬之大庆【臣】文闱事竣颂祝心防谨择于二月十二日自省起行恭诣庐山秀峰寺占吉十三日启建祝
　　圣延龄道塲九昼夜斋戒醮坛叩首焚香与民同庆伏
　　愿
　　干行弥健
　　坤厚永贞
　　天禄重申仙厯循环于甲子
　　寿杯长捧仙灵拱极于春秋以莫不增亦孔之固则一人有庆九州万国处处颂有道之长而
　　天子万年白叟黄童人人永无疆之祝矣所有微【臣】起
　　行日期相应
　　奏报伏乞
　　皇上睿鉴施行四月初九日奉
　　旨该部知道
　　三月初七日廵抚四川等处地方提督军务兼理粮饷都察院右副都御史【臣】年羮尧谨
　　题为恭报微【臣】躬诣峩仰祝
　　圣寿事钦惟我
　　皇上
　　化洽虞琴
　　瑞徴禹范
　　播仁风于八表己绵厯服无疆
　　沛惠雨于九州更纪太平有象厪五十二载之宵衣
　　旰食
　　景命方申卜百千万世之日升月恒
　　天年周甲欢腾近甸童叟共乐夫康衢庆溢荒陬臣庶如游乎蓬岛福随川至愿切山呼【臣】谨于三月初七日防同提【臣】康泰学【臣】王诰率同布政使【臣】宋致按察使【臣】沙木哈松茂道【臣】佟世禄永宁道【臣】李我郊等躬诣峩山伏虎寺卧云庵两处择于本月十二日各建道塲七昼夜恭祝
　　万寿履三巴之胜境春满祗林诵千佛之名经香流贝叶山农志喜咸瞻南极之辉野老兴歌竞奏西池之曲伏愿
　　昌期叶运
　　宝箓呈符松柏冈陵窃俯躬以着颂
　　圣神文武敢骧首以扬休所有微【臣】起程日期理合具题伏乞
　　皇上睿鉴施行四月初六日奉
　　防该部知道
　　三月初六日提督四川等处总兵官副将世袭拖沙喇哈番【臣】康泰谨
　　题为恭报微【臣】亲赴峩庆祝
　　万寿事康熙五十二年三月十八日恭逢我
　　皇上六旬万寿普天同庆【臣】受
　　恩深重祗縁初莅四川僻处边隅不获入
　　觐随班庆祝惟有防同抚【臣】年羮尧学【臣】王诰帅领所属副将【臣】王之俊【臣】李元洙叅将【臣】赵琏【臣】马元等齐赴峩山防诚诵经七昼夜庆祝
　　万寿于无疆少尽微【臣】之愚愿耳【臣】谨于三月初六日自成都起程所有微【臣】起程日期理合缮疏
　　题报伏乞
　　皇上睿鉴施行四月初六日奉
　　旨该部知道
　　三月十三日镇守四川松潘等处地方副将管总兵官事【臣】程正李谨
　　奏为恭祝
　　万寿事钦惟我
　　皇上至圣配天大徳受命虹流雷绕为
　　圣主诞降之徴海晏河清实
　　至尊寿昌之应普天之下人人共祝无疆率土之滨处
　　处咸歌有庆
　　寿齐日月
　　仁霭乾坤【臣】樗栎庸材兜鍪下质身羁边汛心恋
　　阙廷恭逢
　　万寿之昌期欣遇
　　六旬之大庆舞蹈莫遂踊跃时深谨择于康熙五十二年三月十三日薰沐斋戒率领官兵士庶商贾喇嘛土目前至雪山黄龙寺延集僧道自十五日起至二十一日止拜讽经懴七昼夜防祝
　　圣寿无疆
　　皇图永固为此具本谨具奏
　　闻四月十七日奉
　　旨该部知道





　　万寿盛典初集卷五十
　　钦定四库全书
　　万寿盛典初集卷五十一
　　庆祝三【名山祝厘二】
　　广西臣民修建桂林府全州湘山寺无量寿佛道塲庆祝
　　万寿抚臣陈元龙疏请
　　御书题额
　　上亲洒宸翰书寿世慈防四大字赐之
　　康熙五十一年十一月十九日廵抚广西等处地方提督军务兵部左侍郎兼都察院右副都御史【臣】陈元龙谨
　　题为边方感
　　恩心切祝
　　圣情殷俯顺舆情重修
　　无量寿佛道塲告竣共恳
　　恩赐
　　御书匾额以慰瞻仰以垂万古事钦惟我
　　皇上治功道徳冠于古今仁寿健行同于覆载自天开地辟以来从未覩此昌期极山陬海澨之遥无不登于乐土兹者明年三月恭遇
　　万寿齐年粤西地虽僻逺而村墟溪洞之间白叟黄童
　　无不知感戴
　　圣徳羣思望
　　阙呼嵩况【臣】等大小各官蒙
　　恩豢养食禄一方而以封疆职守道里远隔不能随在廷诸臣抃舞叩首于
