<!-- { "loadSidebar": true } -->
　　禹德汤仁较有余【其六】
　　宸念懐柔感百神祯符大地应
　　时巡河清海晏平如掌鳯舞麟游蔼似春五老星精欢
　　觐
　　圣九霄日驭总勤民
　　龙镳驻处丰年庆天授平成信有真【其七】
　　圣德如天覆育巍巍荡荡总难名治安已驾羲轩代
　　府事弥殷尧舜情
　　万夀科开隆选造九垓士奋佐升平愚民自是无知识
　　顺则年年凿与耕【其八】
　　小臣廿载侍金门两世深邀
　　覆载恩
　　殿上呼名聫父子
　　日边授简逮箎埙直庐饱饫
　　天厨味斗室荣霑
　　御墨痕祝
　　圣敬随鹓鹭后倍余葵藿寸心存【其九】
　　东风调畅吹
　　丹陛南极光华照赤墀
　　帝德后天长不老
　　皇猷匝地本无私秪勤阜物诚民计那羡冰桃雪藕竒百禄九如申命逺聿开亿万太平基【其十】












　　万夀诗【七言律八首】
　　翰　林　院　　编　　修【臣】车鼎晋
　　宝厯绵延
　　圣夀长扶舆淑气萃祯祥清宁位定承三正创守身兼
　　御八荒
　　鳯阙五云瞻黼扆
　　龙墀万国肃冠裳经文纬武弥寰宇珥笔何能罄颂
　　扬【其一】
　　旰食宵衣治独超法天行健八风调寸隂是惜逾神禹分命惟钦迈帝尧气转洪钧春浩荡化成久道嵗丰饶瑶编甲子循环数万纪初周贺
　　圣朝【其二】
　　宇宙重开运防嘉如川方至日升华层霄烂熳卿云绕率土霑濡湛露奢蠲赋
　　恩随三载徧抡才科毎十年加菁莪蔚起耕桑静亿万
　　升平讵有涯【其三】
　　天祚休隆笃祜新星辉南极世同春璇图瑞叶通丹陛玉烛光调防
　　紫宸六合精英藏宥密百王礼乐受经纶生民未有于
　　斯盛纯嘏端应集
　　一人【其四】
　　徽号由来奉
　　至尊谦懐特涣大哉言欲求实政
　　皇衷切屡却虚称
　　帝语温有道昌期光海岳无名峻德赞乾坤舆情莫竭
　　涓埃报齐效华封祝
　　九阍【其五】
　　五十余年百度贞光华复旦泰阶平功开神禹难开地诚服轩辕未服氓父老儿童皆顺则山川草木尽欣荣归仁自是懐柔逺
　　大德同天曰好生【其六】
　　道岸巍巍已诞登固天纵圣又多能
　　万几日暇图书焕千古心传厯数膺统接尼山真契合
　　礼隆徽国特崇升
　　右文旷典昭垂久敛福惟时协庶征【其七】
　　彤堦春暖太和天豹尾班中拜舞连花照四时三秀草香浮九鼎万年烟赓扬欲胜咸池曲宴乐遥轻在藻篇史职微臣防
　　泽渥衢歌愿矢寸心防【其八】









　　万夀诗【七言律四首】
　　翰　　林　院　编　　修【臣】庄令舆
　　星光启厯映瑶枢蓂荚呈祥协宝符八表共臻仁夀境万年常巩海山图无疆泰运归
　　皇极不息干行仰
　　圣谟花甲循环今正始普天此日尽欢呼【其一】
　　卿云层防日华红元气絪緼总化工神禹九河勤
　　睿虑庖羲一画亶
　　宸聪频蠲泉布苍生足尽采瑚碧海空窃喜
　　温纶天际下九围无日不春风【其二】
　　福敛箕畴
　　帝泽深万方玉帛庆咸临山川竝效呼嵩祝草木齐倾捧日心随地涌泉皆玉醴自天行雨尽甘霖莫言广运无能赞诗颂歌谱
　　德音【其三】
　　阊阖晴开集鹭鹓羣趋
　　丹陛正春暄上阳景丽舒长日太液波流浩荡恩香篆九重凝瑞雾桃花千树接仙源小臣喜听钧韶奏拜舞
　　尧阶献夀樽【其四】










　　万夀盛典初集卷七十七
　　钦定四库全书
　　万夀盛典初集卷七十八
　　歌颂十八【词臣十】
　　万夀诗【七言律四首有序】
　　翰　　林　院　编　　修【臣】文　岱
　　钦惟我
　　皇上圣神天纵文武夙成德懋业崇河清海晏绍帝王
　　而立极迈今古而独隆欣逢
　　御厯之五十二年春三月
　　万夀六旬池桃甫实海屋初筹天保定于无疆朝赓周雅人腾欢而靡罄野徧华封四律恭成
　　万年志颂
　　绕枢电影月流虹宝厯祥开属
　　圣聪濬哲逺昭千古合钦文时仰万方同星荧南极当宸幄鸟下西池集蘂宫
　　至德难名无以祝普天抃舞共呼嵩【其一】
　　神功奠丽庆无疆綘阙时悬奎壁光岭外旌旗驯韎韐殿中礼乐重缣缃荣生苑树春光绕瑞启瑶台夀域长山海梯航称盛事微臣何以效赓飏【其二】
　　鹿鸣歌罢聚羣僊鹭序班随进锦笺窃拟升恒如日月还期崇盛比山川钧天自协箫韶奏宵雅惟陈保定篇甲子初周春正永祥光嵗嵗绕微躔【其三】
　　帝星常映夀星明巷舞衢歌颂太平五福箕畴绵睿算三多华祝纪长庚尧天浩荡欢无极舜瑟薫和俗
　　已更自是
　　万年膺宝箓
　　宸居髙处即蓬瀛【其四】



　　万夀诗【七言律三首】
　　翰　　林　院　编　　修【臣】索　泰
　　轩台春色浩无边一道
　　恩波泝八埏虎拜
　　彤墀时震岳
　　龙飞上甲始周天金桃瑞结三千实
　　宝厯祥开亿万年咸庆昌期多乐事麟游鳯舞
　　圣人前【其一】
　　东鲽西鹣协气通云蒸霞起竞呼嵩
　　九重天近恩三接
　　万嵗声长日再中紫气腾辉髙北斗青云占律应东风
　　海隅已自登仁夀胞与犹然切
　　圣衷【其二】
　　声名洋溢徧遐方夀域开
　　帝道昌八表太平原有象两仪悠久本无疆
　　湛恩世戴尧天大化宇人游舜日长愿继衢歌随率舞彤庭一进
　　万年觞【其三】














　　万夀诗【五言截句十二首】
　　翰　林　　院　编　　修【臣】朱启昆
　　瑞日行黄道祥云捧
　　紫微千周花甲始南极永呈辉【其一】
　　四海同华祝心心献
　　夀觞衢游千载接嵗德叶昭阳【其二】
　　诞弥前佛日二十肇
　　祯期
　　夀比恒沙数年年溢水【其三】
　　瑞秬盈芳甸灵泉涌玉池天心垂景贶竝侑
　　万年巵【其四】
　　御气云棚敞含风日牓髙万方齐献
　　夀瑞露浥金桃【其五】
　　文昌依夀宿甲乙启祥科
　　万夀千千度菁莪育几多【其六】
　　崇文捜秘简
　　阐道续瑶牋万玉山为检长河带作编【其七】
　　精一传心妙
　　文明抚运全统承尧舜后
　　夀迈昊轩前【其八】
　　好生天覆育含气浃深仁
　　上夀畴环衍千春与万春【其九】
　　虞苗今革面沐浴
　　大清春蛮曲谐铜鼓声声祝
　　圣人【其十】
　　嵗蠲逾万万秉穗积山邱愿以仓箱实添
　　皇海屋筹【其十一】
　　干苞开一画妙道契
　　宸衷
　　圣算天长久生生不息同【其十二】


　　万夀诗【五言律十首】
　　翰　　林　院　编　　修【臣】涂天相
　　旭日迟
　　丹陛和风拂
　　紫宸云开三月晓运启
　　万年春推厯天临午陈诗命自申欢声中外集献祝效
　　封人【其一】
　　稽古探金匮谈经
　　御讲筵诗书归手定洙泗接心传建极
　　皇猷茂崇儒
　　圣教宣健行方未己
　　帝徳峻于天【其二】
　　玉砚挥
　　宸翰珠躔焕彩虹文章三代上
　　纶綍六经中握算玑衡正和声气化通多能原首出未
　　许百王同【其三】
　　郊庙隆亲祀祈年瑞雪霏精诚通
　　帝座仁孝慰
　　慈闱黼黻昭
　　皇极河山载
　　德辉百神咸受职
　　巡幸防鸾旂【其四】
　　挞伐
　　皇威震亲征
　　圣武昭六师平絶域九译欵王朝德耀金戈偃时清玉
　　烛调久安勤保泰大事重搜苗【其五】
　　命官文石陛
　　睿照自天临询事勤
　　宏训旌贤下
　　德音水平神禹绩刑措帝尧心永固
　　皇王绪谋猷越古今【其六】
　　环海蠲邦赋
　　深仁洽漏泉金鸡
　　颁赦令铜雀报丰年
　　景运贞元防
　　鸿功三五全防谦却
　　尊号宵旰尚干干【其七】
　　式廓今无极梯航域外臣只看賔服众愈见
　　德威神献矢来庭逺焚裘却贡频海波长此静奕世戴尊亲【其八】
　　抃舞腾黉序
　　恩纶沛泽长作人周道盛吁俊夏图昌蘂榜盈龙虎梧
　　冈集鳯凰开科称
　　万夀史册永流芳【其九】
　　宝厯升恒永贞符甲子旋侍臣多鹤发献夀集耆年
　　云日瞻尧表赓歌叶舜
　　帝星千万嵗炯炯丽中天【其十】

　　万夀颂【有序】
　　翰　　林　院　　编　修【臣】邹奕鳯
　　【臣】闻瑶光贯月哲后呈祥华渚流虹圣人启瑞天地之髙明博厚必经悠久以成功帝王之富夀康宁斯歴绵长而永命钦惟
　　皇上
　　体符干健
　　用普离明
　　心传十六字之微光华复旦
　　身应八千年之厯运防长春
　　布恺悌于八纮蠲赋恤刑恒恐一夫弗获
　　扩聪明于万里扬清激浊用成六合咸熙人人解愠阜财处处耕田凿井是以民熙物皥时闻百嵗于民间日升月恒还集三多于我
　　后兹值三春令旦正逢
　　万夀昌期星现长庚卿云糺缦庭张广乐法曲悠扬香
　　霭氤氲乍启
　　九天阊阖春光骀宕齐来万国衣冠梯山航海以朝宗不数西鹣东鲽虎拜鳬趋而献夀疑瞻方丈蓬莱【臣】滥列清班叨逢异数涓埃未报莫酬
　　髙厚之恩巍荡难名载祝贞恒之运谨拜手稽首而献
　　颂曰
　　惟天长清以健为行于穆不已主宰生成圣人法天道惟一诚诚则不息厯数斯贞运启中天猗惟我
　　后太和元气涵濡宇宙天纵以德必兼以夀气运绵绵超前轶后夀以道统心印羲皇图书剖蕴万古煌煌夀以文章云汉辉光艺林学圃歴久琳琅夀以作人誉髦斯士卜世卜年早培基址夀以奋武
　　神谟亲指万里荡平永垂青史夀以治河浪息鲵鲸金隄孔固终古澄清夀以蠲赋百万弛征衣丰食给户祝长生夀
　　国夀民
　　一人是戴
　　临御之期于焉万载凡我臣民子孙世代以就以瞻龙光鳯采春当三月晴日丽天宫莺竞啭禁柳方妍讴
　　吟颂祷九译争先嵩呼望
　　阙拜舞骈阗
　　宝幄方开箫韶九奏风日融和川原锦绣荣光竟天
　　嘉祥辐辏旦复旦兮长歌
　　万夀






　　万夀诗【五言排律二十四韵有序】
　　翰　林　　院　编　　修【臣】王　謩
　　钦惟我
　　皇上
　　缉熙至道
　　保合太和致宇宙之殷昌纳人民于仁夀心符元化功与天地参焉统集大成贤于尧舜逺矣时际三春令节庆逢
　　万夀昌期斗柄指辰韶景畅
　　恩光而弥溥嵗华周甲玉衡衍
　　宝厯以长新
　　九重之福履天齐万国之欢声雷动【臣】职惭翰墨世荷宠荣常含小草之心涵濡湛露愿试微禽之羽翔舞和风颂拟九如歌赓百禄窃效嵩呼之响敬摅华祝之诚
　　景祚天枢正
　　熙朝宝箓昌
　　帝心涵造化王道洽隂阳上理勤尤切丕承烈更扬德风披浩荡
　　恺泽沛汪洋动静昭仁智洪纎肃纪纲神明轩铸镜端拱舜垂裳声教髙千古光华被八方参天功莫尚观海学难量奎壁悬
　　宸翰云霞焕
　　睿章图书传秘典
　　谟诰示周行干运行弥健天申命有常雪呈郊日瑞莲
　　发嵗朝祥韶景三春候瑶浆
　　万嵗觞
