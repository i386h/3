<!-- { "loadSidebar": true } -->
　　南极星临春昼长百千万国颂无疆仙人早献金盘露王母欣擕玉液浆
　　圣寿臣民均感徳
　　天恩草木亦霑光筹添海屋谁能算一统车书
　　庙畧昌【其三】
　　鸿膺宝厯庆长春中外欢呼贺
　　六旬百老图呈瞻瑞气九如歌奏届芳辰琪花夹路迎
　　仙仗瑶草当阶茁
　　紫宸不必载赓金镜录
　　圣人仁寿自天申【其四】
　　万寿诗【五言律二首】
　　贡　　　　　　　　　生【臣】杨铭鼎
　　昌时洪泰运
　　寳厯与天长
　　帝徳高千古
　　王功洽万方臣邻咸抃舞山岳共呈祥
　　仁寿初周甲赓歌乐未央【其一】
　　垂裳端黼座列辟效呼嵩万舞笙歌绕千灯日月同天
　　香匝地起仙乐满云中既醉承
　　恩渥陈诗达
　　圣聪【其二】









　　万寿盛典初集卷一百八
　　钦定四库全书
　　万寿盛典初集卷一百九
　　歌颂四十九【举贡诸臣四】
　　万寿诗【五言律四首】
　　贡　　　　　　　　　生【臣】韩御李
　　阊阖排仙仗千官祝
　　至尊莺呼调舜乐虎拜献尧樽南极红云绕西池青鸟
　　翻共球来万国淑气满乾坤【其一】
　　盛世求贤切科因
　　圣寿开甄陶齐万类鼓舞尽羣才麟凤游
　　金殿芝兰茁玉台儒生何以报恭进
　　万年杯【其二】
　　圣主勤民隠天心格至诚和风披禹甸甘雨沛金城禾
　　结三岐穂人偕千耦耕丰年歌
　　帝力豳雅叶欢声【其三】
　　【臣】父防
　　天眷叨居侍从班云峰
　　宸翰赐鸿业
　　御书颁报国心常在承家学罔攀
　　圣恩霑世世长此祝南山【其四】
　　万寿诗【五言排律六韵】
　　贡　　　　　　　　　生【臣】周　谨
　　累洽重熙后昭融万国春普天施雨露率土荷陶钧广育寰中秀旁求席上珍
　　帝廷仪鸑鷟
　　御苑骋麒麟寿恺羣称
　　圣咸熙广树人臣民霑化育拜手祝灵椿
　　万寿诗【七言律二首】
　　贡　　　　　　　　　生【臣】宋　锽
　　梯航重译逺来庭五色云中广乐听献
　　寿蟠桃防结实迎
　　恩宫栁正舒青阳春永驻韶华日花甲初开亿万龄艺
　　苑祗今多
　　盛典文光长映老人星【其一】
　　圣人端拱衮衣垂久道欣逢化洽时自是生成皆至徳由来覆载本无私举头日近趋
　　金阙拜手嵩呼歩
　　玉墀世受
　　国恩何以报吮毫先咏万年诗【其二】
　　万寿诗【集毛诗】
　　贡　　　　　　　　　生【臣】陈其素
　　维暮之春
　　万寿无疆维岳降神宜君宜王穆穆皇皇颙颙卬卬如圭如璋令闻令望下民之王四方之纲四方来贺济济跄跄百辟卿士朱芾斯皇庶民小子承筐是将京师之野万舞洋洋值其鹭羽吹笙鼓簧
　　君子至止衮衣绣裳龙旂阳阳和铃央央来游来歌为龙为光桃之夭夭春日载阳凤凰鸣矣于彼髙冈实惟丰年
　　寿考不忘介以繁祉惟天降康如冈如陵尔炽尔昌万
　　有千嵗恵此四方
　　万寿诗【五言排律十二韵】
　　贡　　　　　　　　　生【臣】郏肇基
　　律转春台暖筹添瑞霭融千官争祝嘏万姓共呼嵩云日
　　天顔近冈陵
　　圣寿崇笙歌碧槛里鸾凤紫霄中禁栁含烟碧仙桃带
　　露红陈风知世泰进鉴识臣忠
　　大徳栽培厚人才棫朴同圭璋成国器追琢赖
　　皇功有
　　诏开金榜方春启蘂宫瑚频入雕鹗早腾空雨露霑濡徧风云际会隆万年歌乐恺四海庆遭逢
　　万寿诗【五言律一首】
　　贡　　　　　　　　　生【臣】叶　馨
　　太和翔宇宙率土戴
　　尧天仁日光三极薰风被五弦春莺啼晓树
　　御栁拂晴烟共效封人祝无劳羡偓佺
　　万寿诗【七言截句四首】
　　贡　　　　　　　　　生【臣】朱　式
　　紫禁遥瞻瑞霭浓露华初湛玉芙蓉
　　太平天子当春殿
　　万嵗嵩呼彻
　　九重【其一】
　　海晏河清景物融此时欢庆万方同
　　君王有道民生乐共拟南山祝
　　圣躬【其二】
　　御苑风和淑气开九城歌舞接蓬莱臣民不惜金钱数
　　莫报
　　君恩万一来【其三】
　　世际升平日月长重廻玉厯衍无疆
　　道同天地还同寿永庆年年
　　万嵗觞【其四】
　　万寿诗【七言律二首】
　　贡　　　　　　　　　生【臣】王见麟
　　九重佳气五云边四海欢呼祝
　　万年常对南山依
　　舜日拟将北斗献
　　尧天云霞焕发当春殿花柳争明媚
　　御筵乐府定知管盛衢歌补入六英篇【其一】
　　宫殿茏葱曙色开千官云拥集蓬莱共依
　　天仗逢春昼争捧霞觞进寿杯重译已通殊俗贡万方
　　多见老人来祗因
　　圣徳周无外到处嵩呼应似雷【其二】
　　万寿诗【七言律一首】
　　贡　　　　　　　　　生【臣】傅王露
　　宫殿参差碧栁斜衣冠共拜进流霞未央烛影迟明
　　月长乐歌声舞落花浩荡
　　皇恩同雨露舒长化日徧桑麻普天齐叶南山颂寿比冈陵福自遐
　　万寿无疆颂【有序】
　　贡　　　　　　　　　生【臣】周士裕
　　钦惟
　　帝徳同天既极千秋之巍焕臣心向日敢从亿姓之颂
　　扬时值阳春恭逢
　　圣诞集古今帝王之成生民未有进日月冈陵之咏万
　　古为昭敬献衢謡用申华祝颂曰
　　皇帝御极五十二春律中姑洗周甲之辰
　　圣敬日跻神符竝臻大徳必得受命聿新寿惟
　　仁者生为
　　圣人羣工献颂曰自天申于惟
　　圣学穷理尽性道在执中功惟主敬精一心传微参黙
　　证图籍之外别有心镜于惟
　　圣徳天亶崇隆民胞物与黙运
　　深宫温温春旭浩浩鸿防乾坤独辟奕世休风于惟
　　圣孝椒寝依依为尊为养
　　玉册流徽
　　翠华出狩
　　青鸾同飞晨昏问视允矣无违于惟
　　圣治太和在宇礼明乐备教养兼举上自
　　朝廷下逮草野矞矞皇皇雍雍与与蠲租赐复徧于率土赦过省刑迈乎皇古时奏薰风时敷甘雨草木昆虫咸得其所于惟
　　圣藻天象成章日华星灿云流锦襄
　　万几余暇篇什琳琅直追雅颂陋彼柏梁文治日盛文
　　风日开增科广额益致栽培
　　朝多吉士野鲜遗才芃芃棫朴
　　寿考康哉
　　国之大事厥惟河漕
　　皇帝曰吁天庾宜饶两河分道奔激不交
　　指授方畧投璧除蛟
　　躬亲周视不惮勤劳于今底定緑野青郊臣也锡圭民
　　也流膏含哺顺则接武唐尧天生我
　　皇锡极万国为生民
　　主中和位育泰阶方升天心其复生民何幸家给人足泰山巍巍大椿郁郁春日载阳山河秀毓游于华封听歌三祝匪曰摛藻用介景福红云作屏紫霞为觞如日如月为龙为光盈廷佩玉舞蹈锵锵草莽【微臣】未列鹓行举头日近天宇煌煌拜手稽首
　　万寿无疆
　　圣寿无疆诗【五言排律五十韵有序】
　　贡　　　　　　　　　生【臣】周　崧
　　圣天子御极五十有二年仁风翔洽徳日雍熙四海升平八纮治理时维三月斗柄在辰恭遇
　　万寿令节率土咸欢普天共庆草茅微贱沐浴
　　帝治亦得含哺鼓腹载颂无疆焉钦惟
　　皇帝陛下
　　福全洪范
　　徳契苞符
　　大挠之甲子初周
　　羲后之乾坤永奠星流华渚朝阊阖者万国衣冠云绕瑶枢来玉帛者九州臣庶运方泰而健行不息日当升而光烛无垠亘古罕俦惟今为盛夫体干之元与天无极
　　圣之寿也乗震以出握符而兴
　　圣之瑞也恭俭庄敬乐善好生
　　圣之徳也迩无不绥逺无不化
　　圣泽之光被如云行雨施也天人并贯徳艺兼成圣学之日新如干健离明也
　　圣藻垂而万世永以为宝
　　圣武昭而四海咸震其威熙熙皥皥寜谧八方仰圣化之时雍焉荡荡平平垂统万禩庆
　　圣厯之绵长焉莫罄际天蟠地之勲愿上北海南山之寿接黄帝推防迎日之统以莫不增过周家定鼎卜年之期自今伊始旣为
　　圣世之民敢效华封之祝谨拜手稽首而献诗曰圣寿符干运
　　皇图协地维
　　一人膺永命千亿受天祺曙色开
　　金阙晴光转
　　玉墀冠裳纷拜舞文物共葳香傍
　　龙楼出花临
　　凤扆欹殿莺春睍睆宫栁晓参差万象雍熙洽三辰
　　节宜春秋忻肇始福禄永如茨
　　圣瑞多灵异休征轶姒姬重华瞻
　　舜目竒表见
　　尧睂
　　禁苑三千树瑶堦五色芝麒麟常出豫鸑鷟自鸣岐
　　圣徳侔天徳文思运睿思
　　訏谟自霄汉
　　恩诏日宣披经纬通文武方员中矩规八方赓治化万
　　国仰
　　仁慈
　　圣治超三五洪畴配偶竒迩言频好问大道广畴咨方
　　虎分屏翰伊周列鼎鼒垂绅依
　　紫极珥笔侍
　　彤帏
　　圣泽无涯涘深仁拯溺饥蠲租过亿万锡福徧羣黎涣汗生成遂敷膏动植知金钱散防独粟帛赉期颐
　　圣学穷今古璇宫懋缉熙右文尊孔孟侧席问臯夔思道宵无寐求贤野不遗大钧羣物铸天万噫吹
　　圣藻敷文命
　　天章焕令辞异花生栗尾竒采发隃糜韶濩传仙奏球
　　琛灿碧箕
　　奎光耀缣素
　　宸翰焕罘罳
　　圣武崇寛大神谟异设施
　　九重经济畧奕叶太平基
　　诏发黄金殿威行赤羽旗两间净烽燧万井乐烟炊圣化追轩后
　　皇风嫓伏羲朴淳还太古浑噩过伊耆岁岁仓箱满村
　　村妇子嬉丰年多黍稷
　　天廪积京坻
　　圣歴绵千禩乾元运四时休明真有象大化浩无私法
　　服山龙被神霄黼黻垂辉煌
　　丹阙衮巩固玉盘螭
　　特重髙科选还隆好爵縻草茅至微贱踪迹愧孤羁蓬
　　岛春光丽寰瀛曙色随生逢
　　郅隆世敢献颂扬词
　　地厚能成物
　　天髙望听卑愿从鹓鹭侣常侍凤凰池
　　万寿诗【七言律三首有序】
　　贡　　　　　　　　　生【臣】查宏道
　　【臣】闻嵩龄永锡昊天之眷顾方殷纯嘏长臻兆姓之欢呼靡已悠也久也惟不息乃为至诚皇哉堂哉斯大年必归仁者星流虹绕无非花甲之祯祥日丽春融尽是长庚之耀彩欢腾中外算永春秋钦惟
　　皇上
　　徳懋圣神
　　道隆文武
　　体干行健厘万几于旰食宵衣
　　尽性存诚防一贯于文江学海
　　开千古未开之域大勇本之深仁
　　集百王未集之勲守成兼夫创业
　　宸章璀璨永垂士训官箴
　　御墨缤纷咸仰龙蟠凤舞频年肆眚光天化日同辉屡嵗蠲租甘雨和风竝润靖烽烟于九塞
　　文命覃敷格干羽于两阶
　　天威逺播固宜受元符于泰岱功高七十二君锡洪范于灵图龄长万亿千嵗维此三春之月恭逢
　　万寿之辰丽日曈昽
　　三殿晓迎
　　华葢彩霞缥缈千官早集
　　彤墀栁垂太液之丝簪裾竞艳花缀上林之锦剑佩分荣凤阁风和紫气乍浮于仙掌龙楼日暖红云遥拂乎炉烟万国共呼嵩人献华封之祝八荒齐上寿年增海屋之筹【臣】山陬下士海澨庸儒幸依日月之光齐庆升恒之运祥开阆苑羣瞻
　　有道圣人瑞启蓬莱共祝
　　万年天子敢摛七字上介千春
