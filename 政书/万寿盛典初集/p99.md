<!-- { "loadSidebar": true } -->
　　尧阶之乐而且乌弋黄支航琛入觐竒肱穷髪辇賮来庭番舶騐东风以遣介鲛人测海水以通名苜蓿葡萄槎竟浮于牛渚木难结绿帆乃照于鱼灯接踵骈肩竞瞻云而蹈舞稽时歴日喜效欵于升平于是
　　天子燕焉陞丹陛临宝座进臣邻延卿佐宣九韶爇百和播德惠受朝贺恭已垂裳明作惇大于万斯年百禄是荷














　　万夀诗【七言律四首】
　　翰　　林　院　　编　修【臣】郑任钥
　　电绕瑶枢渚贯虹长庚炳耀宝光融日轮正午行驰道星纬周天防法宫甲子初回
　　昌运逺贞元重防太和同欣逢
　　圣节嵩呼物阜民安六合中【其一】
　　九重天际正春深柳穗桐华满上林五福敛敷
　　仁者夀万邦和协
　　圣人心向荣更长阶前荚占还来海外琛亿万斯年皇极在长瞻
　　玉座衮衣临【其二】
　　黄麾仗外起笙歌云防瑶墀淑景和万嵗华嵩同
　　夀考千寻江海比
　　恩波乾坤策合
　　尧年盛河洛图兼
　　舜厯过
　　御世天皇无量佛诞生只隔两旬多【其三】
　　暖日霏烟映防斿
　　圣君当个御云裘阶符共羡三台正轩厯初防六甲周宝算千龄推嵗月仙筹十屋纪春秋小臣载笔慙枚乗金鉴长期
　　黼座留【其四】









　　万夀诗【七言律四首】
　　翰　　林　院　编　　修【臣】蔡学洙
　　曈昽瑞气映层层
　　金阙晨开庆日升五百昌期逢
　　圣主八千上筭协嘉征传心直溯惟精一绍业还兼丕
　　显承六十年来
　　宵旰意祯符纯嘏自频仍【其一】
　　帝德髙深总莫攀梯航鳞集仰
　　龙顔宜膺尊号辞尤切又免全租
　　诏屡颁三月春光融
　　玉陛
　　万龄圣诞应嵩山
　　禁林载笔承
　　恩渥拜庆欣同鹓鹭班【其二】
　　盛朝宝命自灵长土宇开迈汉唐湛露
　　恩浓霑杞棘薫风调发叶宫商西郊景焕云霞丽内苑春深草木香万姓欢呼同致祝年年歌舞乐东
　　皇【其三】
　　九牧车书入贺辰条风花柳正芳新时逢
　　万夀初周甲世值中天尽是春云汉腾辉昭
　　雅化鸢鱼翔洽见
　　深仁儒臣更有葵心献亿载光华映
　　紫宸【其四】








　　万夀盛典初集卷七十九
　　钦定四库全书卷
　　万寿盛典初集卷八十
　　歌颂二十【词臣十二】
　　万寿诗【七言排律三十韵】
　　翰　　林　院　　编　修【臣】须　洲
　　万年厯数膺
　　仁寿一统车书防荡平巩固金瓯鼇极正调和玉烛泰阶明干施广大同元始坤载含宏合利贞皥皥王风眞有象巍巍
　　帝德本难名
　　问安内殿金门晓
　　视膳天厨玉馔精至孝独能天下养承欢兼合万民
　　诚
　　聪明睿知皆天亶
　　仁圣中和悉性生造化祗从一德运人情共仰四时更阳舒隂敛神功普秋肃春温大道行日月露霜
　　同布濩毕箕风雨竝生成经天纬地文章大凖古宜今制作宏六籍阐扬秘妙百家补缀采菁英黄农逸事犹搜讨秦汉遗文有定评
　　彝训周详传士庶
　　箴规明肃饬公卿克修职业先忠谨欲立功名务洁清
　　交让风成由好礼协恭情切自无争
　　纶音贬斥严霜重
　　天语褒嘉华衮荣善政涵濡兼善教仁言彪炳更仁声八方若在堦墀近六合如同咫尺程蠲赋比闾咸鼓腹轻徭编户倍添丁幅员禹甸方加广税额周官较未盈武耀边陲除小丑威行沧海截长鲸
　　丰功不尽钟镛纪
　　盛德还看筐篚迎徼外萑苻多自化域中鸡犬总无惊
　　辉煌
　　御笔江山丽焜耀
　　宸章宇宙晶至治恬熙
　　天子福多能尔雅
　　圣人情九如天保祥俱集三祝华封瑞巳并紫气氤氲
　　环
　　魏阙卿云缥缈起蓬瀛千官拜手申嵩祝万姓跻堂酌兕觥慙愧【小臣】何所献载歌惟欲继臯赓










　　万寿诗【七言律四首】
　　翰　　林　院　编　　修【臣】孙时宜
　　圣寿绵长亿万春初周甲子庆
　　尧辰嵩呼处处闻仙语华祝时时见野人芝草常依雕辇出景星特傍紫微陈蓬莱侍立瞻云近金鉴愚情效小臣【其一】
　　三阶启泰丽三春六位时乘届六旬
　　帝治光华昭宇宙
　　天章璀璨焕星辰八荒赤子归仁寿九有苍生仰大钧咸庆舒长逢化日耕田凿井是尧民【其二】遐龄何止颂庄椿南极西来萃
　　紫宸
　　帝诞两旬先佛诞良辰三月庆元辰慈云覆处甘霖沛
　　湛露浓时渥泽均长捧衢樽歌舜日
　　太平有道万年春【其三】
　　梯航重译八方臣
　　万岁楼前拜舞频
　　特典开科歌异数
　　旷恩蠲赋颂深仁翕河永固川增福登岱还崇岳立身
　　荣比星精何所献瑶池介酒祝
　　尊亲【其四】











　　万寿无疆诗【七言律八首有序】
　　翰　　林　院　编　　修【臣】周　彝
　　【臣】闻干行不息悬象纬以常新坤载无疆丽高深而永固上圣法天保合自应年与天齐至诚配地含宏遂致福同地厚潙水之必得者四禄位偕名寿兼隆华封之独多者三福寿与男子竝萃祥征在昔瑞纪
　　今时钦惟我
　　皇上
　　德懋日新
　　化成久道
　　溯微言于泗水易阐天心
　　崇正学于考亭集经
　　御订
　　春温秋肃统武功文德而莫罄形容
　　旰食宵衣兼创守成而竝垂典则
　　抚万方于在宥光昭湛露卿云合四海爲一家喜协箕风毕雨乌弋黄支之国越海外而来同白麟赤雀之祥普寰中而献瑞一昨昭阳纪岁姑洗司辰欣逢尼山顺耳之期实合轩辕推防之始普天歌舞聚躬桓蒲谷而齐效嵩呼率土趋跄防南朔东西而共申嘏祝方谓戴高履厚难抒愚贱之悃忱庶几防酒兕觥稍报生成于万一顾臣民介福咸思申锡自天而
　　圣主垂慈惟愿推恩下逮春华秋实两增额外之科火耨水耕尽免区中之赋晋阶锡类酬奔走之微劳宥过省刑涣矜疑之大泽洁陈牲币肃羣望之明禋
　　颁赐帛糜恤民间之耆耉任子而鹓班济美赉金而虎旅腾欢维时鲐背之民捧觞而至黄髪之老扶杖以观
　　皇上特行养老之仪创举引年之典煌煌
　　清问尤重力田孝弟之氓蔼蔼
　　天顔布爲甘雨惠风之赐爰有两岐瑞麦九穗嘉禾随
　　紫陌以翻风映青阳而吐实
　　宸章璀璨声自协乎薰琴
　　御墨淋漓义更超乎豳雅余三余九频年登大有之书
　　俾炽俾昌长日乐太平之运盖
　　圣天子以日升川至之福爲尔百姓永家给人足之休
　　义洽仁渐民胞物与
　　恩深覆载偕万物以长春
　　明竝照临配三光而不老金泥玉检远迈登封之七十二君天干地支定周甲子之万八千岁矣【臣】彝职叨侍从业在丹铅校多士于南天惟励冰霜之守望五云于
　　北极未随舞蹈之班兹当一元复始之昌辰幸际万国同春之泰运敬抒芜制拟东海之添筹窃比葵心指南山而献
　　寿从此年年岁岁常陈一统之车书荡荡巍巍永享亿
　　龄之厯服【臣】彝不胜欢忭踊跃之至
　　垂裳端拱涖山河景运雍熙沐太和万姓同时呼万岁三春长日祝三多自天淑气盈仙仗匝地欢声动玉珂南极光中齐拜舞溥将瀛海注恩波【其一】
　　圣主当阳泽愈隆屡辞鸿号守谦冲八纮共仰光天业乙夜尤勤汲古功禹鼎汤盘垂典训豳风无逸
　　契
　　宸衷试看寰宇升平乐尽在宵衣旰食中【其二】
　　栉比龙棚绮陌连碧桃花下即芝田如云翠葆鸣天乐夹道香炉祝
　　大年北阙氤氲凝瑞霭西山飞动拂晴烟康衢歌舞纷
　　纶集鸠杖相逢宛偓佺【其三】
　　厐眉鹤髪太平人历历
　　尧天长养身方拟丹心争向日旋霑
　　帝泽更如春九霄路迥颁金渥五色云高劝酒频复简
　　耆年蒙
　　召问恩荣重叠古无伦【其四】
　　担簦士子应旁招
　　万寿科名起
　　圣朝史奏卿云传姓氏人凭协气作扶摇淳风浑噩书皆古至治雍和律自调薄海琅琅腾雅颂遥随仪凤和箫韶【其五】
　　圣学斋居俨大廷太和保合见清宁一源上下通三极
　　四府旁罗贯六经云汉昭囬成
　　翰墨盘盂肃穆对箴铭指南独正千秋脉从此儒宗式
　　考亭【其六】
　　甘雨和风洽四时
　　天顔有喜兆民知禾揺翠浪皆同颖麦曵黄云尽两岐造化钧陶工肖物成心事托摛辞侍臣雒诵年丰赋俨对南薰解愠诗【其七】
　　六诏抡才道路长遥瞻
　　宸极荷荣光
　　九重盛事超今古万里臣心切对扬惟愿得人襄教化敢云报国在文章从兹益励趋承力岁岁常依
　　黼座旁【其八】












　　万寿恭纪乐府【十首】
　　翰　　林　院　编　　修【臣】俞长策
　　上苑香风接
　　帝城太平歌管胜韶韺尧眉舜目齐天寿更扈鸾舆
　　圣母行【其一】
　　山龙黼黻色斑斓孝治心殷有诏颁千亿万人齐上寿
　　至尊先自谒
　　慈顔【其二】
　　纷纷耆宿诣安车匍匐
　　彤庭礼数疎幸际
　　君王怜耄耊笑看鲐背拂金鱼【其三】
　　五色龙棚百和香千官随
　　辇効趋跄更看鹤髪支笻叟也着黄衣捧玉觞【其四】
　　圣德神功孰与伦广轮无不效尊亲柳舒花放増妍丽
　　都爲吾
　　王祝万春【其五】
　　介寿曾来百岁人扶藜拜舞也精神万年自是
　　天家厯谆嘱儿孙记此春【其六】
　　九重赉予下
　　天章酿作甘霖沛八方忽看西山呈霁色由来时雨复
　　时旸【其七】
　　天潢酬酢有光辉飶酒椒馨染
　　赐衣一自
　　湛恩零露后六街扶得醉人归其【八】
　　留后长春付画图太平有象古今无从今甲子周囘日万岁千年总不殊【其九】
　　家家管入风谣巷舞衢歌祝
　　圣朝暄负【微臣】差自喜也将愚悃达
　　层霄【其十】


　　万寿诗【七言律四首】
　　翰林院编修加一级【臣】俞兆晟
　　春深大地徧祥光六防欣臻寿域昌绮陌莺簧谐舜律衢樽鸠杖沃尧觞蓬壶紫气传桃熟阊阖红云覩鹤翔童叟九天均拜舞
　　圣人恭已正垂裳【其一】
　　一从辟到赓歌戴德谁知此日多凿齿奇肱
　　嘉惠浃白环银瓮瑞琛罗崇卑参两眞无外日月升恒
　　总不磨试取澥筹添
　　圣算永瞻
　　皇极建中和【其二】
　　太平持世是金仙万里河山巩固年兜率花辰先浴佛圆仪岁甲甫周天
　　恩如甘雨苏羣物颂比春潮涨百川愿聚一时耆耊寿
　　上归我
　　后庆绵绵【其三】
　　集贤春殿聚羣儒记听
　　温纶感独殊清逈玉堂容委佩栖迟凤沼许将雏百千万亿占庥厯南北东西合大酺臣职自惭叨珥笔清时长进九如图【其四】












　　万寿贺表
　　翰　　林　院　　编　修【臣】蒋　涟
　　康熙五十二年三月十八日恭遇
