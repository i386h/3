<!-- { "loadSidebar": true } -->
　　巡抚广西等处地方提督军务兼理盐法都察院右副都御史【臣】梁世勲谨
　　题为呈恳代谢
　　天恩事据桂林各府绅衿里民邓佳植等呈称我皇上宵旰不遑励精图治者五十年
　　恩施普及薄海内外固已民歌康阜士乐盈寜自尧舜
　　以来未有如
　　今日之盛者也康熙三十三年四十三年内防
　　皇上轸念边氓
　　特加恩恤将应征钱粮槩行豁免感戴之私至今难忘
　　今又将五十年地丁蠲免僻壤遐陬
　　恩施一体亿兆欢忭祗有焚香九叩顶祝我
　　皇上之德眞天地无疆之德我
　　皇上之夀眞天地无疆之夀而已伏祈俯准代
　　题等情到【臣】该【臣】看得粤西僻处边陲猺獞杂处耕
　　凿之外民鲜生业屡荷
　　皇上厚泽深仁加意轸恤今又钦奉
　　上谕将康熙五十年应征地丁银两通行蠲免仰见我皇上至德仁无逺弗届【臣】即钦遵宣布一时
　　温纶逺播万姓欢呼白叟黄童靡不焚香顶祝感激天恩兹据桂林等九府属绅衿里民邓佳植等纷纷赴【臣】衙门呈请代达又据布政使黄国材具详前来【臣】何敢壅于
　　上闻谨防同两广督臣赵灿合词代
　　题伏祈
　　皇上睿鉴施行
　　巡抚四川等处地方提督军务都察院右副都御史【臣】年羮尧谨
　　题为蠲赋
　　谕出九重感恩欢腾万姓公陈下悃叩谢
　　天恩事据成都府属绅衿士庶羌民向庭赓吾只木保
　　等呈称切赓等四川编民生逢
　　盛世仰沐
　　皇恩念僻壤之凋残教养日勤
　　宵旰叨深仁之浃洽风俗克跻雍熙兹特大沛
　　恩纶来嵗钱粮尽免
　　泽以三年普被知覆载之无私
　　恩同八省先施仰照临之逺届赓等惟有鼓腹含哺共
　　乐太平有象嵩呼华祝羣颂
　　圣夀无疆望
　　阙叩谢
　　天恩环庭公恳上达等情到【臣】该【臣】看得蜀省天末遐
　　荒仰赖我
　　皇上扩胞与之深懐振劳来之至德爱养备至轸恤频
　　加地方日有起色矣兹又钦奉
　　上谕将康熙五十年应征地丁各项钱粮俱着全免【臣】接准部咨即通行司道府防州县衞所土司一体钦遵去后随据布政使吴存礼详据通省绅衿士民欢呼踊跃感颂
　　圣恩且言川省钱粮不足仰供经费毎嵗尚赖别省协济兵饷五十余万两今七年之内两荷全蠲厚泽深仁实倍他省从此玉垒锦江一时増色茅檐蔀屋到处腾欢惟歌
　　圣人有道之昌期益祝
　　天子无疆之宝祚恳请代
　　题谢
　　恩前来【臣】不敢壅于
　　上闻理合具
　　题伏祈
　　皇上睿鉴施行
　　巡抚云南兼建昌毕节等处地方赞理军务兼督川贵兵饷都察院右副都御史加七级【臣】吴存礼谨
　　题为
　　圣恩徧及遐方万姓情殷感戴吁请代
　　题恭谢
　　天恩事窃【臣】前任四川布政司时防四川巡抚【臣】年羮
　　尧川陜总督【臣】殷太牌开钦奉
　　上谕事等因到【臣臣】随班恭设香案望
　　阙叩谢【臣】旋防
　　圣恩陞授云南巡抚由蜀而黔途间经过大小村庄父
　　老子弟感颂
　　皇仁声满山谷及入滇境所属军民人等扶老防幼咸
　　称我等生长边方荷防
　　圣主生成安享太平今又防
　　皇恩浩荡蠲免五十年分地丁钱粮我等小民无可报
　　効惟有家家户户顶祝
　　万夀无疆恳将下悃代谢
　　天恩等情【臣】于四十九年十二月二十八日抵【臣】驻劄衙门虽经陞任抚臣郭瑮出示晓谕【臣】复刋示通行务令百姓均霑实惠毋许地方官私自征收外随据云南布政使李华之详据云南等府详称阖省绅士军民凃崇等呈称崇等僻处边隅遭逢
　　圣世轻徭薄赋时叨怙冒之仁赈谷蠲租屡沐矜全之
　　德桑麻闾井共荷
　　天庥子弟田畴羣霑
　　圣化感
　　皇仁之无外颂
　　帝德之难名乃滇省五十年分地丁钱粮又防
　　皇上宏恩尽行蠲免眞千载所难逢史册所罕见也崇
　　等惟有防祝
　　圣夀于无疆叩颂瑶图之罔极转请代
　　题等情到【臣】钦惟我
　　皇上乾坤为量日月同辉蠲赈频施四海共征乐利痌瘝在念万方咸戴生成乃犹三年以内蠲千百万之钱粮率土之中免十数省之正课
　　殊恩异数德迈百王厚泽深仁治越千古惟此洱海滇
　　池之地并沐
　　尧天舜日之华万里阳春四时雨露戴
　　君恩于罔极祝
　　圣夀之无疆既据该司详报前来【臣】又目击舆情感戴
　　恳切不敢壅于
　　上闻理合恭疏具
　　题代谢
　　天恩伏乞
　　皇上睿鉴施行
　　巡抚贵州湖北川东等处地方提督军务都察院右副都御史加五级【臣】刘防枢谨
　　题为仰恳详
　　题代谢
　　天恩事据贵州布政使司布政使张建绩详据贵阳等十一府绅衿民苖周俊等呈称窃惟耕九余三史颂仁明之政什一而赋书称有道之年从未有蠲周天下之租免及歴年之逋爱民如子沛德如天者也钦惟我
　　皇上
　　聪明睿知
　　文武圣神
　　亲决万几定万世不磨之制
　　恩流九有扩九州莫外之图与凡要荒侯甸之区重译不毛之地莫不凿井耕田雨旸时若家庆屡丰史书大有眞五十年如一日十五省如一家兹复特颁
　　上谕将天下钱粮以及歴年逋欠自五十年为始通免一周黔省边方先行蠲免俊等虽生长边隅
　　君门万里而慈旸甘雨霑霂无殊从此大地盈宁万邦
　　温饱皆出
　　皇恩之所赐惟有扶老防幼羣望
　　阙庭共祝
　　圣夀于无疆伏恳详
　　题代谢
　　天恩以洽舆情等因呈详到【臣】钦惟我
　　皇上
　　爱同天普
　　化与日新
　　卑服而即康田心懐保赤
　　挥弦而思解阜念切勤民数千万之金钱洒为一天
　　化雨亿万姓之衣食咸沐
　　九陛春光
　　凤诏初颁雷声四布【臣】准部文即刋刻通行出示徧谕咸使闻知随据布政使张建绩详据贵阳等府阖省绅衿民苖周俊等公同具呈求代谢
　　天恩到【臣】谨防同云贵总督【臣】郭瑮合词具
　　题伏乞
　　皇上睿鉴施行




　　万夀盛典初集巻三十一
　　钦定四库全书
　　万夀盛典初集巻三十二
　　恩赉五【蠲赋四】
　　康熙五十二年三月十八日
　　万夀覃恩以承平已久生齿愈蕃直省人丁钱粮以五十年丁册着为定额续生人丁永免加赋先是康熙五十一年二月二十九日满汉大学士九卿等奉
　　上谕朕览各省督抚等奏编审人丁数目并未将加増之数尽皆开报今海宇承平已久户口日繁若按现有人丁加征钱粮实所不可人丁虽増地亩并未加广应令直省督抚将现今征收钱粮册内有名丁数勿増勿减永为定额征收钱粮嗣后所生人丁不必征收钱粮编审时止将増出实数察明另造清册题报朕凡巡幸地方所至询问一户或有五六丁者止一人交纳钱粮或有九丁十丁者止二三人交纳钱
　　粮诘以余丁何事咸云防皇上洪恩并无差徭共享安乐各安生理优游闲居而已此朕之访闻甚晰者前云南贵州广西四川等省遭叛逆之变地方残壊田亩抛荒不堪目覩自平定以来人民渐増相与垦种无有遗业或堆沙积石难于耕种之地间或有之其山谷﨑岖毫无弃地尽皆耕种矣由此观之民之滋生者实多朕欲知人丁之数非为加征钱粮今国帑殷裕屡嵗蠲免虽至千万凡国用所需并无遗悮不足之虞故将直省现今征收钱粮册内有名人丁永为定数嗣后所生人丁免加钱粮止将实数另造清册具闻岂特有益于民亦一盛事也直省督抚及有司官编审人丁时不将实数开报特恐加征钱粮是以隠匿不据实奏闻朕并不为加征钱粮止欲知其实数耳嗣后督抚等倘不奏明实数朕于就近直遣人逐户挨察即可得实彼时伊等亦复何词此事毋庸速议俟典试诸臣出闱后尔等防同详加确议具奏
　　五十二年三月十八日
　　万夀恩诏内一海宇承平已久户口日繁地亩并未加广宜施寛大之恩共享恬熙之乐嗣后直及各省地方官遇编审之期察出増益人丁止将实数另造清册奏闻其征收钱粮但据康熙五十年丁册定为常额续生人丁永不加赋仍不许有司于造册之时借端需索用副朕休养生息之至意
　　四月十九日户部尚书【臣】穆和伦等谨
　　题为钦奉
　　恩诏事该【臣】等议得直各省康熙五十年编审丁数定为常额续生人丁永不加赋之处谨照
　　恩诏遵行外嗣后遇编审之期将新増人丁实数缮造
　　清册名为
　　盛世滋生户口册奏
　　闻如额征钱粮人丁数内有开除者即将各该省新増人丁补足额数至新増人丁倘不据实造册开报或有私派钱粮造册之时借端需索等弊该督抚严查题叅可也本月二十一日奉
　　防依议
　　【臣】等窃思丁之有征由来旧矣攷之三代力役之征与布缕粟米等王制曰用民之力嵗不过三日豳诗曰上入执宫功盖谓此也后世易为输将制虽异于古而实便于民自五方之风土不齐因而立法各异有丁由户起者亦有丁随粮办者由户起者一户止一丁自髙曽以至孙子户不改丁亦如故也随粮办者有粮即有丁以粮数之多寡定丁数之多寡而无粮者不与焉大抵列于册之内者少而逸于册之外者多即遇编审之期要亦徒循故事畧为増减而已周礼秋官司民掌登万民之数自生齿以上皆书于版嵗登下之三年大比以万民之数诏司冦司冦献之于王原未有不登之民数也
　　皇上动与古合深悉民隠
　　命廷臣防议令天下督抚据实上
　　闻正在奏报又于
　　万夀特恩
　　诏令续生人丁永不加赋仰见
　　睿虑周详寛仁之典格外有加俾林林总总之众咸得
　　熙熙皥皥共登
　　夀域庆生息之蕃免丁徭之扰
　　意美而法良
　　德洋而恩溥生
　　圣人之世为
　　圣人之民何其幸与谨録粤西人民谢
　　恩一章其余奏章俱彚入报谢
　　恩诏疏内幷详志直省人丁实数俾千万世而下知盛世户口之繁多皆
　　圣主休养生息之所致焉
　　巡抚广西等处地方提督军务兵部左侍郎兼都察院右副都御史加三级【臣】陈元龙
　　题为呈恳俯赐转详代
　　题恭谢
　　天恩事据布政使司布政使黄国材详据桂林等九府
　　属绅衿里民秦琮等呈称琮等生逢
　　圣世素沐
　　皇仁德教敷沦肌浃髓恩膏普被老安少懐欣逢万夀昌期又沐
　　皇恩肆宥特颁
　　恩诏新増幼丁永不加赋蛮烟瘴雨之乡尽沐涵濡煦育之泽斯诚旷古难逢千载一时琮等仰戴髙深感激下忱无由上达伏乞恩赐转请据情代
　　题等情到【臣】该【臣】看得粤西地界极边户口向来稀
　　少防我
　　皇上休养恩深施生德溥比来生齿渐加蕃庶从此千
　　年万载日増月盛并未有量兹恭逢
　　万夀六旬大庆特颁
　　诏防续生人丁永不加赋凡厥兆民子子孙孙得免力役之征攷之史册亘古未闻逺迩歌颂老幼欢腾无不焚香叩首顶祝
　　圣夀无疆兹据布政使黄国材详据桂林等九府属绅
　　衿里民秦琮等公呈恳乞代
　　题等情前来【臣】不敢壅于
　　上闻所有舆情感戴恭谢
