<!-- { "loadSidebar": true } -->
　　心源契乎孔孟鱼跃与鸢飞共乐黄童偕白叟齐欢【臣俊】一介武臣四声未辨管窥蠡测岂足仰重夫
　　髙深就日瞻云不禁觐
　　光而踊跃嵩呼
　　万嵗声应六合之歌诗献七言喜同百兽之舞云尔太平天子命长膺徳徧垓埏万国承六十元辰光始旦
　　八千寳厯日方升
　　圣躬行健干符合
　　夀域宏开泰象徴春转青阳廻斗柄絪缊北极紫霞凝
　　【其一】
　　集成圣统学深纯金镜髙悬亿禩春超轶百王传
　　寳训甄陶万类入
　　洪钧图畴列览通神契洙泗传心味道眞
　　徳合古今隆建极苞符洽治景常新【其二】
　　人乐雍熙有道年
　　身兼创守日干干
　　三朝谟烈心源在万国尊亲色养全甲帐斋居懐栉沐泰
　　坛防祷为桑田
　　九重宵旰眞无逸不用诗陈抑戒篇【其三】
　　平平周道润
　　恩膏荡荡尧封入
　　覆帱亥歩应嫌瀛海小骞槎未觉汉津髙嵩呼防见来重趼华祝从今徧不毛赫濯声灵清八表【小臣】犹喜记
　　龙韬【其四】
　　赐复蠲租亿万千欢声雷动自年年三章谨饬
　　恩弥渥五听精详
　　志益防礼洽百神呈玉检河浮五老授瑶编吹豳响叶
　　云璈奏击壤耕歌庆普天【其五】
　　万年虎拜防
　　熙朝咨命从容整百僚
　　独运乾纲周赤县
　　髙悬离照彻青霄寅恭入咏官方饬廉法垂箴
　　睿虑遥一徳明良征盛事赓扬倘许附箫韶【其六】圣世人文久道成龙鬐鳯藻振青防长庚巳自临奎宿南极还看聚徳星绣仗材官知嗜学花门侍子尽横经作人夀考传歌徧惟愿思皇翼
　　万龄【其七】
　　浩荡
　　深仁畅八埏星云糺缦自章天禽鱼咸若乘时乐草木
　　争荣向日妍五十二年
　　恩普徧百千万载厯长绵九如称祝瞻
　　皇极嵗嵗霞觞进
　　御筵【其八】
　　万夀诗【五言律四首】
　　候　　　推　　守　　备【臣】陈天祚
　　鳯厯周花甲龙图启令辰应期千载遇锡类万方均朱草敷
　　丹陛黄云防
　　紫宸
　　君王长燕喜寰宇沐深仁【其一】
　　运辟贞符防天开
　　圣治昌寰区登夀域恭已在岩廊旭日尧尊启薫风舜
　　乐张呼嵩声一概万国仰
　　垂裳【其二】
　　防逢开泰日时喜值东皇淑气澄青琐春膏溢建章六宫欢献嘏百辟肃称觞处处康衢颂讴歌化日长【其三】
　　鹤算
　　皇图茂龙飞
　　帝祚长眞能六五帝从此四三王威烈超周汉雄规藐
　　宋唐【小臣】慙吉甫行李阻蛮乡【其四】
　　万夀诗【七言律一首】
　　原任广东连阳营俸满千总【臣】髙　日
　　巍巍
　　帝徳大同天甲子筹添亿万年日灿五云开鳯尾烟晴双阙袅龙涎琼花琪树传仙仗火枣交棃集
　　御筵一曲九如环拜舞深承
　　雨露浩无邉






　　万夀盛典初集卷一百五
　　钦定四库全书
　　万寿盛典初集卷一百六
　　歌颂四十六【举贡诸臣一】
　　万寿表
　　举　　　　　　　　人【臣】李长庚等
　　伏以
　　圣寿同天万国献升恒之颂
　　皇恩似海八纮赓卿旦之歌仰南极之星辉长与玑衡竝运值西池之桃熟端知雨露旁敷天皇纪万八四千典册于焉常炳歳度起三百六十花甲从此初周易象则数书一元洪范则寿先五福此所以普天华祝大地嵩呼者也钦惟
　　皇帝陛下
　　超轩轶昊
　　驾舜贤尧
　　臻乆道之化成域开仁寿
　　着允恭而光被世乐雍和
　　祥征泰运之隆凤在郊而麟在薮
　　瑞集昌期之盛鱼有藻而鹿有苹巍巍荡荡以难名皥皥熙熙而顺则原夫虹流示庆笃生有道之
　　圣人瑶彩钟祥保佑万年之
　　天子聪明睿智合四徳以立诚文武圣神统庶邦而建极甲帐观书之暇由洙泗以迄紫阳细旃染翰之余迈钟王而超顔柳
　　廵行銮辂春生翠凤之旗
　　指授河漕波静金牛之渚圗绘烟蓑雨笠如披月令豳风搜罗迈轴考槃载咏菁莪棫朴时时解网善教得民疉疉蠲租诚心保赤奋扬沙漠天河洗紫塞之兵弭戢海疆夜月上朱厓之贡三百属联常奏绩秩然礼乐兵农千万国黎庶腾懽赫矣东西南朔是以宇宙之内沐
　　盛徳而效来臣覆载之中被
　　仁风而歌寿考太和保合
　　垂衣裳于五十二年厯数绵长集共球于万千亿叶阳
　　春三月暖鼓融风
　　圣寿六旬光迎晓日预沛
　　恩纶而免赋不用瞻蒲望杏自然井养无方特从夀域以开科顿教握椠懐铅共喜书升有路黄童白叟都为佺侣之仙灯树花棚尽是蓬壶之境扶杖者国老而兼庶老咸曰多富多寿多男宪言者上庠以及下庠苐愿如川如冈如阜民寿合成
　　帝寿人心即是天心况当雨旸时若之辰天不爱道而地不爱宝益际运祚升平之防川以増媚而山以增辉【臣】等言愧无文情深厘祝献刍荛之一得稔知
　　圣主乆怜才望葑菲之无遗羣仰
　　大君能造命
　　辇毂懽呼之下谨罄葵忱星云陈灿之间式瞻枫陛摘仙果于长生之树挹流霞于太液之池伏愿六合同春
　　万年不老
　　道随时泰丝纶润滴金茎
　　寿与天齐仁义炼成丹颗厯算春秋之歳富有日新无穷甲子之期乆安长治【臣】等不胜踊跃懽忭之至
　　万寿诗【五言排律二十韵】
　　举　　　　　　　　　人【臣】李长庚
　　皇圗绵宝厯奠定此坤垠疉疉嵩呼寿遥遥岳降神惠风初应律淑气正宜春是草中庭荚凡柯上古椿朔桃红似火安枣大如轮
　　凤辇随龙种鹓行列雁臣英才诚济济公姓果振振阊阖千门晓莺花三月辰莲灯待奇士甘雨润良民徧学弦歌鲁齐吹稼穑豳经纶抒
　　睿虑保定及
　　君身箕毕谙时节郊原爱比邻太平人见惯大有史书
　　频尧则惟天大汤铭又日新
　　万几殊逸豫四库乃纷纶
　　尊号升丹陛谦光出紫宸道髙心益下名者实之賔侯甸要荒合禽鱼草木均讴歌通寤寐拜舞表尊亲来自蓬瀛外梯航祝
　　圣人
　　万寿诗【五言排律十首】
　　举　　　　　　　　　人【臣】陈大庆
　　红日初生曙青阳正丽辰
　　万年天子寿一统太平春海岳筹方纪羲轩厯更新风
　　传率土庆露浥普天均
　　丹陛千官拥金炉五色陈愿言随凤羽仪舞向枫宸【其一】
　　睿德同天运
　　昌龄与日长星辰环玉几沆瀣引霞觞乐奏箫韶永花迎剑佩香祥麟游在苑灵象舞成行蚤已神人洽因之品类康万方齐拜手长此奉
　　君王【其二】
　　仰挹
　　文思圣谁窥
　　濬哲衷精防兼广大履蹈悉中庸华渚虹流瑞图书天锡聪自然披阃奥无事访崆峒直与干行竝还将离照同未央宫漏永万古辟鸿防【其三】穆穆难名徳
　　巍巍丕显谟八荒歌
　　帝力一气鼔洪炉垂拱文明盛生成雨露濡
　　天章时焕发地道日昭苏仙掌浮元气祥云捧瑞图九重金钥启振响杂嵩呼【其四】
　　锦缆来方国文驺拥上京舟车何络绎拜舞尽聃彭往者时
　　巡幸羣然望斾旌天山指顾静淮甸洑波平
　　神武丰碑纪
　　訏谟底绩成坦途来颂祷贡赋有余情【其五】
　　黄道临阊阖金泥降掖垣时闻
　　解泽沛更与
　　防风温祝网开三靣蠲租下
　　九阍星辰稀贯索椒飶徧乾坤红朽家家粟花封处处
　　村遥知千万载饮啄是
　　君恩【其六】
　　不夜昭云汉长春滋植培千门萦凤阙六典出鸿裁恭领
　　王言涣欣逢
　　寿域开十年当虎拜两榜萃龙媒徧下珊瑚网环称防
　　滟杯风云隆际会
　　元首咏康哉【其七】
　　水殿金鼇镇
　　宸居爽气澄时雍丰豫暇艺事蔼骞腾日月
　　天文丽云霞
　　睿藻蒸字真龙负出律与凤鸣应不假人工代惊防天纵能英风昭万古金石可相胜【其八】
　　自辟阴阳撰还披纪载文谁能髫龀日即是
　　圣明君我
　　后膺图早乗干保泰殷旰宵皆惕虑逺迩足氤氲靡事陈无逸宁须戒倦勤赓歌与击壤旦旦仰卿云【其九】
　　草莽何知识嬉游共庶黎百生逢运泰
　　万寿正天齐碧沼罗琼液和铃集介珪
　　皇风暄斗北紫气满关西壶溢金茎露封题玉检泥卷
　　阿如有作载咏继凫鹥【其十】
　　万寿诗【七言律二首】
　　举　　　　　　　　　人【臣】叶王前
　　春云靉叇绕
　　天阊花甲新周岁月长五十二年多雨露万三千里集冠裳花明珠树蓬壶近烟霭金炉宝篆香此日人文当
　　景运嵩呼动地缀鹓行【其一】
　　浩浩恩波滙百川功成礼乐足三千九苞凤翽朝阳地四照花开不夜天曲奏云璈看鹤舞风和玉宇听莺迁升恒有象文明盛
　　寿域开霄汉边【其二】
　　万寿诗【五言排律十首有序】
　　举　　　　　　　　　人【臣】刘嵩龄
　　【臣】闻两仪之大惟君兼天地生成之合五福之一曰寿得乾坤清淑之全岁以衍而弥増业高千圣者年高千圣嘏以纯而永锡徳冠百王者齿冠百王敬陈三祝之词恭效九如之咏钦惟我
　　皇上
　　一人有庆
　　万寿无疆道虽逸而勿休肃乂哲谋綂贯于歳月日时之内心自强而不息刚健中正直超于元会运世之前备兹
　　圣徳之渊深获此
　　帝心之眷注固已丹文緑字天颁不老之符金简琅函地
　　出长生之箓矣乃犹
　　圣不自圣安益求安常存兢业之心永底郅隆之盛湛湛九天膏雨即为益寿之醴泉葱葱万里桑麻尽是呈祥之芝草斯盖唐虞而下未能多际之昌期抑亦汉唐以来无由偶见其盛事者也乃者昭阳建岁辰月当春计膺图握寳之长则五十已逾其二溯贯月流虹之始则六十正值其全天皇之纪万八千始基之矣封禅之代七十二莫能及焉于是四海讴歌九州鼔舞指南山而献颂欢声遥答夫舜琴斟北斗以称觞喜气徧浮于尧酒天庥滋至幸值斯时物类咸亨欣
　　逢此日【臣】草茅贱士章句庸流家受
　　国恩疉畀一方之寄名登乡榜久叨三物之荣兹因
　　代父以瞻
　　天敢不矢歌而祝
　　圣敬拟唐人圣寿无疆词十章上呈
　　睿览听韶音之嘹喨愿随百兽以趋跄仰魏阙之嵯峨
　　乐共九苞而抃舞云尔
　　道洽时逢泰人欣日丽中一元春浩荡万象早昭融璿玉三辰合权衡八表同普天尊正朔大地徧薰风已庆祯符应遥看淑气通欢呼称
　　圣寿直欲彻苍穹【其一】
　　帝徳符元化
　　宸心契穆清寿从无逸得政以有恒成兢业膺多福忧勤致太平功高原不宰道大转难名宝俭常居约存仁本好生海隅欣丕冐熙皥世咸亨【其二】地比恩膏厚天同厯数长和平皆道徳丰稔即祯祥化俗归忠厚安人迪吉康登三咸在运画一自成章侯甸车书合梯航玉帛光风行兼日岀称
　　寿尽来王【其三】
　　典学周终始单心本缉熙钟镛谐律度金玉合威仪纶出亲挥翰经成自吐辞畀畴重夏禹画卦又包羲语黙爻兼象方圆矩共规
　　寿高由徳劭天为作
　　君师【其四】
　　解作千家雨升囘万国春祥刑歌
　　帝徳偃武颂
　　皇仁饥溺真由已痌瘝若在身蠲租蘓下里贷赋恤穷
　　民户有含饴叟衢多鼓腹人从今祈
　　圣寿亿载更如新【其五】
