<!-- { "loadSidebar": true } -->
　　玉厯绵千祀
　　皇图总百昌协风开广莫旭日丽朝阳北极清都永南华翠岭长谋猷多鳯观声教浃龙光竹杖通卭笮轺车接夜郎黄支同献賮乌弋尽来王
　　大道恩隆沛丰年福屡穰嘉禾垂九穗珠树矗千行瑞
　　荚流泉府神输溢太仓
　　体元仁作宅
　　训俗礼为坊寤寐勤宵旰聪明若雨旸
　　廵河翕乔岳
　　问俗徧耕桑
　　化洽东南尉
　　恩深上下庠儒风敦采藻吏治奨甘棠日月悬霄汉风云起骕骦万英随玉璧九室坐明堂肆觐恭陈燎升中肃荐芗万花余翰墨四库富缥缃丹粉辉天禄圗书列建章
　　宸奎河汉烂广乐洞庭张韶濩争宣豫臯防日赞襄九
　　歌劳董劝一徳颂明良紫阁巢鹓鹭
　　丹墀集鳯凰论思清剑舄特逹重珪璋严乐抽中秘渊云掖
　　庙廊兰苕栖羽翠芍药和琼粻共振蓬山笔同霑玉瀣香圎珠霏锦绣美句制琳琅玉帛分尧座山龙补舜裳
　　神功看鼎象
　　盛烈在司常兹喜三辰合同倾
　　万夀觞东瀛开寳箓西母奉琼箱度索桃堪摘琅琊稲已尝绮筵斟桂醑玉墄立芝房椒菌申巾带芙蓉杂佩纕流霞飞片片零露浥瀼瀼海阁千秋镜仙人九节菖
　　御筵调紫鳯
　　天膳猎黄麞虬箭传长乐鸾旂簇未央陛阶凝穆穆环佩舞洋洋阊阖陈王防钧天叶鳯翔八公趋绛帻十叟进瑶浆况复春明候欣逢草木芳红绫滋艶杏绿绶映垂杨桐乳巢金鹊萍纹浴彩鸯九枝聨火树百子跃文鲂时藿兼青笋蘘荷竝紫姜槐衢方舞燕柘舘恰鸣鸧綘县同申瑞青只各效祥披圗方入洛刻玉便过唐景物中天丽讴歌匝地扬
　　宸襟舒浩荡大泽汜长康化逐铜仪转才将玉尺量龙门重启钥骏坂许羣骧赤水光逾发丰城气有铓乘风思鼓浪捧瑟更承筐月树千层秀星槎一苇航穿杨夸接叶脱頴羡飞囊鼂董才先后邹枚赋颉颃三条催吐鳯什龙贡鸣珰鹤算宜缑岭鸾栖必翠筤探花曲江上驻马杏林傍此日栽桃李他年即栋梁玉衡停水镜雅韵叶笙簧共卜鹏云遂谁甘豹尾蔵堦蓂占嵗序嶰竹应宫商泰运宜征吉嘉谟矢拜飏飞翎还奋击踠足自康庄地防仁风被时熙吉士彰福占歌夀炽韶舞缀铿锵有喜同薪槱无才媿粃糠菰芦蒙草泽鼃黾局池潢寳谢双环玉铅输百链钢谈经逢辅嗣末学忝毛苌寸晷何由惜三冬只自蘉蔚天依曲阜桂子到余杭瞻仰随师济趋承凛肃将溪芼思蕰藻秋菊间糇粮在镐鱼溱首鸣臯鹤引肮一邱身欲致千里首重昂试上三多祝宁辞数仞墙岳圗膺秘牒洞府检神方赫赫熙鸿号遥遥沃令望八纮归
　　巽命六位縂
　　干刚汉殿威仪盛周官礼乐详波澄青雀舫苖秀白驹场国迓升平福家承积善庆树人胜树木如阜亦如冈莘野资调鼎磻溪获钓璜洪炉同在石大木可为杗瀚海长无浪长庚亦曜芒天文高炳蔚
　　圣度表颙卬得预笙镛奏聊同鸟兽跄懋哉赓已再乐只诵难忘彷佛窥三岛分明傍九阊陈诗遵古义胪笔颂
　　天皇佳气聨丹绂祥云拱赭黄恭吟一千字拜首祝无
　　疆
　　万夀诗【七言律四首】
　　监　　　　　　　　　生【臣】张绍曽
　　含元春旭景彤融
　　圣主当阳
　　夀域崇继继防防绵
　　寳厯巍巍荡荡仰
　　神功填成乐府天长乆得尧阶日再中五十二年调
　　玉烛吉祥云里聼呼嵩【其一】
　　和风习习
　　御炉香电绕虹流庆发祥银瓮镂成绵算字瑶池捧献万年觞夀兼天地人皇永厯过殷周夏后长七政玑衡
　　全在握云松栋牖仰
　　垂裳【其二】
　　云润星辉正玉衡低空燕雀荷生成
　　龙飞万嵗春三月虎拜千官漏五更似海
　　皇恩真极乐如天
　　帝徳本难名多年
　　机务勤宵旰黙运神工定太平【其三】
　　鹓鸾拜舞列
　　丹墀苑柳宫花漾碧漪紫气遥浮双鳯阙红云高覆
　　万年枝
　　法天自与天齐夀祝
　　圣还为
　　圣献厘从此筹添盈海屋
　　纶言布处奉恩私【其四】
　　尧天撃壤歌【七言截句三十首有序】
　　监　　　　　　　　　生【臣】林　珠
　　皇帝御极五十二载
　　圣徳徧于天覆之区
　　神功极于坤载之上昔轩后方制天下画野分州自幽陵至于交趾蟠木距于流沙歴代防承未能逺廓我
　　皇上徳威所临迩懐逺服自朝鲜琉球以外至于青海乌斯诸域珠崖交趾以南迄乎鲁特俄罗诸部凢血气所钟声教所及莫不三译来朝献琛奉贡此诚皇古开天以来从未有大一统若斯之盛者也我
　　皇上励精圗治益勤宵旰以天地之心行尧舜之政精
　　诚以荅
　　天心纉绪而光
　　烈祖孝事
　　两宫则合万国之欢心以为养惇睦九族则聫百世之本支以为荣重道礼隆乎尼山封岳典成于泰岱
　　文徳以绥来服
　　神武以讨不庭养老求贤省刑薄敛至于蠲千亿万之
　　常额以厚民生颁十六条之
　　圣谕以淑民性优礼以待大臣覃恩而隆勲戚草野章句之儒懐献赋者咸登于词苑衞镇赳桓之士娴文艺者竞奋乎棘闱
　　廵狩省方咨民间之疾苦疉沛
　　恩纶
　　大搜讲武顺秋肃之天时合围振旅善政史不胜书
　　事事皆为世法
　　圣人为人伦之极规矩为方圆之至则自天地权舆精
　　华启造未有如我
　　皇上之盛徳者也【臣】识字涂鸦皆蒙
　　圣恩之培养含哺鼔腹竝游
　　帝世之光华兹者天开紫宸日躔黄道云璈叶瑶池之奏琪花明上苑之春鹓行虎拜羣工擎
　　万嵗之觞岳祝山呼兆姓庆
　　如天之夀夫雅颂进于公卿非庶人所及而衢歌巷祝
　　之言无由上逹于
　　宸聼【臣】因思
　　皇途开广采风爰及于刍荛
　　圣主鸿慈献暄嘉纳于野老于是谨仿古者康衢击壤之遗缕述童叟讴颂之意虽未能仰賛
　　高深之万一聊以表懽忻鼓舞之微忱得诗三十首以献
　　彩鳯扶辉
　　玉殿东氤氲瑞气拱
　　三宫
　　圣明天子跻仁夀拜舞衣冠万国同【一东】
　　金阙初开动晓钟露华凝挂万年松羣瞻
　　圣主无为象尧舜垂衣在九重【二冬】
　　圣徳如天覆万邦直教含识尽归降千村万井嵩呼动
　　喜气腾为寳胜幢【三江】
　　开成神化继庖羲今日
　　虞廷覩鳯仪
　　帝徳自同春浩荡恩霑花桞更无私【四支】
　　列宿煇煌拱紫微九天阊阖庆云飞万年景祚唐虞逺玊烛金汤巩
　　帝畿【五微】
　　欣瞻六合尽车书今日闾阎庆有余长百生逢
　　圣世年年长拜
　　紫宸居【六鱼】
　　巍巍圣徳绍唐虞
　　天语煌煌竝典谟千载明良今复旦赓歌喜起庆都俞
　　【七虞】
　　多能天纵聪明主运应贞元福禄膍纉述光承
　　三后绪燕谋垂统万年齐【八齐】
　　郊坛禋祀肃燔柴驯象和鸾踏
　　御街昭格
　　灵祗深眷顾万年福禄永兼该【九佳】
　　西来青鸟集灵台王母瑶池捧玉杯青帝九天开夀国廻看六合尽蓬莱【十灰】
　　寝门三至问安频万国欢心奉
　　一人
　　天母慈容添色笑光昭
　　圣孝万年春【十一真】
　　化成乆道转忧勤
　　峻徳钦明过放勲参天两地神功在万嵗千秋颂圣君【十二文】
　　普天来庆
　　一人尊
　　金阙巍峩辟四门亿兆齐声
　　君万嵗南山北斗介尧樽【十三元】
　　六龙廵幸出长安补助春游警跸寛租税蠲除天下足圣心犹切问饥寒【十四寒】
　　太平天子福如山廵狩东南浩泽颁童叟焚香车下拜
　　欢声动地喜
　　天顔【十五删】
　　幸鲁銮舆礼圣先尼山道綂契心传须知精一超汤武
　　成化雍熙亿万年【一先】
　　备乐歌功列眡了笙簧钟鼓彻重霄雅音直叶咸英奏干羽从今是九韶【二萧】
　　湛露歌来燕近郊吹簧鼓瑟列嘉殽
　　圣朝慈惠阳和徧一徳君臣协泰交【三肴】
　　彤弓朱矢锡勲劳况复琳琅
　　宸翰褒夙夜在公思匪懈颂飏福禄与天高【四豪】神功底定庆淮河
　　圣徳今知海不波江汉朝宗归
　　帝阙平成还奏九功歌【五歌】
　　天高云浄骋龙騧校猎高原射五豝秋狝顺行金气肃霓旌千队日光华【六麻】
　　圣学临池迈二王银钩辉映墨生光
　　万几余暇常挥染竞仰云烟出建章【七阳】
　　大徳由来是好生
　　恩寛觧见祥刑臯陶执法原无二三宥时时切圣情【八庚】
　　上庠国老锡安宁绢肉犹颁广外廷
　　圣主开仁夀域满朝尽是老人星【九青】
　　万夀恩科觧额増九州多士喜难胜公车逺迩趋王防
　　桢榦他年弼股肱【十蒸】
　　圣徳崇隆敷政优况当春令徧宣流
　　皇恩广被懐柔逺万国来同拜
　　冕旒【十一尤】
　　广颁
　　圣谕见天心十六条成万世箴早识闾阎归孝让山陬
　　海澨縂鸣琴【十二侵】
　　渐被东西暨朔南禽鱼犹自沐
　　恩覃灵有福逢尧舜共效华封拜祝三【十三覃】康衢击壤乐安恬作息嬉游化日暹试问
　　恩波今近逺已周西鲽与东鹣【十四盐】
　　皇仁沕穆同丕冒天授丹书彩鳯衔
　　圣敬日跻隆上治康謡得比英咸【十五咸】
　　万夀颂【有序】
　　监　　　　　　　　　生【臣】宫懋临
　　臣闻上元开辟启无极太极于鸿蒙一气氤氲肇天皇地皇之綂绪黄河清而圣人出衍昌期者五百年里社鸣而王者兴隶版圗者千百国故张寰立宇两地参天合覆载而执枢握苞符以建极钦惟
　　皇帝陛下
　　如日初升
　　法天行健万册书功之纸管窥止得其大端千枝颂徳之毫蠡测难该夫众美兹值五阳之旺律恭逢
　　万夀之昌期辰月发祥
　　干飞得位午年毓瑞
　　离照方中花甲一周嵗在朝阳之次芳春三月日移娄宿之宫紫盖黄云坐明堂而颁国政金防玉版登日观而受天符【臣】艺媿全牛学惭半豹徒知郑璞齐竽之好未忝秦冠汉绶之荣挈瓶之智屡空短绠之才不及虽无为光宅得歌比屋之封而有道贱贫耻作归田之赋傥蒙动薰风于舜海沛甘雨于尧云则涓滴微流向银潢而望若勾萌细物依瑶圃以扬辉谨竭葵诚敬成芜颂颂曰
　　皇帝立极海宇肃清三灵叶吉百度维贞礼兼文质乐奏咸英迩安逺至久道化成钦明文思温恭允塞天覆地载静翕动辟
　　高勲大业巍巍赫赫泽普四方光熏万物大孝不匮承
　　先启后政教维新典章由旧
　　宗祏赞币
　　郊坛奉酎必躬必亲以妥以侑学逹天人文炳日星出言
　　如丝吐辞为经几杖有戒盘盂有铭
　　龙章鳯藻照耀千龄春温秋肃仁渐义劘发号施令信于四时声灵雷迅大化风驰上徳不徳无为以为炎州氷海葱山狼望俶扰封疆窃窥亭障
　　王师一怒烟消雾荡我武维扬天威遐畅八纮归命万璧来王驰书折简山梯海航穴胷反踵鸡塞龙荒奉珍贡賮莫敢怠遑翠箑生厨丹蓂在户骈目喁池比翰栖树醴溢春泉甘凝秋露五风十雨民和物煦昭阳之嵗月维载扬律中姑洗气逹勾萌
　　圣人御厯日景舒长乾坤贞观乌兎光芒箕畴甲子荘椿嵗年昌期五百泰运三千休祥络绎景福骈聫百叶千祀瓞绵绵
　　圣徳无方神功不朽惟日月恒惟天地久羣工飏言多
　　士拜手跻堂称觥敬祝
　　万夀
　　仁夀镜赋
　　监　　　　　　　　　　生【臣】宫懋猷
