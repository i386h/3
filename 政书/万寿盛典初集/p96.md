<!-- { "loadSidebar": true } -->
　　万夀初周六十年紫气氤氲浮殿阁红云缥缈映山川桑畴日暖清明后麦陇风轻谷雨前好是艶阳三月节百花香动玉炉烟【其一】
　　旰食宵衣图治深宫门听政漏沉沉
　　皇言宣出音为玉
　　御笔批来字是金遂见
　　庙谟平海甸还闻民隐动
　　宸只今羣祝无疆夀谁识殷忧五夜心【其二】
　　东西南朔皆中土侯甸要荒尽一家波静鲸鲵都偃伏风薫草木亦光华时清更廓舆图大
　　主圣还逢运防嘉四海九州开夀域
　　尧天舜日正无涯【其三】
　　巍乎功业焕乎文五十年来嫓放勲徳合钦明常格被心传精一镇忧勤瞻云就日思扶杖凿井耕田愿献芹华祝衢歌称不尽嵩呼
　　万嵗自
　　天闻【其四】
　　风清紫禁日初长昼刻迟迟夜未央文就典谟稽上古诗成雅颂迈三唐珠聫璧缀图书富鳯舞龙飞翰墨香正是
　　勅几清暇后宫庭好进万年觞【其五】
　　天山瀚海路迢遥于铄
　　皇师下九霄列队羽林争出塞诸番卉服竞来朝降幡防立风声劲汗马腾骧雪影销从此边隅烽燧息太平玉烛四时调【其六】
　　艰难稼穑念民依节俭
　　皇风振古稀每自上方裁服御却令下里被恩辉蠲租
　　百万禾盈野赦罪三千草满扉
　　天锡我
　　皇仁者夀祥光淑气徧郊畿【其七】
　　百工师济满朝端思日孜孜襄赞难欲得良臣
　　求傅说常从旧学忆甘盘老成报
　　国输忠荩英俊承家奋彩翰天保鹿鸣胥燕饮千官
　　拜舞尽腾欢【其八】
　　泰阶文运自
　　天开日月光华云汉回久贲征车招俊乂重恢锁院广英才春风桃李看花发秋树梧桐待鳯来夀恺作人雅化百年士气荷栽培【其九】
　　唐虞五载便巡行总为寰区轸
　　圣情絶塞北来山雪净大江南去海云生豫游逺道皇躬健端拱深宫
　　睿虑清不尽吴民瞻望切春风思听属车声【其十】
　　别业周遭
　　禁苑西亭防池馆俯郊堤山容水色连天映鸟影花枝入户低乔木缀灯环作树层楼悬锦架成梯笙璈隐隐从空下玉露金茎仙掌携【其十一】仪鳯游麟在此时咸英韶濩奏
　　彤墀彭铿斟雉方调鼎王母称觞正赋诗蔼蔼光风金殿转悠悠化日玉阶移从兹亿万千年内富夀康宁福禄绥【其十二】













　　万夀诗【五言排律三十二韵有序】
　　国　　子　监　　司　业【臣】鲁　瑗
　　钦惟
　　皇上御极之五十有二年嵗首三春典崇
　　万夀虹流电绕
　　君师之诞育非常海晏河清臣庶之趋跄毕集欢声雷
　　动喜气云腾邃古以来于
　　今尤盛【臣】瑗幸生
　　圣人之世久厠侍从之班职贰成均躬逢
　　大庆极知乾坤广厚无能竭笔墨以形容然仰日月升恒窃愿将愚诚为颂祝律赓三十二韵厯衍百千万龄谨拜手稽首而
　　献诗曰
　　卿云垂糺缦玉律嵗长春
　　景运方乗午衡杓恰指辰太和由德召繁祉自天申
　　葵向倾
　　丹阙嵩呼上
　　紫宸无疆绵舜厯有秩溥尧仁天地同悠久
　　君王独圣神
　　离明窥洞达
　　干断饬因循
　　渊鉴禔躬密
　　澹宁体道真心思通一画腕力运千钧两晋何能竝
　　三唐孰与伦
　　文谟宣朔漠
　　武烈靖边尘振旅惟三出归师祗七旬
　　宵衣常问夜
　　旰食更崇晨雨雪封章奏耕桑几席陈焦劳方在抱悦
　　豫已同民辑瑞先吴越观风逮晋泰
　　湛恩周蔀屋
　　大赉沛丝纶遗秉周原徧蠲租禹甸均
　　皇心通海宇
　　睿虑奠河滨砥柱功尤永安澜绩不泯
　　好生德已洽
　　行俭化弥醇错枉羣情协褒亷正气伸崇儒升配享
　　展礼洁明禋幸际敷天庆来充
　　上国賔吉人诚蔼蔼髦士益彬彬师济瞻云日休嘉
　　集鳯麟
　　九重周甲子八表戴
　　尊亲万福归
　　皇极三多祝
　　圣人瑶池桃正熟宝瓮露初匀
　　徽号交章屡
　　王言却奏频巍巍髙莫竝荡荡逺无垠
　　帝夀超千古参天仰大椿


　　万夀盛典初集卷七十六
<史部,政书类,仪制之属,万寿盛典初集>
　　钦定四库全书
　　万夀盛典初集卷七十七
　　歌颂十七【词臣九】
　　万夀诗【五言律　首】
　　翰　　林　院　　修　撰【臣】王云锦
　　圣德髙千古
　　龙飞六十春金瓯凝瑞厯翠荚丽昌辰夏服车书防周
　　官玉帛陈嵩呼同击壤歌祝上
　　枫宸【其一】
　　圣治髙千古精勤迈百王明禋严荐璧舞彩庆垂裳云牖书无逸
　　松轩儆未央
　　万几方在御地久共天长【其二】
　　圣学髙千古微言逊志求心源遡周孔道法契图畴讲
　　艺
　　筵频启崇儒
　　典特修健行恒不息金镜握千秋【其三】
　　圣藻髙千古光华复旦赓龙蛇蟠体势金石发锵鸣讨论虫鱼秘编摩嵗月并万年垂述作云汉仰文明【其四】
　　圣武髙千古从容靖八埏潢池消反侧瀚海息烽烟手自除三蘖兵皆出万全雕题重译者享贽戴
　　尧天【其五】
　　圣泽髙千古春防溢颂声蠲租环赤县解祝苍生政简刑胥措民安吏不惊万方登夀域长此乐升平【其六】
　　圣绩髙千古黄淮息激湍
　　神功亲指授上策定随刋泽国蛟龙偃桑田士女欢浮
　　河五老出亿世纪安澜【其七】
　　圣鉴髙千古虞廷达四聪惩奸去贪墨表善励清忠日
　　月无遗照
　　丝纶沛至公臣民齐额手景福颂昭融【其八】
　　圣化髙千古英贤尽网罗拔茅占泰运翽羽集卷阿挟
　　防争挥翰抡才及荷戈作人真
　　夀考十载一加科【其九】
　　圣夀髙千古无疆景运新莺花三月丽云日万年春电绕初周甲
　　星辉正乡晨小臣同率舞天保愿常陈【其十】










　　万夀颂【十首有序】
　　翰　林　　院　修　撰【臣】王世琛
　　【臣】闻惟圣法天斯健行而不息惟天佑圣必悠久而无疆若日月之升恒常垂碧落似川岳之流峙永奠黄图良由一德之感孚用是三灵之协应民胞物与惟至人之无私万载千秋知仁者之必夀既稽古而云然乃征今而益信钦惟我
　　皇上圣神天纵睿知性成备九德以当阳五辰效顺握六符而御极八表同归视民如伤苍黎时厪其寤寐惟日不足宵旰弗彻其焦劳上清下宁乾坤于焉交泰化行俗美品物由是咸亨开国家磐石之基百千万世慰寰宇云日之望五十二年洵史册所罕闻实开辟所未有虽
　　神功圣德浩荡难名而测海窥天约畧可举仰惟圣学莫罄髙深犹惕
　　皇衷弥勤逊敏阐禹汤文武之道直溯危微探濂洛关
　　闽之书尽穷阃奥
　　宸章璀璨垂典谟而涣尧言
　　睿藻缤纷超晋唐而追羲画尼山泗水天文焕阙里之碑入室升堂恩波沐孔门之裔加之右文稽古开局以编摹养士作人辟门而吁俊千古昭其明备六合被其光华此从来未有之文德也若夫宁民戡乱去暴除残或秉而临戎或推毂而命将莫不风驰电掣指日献俘扫窟熏巢刻期奏防八闽六诏息瘴疠而落欃枪鸡塞龙沙殄蚩尤而殱凿齿无雷出日之地咸入版图胷穿鼻饮之伦悉承声敎幅员无外陋禹贡之九州
　　庙算若神鄙黄石之三畧八埏既静九服大同跨四海以为家奄万邦而为宅此从来未有之武功也至夫己饥己溺忧百姓之未安念兹在兹恐一物之失所偶逢灾防赈贷频施即属丰穰蠲租屡诏悯泽国之昬垫亲阅堤防矜耆老之桑榆特颁粟帛刑多末减类大禹之泣而下车法必从寛似成汤之祝而解上下咸若四灵近在郊坰草木向荣百卉咸归茂对盖万物之得养由
　　一念之好生所谓其仁如天也乃若明目达聪洞幽瞩隐若氷壶之澄澈遇物呈形如金镜之髙悬随人鉴影扬清激浊黜陟必当乎公心兼听竝观毁誉不淆于众口深悉闾阎疾苦先事绸缪灼知稼穑艰难因时补助人之情伪逺近不遗事之几康曲折俱见端拱于
　　九重之上明察于万里之遥所谓其智如神也是以二仪黙佑百神荐庥甘雨和风不愆期而应嘉禾瑞麦每匝地以呈祥九茎连理之珍产于园囿羽毛鳞介之瑞贡自梯航兆人跻春防之上大地开仁夀之域直且竝三皇而兼五帝岂特轶商周而逾汉唐也哉兹以姑洗应律之芳辰恭遇
　　万夀大庆之圣节宫庭燕喜乐奏钧天上苑莺花春来
　　蓬岛两行鹓鹭拜手而共祝
　　尧年万国共球倾心而争趋禹甸扶鸠父老歌舞于康衢骑竹儿童喧阗于紫陌嵩岳则遥呼万嵗华封则竞祝三多佥谓宜民宜人渥泽周于天壤自尔如山如阜禔福集于
　　皇躬陈天保而指南山酌春酒而倾北斗真人间之嘉防千载之一时也【臣】以猥末备数词林遭遇
　　圣明幸逢
　　盛典仰天边之夀曜祗益欢忻数海上之仙筹徒知抃
　　跃敢抒寸藿之心敬上
　　万年之颂其词曰
　　天佑下民笃生
　　圣皇亶聪作后君临万方发祥储祉源逺流长绵延宝
　　厯寰宇永康【其一】
　　圣敬日跻逊志时敏书仓学海探微晰隐屡絶韦编恒
　　多束笋涣为
　　天章日星彪炳【其二】
　　励精求治宪章文武旰食宵衣不遑宁处忧心如尧劳形如禹平地成天兼三迈五【其三】亦有小丑梗化陆梁赫斯一怒我武唯扬南清岭徼北扫龙荒涤除剪薙恢我昄章【其四】既靖氛尘诞敷文徳聿尊素王倡明儒术乐育人材士子训饬车书一统声教四讫【其五】知人则哲任官惟贤内而丞辅外而旬宣因才器使百职防愆彰善瘅恶无党无偏【其六】视民如伤念兹蔀屋博施济众蠲租发粟优养髙年矜恤防独
　　元后父母恩勤鞠育【其七】
　　俯悯泽国淮黄竞流室庐疆理载沉载浮特纡
　　法驾相度绸缪水由地中农服田畴【其八】
　　立国播政维兹刑赏嗟彼冥惷横罹法网爰书既定
　　睿懐凄怆宥之曰三恩洽天壤【其九】
　　德侔造化功竝穹苍嵩岳献祝南极耀永瞻云日讴歌八荒天长地久
　　万寿无疆【其十】








　　万夀诗【七言律十首】
　　翰　林　　院　编　　修【臣】丛　防
　　圣人龙德正当阳景福天申宝厯长四海不波羣奉朔万年有道永垂裳桐花桃萼开瑶圃丽日祥云绕建章
　　率土腾欢诚悃祝绵绵
　　帝夀协穹苍【其一】
　　晨开阊阖曙光红玉佩成行拜舞同韶濩声中来祝华金猊篆里效呼嵩敷天共覩升恒象大造长资参赞功
　　干健自强真不息驻顔何事访崆峒【其二】
　　宝箓维新电绕枢车书八表防
　　皇图
　　一心独满中和量万象敷久大模
　　北阙恩波苏地轴南山佳气应干符尧樽舜乐天开
　　日紫极祥烟彻九衢【其三】
　　卿景昭回碧汉边
　　九重勤政典谟宣
　　宸章直启三阳泰
　　御翰宏开一画干稽古右文研孔思阜财解愠播虞
　　渊深
　　圣学难窥测海水由来滙百川【其四】
　　万方辑瑞凛
　　皇威谋畧先天天不违
　　亲总羽林三出塞逺清瀚海一戎衣贡从凿齿雕题至
　　忱为懐仁慕义归
　　神武安民非耀武两阶干羽倍光辉【其五】
　　盛世嘉祥洽井闾刑清政简乐安居
　　金泥每下蠲租诏
　　丹鳯遥颁宥过书
　　天上恩纶洵浩荡域中嵗月尽寛舒太和元气滋培厚
