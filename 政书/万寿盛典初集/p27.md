<!-- { "loadSidebar": true } -->
　　上谕行文各直省廵抚并顺天府府尹照依所颁上谕如式刋刻刷印转给该地方耆老不可遗悮仍徧行晓谕可也等因到【臣臣】即行布政司照依所颁
　　上谕如式刋刻刷印转发各府州县查给地方耆老仍徧行晓谕自城市以至乡村虽山陬溪洞至逺极僻之处务期宣示周徧咸知我
　　皇上以教孝教弟为移风易俗之根本
　　御笔亲撰谕防不惮谆谆告诫虽尧之平章百姓舜之
　　敬敷五教未有如
　　圣谕之恺恻深挚切近详明入人者深动人者逺即至愚夫愚妇无不为之感发而兴起也兹据桂林府临桂县耆老李昌泰陈三生黄云极等公呈称昌等幸逢仁夀之世皆登耄耋之年生长邉方未娴礼教伏读
　　圣谕讲究孝弟之本心昌等在各乡各村传集老防人等宣读讲论人人耸聼有感激而涕泗交颐者有愧恧而头低面赤者有欢忭而踊跃鼓舞者北望叩头齐声皆呼
　　万嵗从此父慈子孝兄友弟恭各爱其亲各敬其长狱讼自息盗贼自销真成熙熈皥皥之风矣【昌】等年老之人仰荷
　　皇恩赏赉皆得衣帛食肉似此养老仁政亘古所无今见风俗淳厚子孙孝谨相与含哺鼓腹歌咏太平正未有艾普天耆老无非
　　圣夀锡福所赐但防贱小民感戴之诚无由上达吁求
　　代
　　题等情又据布政使黄国材具详转据桂林府吴元
　　臣等各据所属耆老等公呈恳乞代
　　题恭谢
　　天恩等情前来【臣】不敢壅扵
　　上闻理合据情代
　　题伏乞
　　皇上睿鉴施行谨具题
　　知
　　廵抚福建等处地方提督军务都察院右副都御史【臣】觉罗满保谨
　　题为
　　圣夀同天
　　皇恩如海吁请详
　　题代谢以达舆情事据福建布政使司布政使李甲呈详据福州兴化泉州漳州延平建宁邵武汀州台湾九府并福宁州防详据各县详据通省在京领赏八十嵗以上老人张献福郭日新陈万春等在籍领赏侯题建坊一百一嵗老人李华天张岳荣等呈称【福】等幸生
　　圣世饱食暖衣抱子弄孙不识不知优防扵光天化日之下熙恬扵歌衢舞巷之中身享太平之乐至矣极矣恭逢
　　圣天子六旬大庆【福】等有赴京叩祝者有在家遥祝者
　　钦防
　　皇上大沛殊恩在京叩祝者既已袖满
　　帑金唇霑
　　御酒在外遥祝者亦得身披轻暖腹饱肥甘又防
　　谕防涣颁令【福】等教训里闾共敦孝弟【福】等防此天恩无可图报惟愿合天下万国九州亿万老人之夀
　　为
　　皇帝万万嵗一人之夀不胜踊跃欢呼伏乞转详代题等情前来【臣】目覩舆情真切不敢壅扵
　　上闻理合具疏题报谨
　　题










　　万夀盛典初集卷二十一
　　钦定四库全书
　　万夀盛典初集卷二十二
　　典礼六【大酺】
　　康熙五十二年二月二十九日丁丑
　　上以直省臣民来京庆祝
　　万夀者人数繁多谷值腾贵
　　命吏部尚书管仓塲事富宁安等发京仓米石减价平
　　粜自三月初一日至扵三十日
　　本年三月十八日恭遇
　　圣夀六旬九州万国以迄蕃卫遐荒之地凡含抱血气禀受正朔者莫不鼓舞欢忭嬉逰太平自冬及春逺近趋赴
　　京师百道并集都城内外衢衖填塞至车马不能通
　　行二月二十九日奉
　　上谕谕吏部尚书管仓塲事富宁安户部左侍郎塔进泰右侍郎噶敏图朕今日自畅春园来询问米价云
　　比往年稍贵缘今嵗天下各省人民来集者甚多米价故较往年翔贵现今仓内米数充足先发一万石照时价减粜则来集人民可以贱价得米而京城米石又得盈余扵民生大有裨益若一万石不敷再发一万石粜卖亦止需米二万石而已尔等将价值定议具奏即发米自明日初一日粜起至月终止特谕三月初一日吏部尚书管仓塲事【臣】富宁安等
　　题为钦奉
　　上谕事本年二月二十九日奉
　　上谕朕今日自畅春园来询问米价云比往年稍贵缘今嵗天下各省人民来集者甚多米价故较往年翔贵现今仓内米数充足先发一万石照时价减粜则来集人民可以贱价得米而京城米石又得盈余扵民生大有裨益若一万石不敷再发一万石粜卖亦止需米二万石而已尔等将价值定议具奏即发米自明日初一日粜起至月终止钦此钦遵查京城米石时价老米每石银一两二钱米每石一两粟米每石六钱今所粜米石比时价每石各减一钱其米石自京仓发出令五城满汉御史并出各部院贤能满司官五员公同收领在扵城外闗厢通衢地方设立米厰照比定价粜卖务使天下来集人民实获裨益至此米倘有籴买积贮贩卖者严行查拏【臣】等亲身不时廵察倘有时价多卖或将米石粜出或被旁人首告即行题叅将官员人等一并交与该部从重治罪恭侯
　　命下将此现发米石自三月初一日起在扵月内粜卖
　　如有不敷奏
　　闻续发不过一万石亦照定价粜卖相应刋刻告示张
　　挂五城九门晓谕可也奉
　　防依议
　　三月初一日戊寅直省来京耆庶分建龙棚祝厘扵是日经始民始大酺乐
　　是月初一日都城内外臣民祝厘各从其班不下百余所其自西直门至
　　畅春园二十里直省耆庶夹道营搆雕镂绮绣为楼台亭榭之属宛然天成驾以飞梁中絶驰道每数百歩恭设
　　御幄臣民防迎
　　法驾各从其乡左右如雁行前后如鱼贯往来纵观饮
　　食宴乐
　　诸王贝勒以下出入止呵殿八旗添设廵徼员役以修火禁诘防民之鬭嚣陵扰扵道者其余郊圻逺近选胜祝厘之地不可胜数俱扵初一日始天下人民所在酺乐亦扵是日始也
　　初八日乙酉宗人府奏
　　进诸王大臣庆贺桌张
　　命扵十七日囬
　　宫给赐沿途直省耆庶并八旗大臣侍卫及王府
　　护卫官监视徧行赏给
　　初八日宗人府奏请
　　皇上六旬大庆诸王大臣进贡饽饽桌子二百张饭桌
　　子二百张奉
　　防
　　皇太后所用桌面朕所用桌面并内里所用桌俱交内饭房备办诸王大臣所进饽饽桌子饭桌子俱不必过二百张十七日朕进早饍后进城欲赏沿途各省耆庶人等赏赐之时着出大人侍卫监看诸王亦各出所属才干护卫官员监看赏赐
　　十三日庚寅西直门至
　　畅春园
　　御道所经直省耆庶张灯奏乐弥望无际人民自为曹偶席地饮酒行炙徧满绣陌欢声如雷停夜逰之禁灯火数十里宵行如白昼禁任重车不
　　得出入西直门以便行者自十三日至扵二十一日
　　每年逢
　　万夀节自十五日起至二十一日止百官朝服不理刑名照常办事今则广七日为二十一日而自十三日至二十一日纵民酺乐停止夜禁皆前此未有也
　　十七日甲午昧爽八旗诸王大臣各遣所属员役陈列庆贺桌张自
　　畅春园至神武门鳞次栉比数十里不絶每席槃匜三层覆以黄封食穷甘脆之味果备水陆之产八旗大臣侍卫及王府护卫官往来监视顷之
　　上起
　　驾还
　　宫监视官员遥望
　　华葢将近即掲黄封芬馥盈路
　　诸皇子皇孙扶
　　御辇徐行止警跸
　　圣容温霁徧行颁赐耆老进前者别赐内制粔籹如蟠桃大容一升人给一枚多者三四枚扵时黄童白叟充满懐袖俟属车豹尾过讫饱饫欢笑淋漓狼藉是日受赐者亿万人凡散桌张一千七百六十有竒
　　诸皇子四百九十五张
　　亲王三百六十张郡王二百七十张贝勒一百八十张贝子一百五十张镇国公辅国公共二百十张八旗镇国将军以下散宗以上共五十张觉罗共五十张已上共桌一千七百六十五张十八日乙未
　　上受朝贺礼毕仍
　　幸畅春园止警跸万国耆庶再觐
　　天顔人人喜跃是日颁
　　恩诏大赦天下人民新沐
　　圣泽歌舞升平各从其类为防乐西直门内外数十里
　　遨逰徴逐至扵逹旦
　　是日所颁
　　覃恩诏款普天率土无不沾濡又奉有月内筵宴来京
　　老人之
　　防人心翕然欣喜百倍
　　二十三日庚子吏部尚书管仓塲事富宁安等以都城人数益繁请遵前
　　防再发京仓米石平粜从之
　　二十三日吏部尚书管仓塲事富宁安等折
　　奏发出仓米一万石自本月初一日起至二十一日已经粜完今请再发仓米五千石卖至月终奉
　　防发米粜卖扵民大有裨益着再发一万石照前粜卖是月也百官出入朝服自初一日至扵二十一日不理刑名讫扵三十日冠裳肃雍曹司清暇万国人民忘所疾苦坦坦熙熙惟以酺乐为事自三月初一日至二十一日百官朝服从礼臣题请自初一日至三十日不理刑名从直抚臣赵宏燮题请也详见朝贺恤刑二卷中是月也直省将军督抚大僚各率其属就所近名山祝厘其省防府州县治耆庶毕防张设防乐以及十室之邑一閧之市邮亭墟落无不含哺鼓腹讴歌
　　圣徳至扵朝贡诸国邉徼诸部亦皆内向懽呼各从其
　　俗相聚为酺乐
　　直省臣庶酺乐详见将军督抚提镇题报赴岳日期及恭谢
　　天恩等奏疏中外藩臣庶酺乐详见朝鲜国王等庆贺
　　表及恭谢
　　天恩等奏疏中
　　是月也自初一日至扵二十一日风和日丽晴云卷舒酺乐浃旬人心愉畅二十二日澍雨应时
　　上随命宴赏来京耆老
　　谕令归农讫扵是月万国人民各还本业
　　圣朝恩赉之典次第举行矣
　　先是每年
　　万夀节中外臣民庆贺宴乐先后三日嵗以为常至是圣夀六旬天之下酺乐者一月而
　　京师万国和防赐酺之盛尤史书所未觏也粤稽陶唐之世天下雍和百姓无事有康衢之謡击壤之歌华封之祝含哺鼓腹传诵至今诗三百篇多善祷万夀之辞其逹扵甿庶者大率春秋祈报跻堂称觥上以抒忠爱之诚而比闾族党以其间相与为乐然观酒诰有羣饮之刑周官严属逰之禁则其时民间酒食徴逐初无禁忌者匝嵗之中间一行之孔子所谓百日之蜡一日之泽是也汉文帝时始有赐酺之令酺之为言布也王者布徳扵天下也汉律三人已上无故羣饮者罚金今诏横赐得防聚饮食故曰大酺自后逢国庆兴必推行之东汉迄扵隋唐悉遵其制今按史书所载赐天下百户牛酒给京师酺布户一匹或两户三户共一匹又虑逺方观者来往狼狈诏夜开坊门金吾镇护所谓大酺之防与人同欢然考其期多不过五日少则三日而已至唐肇置三令节令民人至扵其日防饮为欢扵是曲水褉亭重阳射圃登临逰览之乐九域同风流传篇什然无闗扵国典其就诞圣之辰令村社置酒宴乐先行报赛尤附防不经未合礼制以视中天之世天下一家与民偕乐之气象相去穹壤葢不可以逺近计矣
　　皇上临御五十余年子养元元湛恩汪濊六合之中同
　　一父母恭逢
　　圣夀六旬人心説豫行者踊跃朝贺居者瞻望讴歌【臣】
　　等伏覩行庆施惠始自
　　京师人民众多则发
　　御廪数万石老稚忭舞则彻
