<!-- { "loadSidebar": true } -->
　　休明鼓吹迈三唐防缀江山字字香兴感随人堪佐政臣工捧得作官方【其十二】
　　白简擎天吐荩诚
　　宸衷嘉纳仰寛宏更刋谠论垂为典
　　皇道羣知有荡平【其十三】
　　塞漠昆池簇羽林春秋狝狩
　　翠华临辛勤不为承平后未雨绸缪一片心【其十四】
　　知人则哲舜其难敢谓臯夔布两间
　　皇上用贤加爱防肯令和玉借他山【其十五】
　　万方玉帛贡
　　朝端被服常思布素完谁似我
　　君昭俭徳庶几三代以前看【其十六】
　　懿哉一岁两开科文武兼收取士多闻道周诗称棫朴昭囘云汉近如何【其十七】
　　包荒六合
　　圣恩寛柔逺情殷古更难凿齿雕题争拜舞相忘四海
　　久安澜【其十八】
　　嘉禾岐麦徧郊坰岳渎清时也效灵不是寻常争献瑞万年大有纪
　　彤庭【其十九】
　　嫓五兼三
　　帝不居功归
　　三祖有成书明禋孝思通
　　天地万载常看旭日舒【其二十】
　　圣寿无疆颂【集五经有序】
　　内　　阁　　　中　　书【臣】庄　楷
　　钦惟
　　皇上诞膺
　　天眷统御寰区
　　秉聪明睿智之至徳
　　具神圣文武之鸿猷
　　勤政爱民敬
　　天法
　　祖博施济众实尧舜所未能辅相财成补造化所未逮功成治定物阜民安万国咸宁八埏在宥用能感召嘉祥绵厯永久今康熙五十二年三月恭遇
　　皇上六十万夀圣节天开日朗气淑风和景星庆云见于上醴泉芝草产于下雨旸时若上瑞洊臻我
　　皇上惟以实心行实政诚求保赤布惠施恩夀考作人
　　辟门吁俊
　　圣徳弥广
　　圣志弥谦而万国九州雷动云合咸踊跃懽忭拜舞阙廷庆千载之竒逢祝万年之
　　宝厯盖由我
　　皇上视万物为一体故万众报
　　皇上如一心一时臣歌于廷士歌于学农歌于野工歌于市商歌于涂雕题漆齿之众跂行喙息之伦
　　无不重译来朝梯航进贡猗欤盛哉自开辟至今功徳之昭垂厯祚之永久幅员之广大生齿之殷蕃人才之日新月盛未有隆于
　　今日者也【臣】等伏读帝王统系书天皇氏夀一万八千岁地皇氏夀一万八千岁人皇氏夀四万五千六百岁彪炳史书昭示无极今我
　　皇上圣徳神功超越隆古敷天率土共戴生成羣黎百
　　姓均霑化育固宜
　　夀与天齐竝三光而不老
　　福如川至偕万物以同春勒诸金石洽东西南朔之讴
　　吟叶以笙镛宣
　　天地神人之悦豫者矣【臣】等草泽鄙儒沐浴
　　圣化歌咏太平五十余载伏见我
　　皇上徳盛化神弥纶溥博美难徧述善不胜书岂蠡测管窥所能周悉惟念古帝王贤圣典谟训词或能仰赞
　　髙深颂扬万一敬集五经成语同申三祝嵩呼乃拜手
　　稽首而献颂焉颂曰
　　天子万夀福禄攸同光被四表清明在躬懋昭大徳允
　　执厥中
　　皇天眷佑永世无穷
　　【右一章章八句颂圣徳也】
　　克寛克仁惟和惟一濬哲文明振民育徳穆穆皇皇兢兢业业应
　　天时行万邦作式
　　【右二章章八句颂圣化也】
　　行庆施惠以康兆民肇修人纪立爱惟亲章志贞教气盛化神百事乃遂万国以贞
　　【右三章章八句颂圣治也】
　　钦若
　　昊天隂阳合徳至治馨香祗敬必饬
　　上帝居歆百神受职保佑命之动罔不吉
　　【右四章章八句颂敬天也】
　　祈
　　天永命多歴年所率由旧章昭假烈
　　祖登歌清庙下管象舞肃雝显相
　　天锡纯嘏
　　【右五章章八句颂法祖也】
　　徽柔懿恭介以繁祉夀考维祺黄髪儿齿雝雝在宫式燕且喜永言孝思令闻不已
　　【右六章章八句颂圣孝也】
　　诞敷文徳其道大光旁求俊彦左右奉璋询事考言显忠遂良知人则哲邦乃其昌
　　【右七章章八句颂文治也】
　　布昭
　　圣武赫赫厥灵肃将
　　天威以征不庭陈师鞠旅克成厥勲载櫜弓矢偃武修
　　文
　　【右八章章八句颂神武也】
　　上有大泽如川之流时万时亿敷政优优政在养民虞
　　夏商周民説无疆万福来求
　　【右九章章八句颂蠲赈也】
　　百辟卿士告尔祥刑赦过宥罪洽于民心发号施令咸与维新保合太和泽润生民
　　【右十章章八句颂肆赦也】
　　所其无逸庶绩咸熙立政立事维时维几论道经邦翕受敷施股肱耳目百僚师师
　　【右十一章章八句颂勤政也】
　　天降时雨岁则大熟廼宣廼畞既霑既足百谷用成竝受其福
　　皇心则宁
　　帝命率育
　　【右十二章章八句颂重农也】
　　九河既道三江既入登是南邦覃懐底绩奠厥
　　攸居下民祗协地平天成世世享徳
　　【右十三章章八句颂治河也】
　　帝庸作歌天下文明
　　圣谟洋洋志气如神多材多艺是训是行万邦为宪展
　　也大成
　　【右十四章章八句颂圣藻也】
　　天子视学和鸾锵锵彞伦攸叙邦家之光烝我髦士示
　　我周行教之诲之诞受多方
　　【右十五章章八句颂训士也】
　　春王三月长发其祥奄有四海协和万邦小大稽首黼黻文章
　　一人有庆
　　万寿无疆
　　【右十六章章八句颂圣寿也】
　　万寿诗【五言排律二十韵】
　　候　　补　员　　外　郎【臣】汪天与
　　帝厯天同永
　　皇龄日正中祥光先绕电华渚见流虹湛露临仙掌香烟篆法宫八纮瞻舜日九宇沐尧风夀域车书逺春台物象融通神侔太昊访道拟崆峒雉扇排云紫珠旗映水红莺声和乐琯花气暖
　　宸枫帐殿三阶接灯楼九陌通千官扶
　　御辇五老状仙翁琛賮来无外酺觞
　　赐独隆八方霑大赉万国启羣防造士琼林盛蠲租绣
　　壤丰推恩颁
　　诰綍门防及儿童飨卒氊庐徧祥刑贯索空
　　一人歌有庆万国享来同似此恩何既于胥乐不穷升恒符杲曜久大协苍穹甲子筹方始春秋运益崇十年环载笔
　　万岁疉呼嵩粉署郎官末鹓班祝
　　圣躬
　　万寿诗【五言排律百韵】
　　户　部山　西　司　主事【臣】唐崇勲
　　癸巳春三月
　　皇王夀万年六旬今始度五福昔称先南极星辰灿东
　　风品物妍曈昽升若木缥缈霭非烟
　　丹陛夔龙肃
　　彤墀鹓鹭联舆情欢率土广乐奏钧天辑辑和鸾至熙熙绮陌填雉开罗节钺虎拜列戈鋋岂识舟车逺咸遵道路平名藩随舞象译使泛楼船祝嘏陈方物扬休彚锦笺琪花迎日丽石髓滴珠圆春暖浮琼液阳和涌醴泉齐班同祝
　　圣辑瑞共称仙彩焕虹流渚祥凝电绕川继离时出震体防以行权智勇天将纵聪明性所全心源符太极学海揭真诠道防诞登矣斯文兹在焉
　　宸衷犹亹亹
　　圣学益拳拳游目亲图史垂髫设豆笾羮墙通寤寐孔
　　孟剧周旋无逸筹经畧乗闲
　　御讲筵刍荛常下问鼗铎自髙悬大度涵江海虚懐纳滴防仁心基宥宻义问播中边陟降诚相接凝承志克防敬
　　天供秬鬯奉
　　祖洁牲牷一念通三极羣灵妥八埏光舒四表日愠解五琴弦今古洵无匹唐虞或比肩时雍征雨燠钧转握玑璿世尽登仁寿民皆侣偓佺烹葵还剥枣酌斚更输豜鼓腹嬉闾里行歌乐市廛春耕占布谷秋获听鸣蝉墉栉家家比仓箱处处连芳郊童竹马防架女秋千贯索星芒敛圜扉草色嫣汉章疎五百唐宥越三千共喜薰风被宁忧化雨偏
　　临轩明黜陟操鉴别愚贤课绩严三载官才慎四诠谁非经冶铸人尽荷陶甄丞弼官无旷髙深助莫前从容调鼎鼐安稳守蹄筌直仰乾坤泰无虞旱涝愆
　　丝纶频岁下租赋不时蠲偶尔闻灾眚多方示恤怜截漕敷井养发粟济民瘨化被春回谷仁覃泽润渊穷黎咸食徳耆叟悉衣绵
　　恩锡天厨宴荣分
　　内府钱嘉肴麟脯擘法酒鹉杯湔多士叨汪濊羣儒释毳氊千章储栋柱一击备鹰鹯细结瑚网相看鸾鳯骞
　　特科开旷典隔岁再胪传林宻施罝兎花明耀锦鞯张罗真罔漏入彀岂无缘璞玉齐来楚骅骝竝赴燕
　　廵方乔岳徧时迈翕河沿九曲环襟带千渠润陌阡翠华临瓠子苍玉镇淮白粲漕长运黄流道不迁猕猴已见锁画鹢可徐牵至治名何有武功犹赫然方区争负版小丑絶投鞭蠢动同温蠖幺麽似井蜎曾何风鹤警祗作釡鱼煎
　　庙算无遗策师贞遂捣坚犂庭讫沙漠扫穴靖黔滇奏绩非司马行军岂站鸢铙歌敲镫入石碣负云镌多艺神难测余闲习必专有书皆讨论无物不精研玉律窥霄汉铜仪测度躔九章穷肯綮三角悉句六合叶周算五音谐大卷毫端鳯翮舞羽末虱心穿咏矢卷阿际声髙太岳巅风飘律吕和响振濩韶宣久道成神化鸿基扩幅陨賔来无畛域贡逺自羗零王防图难绘方舆记屡编上林丛棫朴薄海献珠蠙灵产瑶堦防祥生陆地莲欢呼山响应波静水清涟日月开双阙衣冠拜防綖和风披
　　紫禁旭日丽花甎碧见炉烟袅红知宝炬燃瑞浮云
　　靉叇声彻佩褊褼幸值
　　飞龙防欣同舞兽跹质慙千里骏赏遇九方歅粉署金
　　章贵
　　纶音翰墨鲜抚躬思蹇蹇抱器愧戋戋介夀平为格
　　迎禧徳秉干
　　湛恩歌既醉嘉祉庆来骈
　　至徳瞻乔岳遐龄验福田百生逄舜日愿效祝尧篇万寿诗【五言排律十四韵】
　　候　　补　　主　　　事【臣】罗复晋
　　锦绣满前川春风百卉妍宫桃酣旭日官柳袅晴烟
　　帝泽深如海民心戴若天初周花甲岁久歴太平年宇扩超前代功髙振古先防归诚有象声教讫无边鹤髪称觞至鳬趋献夀前香花千户合斿防万家连蔼蔼
　　天顔喜琅琅玉语宣劳来申孝悌酺宴锡金钱惠及扶藜老恩霑搢笏贤赓飏均亮采雅奏叶宫悬曲谱康衢句词陈天保篇含毫莫能罄慙愧笔如椽
　　万夀诗【五言律八首】
　　行　取　候　补　主　事【臣】章　焞
　　圣徳莫能名当阳久化成恰逢春发育齐庆泰阶平霮防深仁逺联翩众类荣万方翘首望紫气满
　　神京【其一】
　　中天瞻丽日元防协芳辰夀域开羣覩嵩呼颂
　　圣人玉阶云鸟纪
　　黼扆典谟陈万国梯航集千官舞蹈频【其二】
　　帝道周天壤卿云到处多
　　省方施大泽寰海不波青鸟金精萃朱英玉露酡有
　　情皆爱戴随地是笙歌【其三】
　　酿淳昭物阜伊始定时丰夀字炉烟袅琪花旭日红岂惟岐穗满更见棘圜空敢以飏嘉瑞应知参赞功【其四】
　　龙御廵行处耆年候
　　辇迎租连三岁免
　　恩播八荒平无逸宵衣惕如伤旰食情阳春欣有脚膏
　　雨沃新耕【其五】
　　云汉昭囘久菁莪乐育时殊方觇礼教四海见雍熙玉轴披
　　丹殿琅函进
　　讲帷万年枝上露滴滴紫灵芝【其六】
　　仙露调金鼎宫花缀
　　紫微上林珠树晓碧瓦瑞烟围桃自瀛台熟杯从阆
　　苑挥酡顔趋拜舞
　　丹陛若庭帏【其七】
　　大泽开三网荣光起二毛世登仁夀域人乐雨隂膏草
　　木含新意云泉接近臯歌诗赓
　　万岁拜手庆臣遭【其八】
　　万寿诗【七言律二首】
　　候　　补　　　主　　事【臣】姚　华
　　仙仗千官尽拜扬虹光电彩绕青阳车书禹甸真无外建锡箕畴正未央
　　膺祚干符征鼎策来庭重译奏梯航共钦
　　帝徳同天徳亿万斯年奉
　　圣皇【其一】
