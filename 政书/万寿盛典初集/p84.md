<!-- { "loadSidebar": true } -->
　　经筵时御启缃帙而阐苞符彚万理于一中统万殊于一贯先天后天之学较若列眉无极太极之几洞如观火溯词源而探学海直穷六籍之渊源罗道薮而包义林兼潄羣书之芳润故能敷
　　鸿文以宣化鼓荡风雷摛
　　天藻以成章光昭云汉
　　防心呈象皆周情孔思之微
　　寓物抒懐悉禹鼎汤盘之奥煌煌二典配
　　御制而成三浩浩三仓推
　　帝书为第一当
　　万几之稍暇擅八法而兼工宛转挥毫鐡画银钩之笔淋漓染翰龙翔凤翥之形散异采于行间荣光上烛运化工于掌上逸态横生而且
　　腕力万钧握弛张于首出
　　神机千变集圣智于大成罴虎应旣叠双而命中驺
　　虞为节复彻札而穿杨总之
　　圣心多能遂尔学该游艺备显仁藏用之德大包宇宙而靡遗极开物成务之能细入毫芒而无间敷天之下品类咸亨自古及今光华复旦自非
　　鸿符骏业咸五而登三
　　茂实英声上蟠而下际孰与极可大可久之模裕贞观贞明之量也哉兹者昭阳嵗纪南斗旦中恭遇我
　　皇上诞生开太平之基卜厯周花甲之数于时百昌畅遂二气交孚咸披咻噢之和风胥乐绵长之寿域鹓行鹭序趋朝聫瑞草之班虎士熊臣绾绶映桃花之色抒诚献颂旁及乎槐市芹宫额手欢呼下徧乎黄冠野服或托仙音以致祷绛节树于琳宫或假物力以祝厘彩幢涌于寳地以及译鞮寄棘望
　　紫气者百亿大千东西朔南瞻
　　红云者三十余万喜
　　一人之有庆祝
　　万寿之无疆要皆发乎至诚本乎至性旣无逺而弗届亦不召而自来极之趾羽含仁麟游而凤舞山川吐润玉耀而珠辉正使六乐偕宣八风并扇河浮丹篆未能胪列嘉祥洛出瑞图讵足形容盛美而我
　　皇上方且
　　恒以一德
　　谦而弥光
　　尊号不居
　　期物阜民安而寿世休征是省
　　愿和风甘雨以宁人函夏
　　照临益致谨于凝旒端冕穆清
　　垂拱惟相忘于栋牖松云皇哉唐哉广矣大矣【臣】揆叙秉质颛愚赋材谫薄备员省闼举家叨豢养之
　　恩窃禄卿班仍世荷
　　生成之力欣逢
　　圣诞莫罄颂私窃效巷舞而涂歌聊用管窥而蠡测渊鳞仰沫輙伸踊跃之诚巢翼翔庭用适翾飞之乐谨拜手稽首而献颂曰
　　圣人秉厯体德于干纂承
　　烈祖昭事
　　上天醇风覃被
　　文命遐宣永清大定轶后超前【其一】
　　天锡
　　智勇
　　帝德广运明物察伦用中好问唐虞事功洙泗义蕴爰
　　集大成昭垂典训【其二】
　　乃阐性道乃觉颛防诗书重焕圣贤是崇
　　奎章宸翰开辟鸿蒙式我
　　帝训一道同风【其三】
　　人游礼园家翔义圃负笈横经什什伍伍周旋
　　折旋中规中矩何以化之辟雍钟鼓【其四】尧茨不翦禹膳无珍匪徒崇俭实以惠民春耕秋敛沐浴
　　皇仁众维鱼矣室家溱溱【其五】
　　古亦有言知人则哲梁栋欂栌其菑其栵引见于
　　廷广渊澄澈
　　明目达聪四门胥辟【其六】
　　金镜旣清玉衡斯平登三道合明两化行九畴式序万物由庚日用徧德以绥我氓【其七】煌煌禹迹今古罕匹乔岳懐柔百神受职人庆那居波无泛溢海晏河清一劳永逸【其八】
　　时迈省方
　　翠华南下瑞霭扶轮荣光翊
　　驾有租斯蠲有罪斯赦戸戸羔豚村村桑柘【其九】好生之德涵育生灵原情揆义按律准经
　　仁同祝网
　　恩迈占星罚以止罚刑期无刑【其十】
　　文德光昭
　　武功丕烈一怒安民雷轰电掣枭獍荡除欃枪扫灭
　　泰阶以平海外有截【其十一】
　　柔逺能迩道洽无垠当空日照万象熙春来重九译去备四宾行人嵗款殊域悉臣【其十二】上苑凤鸣液池鱼跃日映
　　山龙风廻笙鹤履泰持盈席丰处约
　　禹俭汤仁与民偕乐【其十三】
　　太和保合元气充盈根荄毕遂品物咸亨嘉禾九穗神草千茎不言所利无为而成【其十四】时际昌期天开长昼朗朗瑶枢辉辉
　　御宿剑佩云翔共球辐辏防同有绎为我
　　皇寿【其十五】
　　我
　　皇之寿与时循环周而复始孰测其端合三千界歴亿
　　万年同瞻
　　舜日永戴
　　尧天【其十六】












　　万寿颂【有序】
　　︵字位过密　无法显示︶　【臣】汤右曾钦惟我
　　皇上作君作师至神至圣临御万国于兹五十二年如天之焘如地之容如日月之照临如雨露之濡润五辰以抚庶绩以凝羣生阜安万类咸若协和之气溢为丰穰仁寿之风覃于动植絪緼煦妪之象信而有征贞恒悠久之符衍而无极
　　景命之申重眷佑长绵百福之祥寰区之爱戴讴歌齐上万年之颂振古以来所未有也盖
　　皇上以生知安行之至德兼存诚主敬之实功无一事
　　不上合乎
　　天心无一念不下周乎民隐自内达外自近曁逺自微之彰自钜及细兼综条贯渊密周详以自强不息之精神为久道化成之事业虽髙深难于窥测而臣庶亦共睹闻有如
　　禋郊飨
　　帝则嵗必亲行
　　祈谷佑民则典恒再举恢
　　列圣之鸿绪肃四时之荐馨孝养
　　慈闱靡间于昏定晨省优隆
　　王室每笃于庸勲展亲
　　励眀作者曰勤求衣问夜
　　移风俗者维俭菲食卑宫
　　听览万几裁决悉归于尽善
　　权衡庶政推行一出以大中
　　御制台省之箴广开言路
　　廷见州县之吏式劝官方器以使人小大咸蒙收录公能服物文武何分重轻勅法以儆官邪奬防以课吏最始终全护曲垂求旧之恩中外寅恭共禀和衷之训片言可纪必兼采而无遗一节偶瑕俾自新而不弃
　　达聪明目人一见而尽识其生平
　　国典朝章事歴年而偹详其本末万里以外周知若咫尺之前百世而遥逆覩在诚明之表凡此
　　圣神之天纵皆由敦敏之性成乃若崇尚儒风昌眀圣
　　道举大学三雍之礼早传
　　亲政初年崇阙里九拜之仪争颂
　　省方盛事孔门诸贤苖裔增五经博士之员朱子正学
　　渊源跻十哲庙堂之列
　　诏武人文词通晓亦与校艺之科
　　训士子行学敦崇特广抡材之额至于劳农劝穑行补助于春秋暑织寒耕绘艰难于图画每见陇禾麦輙恱豫于
　　天顔倘愆十雨五风必萦纡于
　　睿虑十行频下赈恤之诏重重千古未闻放免之租万
　　万时勤
　　清问务察吏以安民一过
　　宸舆必德洋而恩溥江臯止辇问俗以见百年吴防瞻
　　云遮道而呼
　　万岁淮之汪洋泽国重奏平成畿辅之规度河工用
　　介稷黍皆
　　宸谟所独运后民乐而先民忧亦
　　睿照之如神捍大患而兴大利合黄浊淮清而注海人庆安澜束桑干马邑之奔流田皆沃壤举资生于
　　帝力共仰戴于
　　皇慈至若
　　如天之神特详于庶狱
　　好生之德久洽于万民情茍出于可原必三刺而三宥罪虽入于不贷犹议缓而议矜重删律例之条昭寛大之典若夫
　　统承洙泗集羣圣之大成
　　道接唐虞冠百王而首出
　　研经则叅同攷异穷奥义之源流
　　绎史则纲举目张示累朝之法戒推数之原出于易合羲文周孔为一人溯律之本肇于图阐濂洛闗闽所未发
　　心通象纬罗七曜于胷中
　　手画方舆指九州于掌上文章根于义理经干纬坤比
　　兴本于性情嫓雅俪颂
　　宸毫绾结烟云卷舒
　　寳墨淋漓日星昭倬挽万钧之全力划若天开备八法以洞精妙皆神运教期门羽林之射的必三穿习春搜秋狝之仪发皆百中学并该乎游艺
　　圣兼擅乎多能焕乎
　　文德之光华允矣
　　武功之赫濯自三蘖肆行背叛势极鸱张而数年以次削平威加鲸戮首申察哈尔之明罚迅击风雷三征厄鲁特之不庭永清沙漠台湾平而化行海外红苖定而气慑蛮中皆
　　指授以机宜悉禀承于
　　方畧先期决防盖无虑之不详临阵摧坚亦有征而必克鄂罗斯各国咸稽颡而来臣乌斯藏诸畨复款闗而职贡幅员广大真穷地钮而接天维声教遐敷洵一车书而同尉矣兹者花甲方周
　　圣厯祯符悉防
　　昌辰正
　　六旬大庆之期当万福攸同之日卿士舞于廷农夫抃于野商贾歌于市行旅讴于涂生徒庆于庠军卒欢于伍琳宫寳刹祝嘏骈阗绮陌铜街呼嵩踊跃鲐背儿齿之老扶杖以逺来占风日之伦献琛而毕至咸谓饮和食德胥邀
　　圣主之生成自兹地久天长永享
　　太平之乐利所由
　　至诚感而上瑞臻也乃我
　　皇上盛德大业有而不居显号鸿名却而不受每绸缪
　　于政夲用涣汗于
　　王言谓以亿姓安为
　　一人之安即以庶民福为
　　皇极之福孜孜上理恒如履薄临深抑抑虚懐惟期家给人足俾海隅日出咸喻朝乾夕惕之心凡卜日诹辰但为嵗稔时和之祝此皆
　　皇上以至诚之实心行至圣之实政沦浃布濩沐浴涵
　　濡
　　德意靡所不周
　　仁恩无乎不徧至矣哉叅天两地苞符启矣諴民阜物功叙歌矣揆文奋武谟烈光矣制礼作乐神人豫矣稽典籍所纪未罄形容自开辟以来难为比儗【臣】右曾材惭侍从职忝论思屡蒙
　　髙厚之恩仰酬无地幸际
　　升恒之运敬祝
　　齐天稍抒微词下申末悃谨拜手稽首而献颂曰维皇圣德至诚至仁以育万物以蕃兆人煦之如日函之
　　如春寰海四曁罔弗尊亲【其一】
　　生知安行曰
　　天子圣好古敏求根心成性
　　功崇业广
　　道隆徳盛与三才叅持四时柄【其二】
　　祀防对越孝通神明
　　躬是显懿衡正阶平克勤克俭求宁观成
　　万几时勅百度维贞【其三】
　　朂尔有官小大咸秩夙夜匪懈惟和惟一旌亷惩贪黜华崇实明庶以功万里周悉【其四】
　　大泽汪濊干奥坤区士歌黉序民舞康衢屡丰大有多
　　黍多稌犹
　　念民依赐亿万租【其五】
　　时廵肇举咸歌
　　帝力淮黄安流畿辅滋殖行庆施惠爰及九域钦哉祥
　　刑
　　好生大德【其六】
　　蔚矣
　　天藻炳于日星诗备四始文成六经笔参造化品物流
　　形轩图羲画万禩式型【其七】
　　旣敷乃文复奋乃武东西朔南临以玉斧威行德服拓不毛土万方殊庭若在堂庑【其八】用介景福用集繁厘自
　　天眷佑罄无不宜卿云昼霭甘露晨滋绵
　　至圣厯永太平基【其九】
　　弧南一星煌煌于斗甲子循环乾坤悠久敷天之下咸拜稽首
　　龙德健行
　　天子万夀【其十】















　　万寿盛典初集卷六十四
　　钦定四库全书
　　万寿盛典初集卷六十五
　　歌颂五【大臣四】
　　万夀诗【五言律十二首有序】
　　经筵讲官户部左侍郎加一级【臣】王原祁
　　【臣】以凡庸谬膺宠遇恭逢
　　圣夀冀展愚诚
　　黼黻依光敢附华虫而作绘苞符呈瑞希同龙马之
　　负图末缀芜辞上申
　　华祝其数取十二者窃效虞书之封秩十有二山衍
　　皇极之干支十有二万云尔
　　嵩岳齐天
　　乔岳首维嵩巍巍作鎭雄一峯髙在上亿载屹居中峻极天关逈恒齐
　　圣寿崇祝厘腾万嵗率土颂声同
　　苍岭云松
　　岭髙悬紫翠松茂防崚嶒涛卷风声合根盘露气凝云霞成组绘日月竝升恒逺迩齐翘首叅天最上层
