<!-- { "loadSidebar": true } -->
　　驾幸畅春园部院大臣官员各于经坛前送
　　驾
　　上谓刑部尚书哈山曰顷已颁赦尔可至衙门将人犯
　　立行释放
　　驾至江南防棚
　　上见左都御史赵申乔
　　谕曰顷有谕立释应赦人犯汝应速去释放申乔奏云
　　【臣】已官至刑部防同查理【臣】送
　　驾后亦即至刑部遵
　　防查释矣本日自午至暮三法司堂司各官俱齐集刑
　　部将应赦人犯立行释放囹圄一空
　　十九日刑部等衙门谨
　　奏为奏
　　闻与
　　恩赦相符减等释放罪犯数目事【臣】等伏惟我
　　皇上好生之心如同天地普天之下官民莫不共霑圣主洪恩【臣】等仰体
　　圣主好生之至意再三详察与
　　赦欵相符应减等之重犯共一百六十五名应寛宥释放军罪以下之犯共三百五十七名督捕司逃人共一百三十九名将伊等即行减等释放俱向北望
　　阙叩称
　　圣主再造之洪恩惟祝我
　　皇上福夀绵长于万万年矣谨将罪犯减等释放数目
　　奏
　　闻本日奉
　　防知道了
　　五月二十九日乙巳
　　上谕停止本年内外秋审
　　是时
　　恩赦既颁系囚解释各邀
　　浩荡其监候者皆与
　　赦款不符已无更生之望而
　　皇仁特沛又传
　　谕防停止秋审终嵗刑措不用太和元气洋溢宇宙焉天地之大徳曰生圣人之大徳曰好生是以圣人之于民虽有弗率训典自丽于法者犹欲委曲而开释之凡以仰答天心俯全民命爰乃扬化理播鸿名丕集休徴永膺多福其端莫不由此也羲轩以上夐乎邈焉粤稽唐虞眚灾肆赦释昭钦恤他若下车泣罪解网施恩铺观二代其揆一也赦过之象纪于周易三宥之典详于周礼疑赦之文竝见于吕刑及王制夫其风俗成于下嘉祥集于上良由布徳行仁助流政教也自汉迄明数千年来流风虽远规制代兴或以郊赦或以享庙赦或以封禅及国庆而有赦大赦则逮乎四方曲赦则专乎州郡复有逓减其罪异乎大赦曲赦之例者谓之徳音伐鼍鼓树鸡竿抒防风沛解雨腾跃乎綘幡之旁廻集乎画台之侧吏投丹笔人脱赭衣可不谓幸焉然而泽有所限则施之弗周恩不由则行之多壅出于权宜者以为要结之私术沿于故事者以为奉行之具文未有庆流既溢之余徳被太和之防量极于八埏九垓令速于隤丸拊鼓恩意徧而有加盛典垂而罔斁若我
　　皇上之隆者也我
　　皇上莅宇以来平暴乱禁裒刻轻徭赋劝农桑隆学校颁教令四海九州罔有内外沐浴膏泽而涵泳徳化者五十余年矣夫驱其残害而民知自安厚其物力而民知自乐彰其礼教而民知自重然则触冒禁网罹于有司之法者葢亦几希而仅有
　　皇上又禁滥受之词慎非制之刑严失入之令释淹系之囚絶株连之累开自新之路设详覆之职固已天下无寃狱矣每嵗秋审覆奏
　　临朝太息徘徊详审虽情真之罪犹求其生或乃竟嵗
　　停刑五十年秋
　　诏矜疑缓决者照例具奏情真者仍停决所以悯惠元
　　元者泽至渥也癸巳之春恭际
　　六旬万夀光天之下莫不嵩呼华祝额手称觥涵煦太
　　平前歌后舞
　　皇上乃然动容念狴犴之内幪扉之徒犹有不得与
　　于覆帱之列者特
　　勅中外臣庶明昭竝生之至意葢自数十年来每逢万夀七日勿理刑名今乃寛期一月每厯十年永为成
　　宪复
　　颁恩诏肆赦天下轻者即行释放重者亦皆减等其与恩赦不符者又
　　曲赐原情从例减释至于情事万无可解者虽在监候
　　亦复停止秋审又恐有司奉
　　命需时
　　亲发玉音谆谕诸司速遵赦令何言之重而意之懃仁
　　之至而义之尽也是故
　　纶綍朝宣阳和夕溥涣汗之号若风云欢呼之声若雷霆仁心与日月同悬盛迹与乾坤竝久猗欤休哉览夫三五六经载籍之传方斯蔑矣夫有好生之心必有刑措之治何则湛恩恺浃淑气濡蒸诚有以潜发其感愧之心而大作其协中之化也且夫至诚所以动物盛徳所以格天葢孔子曰仁者夀夫仁之所谓夀者岂惟植本清凝坚固不防而已哉其哀矜憯怛之意足以黙当夫天心而纯嘏之锡有不自知其所由然者行见亿千万载申命用休长膺有秩之祜永底烝民之生矣夫寛刑宥罪其于
　　圣徳髙深直绪余耳然而巍巍荡荡无得而名絶迹殊尤配天罔极【臣】等珥笔而书用仰窥万一云尔





　　万夀盛典初集卷三十九
<史部,政书类,仪制之属,万寿盛典初集>
　　钦定四库全书
　　万寿盛典初集卷四十
　　庆祝一【图画一】
　　康熙五十二年三月十八日
　　皇上六旬正诞天下臣民赴京庆祝者以亿万计时上方幸霸州水围臣民拟自
　　畅春园至
　　神武门辇道所经数十里内结防张灯杂陈百戏迎
　　驾登殿受朝贺既
　　上自霸州回銮经营业有成规止之不可始
　　允臣民之请于十七日由
　　畅春园奉
　　皇太后还宫
　　上御凉歩辇设卤簿大驾
　　皇子皇孙二十五人扶辇不施警跸令臣民咸得仰
　　瞻
　　天顔颁赐克食数千席于道左耆老夹道欢呼
　　万歳越日直省臣民咸以幸生盛世恭逢
　　天子万年庆祝之隆古所未有愿得绘圗垂之奕禩兵
　　部右侍郎【臣】宋骏业具折代请
　　上可之即付【臣】骏业经始至五月初三日续
　　命戸部左侍郎【臣】王原祁总理绘事为图二卷五十四
　　年十月二十六日复
　　命詹事【臣】王奕清藏其事焉
　　四月初一日兵部右侍郎加一级【臣】宋骏业谨
　　奏为普天同庆万姓腾欢恭请绘圗以昭
　　盛典事窃【臣】世受
　　国恩欣逢
　　圣代伏覩我
　　皇上六十大庆之辰四海咏歌万方趋赴云屯巷祝雷动嵩呼皆本孺赤之诚以报生成之徳此开辟之所未闻唐虞之所莫纪者也恭惟我
　　皇上备天地清宁之气膺
　　祖宗亶厚之基无逸作所宵旰忧勤者数十年如一日视民如伤扶持保抱者遍天下如一人幅员及于无外悦服逮于要荒仁育义正浃于肌肤过化存神防于桴鼓此熙皥之民所由输诚爱戴而不能自已也时维三月节届暄妍万物皆春和风微扇外由驰道内至宫城于二十里之中聚千百国之众袂踵骈阗歌謡杂防帷幙夹路笙璈沸天于时
　　鸾旂徐动禁跸无声
　　玉辇遥临
　　天顔有喜更施旷典
　　特赐大酺番番父老共含哺于勾陈穰穰黎民咸近光于咫尺声腾列肆庆溢九逵虽华祝之微忱实
　　天心之感动【臣】粗知绘事久被
　　鸿恩向承
　　命画南巡图幸
　　赐观览今忻际昌期臣民同心欲踵斯盛谨将都城内
　　外经棚黄幕万姓擎花献果之诚遮
　　辇迎
　　鸾之盛共五十余处彚写全圗敬呈
　　御览伏祈
　　皇上俯允【臣】请许【臣】私寓次第加工造成墨本以付剞劂昭示遐迩共识升平从兹十年一举例写
　　万寿长图将见玉轴初开千百国之葵衷若掲球图竝永亿万年之福祚无疆矣其图稿卽带冷枚等画成进
　　览先此具折不胜踊跃懽忭待
　　命之至谨
　　奏
　　闰五月初三日戸部左侍郎【臣】王原祁谨
　　奏五月初三日
　　养心殿监造赵昌等传
　　旨发下兵部右侍郎【臣】宋骏业所画
　　万寿图稿
　　命【臣】绘画钦惟
　　万寿圣节中外臣民诣
　　阙恭祝者不可胜计而巷舞涂歌远迈衢谣华祝皆
　　我
　　皇上功徳同天
　　恩膏匝地舆情欢悦踊跃争先荷蒙
　　轸怀黎老
　　颁赐大酺
　　天驾徐行
　　特许亿万臣民瞻仰
　　殊恩旷典眞开辟以来所未有允宜绘图纪盛昭示无
　　穷【臣】钦遵
　　谕旨随即率同【臣】冷枚幷更选工画人物界画者就私寓绘画【臣】粗习山水未谙界画人物然画理实是相同【臣】宋骏业所钩之稿止有一半其半尚未钩出【臣】细阅已钩稿中其长短踈密尚有未尽善处就【臣】愚识斟酌指示另为钩稿其未钩者亦为续钩稿本初定未免粗率不敢
　　进呈
　　御览现在再钩细稿约至九月后可成俟稿成时恭呈御览
　　奏请
　　圣训裁定理合先行
　　奏
　　闻奉
　　旨王原祁所奏甚是
　　十二月二十六日户部左侍郎【臣】王原祁谨
　　奏【臣】于康熙五十二年五月奉
　　旨绘画
　　万寿长图【臣】细阅前所钩图稿止有城外一半自西直门至景山一路尚未钩出粗定稿本不无踈密参差之处应加改补具折启奏奉
　　防王原祁所奏甚是钦此【臣】随率同冷枚等在【臣】私寓就宋骏业所钩未完之稿细加斟酌竝城中各处钩画完全恭呈
　　御览钦惟我
　　皇上圣徳神功远超尧舜深仁恺泽覃被寰区三月十
　　八日恭逢
　　圣寿昌期快覩舆情庆祝欢声雷动都防云屯京城内
　　外凡祝
　　圣龙棚恭讽
　　万寿经棚街衢巷陌眞如栉比不可枚举自驰道以至宫城为
　　辇路经由之处
　　龙棚经棚共计五十余所咏歌击壤夹道纷陈灯幄
　　防幢连宵匝布十七日
　　圣驾进宫
　　皇太后凤辇前行我
　　皇上銮舆徐驾
　　天潢列从
　　警跸停传
　　特许臣民仰瞻
　　天表
　　轸怀黎老遍
　　赐大酺斯皆曩古未闻惟我
　　圣朝独盛者也维时
　　卤簿之威仪
　　尚方之颁赉以及亿万人民之众欢欣拜舞之诚计算难穷形容莫罄【臣】粗谙笔墨岂易描摹今所绘图稿仅髣髴其万一以纪盛事伏祈
　　皇上俯赐全览其中有应行増改之处恭请
　　圣裁训诲至图中各处匾额对联各体字様拟派曹曰
　　瑛照式恭写为此合行奏明谨
　　奏奉
　　防万寿图画得甚好无有更改处






　　︵字位过密　无法显示︶　　【臣】赵等灿︵字位过密　无法显示︶　　【臣】赵燮刑部云南清吏司郎中【臣】赵之垣谨校刋


　　万寿盛典初集卷四十
<史部,政书类,仪制之属,万寿盛典初集,卷四十一>
<史部,政书类,仪制之属,万寿盛典初集,卷四十一>
<史部,政书类,仪制之属,万寿盛典初集,卷四十一>
<史部,政书类,仪制之属,万寿盛典初集,卷四十一>
<史部,政书类,仪制之属,万寿盛典初集,卷四十一>
<史部,政书类,仪制之属,万寿盛典初集,卷四十一>
<史部,政书类,仪制之属,万寿盛典初集,卷四十一>
<史部,政书类,仪制之属,万寿盛典初集,卷四十一>
<史部,政书类,仪制之属,万寿盛典初集,卷四十一>
<史部,政书类,仪制之属,万寿盛典初集,卷四十一>
<史部,政书类,仪制之属,万寿盛典初集,卷四十一>
<史部,政书类,仪制之属,万寿盛典初集,卷四十一>
<史部,政书类,仪制之属,万寿盛典初集,卷四十一>
<史部,政书类,仪制之属,万寿盛典初集,卷四十一>
<史部,政书类,仪制之属,万寿盛典初集,卷四十一>
<史部,政书类,仪制之属,万寿盛典初集,卷四十一>
<史部,政书类,仪制之属,万寿盛典初集,卷四十一>
<史部,政书类,仪制之属,万寿盛典初集,卷四十一>
