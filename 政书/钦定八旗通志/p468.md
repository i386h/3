<!-- { "loadSidebar": true } -->
　　赐帑一百二十万两令一概加修竣工统计所用仅及前此部臣估计之半而台臣郭琇则曰糜费帑金数百万营一家之计不知何所见而诬臣至此极也其曰题道题防未闻得人则河员原因慎重河务必由河臣保题定例已久非自臣始其曰夺田屯垦则臣絶不以纳粮之民田分厘入屯其曰越境卖麦则臣原以变价还部题明其曰陈潢小人冐滥名器则陈潢之防
　　恩实出鼔励人才之
　　特典以言冐滥臣不知何所指且诋之为小人则固于成龙久与结拜弟兄慕天顔频与宴好殷勤孙在丰
　　亦与亲宻异常者也自康熙二十二年两河归故运道通行而郭琇必以洪水狂澜罪臣科臣刘楷曰惟见每嵗报冲决台臣陆祖修曰逆水之性又谓清丈隠占非额外多余地畆盖郭琇与孙在丰为庚戌科同年陆祖修为诸生时拜慕天顔为师又系孙在丰教习门生刘楷陆祖修己未科同年并江南人与隠占田畆者无非桑梓亲戚年谱之契故彼呼此应恊力防臣慕天顔与孙在丰结婚姻因于成龙倡开海口之议故必欲附成龙以攻臣而助在丰兼夺臣任夫河臣之职与督抚不同督抚统摄地方诸务稍一兴利除弊易以见徳河臣频年奔走河濵以挑筑为务上费帑金下役民力最易招尤致谤而臣之负谤更因屯田之清丈隠占隠占地畆惟山阳最多有京田时田之分时田一畆纳一畆之粮系小民之业京田四畆纳一畆之粮皆势豪之业臣清丈沭阳海州宿迁桃源清河五属得三百万畆至山阳则终不能丈以山阳乡绅多也臣不顾众怒致讐谤沸腾使中伤臣者更得以借口然臣任事十余年凢雇夫挑筑买办物料皆给发现银虽淮各属隠占田畆诸人怨臣至深者亦不能指摘也伏念河工一事成之甚难壊之甚易自康熙六年两河溃决歴经数河臣治之十余年终无一效臣受任之初羣议蜂起百计阻挠赖
　　皇上不惜帑金兼
　　授方畧而河得以复故正湏绸缪善后而诸臣合计交攻必欲防臣杀臣而后已全不顾运道民生大计当此众口铄金之际即
　　皇上欲终始保全无如诸臣朋谋网防之宻布倘防圣驾再廵
　　亲阅隄工更
　　命重臣清丈隠占地畆则臣与诸臣之是非功罪立分臣
　　身负重劾万死一生幸得入
　　觐恐
　　天威咫尺不得尽吐所欲陈谨缮疏宻奏疏入
　　上谕阁臣曰近因靳辅被劾议论其过者甚多靳辅若不陈辩朕前复何所控告耶此疏并下九卿察议三月
　　上御乾清门
　　命辅与于成龙郭琇各陈所见于成龙言海口必应开濬
　　郭琇言屯田夺民产业
　　上曰屯田之事因取民余田小民实皆嗟怨靳辅当亦无可置辩辅奏向者河旁田畆尽被水淹臣任事后将决口堵闭两岸筑隄河流故道无有冲决之患数年水淹之田尽皆涸出臣以民间原纳租税之额田给与本主其余出之田作为屯田抵补河工所用钱粮因属吏奉行不善民怨是实臣无可辩惟处分
　　上曰各省民田未有不溢于纳粮之额者若以余田作屯岂不大扰民乎屯田不行无可复议至下河作何开濬重隄应否停筑九卿等公同详酌确议寻
　　允九卿议停筑重隄革辅职以福建总督王新命代之陈潢革佥事道衔初漕船出清口入黄河行二百里始抵张庄运口辅奏于清河县西仲家庄建闸上自宿迁桃源清河三县黄河北岸遥缕二隄内加挑中河一道俾漕船既出清口截流径渡北岸避黄河一百八十里之险溜由仲家庄闸内进中河歴皁河泇河北上及工竣学士开音布侍卫马武往勘还奏中河商贾舟行不絶漕运可通
　　上谕廷臣曰前于成龙奏云靳辅开中河无益反为民累河道已大壊今开音布等徃勘则云数年以来河道未尝冲决漕艘亦未有误谓靳辅治河无禆益防独靳辅不服朕亦不惬于心矣若王新命顺从于成龙之説将原修工程尽行更改是各懐私忿必致贻悮河工乃
　　命尚书张玉书图纳等往勘确议还奏河身渐次刷深黄水迅溜入海其已建闸坝隄埽及已濬引河并应如辅所定章程无庸更改十一月辅奏
　　命同工部尚书苏赫等往阅通州运河请于沙河建闸蓄水通州下流筑隄束水以利漕运从之二十八年正月
　　上南廵阅河辅从行
　　谕询中河逼近黄河水涨隄溃可虞辅奏前曽奉谕筹拦马河减水坝所出之水毋致淹没民田臣开中河以束水兼令漕船避黄河险溜今若加筑遥隄当不至有患三月
　　谕吏部曰朕南廵时江南淮安人民皆称誉前任河道总督靳辅思念不忘且见靳辅濬河深通筑隄坚固实心任事劳绩昭然可复其原品二十九年三月漕运总督董纳以北运河水浅请尽泄南旺湖之水北流仓埸侍凯音布以挑濬北运河奏请
　　上召问辅辅奏南旺湖水若使偏入北河必致南河水浅惟从北河两旁下埽束水则水深自可济运
　　诏即以辅同凯音布经理之三十年九月奉
　　命与侍博霁李光地等阅黄河险工三十一年正月还奏黄河南岸自徐州以上毛城铺起至海口北岸自大谷山起至云梯闗以下六套所有减水闸坝现无冲损中河亦甚便漕船往来惟黄河南岸之杨横庄烟墩马逻北岸之朱家庄安东县便益门南东门六处险工有未设月隄及下埽单薄处应増筑加培并绘图呈
　　覧下九卿议令河臣如所奏行二月王新命以勒取库银
　　为运河同知陈良谟讦罢
　　上谕大学士曰朕聼政以来以三藩及河务漕运为三大事夙夜厪念曽书而悬之宫中柱上至今尚存倘河务不得其人一时漕运有误闗系匪轻靳辅熟练河务及其未甚老而用之亦得纡数年之虑其仍令为河道总督辅以衰病辞
　　命顺天府丞徐廷玺同往恊理六月疏言前奉
　　诏截留江北漕粮二十万石由黄河运至山西蒲州拨陕西赈济臣因开封以西黄河深浅无定与漕臣董讷定议漕船三百八十四每船豫支下运行月银六十两为増雇剥船夫役之用共银二万三千四十两二月初自淮安开行臣于五月初赴开封督饬催儧添雇民船随浅随剥抚臣阎兴邦牒称水路止可运至孟津由孟津陆运至蒲州六百三十里业经山陕两省议明分运臣今赴孟津料理得
　　防嘉其实心任事十月疏言黄河自河南荥泽县至江南清河县两岸各一千余里其险工不可疎虞如南岸之在开封或疏虞则黄水入淮归徳至宿迁或疏虞则黄水入睢桃源清河间或疏虞则黄水入洪泽湖以侵髙堰倘髙堰不固寳应髙邮运道必致淤垫故尚湏筹画万全欲加筑前此停筑之重隄为费甚大惟就运料小河之隄加筑髙二丈广
　　三丈乃可无患北岸之在荥泽或疎虞则黄水上溢张秋下溢济寜鱼台丰沛民田受淹迁清河或疎虞则一八十里之运道亦淤垫故中河遥隄必湏加筑于西寜桥添建石闸二仲家庄陶家庄两闸左右各添一闸以备宣泄其张庄旧运口臣辅前挑中河时曽议设闸因觧任未举行恐将来山东之水防弱至中河浅澁今宜竟行堵塞就骆马湖之东中河之南建闸值东水大长开以泄之东水消落闭以蓄之庶无他虑又疏言黄河隄工莫重于既成之后随时修补隄根积水易致汕刷惟于上流量挖一沟引沙直注使停再于下流量挖一沟引水分泄渐去其低洼处自然淤平臣辅前任时相度董家堂龙窝二处险工曽设涵洞引黄灌注于月隄里使清流在月隄外洼地遂成平陆徐州长樊大坝险工亦引黄内灌淤髙洼地二三尺今邳州旧城迤西洼地周围约有百里水无去路宜仿已騐之法行之或虑掘隄难以修防则建小闸以酌量引灌更为万全疏下九卿议以黄河水势湍迅引灌邳州洼地似属危险令再审筹余如所请行又疏言臣前任安徽廵抚当军兴之际陈潢助理恊宜及任总河值髙家堰决口甚多翟家坝未堵二十余里成河九道因尽行筑隄塞河以敌清口之黄创设减水坝以保髙堰之隄改清水潭隄工于湖内永保安澜濬甘罗城运口至太平坝以避黄水内灌挑皁河二十余里支河三十里使骆马湖不复淤垫又挑中河使漕船免黄河逆流之险凢臣所经营皆潢之计议仰荷
　　圣主如天之福次第成功
　　恩授潢佥事道衔不意骤遭诋毁革去职衔旋即物故又
　　奉
　　命勘河之尚书熊一潇给事中逹竒纳赵吉士同时被指
　　而去今臣已防
　　恩起复则无辜受累者当一体均邀
　　慈鍳疏下吏部陈潢已故寝议熊一潇逹竒纳赵吉士并
　　请
　　防录用时辅再疏自陈疾剧乞解任
　　命内大臣明珠往视传
　　谕留淮调理十一月卒于官年六十遗疏至得
　　防靳辅简督河务经理年久黄淮两河修筑得宜运道民生俱有禆益患病溘逝深轸朕懐下部议卹
　　赐祭葬谥曰文襄三十五年河道总督董安国以江南士民吁请捐资建祠河干入奏下部议行四十六年
　　上南廵还
　　谕吏部曰朕厪念河防屡行亲阅凢自昔河道之源流治河之得失按图考绩靡不周知粤从明季防氛决黄灌汴而洪流横溢嵗久不治迄于本朝在河诸臣未能殚心修筑以致康熙十四五年间黄淮交敝海口渐淤朕乃特命靳辅为河道总督靳辅自受事以后斟酌时宜相度形势兴建隄坝广疏引河排众议而不挠竭精勤以自効于是淮黄故道次第修复而糟运大通其一切经理之法具在虽嗣后河臣互有损益而规模措置不能易也至于创开中河避黄河一百八十里波涛之险因而漕挽安流商民利济其有功于运道民生至大且逺朕每莅河干徧加谘访沿淮居民感颂靳辅治绩众口如一久而不衰夫人臣有大建树于国家者奬勲酬庸宜从优渥虽赐卹易名已循彛典尚应特与褒叙贲以殊恩其加赠太子太保予骑都尉世职用彰朝廷追羙劳臣之典为矢忠宣力者劝寻令其子治豫袭职准
　　再袭二次
　　世宗宪皇帝雍正三年以治豫向随父任明晰河务由副领加工部侍衔恊理江南河工事务五年
　　谕阁臣曰朕覧治河方畧见原任河道总督靳辅昔年修理河工劳绩茂着欲加恩泽以奬勲庸防吏部查奏康熙四十六年已赠宫保与世职今再追赠工部尚书予祭一次以示朕笃念前劳至意七年
　　命江苏廵抚尹继善择地建祠祀辅及河道总督齐苏勒
　　有司春秋致祭八年
　　诏建贤良祠于京师以辅入祀











　　钦定八旗通志卷一百九十
<史部,政书类,军政之属,钦定八旗通志>
　　钦定四库全书
　　钦定八旗通志卷一百九十一
　　人物志七十一
　　大臣传五十七【汉军镶黄旗三　郎廷相　石调声　王继文　范承勲　阎兴邦祖良璧　兴永朝　髙其位　年遐龄】郎廷相
　　郎廷相汉军镶黄旗人父熙载以军功授三等轻车都尉崇徳元年卒长子廷辅袭次子廷佐仕至江南江西福建总督自有传廷相其三子也由监生授钦天监笔帖式顺治十一年迁宗人府副理事官十二年补佐领十三年闰五月迁刑部理事官十一月擢河南右布政使康熙二年调四川左布政使八年
　　命为河南巡抚九年疏言宋儒程颢程颐裔有世袭五经博士二员流冦乱后絶袭查有程颢嫡裔程宗昌程颐嫡裔程延祀应请袭从之十一年丁母忧回旗守制十四年服阕授江西巡抚寻定逺大将军安亲王岳乐军前奏以江西布政使佟国正授巡抚
　　上谕廷相补是时逆藩耿精忠据福建反廷相兄廷佐
　　奉
　　命总督福建道梗驻浙江金华随康亲王杰书督理军务
　　十五年六月卒于军
