<!-- { "loadSidebar": true } -->
　　防下部核议饬禁十年还京迁大理寺寺丞十一年授浙江巡抚时海贼郑成功侵据福建窥伺浙江世桢条列移兵防守増造战舰精选水师诸要务又以沿海渔船往往容匿贼匪宜以时稽核请籍其姓名按保甲法以二十五船为一队责成镇道讥察无事聴其采捕有事则助守御疏并议行十二年海贼掠温州台州寜波复聨结贼众数万犯舟山副将巴成功従贼贼遂据舟山先是贼陷漳州总督佟岱移浙江各营步骑三千率以赴援至是佟岱还杭州以战舰巨礮不速造渔船采捕弗禁止咎世桢连章入告
　　上命部臣核议部臣以礮舰造未逾期渔船采捕一年以来世桢奏获越境私市者三十余人未尝疏縦予免议佟岱复劾世桢不给饟舟山致士卒叛降且荐庸懦之巴成功为副将贻误重地世桢诉给饟循例无缺荐擢由提督田雄主议因述佟岱忿戾逞私状疏并下巡按御史察奏给事中王纪谓浙闽方用兵督抚嫌隙已成恐悮事机请即予更调
　　上乃调世桢为操江巡抚代以山西巡抚陈应泰及巡按御史叶舟察奏世桢无罪佟岱忿戾逞私有据
　　诏佟岱解任以两广总督李率泰代之
　　命世桢暂管总督事俟李率泰既至赴新任十三年七月
　　世桢赴任操江防佟岱已还京
　　上复命李率泰陈应泰防同巡按御史王元曦确核仍如叶舟所奏下部议以舟山失陷未及恢复世桢亦不能辞咎应并与处分十四年三月革佟岱世职世桢先以京察才力不及议降一级调用至是革职时世桢年已老寻卒于家









　　钦定八旗通志卷二百六
<史部,政书类,军政之属,钦定八旗通志>
　　钦定四库全书
　　钦定八旗通志卷二百七
　　人物志八十七
　　大臣传七十三【汉军正蓝旗二　佟凤彩　赵赖甘文焜　喻成龙　甘国璧白钟山　李宏　李夲】
　　佟凤彩
　　佟凤彩汉军正蓝旗人初为国史院副理事官顺治元年授香河知县三年内陞山西道御史疏言近畿沿河州县频年报灾皆由堤岸冲决所致宜额设堤夫培筑坚固事下部议行寻
　　命巡视河东盐政七年巡按湖南明年外转湖广武昌道十年调河南督粮道十四年迁广西右布政使十六年调江西左布政使明年擢四川巡抚疏言蜀自张献忠蹂后城邑村墟所在荡然宜令各官捐输修筑省防城垣并葺学宫又疏言成都旧称沃野千里赖都江大堰蓄泄以资灌溉因遭兵燹壅塞日久请于近堰各州县按粮派夫每嵗农隙时官为督率开濬疏并下部议行寻丁祖忧回京康熙六年授贵州巡抚九年疏言天下所苦累者驿站而险逺尤苦累者黔省层山峻岭上而复下下而复上故俗言地无三里平也马走一站必蹄瘸脊烂夫抬一站必足破肩穿甚至中途倒毙司驿者徒被防处竟无良防前此之勉力支撑者当军兴旁午不暇计及于民名为官应夫马实则协帮于阖省里甲屡奉
　　明诏严禁私派臣与督臣甘文焜再四筹酌尽除协帮驿站之累今已嵗余民间稍有起色独驿站万难撑持东往湖广者如兴隆驿清平驿平越驿新添驿西往云南者如查城驿安南驿新兴驿普安驿相距逺者百余里近者亦八十余里所经坡岭或陡如立壁或﨑岖盘旋人足马蹄无不损伤应于重安江杨老堡黄丝铺盘江坡江西坡软桥坡六处各増设腰站照各驿额设马五十匹马夫二十五名谨绘驿路全图入告请
　　勅部详议又疏言旧例铺兵一名日给米一升不足饱一口故召募罕应每勒令百姓轮当近大路者尚可勉强应役若逺隔一二百里辄敛银转雇借名多派滋扰请嗣后于日给升米外加给银二分庶应募弗缺而百姓亦免骚扰又疏言黔省田土或岩畔或溪涧随其形势零星开挖我
　　朝辟黔之初州县衞所各官俱系随营委署之人不谙田亩赋役随意开报户部见其数目参差以明季赋役全书发黔订正因将原报多者不复更改原报少者照全书増添臣莅黔之初见其头绪冗杂酌订由单规式咨明户部并严饬府州县衞所等官将由单填给花户一以杜私派之弊一以騐全书之相符与否嗣据各属造报有称荒多熟少请于熟田内包纳者有称田地属府州县而丁差久在衞所者有称田地属土司苗人向来不计亩数止照寨之大小定粮数之多寡者此多彼缩不能照则例填给盖实征数目与全书所载本不相符且田地名色甚多钱粮轻重不一有征粮不征银田有征银不征粮田征粮则每亩自数合至数斗不等征银则每亩自数分至数钱不等臣现饬司府各官详细清理若限期忙迫难免一误再误当俟清理完日于全书内逐一更明达部以垂永久疏并得
　　防俞允十年丁母忧十一年七月起为河南巡抚兼理河道十二年疏言豫省平定有年百姓苦累未苏每嵗修筑黄河用夫七八千名或至万余名自二月至十月俱按地亩起派似乎公矣然狡猾之徒以自己田土飞洒于人势豪之家以他人地亩包揽于己甚至绅衿衙役借题优免致懦弱乡愚愈累愈贫每月三四两不等方能雇夫一名及解到河工又为积年河工夫头百计欺压苦不能受势必至于逃逃而提补又得二三两重雇是每夫一月已费至六七两矣即以一嵗万夫初雇月需三四两而计每年费至三四十万今莫若官雇照顺治十八年以前例每夫每月雇价二两每嵗上工九个月每夫止用雇价一十八两综万夫计之止用一十八万两其每嵗估夫若干需银若干除嵗征河银外计通省地亩分别等则派银足之刋明由单内我
　　朝制度凡钱粮俱照明万厯年间则例此项似属加派而派夫较之派银所费不啻数倍曷若稍一更变每亩不过加之厘毫俾得安心农亩此嵗修之议若是倘遇意外大工雇价浩繁或动何项钱粮又在临时再行酌题者也疏下部议如所请得
　　防派夫累民允宜停止若派银雇夫仍属累民着照顺治十八年以前例支河库银雇给如有不敷需动别项钱粮再行题请凤彩又疏言均平里甲久奉
　　俞防通行直省惟河南荒多熟少因循如故虽有里甲之名其实多寡不一多者每里或五六百顷少者每里止一二百顷或寥寥数顷有司止知照例编差里大则田多户殷众擎易举里小则田少人稀难以成役更有官儒户名或不入甲或入甲而不当差甚至避重就轻大里愈得便宜小里愈増苦累今莫若令州县印官按现在征粮地亩册如一州县有地一千顷原分为十里者每里均分一百顷一里之中各分十甲每甲均分十顷遇有差徭按里甲分当则豪强无计躱避贫弱不致偏枯矣疏下部行又疏言豫省沿河地方虽云产栁然除隄栁园栁外俱民间纳粮地栽种以供采办自康熙七年以来协济江南河工之栁已二百七十余万束矣而本省嵗修常需百余万去嵗开封府属阳武县之潭口寺工险事迫无栁可用将民间之桃李杏梨等树尽行砍伐堵塞方保无虞是修防本省河工尚且不敷难堪协运外省且豫省黄河水势汹涌原无商旅巨舰往来不过各河口寥寥之渡船耳一遇协济渡船不敷将小河民船从陆地挖沟引水拉至大河每只不过装栁二三百束然尚有船可运也今朱仙镇市舶见封雇无已俱各畏缩不前大河又无片帆往来百姓运栁至河干者祗望洋而叹官吏束手无防若不亟图变通将来必至误运现在协济七里沟之栁九十余万束而隄栁园栁官给脚价银一分五厘民栁连运脚每束给银四分五厘向来运本省之栁修本省之工每束尚给银五分今逺运江南千里之外止给四分五厘小民无术飞运安得不赔累乞
　　勅河臣于江南雇船到豫使民止备办栁束挽运河干嗣后就江南邻近无河患处酌办协济留河南有余不尽之栁梢以备本省河患庶百姓稍得蘓息大工不致迟误矣疏下九卿科道议行是年冬逆藩吴三桂反河南为进通衢凤彩严饬各属凡军需粮草官购官运又酌分解马解礟与出兵道路俾遄行无滞十三年十二月以疾乞休得
　　防解任调理南汝总兵周邦宁以士民吁留入告左都御史姚文然疏言凤彩相貌议论朴实无奇而老成练达谨慎和平服官二十余年皆能称职其抚豫数载恤民疾苦民爱而信之传闻告病以来百姓皇皇如失所倚恃宜令力疾视事资驾轻就熟之益
　　上命凤彩仍留任十六年七月卒于官年五十有六赐祭葬如典礼諡勤僖祀河南四川贵州名宦
　　赵赖
　　赵赖汉军正蓝旗人父赵梦彩天聪八年授佐领后以监修
　　福陵在事勤慎予三等轻车都尉世职顺治四年赖袭父职六年以署防领随谦郡王瓦克达讨叛镇姜瓖有功遇
　　恩诏晋一等轻车都尉又一云骑尉康熙三年擢正蓝旗
　　汉军副都统十三年
　　命随顺承郡王勒尔锦讨逆藩吴三桂擢贵州提督值贵
　　州湖南俱防贼
　　命留驻九江就近募兵设四营将校统以防寻撃败贼众于都昌县之土塘山及鄱阳县之大湾十五年四月改授江西提督时三桂之伪将军韩大任纠贼众防吉安据之简亲王喇布督师进征赖同将军哈尔哈齐率兵攻克东闗斩伪副将杨玊等进师围城屡败迎战贼众十六年三月韩大任乗夜突围奔窜赖追之不及引军还殱其余党吉安平寻遣兵平贼党于泰和等县又与副都统尼满败贼于大岭斩贼五千余复安乐县十七年调湖南提督十八年随简亲王败贼于衡山县复衡州府旋偕副都统雅哈喇复耒阳祁阳等县时三桂已死贼党胡国柱吴国贵吴应麟等嫌隙渐生赖侦得其情以
　　闻请乘涣散之防指名招徕
　　上可其奏寻同将军林兴珠提督赵国祚击败吴国贵等贼众复武冈州是年以大兵将进取贵州仍
　　命赖为贵州提督寻奉
　　谕详议贼事宜因疏言武冈枫木岭为入云贵大路其西为莲花山东为蓼溪司峝口黄茅岭各有小路可通虽皆峻岭崎岖然彼可来我亦可往计贼仅能当路掘濠设礟石拒守耳宜分布将士刻期并进使逆贼不能久延喙息
　　上以其疏示在事大臣协谋定议以行十九年大将军贝子彰泰将军蔡毓荣统师由枫木岭进赖同总兵赵应奎等由蓼溪司进攻克龙头山泡洞口瓦屋塘云雾岭五子坡诸贼寨贼将马寳窜走赖遣游击甘文煌追撃败之洪江恢复黔阳县旋由沅州趋镇逺屡败贼众复黎平铜仁思州思南等府二十年同将军穆占败贼将高启隆夏国相等复平逺府大军之自湖南进者并随贝子彰泰与广西四川两路大军防期征云南赖奉
　　诏率所部留镇贵州二十一年擢正蓝旗汉军都统二十六年以老乞休三十一年六月卒子述汴袭职甘文焜【子国城】
　　甘文焜其先江西丰城人后迁沈阳父应魁从
　　世祖章皇帝入闗隶正蓝旗汉军官至石匣副将文焜由
　　兵部笔帖式累迁礼部启心郎
　　圣祖仁皇帝御极改大理寺少卿康熙二年迁顺天府尹六年正月授直隶巡抚先是左都御史郝惟讷以督抚亲莅属邑官吏因縁派累民间奏罢巡厯例七年六月文焜疏言巡抚不巡视属邑则吏治民隠无由知悉如巡抚不贤图润私家虽坐守一城而苛属扰民之事正多若更贤必自爱名节省从役丝毫不以累人而年嵗丰歉民间利病有司贪亷悉无遁情请仍
　　勅令巡视但申严苛扰禁例则不肖之人知儆而实心任事者得尽职守疏下部详议部臣执郝惟讷前奏寝其事
