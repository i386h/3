<!-- { "loadSidebar": true } -->
　　罗文峪驻防康熙年间设防御衙署二所一所八间一所六间笔帖式二员未给房甲兵四十名内十一名由本处甲兵子弟挑取未给房其余各房二间俱系康熈雍正年设乾隆元年添骁骑校一员房六间六年裁防御一员其房六间拨给笔帖式居住八年添骁骑校一员房六间添甲兵六十名各房二间五十二年裁笔帖式二员以其房作为学舍罗文峪有二小城上闗城长三百七十丈零八尺下闗城长三百零五尺
　　玉田县驻防康熈十二年设其官兵衙署营房系十一年盖造防守尉衙署一所十二间防御衙署二所各十间甲兵五十名各营房二间二十二年増笔帖式一员给衙署一所六间三十四年増骁骑校二员给衙署二所各六间甲兵五十名各营房二间俱在县城西门闗厢外路北
　　保定府驻防顺治六年设未给衙署时驻防各官俱在
　　圣庙中办事康熈二十八年直廵抚于成龙题准建设城守尉衙署一所防御衙署四所骁骑校衙署四所笔帖式衙署二所甲兵各给住房俱在府城南门内广盈仓一座在清苑县西北教塲在南门外迤西周围二百八十九丈乾隆元年建火药库房三间看库堆子一间周围旧系土墙十九年改建砖坯五十九年现存防守尉衙署四十一间防御衙署内一所十二间三所各十间骁骑校衙署内二所各九间一所五间一所六间笔帖式衙署六间兵丁住房三百三十九间内学舍九间城垣围长十二里零三百三十步顶寛二丈底寛四丈高三丈五六尺至四丈不等旧系土坯十八年改建砖工
　　雄县驻防康熈十二年设防守尉衙署一所十二间防御衙署二所各十间骁骑校六间甲兵五十名各营房二间俱在县城东门内周围一百八十丈
　　沧州驻防顺治五年设城守尉衙署一所防御衙署四所骁骑校衙署四所笔帖式衙署二所甲兵三百十一名弓匠铁匠四名各给住房俱在州城内西北隅教塲在州城北门外周围七十九丈五尺雍正十三年盖箭亭三间鸟鎗教塲一座在城外西北长六十五丈濶三十七丈五尺火药库三间在城内东南隅乾隆九年添驻兵二百名三十六年裁汰披甲十一名改为养育兵五十九年现存城守尉衙署四十五间防御衙署内一所十间一所九间二所八间骁骑校衙署内一所五间三所六间其笔帖式衙署现存一所九间一所已于五十三年裁汰改为官学其四旗官学共二十八间甲兵工匠各房二间
　　天津府驻防雍正四年四月兵部右侍郎莽鹄立等亲往该处踏勘地形丈量应筑营房地基自南至北二百二十五丈自东至西二百六十丈周围约五里余绘图进
　　呈随经工部议准照该侍郎所进图式建筑城堡内盖兵丁营房四千间每一连十间隔作五段前后量留院落中分街巷设立水沟以泄积水建造桥梁以便人行建设堡门四座礮台四座以备守望又先经兵部等衙门防议驻防副都统照宁夏例给衙署二十间后巴顔德奉
　　防授为都统加建大防头门鼓亭号房等二十间住房十八间共计衙署一所五十八间理事防衙署一所计二十二间教习衙署二所内一所十八间一所十五间协领衙署六所各十八间佐领衙署三十二所各十五间防御衙署三十二所各八间分得拨什库官房三十二所各六间笔帖式衙署三所各三间堆子房十五间仓二座共十间教习千总把总舵工水手等造给住房共一百一十八间雍正六年増设火攻营一座建火药房二十四间在营墙外东北隅雍正八年于北门外建演武防三间
　　张家口驻防康熈三十二年设四品总管一员防御二员骁骑校八员笔帖式二员皆给有衙署甲兵一百六十名皆给有住房乾隆七年由京添驻甲兵一百四十名二十七年由右衞移来官兵将总管补为协领又添协领二员佐领十员防御八员步军尉二员骁骑校二员兵丁匠役七百二十名皆添有衙署兵房自三十四年以后又陆续裁佐领三员步军尉二员其衙署或变价或作为弓房学舍军器库房等项五十九年现存协领衙署三所各十六间【内一所即总管衙署】佐领衙署七所各十五间防御衙署十所内二所八间八所十二间骁骑校衙署十所内八所各六间二所各八间笔帖式衙署二所各六间兵丁匠役共一千零二十名各房二间弓房学房军器库房各五间教塲房八间坐落右翼满营南
　　喜峰口驻防顺治二年设防御衙署二所内一所九间一所十间笔帖式衙署二所各六间甲兵八名各营房二间十六年増甲兵八名各营房二间康熈二十三年増防御二员给衙署二所内一所十间一所六间甲兵六十四名各营房一间雍正二年増甲兵二十名内二名由京城拨至各给营房二间其十八名系本处余丁挑选未给房康熈三十一年设管理喜峰口驿传道衙署一所十二间笔帖式衙署二所内一所六间一所七间俱在城内另有正闗公署一所六间在闗内仓厫一座五间康熈二十五年盖造在城内教塲在城西门外长九十丈濶十八丈雍正七年裁防御二员添设防守尉一员将所裁防御衙署二所一所为防守尉衙署一所为齐集办公事公署乾隆元年添骁骑校二员八年补给衙署各六间是年又添骁骑校二员衙署亦各六间添甲兵一百名各房二间原设城垣围长三里十六步高二丈六尺系迁安境内营房周围八十丈去城三里
　　古北口驻防顺治三年设防御衙署四所各八间笔帖式衙署二所各六间甲兵八十名各营房一间俱在小城潮河川雍正二年増甲兵二十名系本处余兵挑选未给房又増协领一员裁防御二员即以所裁衙署改为协领衙署计十六间康熈二十六年盖造仓房十五间三十一年古北口外坡赖村盖造仓房十五间教塲一处周围二百四十八丈乾隆元年添骁骑校二员衙署各六间四年添骁骑校二员衙署各六间添披甲一百名每名房二间营房坐落闗内南山系七年设立独石口驻防防守尉衙署一所十八间防御衙署二所各十间笔帖式衙署二所各四间甲兵四十名各房一间雍正二年増甲兵六十名内四十九名未给房其十一名各给房二间俱在独石闗口内乾隆三十一年重修衙署补给兵丁房屋筑土墙一道北靠邉城东西南三面长一百三十三丈八尺大门一间门房二间墙北旧有砖砌边城长一百四十九丈五尺墙南教塲设箭亭三间五十三年裁汰笔帖式以其房作为学舍
　　千家店驻防康熈五十年设自独石口移驻防御一员给房八间兵丁四十名给房各二间雍正五年又裁独石口防御一员移驻千家店八年给衙署十六间乾隆元年添设骁骑校一员五年给衙署六间教塲在西千家店村南
　　冷口驻防康熈九年设章京衙署一所十间笔帖式衙署一所六间甲兵十二名各营房三间二十三年増章京一员给衙署一所十间笔帖式一员给衙署一所六间甲兵十二名将初给甲兵营房各分一间令其居住雍正二年増甲兵二十六名内五名由京城拨至各给营房二间其二十一名未给房公署一所在闗门内营房四间在南门外其余衙署营房俱在城内教塲在南门外
　　千家店驻防康熈五十年设以营盘口外千家店花盆龙潭等处现有房地拨独石口章京一员拨什库四名甲兵三十六名驻防千家店等处章京衙署一所八间甲兵营房各二间雍正七年添设章京一员十年延庆州盖章京衙署一所十六间热河驻防雍正元年设副都统衙署一所王公等随
　　围住房七十一间乾隆三十五年被水冲塌复修如旧协领四员衙署共七十三间佐领十二员衙署共一百六十六间防御十六员衙署共一百三十二间骁骑校十六员衙署共九十七间笔帖式二员衙署十一间兵丁一千七百六十名内一千六百名各房二间其余未给各该旗公所七十四间系裁汰协领一员佐领四员衙署所改左司房十二间右司房十三间教塲房三间堆房二间箭亭三间堆房三间银库三间帐房库二间档库三间礮房火药房三间収挤筒房并兵丁值班房共五间官学六处共三十间以上房三千九百零九间俱坐落热河又分驻喀喇河屯现存协领衙署一所十九间佐领衙署一所共三十三间防御衙署四所共三十三间骁骑校衙署四所共二十二间兵丁四百四十名内四百名各房二间公所十四间系裁汰佐领一员所改箭亭三间堆房三间学房三间以上房九百三十二间俱坐落喀喇河屯通计热河喀喇二处共房四千八百三十五间内雍正二年原设一千八百七十二间乾隆三年添盖二千九百八十三间九年添盖三十五间
　　围场驻防初设总管时未建衙署总管扎什泰在十间房自盖瓦房十三间于乾隆二十七年降调接任总管齐棱扎布因将未设衙署之故奏明奉
　　防赏银一百两着粘补扎什泰之私房永为总管衙署四十五年因衙署年久坍朽更兼地基低湿奏明移设于承德府属唐三营地方共房四十三间原设及添设官共十八员内左右翼长二员防御八员骁骑校四员各有私宅俱未给房乾隆十八年由京移来骁骑校四员各给房六间原设及添设兵共八百名内本地二百名俱未给房十八年由京移来五百二十名各给房三间各按旗立营分为八处镶黄旗在都呼岱地方正白旗在平泉州属那林西拉嘎地方镶白旗在丰宁县属阿拉克潮沙巴哩泰二处地方正蓝旗在承徳府属河南营石片子二处地方此四旗各兵三十名正黄旗在多伦诺尔属西拉扎布地方正红旗在多伦诺尔属扣恳托罗海地方镶红旗在丰宁县属苏木土地方镶蓝旗在丰宁县属各家屯旧屯等处地方此四旗各兵一百名又防御各四员骁骑校各四员二十六年因镶黄旗营有妨
　　围塲奏明移设于赤峰县属齐布楚特地方每兵给房如旧三十年热河副都统因正黄正红两旗地方寒冷兵房坍塌镶红旗兵房坍塌奏准移正黄旗于乌兰哈达地方移正红旗于王子坟地方镶红旗仍在原处皆拆旧房另盖每兵改给二间其防御皆添盖房四间骁骑校皆改为四间五十四年热河副都统因镶蓝旗兵房坍塌奏准移于燕子窝地方改给兵房各二间防御房四间骁骑校四间
　　郑家庄驻防康熈六十一年三月
　　谕大学士都统副都统等前因兵丁蕃庶住房不敷朕特降谕防多发库帑于八旗教塲盖设房屋令伊等居住近看八旗兵丁愈多住房更觉难容朕因思郑家庄已盖设王府及兵丁住房欲令阿哥一人往住今着八旗毎佐领下派出一人令往驻防此所派满洲兵丁编为八佐领汉军编为二佐领朕往来此处即着伊等看守当差着八旗都统防同佐领等派往
　　雍正元年五月吏部右侍郎傅绅奉
　　防办理拨给驻防郑家庄官兵房屋计城守尉衙署一所十五间佐领衙署六所各七间防御衙署六所骁骑校衙署六所俱各五间笔帖式衙署二所各三间甲兵六百名各营房二间【右兵部来文】
　　通州看守大西仓中仓南仓三处章京六员衙署六所共四十间兵丁一百二十名各营房三间在旧城南门内十间房及南门外马厰二处俱康熈三十三年雍正二年两次建设乾隆十八年裁汰南仓减兵七十名其房分给中西二仓兵丁二十八年按兵丁毎名派房二间将所余房屋破壊者拆去添补修理其在城内者官员房二十四间兵丁房一百七十间皆只加修理在城外者官员房十六间兵丁房一百七十间因巡仓隔城不便悉移入南门内南仓旧址建立
