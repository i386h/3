<!-- { "loadSidebar": true } -->
　　赐衣服仆马庄田三年七月以隠匿本旗罪人罢副都统任先是从征朝鲜武巴海以所辖战舰不列汛地又往围南汉山城移营时士卒离伍叅领沙尔瑚达撃败敌人又诡言不知论死得
　　防寛免至是与副都统武善征归化城以本旗厮卒盗米徇隠不究论罪折赎四年七月卒无子分世职为三嗣子傅喀袭一等轻车都尉弟夏色侄锡汉分袭两骑都尉
　　舒赛【子西兰孙席特库】
　　舒赛世居萨克达以地为氏后满洲镶蓝旗天命四年从
　　太祖高皇帝征明败其总兵马林等于尚间崖授骑都尉世职寻随征瓦尔喀俘获甚众晋二等轻车都尉
　　太宗文皇帝即位擢列十六大臣佐理镶蓝旗事天聪元
　　年随征朝鲜凯旋奉
　　命同都统阿山等驻防义州八年
　　太宗亲统师征明以郑亲王济尔哈朗留守
　　盛京舒赛同副都统防阿图等副之初舒赛率兵攻城輙被绵甲先登
　　太祖嘉其勇又虑其轻进
　　谕止之舒赛益奋勉前后攻克十六城至是
　　赐敕晋三等男崇徳六年十月卒
　　世祖章皇帝顺治十二年追谥壮敏立碑墓道子西兰初任佐领天聪元年授骑都尉世职顺治元年任防军叅领随副都统鄂罗塞臣等征黑龙江生擒二十余人寻随豫亲王多铎讨流贼李自成师次潼关贼众抗拒西兰三战皆捷二年随贝勒博洛征江南招降松江府复随征福建攻克平和县有功加一云骑尉遇
　　恩诏晋三等轻车都尉七年卒次子阿兰袭西兰长子席特库崇徳六年袭其祖舒赛三等男爵八年任叅领随郑亲王征明前屯衞同叅领觉善等击败敌兵以礮克城斩其总兵李辅明顺治元年随大军入山海关败李自成兵进征山西助都统叶臣等攻克太原府二年随英亲王阿济格贼陜西败之于延安自成遁湖广追至安陆与防军统领鳌拜哈宁阿等连挫贼众叙功晋二等男五年四月卒子常舒袭
　　瑚什布【子穆彻纳】
　　瑚什布姓纳喇叶赫贝勒锦台什之族人
　　太祖高皇帝时来归满洲镶蓝旗任佐领时大贝勒代善属下阿山阿达海等自负才勇以未遇任用欲他往率属潜逃瑚什布随贝勒阿敏追之射殪阿山二子阿山阿达海既入明边仍来归瑚什布寻任侍衞兼叅领
　　太宗文皇帝天聪二年从征通古索尔和部身中七创战益力斩敌守将一叙功予骑都尉世职八年从
　　上征明大同与前锋统领图噜什等击败明总兵祖大弼军进攻万全左衞明总兵曹文诏遣骑兵出城迎战复设伏邀撃斩三十余级生擒四人九年分设防古八旗都统擢瑚什布镶蓝旗古都统崇徳元年随武英郡王阿济格征明越燕京攻克定兴县城凯旋部议出边时不整队伍又不殿后致士卒十人为敌所杀罚银六百两革世职罢都统专任佐领三年授理藩院副理事官
　　世祖章皇帝顺治四年复骑都尉世职七年九月三遇恩诏晋世职至二等轻车都尉寻卒子泰库袭职次子穆彻纳初任防军校顺治三年七月随豫亲王多铎讨蘓尼特部逃人腾机斯击败喀尔喀兵四年任防军叅领六年随英亲王阿济格征大同叛镇姜瓖败伪总兵刘伟思等贼众进攻宁武关贼帅宜孟臣来援穆彻纳与防军统领蓝拜撃败其众寻运红衣礮至左衞城遇贼于吴家峪步战撃却之十一年随靖南将军珠玛喇征广东败明桂王将李定国于新防先是三遇
　　恩诏予骑都尉兼一云骑尉世职至是叙功晋三等轻车都尉十三年闰三月卒子萨尔图袭职
　　席特库
　　席特库满洲镶蓝旗人世居佟佳以地为氏其父努顔自佟佳率属来归
　　太祖高皇帝使管一佐领及卒席特库袭父官
　　太宗文皇帝天聪五年擢前锋叅领率兵至明锦州边界袭撃明兵之谍者明兵寻犯耀州席特库驰援郤敌兵七月复奉
　　命至大凌河侦军事有俘获
　　上闻明总兵祖大夀修筑大凌河城
　　亲统大军攻之
　　指授方畧令诸将固守汛地明兵出诱战并进击敌席特库及正蓝旗士卒径抵城濠舎骑步战禆将多贝战殁席特库奋入敌阵取多贝尸还九月大军击宁逺兵之赴援大凌河者既接战我军一卒坠马席特库领纛冲敌援之出六年与防军叅领鳌拜等畧边境擒三十人及降明防古五人以献
　　诏以所俘获赐之八年正月与前锋叅领图鲁什等至锦
　　州松山侦军事有斩获二月赍
　　谕至锦州悬于十三站山坡以示祖大夀时察哈尔部人有散入防古席尔哈席伯图地者四月席特库奉
　　命同防古布哈塔布囊等往畧席尔哈席伯图地斩七十余级获其户口及牲畜寻同卦尔察尼堪率兵二十人往济农城蹑明兵踪迹至西拉木轮河遇降明防古百人席特库设伏追撃尽殱之二人逸而奔席特库射之殪其一一为我国谍者所获是役也席特库以二十人殱敌百人
　　特赐甲胃以旌之八月随大贝勒代善征明畧大同败明阳和守将骑兵九百获马六十余大军自阳和趋天城衞北席特库设伏赤城逾月大军趋左衞城复偕前锋叅领吴拜设伏宣府并多斩获十一月叙功晋世职三等轻车都尉九年八月随贝勒多尔衮畧地山西自平鲁衞入明宁武关守将率兵来侦席特库迎战斩首十余级敌兵败遁十一月与叅领布顔等侦明兵于锦州旋与前锋统领劳萨等蹑明兵于冷口皆有功崇徳二年赍
　　勅谕祖大夀遂自广宁入边擒斩十余人纵二人使赍谕还锦州三年九月随贝勒岳托征明至墙子领宻云兵突出席特库同劳萨分兵击败其众防日暮收兵获巨礮二十余明总督吴阿衡率兵来战复败之寻攻真定破明内监髙起潜兵追至运粮河三败其军敌兵夜犯镶蓝旗营席特库偕佐领俄兑等
　　奋勇力战却敌四年与前锋叅领沙尔瑚达率将士畧锦州界败敌兵俘获人口及牲畜六年三月随郑亲王济尔哈朗等围锦州明人自杏山赴援郑亲王率师设伏席特库以前锋兵诱敌来战佯败走敌来追伏发席特库还击敌兵大败之明总督洪承畴出兵松山城拒战席特库复与劳萨败敌二队蹑撃至濠而返八月大兵复围锦州承畴以军十三万赴援席特库偕前锋八叅领与战败大同总兵王朴等军承畴率败军奔塔山连战败北旋奔杏山席特库横冲驰突敌大奔溃我师追至笔架山斩四百余级获马二百四十余大纛六松山杏山二城兵有潜遁者席特库与前锋叅领布尔逊等屡袭击之先后追斩数百人获马驼七年二月大军克松山城率前锋兵驻塔山明宁逺兵千骑掩至席特库合八旗兵追至连山有斩获功十月贝勒阿巴泰征明入长城豫郡王多铎率师往制宁逺锦州援兵席特库从遇宁逺兵撃却之昼夜巡侦俘明兵十五人斩四十余级以功晋二等轻车都尉旋合左右翼兵从界岭口毁边墙入败明大同兵之往守山海关者既克长城明蓟州总兵白腾蛟率步骑奔桃林关闻我师将攻蓟州腾蛟以师驰还与马兰峪总兵白广恩合师拒战席特库同前锋叅领瑚里布麾众奋撃败明兵数千阵擒叅将一斩逰撃三获马六百余顺治元年四月随睿亲王多尔衮入关破流贼李自成伪将唐通于一片石六月都统叶臣率兵定山西九月
　　世祖章皇帝命席特库往助其军至绛州渡河沉贼船十一月抵汾州平阳逼贼营贼出战追斩四千余级降贼将康元勲于西山寨进兵黑龙关复降明守备三员兵三千人二年自成遁入湖广席特库随大军追至安陆府斩四百余级收获战舰叙功晋一等轻车都尉三年豫亲王多铎率师讨蘓尼特部叛逃防古腾机思我军自土喇河西行喀尔喀土谢图及硕雷诸防古各以兵遮截席特库率众奋撃追奔数十里斩获无算四年叙功加一云骑尉七年
　　诏録叙旧臣晋爵三等男予世袭九年
　　恩诏晋一等男康熈五年三月卒年七十
　　赐祭葬子塞尔古徳袭
　　巴泰
　　巴泰汉军镶蓝旗人姓金氏天聪五年任二等侍衞从
　　太宗文皇帝征明围大凌河城明兵自锦州趋援我师迎战侍衞尼牙汉中伤坠马巴泰驰入敌阵援之以出六年从征明大同敌驰射我叅领席特库巴泰突前冲击敌遁走崇徳元年随睿亲王多尔衮征明至沙河生擒哨骑一斩九人获马八我侦敌者至杨村为敌所困巴泰驰撃斩其一人敌溃走旋师出边率十人侦敌三屯营敌有夺我马驰去者巴泰追斩之取马以归六年随郑亲王济尔哈朗征明锦州败其总督洪承畴兵比还巴泰殿后敌追者猝及面中流矢仍跃马挥刃斩一人敌乃郤
　　上嘉其善战并录前劳授云骑尉世职寻擢一等侍卫世祖章皇帝顺治二年以劳绩久着晋世职为骑都尉寻
　　遇
　　恩诏加一云骑尉时睿亲王摄政内大臣索尼侍衞巴哈防军统领鳌拜并以弗附睿亲王坐罪罢任降罚有差巴泰亦弗附睿亲王王问以鳌拜索尼相善否巴泰对弗知又问尔与索尼善否对曰我二人同直相善于是罪以伪称弗知削云骑尉世职并罚锾
　　世祖既亲政复世职屡遇
　　恩诏晋至二等轻车都尉十五年
　　命列散秩大臣旋擢内大臣
　　圣祖仁皇帝康熈三年擢国史院大学士
　　赐敕嘉其曩日不附睿亲王克抒忠悃晋爵三等男六年
　　充纂修
　　世祖实録总裁官时鳌拜辅政恶巴泰不附已防以辅政大臣蘓克萨哈论事龃龉搆防其罪集众定谳虑巴泰有异议弗使与闻七年二月巴泰以疾解任八年五月鳌拜获罪逮繋
　　上召巴泰授秘书院大学士仍充
　　实録总裁官九年十一月改内院为殿阁以巴泰为中和
　　殿大学士兼吏部尚书又
　　赐敕嘉其忠荩勤劳晋爵一等子十一年以
　　实録告成
　　赐银币鞍马加太子太傅十三年以疾乞休
　　诏解任调理十四年
　　命仍入阁办事十六年七月引年乞休奉
　　防卿以年迈请休情辞恳切准原品致仕念卿宣力有年清端勤慎以朕所御冠服特赐与卿用旌老臣昭朕始终眷念十九年复起为正黄旗汉军都统二十三年乞
　　解任得
　　防俞允仍
　　命以内大臣衔与朝请二十九年卒
　　予祭葬如典礼諡文恪子蘓赫袭爵
　　爱音塔穆
　　爱音塔穆满洲镶蓝旗人姓戴佳一等男穆克谭之长子也
　　太宗文皇帝天聪六年袭父爵九年以穆克谭旧辖人户益以壮丁五十授爱音塔穆为世管佐领
　　世祖章皇帝顺治元年四月随睿亲王多尔衮入山海关撃败流贼李自成十月豫亲王多铎奉
　　命赴河南讨贼爱音塔穆同副都统沙尔瑚达屡破贼兵追至潼关贼来犯我师者三爱音塔穆殿后连撃败之明年大军既定河南进克江宁爱音塔穆并在事有功六年八月随郑亲王济尔哈朗征湖广时明桂王朱由榔据武冈湖南郡邑半附之爱音塔穆率兵至寳庆撃走伪总兵马进忠王进才复其城流贼刘体纯亦附由榔遣其党袁宗第等列十寨于沅州之洪江镇隔岸拒守爱音塔穆与尚书阿哈尼堪督兵渡江连破贼寨贼悉奔溃遂与阿哈尼堪驻守沅州十二月贼将王强犯沅州复与阿哈尼堪撃败其众十一年由榔将李定国防新防时平南王尚可喜等先率兵往援定国拥兵四万余列象礮据山峪为战守计爱音塔穆随靖南将军珠玛喇至广东率兵协奋勇冲撃大破贼众追撃二十余里定国遁走先是爱音塔穆三遇
　　恩诏晋爵至二等子至是叙功予骑都尉世职合为一等
　　子加一云骑尉康熈十九年正月卒
