<!-- { "loadSidebar": true } -->
　　谕曰朕赐大学士忠勇公傅恒四龙补服先经大学士傅恒奏请于朝贺大庆之日遵防服用寻常仍用公品级补服朕谕以入朝入部办事姑从所请以成谦挹之美今日朕陞殿礼毕后大学士即易补服朕思章服之荣原以旌有功而励臣节从前勲旧大臣防赐者皆时常服用若仅用于朝贺典礼之时而寻常入朝又旋易本爵服色殊觉防差非礼嗣后入朝着即遵前防时常服用其入部及在家听其自便以终成大学士之谦吉寻
　　勅照勲臣额亦都佟国维例建宗祠祀傅恒曾祖哈什屯祖米思翰父李荣保春秋官为致祭追諡李荣保曰庄恪
　　赐傅恒第
　　东安门内落成
　　赐诗曰嫖姚赐第落成新歌凯归来得意春上将鹰今奏绩诸军鳬藻久怀仁攸芋君子熊罴梦毕骇酋涂匍匐臣从此坐调熙世鼎敷予教泽万方均二十年六月准噶尔平
　　谕曰两路兴师之举人心狃于久安在廷诸臣惟大学士傅恒与朕协心赞画断在必行着加恩再授一等公爵以为力矫积习为国任事者劝傅恒疏辞
　　谕曰大学士公傅恒以加赏公爵具折奏辞情词恳挚及召见又复面陈再四至于泣下并称金川之役叨封公爵已为过分观其不自满假信出至诚实将来可以永承恩遇之道朕心转为嘉慰俯允所请用成厥志所有平定金川及准噶尔奏捷两次功绩着并于现封忠勇公勅内以昭茂典仍从优加等议叙部议加六级后图功臣百人像于
　　紫光阁以傅恒冠
　　御制赞曰世胄元臣与国休戚早年金川亦建殊绩定策西师惟汝予同酂侯不战宜居首功七月充平定准噶尔方畧正总裁三十三年
　　命经畧云南军务至师期前往
　　御制言志诗曰征缅非人事竟乖重资经畧重臣差待之一嵗无消息慑以三军或畏懐中止诚难存国体边防欲靖岂兵佳伫期指日大勲就后舞前歌振旅皆三十四年二月傅恒启行恳辞
　　亲遣经畧仪注
　　命阁臣颁
　　勅印于
　　太和殿
　　上赐傅恒及出征将士食即席
　　制诗曰缅酋弗靖扰滇邦螳臂居然试莛撞健骑重驱厄鲁部骁材兼选黒龙江弼予中国原无二平彼今时岂有双就事熟筹应一往于浮得挈胜千扛必能合众成城奏莫拒牵羊肉降湛露和风士鳬藻伫看饮至酌金缸三月傅恒抵云南四月至腾越
　　上亲书扇以赐曰炎徼炽烦暑军营区画频大端应悉记细务不辞亲世上谁知我天边别故人朂斯风到处扬武并仁初
　　上以贼据老官屯之险
　　勅造舟并夺贼船顺流直捣副将军阿里衮等以边外峡纡湍险舟不通沿江亦无办工所奏止者再后
　　特遣傅显伍三泰往视所言与阿里衮等同傅恒至军询之抚夷李景朝土司线官猛等知蛮暮近地有山曰翁古多木旁有地曰野牛坝野人所居凉爽无瘴野人乐受值执役甚恭使傅显涖事满洲緑营兵并从行奴仆更番运料至江岸七月工竣状
　　闻
　　谕曰所办甚是他人断不能似此满洲兵骑射素娴进时自宜资以马力至于习劳之事则与緑营兵丁既同隶行间原不应区分彼此向特因緑旗恶习恇怯无能临事毎多退避是以有犯必惩若其服役辛勤当与满洲兵一体爱惜以均劳逸前此领兵大臣惟知体惜满洲而于奔走服役专緑营不复念其独勚岂一视同仁之道今傅恒于运送船料令满洲兵轮流乘骑分擡不使緑旗偏于劳瘁并以大臣官员跟随之家奴等乘马安行于理未协亦一例分派轮擡筹办实为公当緑营兵稍具天良有不知感激奋勉愿为国家出力者乎此实从来所未筹及自非公忠体国与朕同心之大臣岂能酌理揆情均平妥协若此凡有领兵之责者皆当奉以为法傅恒如此存心必
　　上天所垂佑迅奏肤功自可预卜朕深为嘉悦至于造船一事水陆并进实征缅最要机宜乃朕屡次询闻而阿里衮等并以该处崖险涧窄断难行船为词即朕今年特派傅显伍三泰等前往专办此事亦以沿江一带实无造船处所覆奏傅恒至永昌即遣人往勘则于铜壁闗外野牛坝地方即系成造船只之处树木足供船料且气凉爽可以屯聚兵丁而野人又极恭顺服劳无异内地编氓同此沿边僻壤非自今日始通何以前此并无一人见及而傅恒得之便如取携可见事无难易人果专心致力未有不成者无如诸人皆豫存畏难之见于胸中遂以为隔阂不可行以今日傅恒所办观之向所谓断难筹办者然乎不然乎将此宣谕中外知之
　　上赋造舟行曰造舟造舟何处祃乃在铜壁闗外野牛坝缅匪险据老官屯必资水军顺流下先是屡勅豫刳木率以难成中止罢经畧尽心博访谘得地得材命工价犹然边外岂异区事在人为语非假野人效顺气爽凉颇觉炎瘴轻往夏忠诚
　　天佑有如斯我亦为之额手谢舁至蛮暮乃入江诸事从公堪奬借闽人使船如使马鼓勇艨艟凌波驾水陆
　　兼进缅岂当定知肉袒牵羊迓安民和众武常经不为所欺不妨赦是月猛拱大头目脱猛乌猛及所属达罗头目脱猛殻来降请备船济师傅恒令脱猛乌猛赍檄谕各土司八月师发腾越渡戛鸠江据西岸遂抵允帽九月脱猛乌猛以夷目贺丙之父贺洛及摆夷四十户来降请探贼猛拱后土司浑觉亦率头目渗笼笼渗笼朋降贡驯象四
　　上赐傅恒诗二章奬之其一曰猛拱输诚舟济师朱波早是失藩篱乌梁海譬先收附准噶尔斯易扫夷身先诸军共辛苦心嘉硕辅佛肩仔秋霖中喜瘴江渡已儹兵行两月期其二曰伊犁耆定久戈讵缅昏狂事疥搔昔实谟猷赞帷幄今资奔走効弓刀东山那学谢安逸上蔡还过裴度劳伫待红旗飞报捷重开紫阁勒勲高十月傅恒取道猛拱破猛养寨获腊泥拉赛诛之设台站留瑚尔起兵七百驻之遂至南董干攻南准寨获头目木波猛等三十五人师次暮腊猛养头目扎达布弃猛养拔营而逸大兵长驱至新街贼遁傅恒夹攻于东西岸东岸射杀贼目一斩级五百余获纛一船一寨三粮械无算西岸夺寨三斩级五十奏至
　　谕曰此次初与贼人接仗即射殪头目杀贼众多又连破贼垒夺获纛帜军械米粮等物军行甚为利顺且官兵俱各勇往朕心深为嘉悦应加恩示奬送部分别议叙傅恒以所获缅纛进
　　上赋志事诗曰师防新街可进航贼人迎拒据芦塘数番斫阵妖锋挫两队夺舟我武斩将搴旗嘉此众水凶土劣虑其方老官屯得当振旅观象玩辞易义长十一月傅恒进围老官屯克毛西寨缅酋懵驳遣头目诺尔塔乞降傅恒以其地气恶劣疏请允降
　　谕曰缅甸僻在炎荒中朝以化外置之乃厯任总督自张允随废弛边备嗣是爱必达吴达善等亦因循致滋事衅而刘藻办理莽匪侵扰九龙江事由思茅退回普洱辄行畏罪自戕缅匪遂防张无忌此厯来贻误情形也至命杨应琚前往调度乖方致贼匪入关骚扰土司其种种欺谩屡饬不悛取罪实在于此及再命明瑞前往仍令以总督经理边情并未遽欲兴师逺涉而所统八旗劲旅不过二千又分其半与额尔登额由旱塔一路取道合迨明瑞自锡箔蛮结拔寨杀贼乘胜深入转战至小猛育为时已久屡促额尔登额移兵往援乃敢抗延不赴又复纡道退囘内地明瑞等犹沿途接仗期殿全师竟以防应不前捐躯以殉其事遂难中辍彼时缅酋懵驳虽曾具书军营恳停进而所遣乃内地被留之兵丁许尔功等八人并未专派大头目赍表乞降此则国体所闗岂宜轻纳是以置之不荅然犹冀其悔罪输诚尚可宥其既往非必欲劳师动众为犂庭扫穴计也讵待一载逆酋犹顽梗怙终我国家当全盛之时岂可任小丑跳梁不示惩创况滇省緑营恇怯积习久为贼匪所轻而阿里衮等亦未能相机部署是以调遣吉林索伦等惯能杀贼之人并闽省水师同赴滇省水陆夹攻又因大学士傅恒屡请前往督办其实心体国经画有方体察形势所言始为可信遂命为经畧往莅其事此朕不得已用兵之苦心也至傅恒于七月间自腾越进兵视前此师期较早两月贼匪未及预防因得由戛鸠一路统兵直进收取猛拱猛养而其所经山径﨑岖江河纡阻越险济军备尝劳瘁且因敌刈粮不借内地转饟及至新街防兵防励将士无不贾勇争先于江岸沙洲连夺贼砦殱贼五百余并殪其头目获取舟航纛械贼皆望风披靡如此殚诚宣力不畏艰险实从来大臣所罕觏者及进次老官屯率众攻而贼守拒甚固遂克毛西一寨诛戮贼众絶其粮援复悉力围其大寨势可计日而取但其地水土恶劣官兵多生疾病即领队大员亦间有染患身故者将士等不用之于战阵而徒令其尝试毒厉于心实有所不忍是以半月前即迭传谕防决计撤兵今傅恒等奏缅酋懵驳奉有蒲叶书遣老官屯大头目诺尔塔赍诣军门吁请贷其声讨傅恒等移檄使受约束义正词严姑从所请贼众甫经创衂谅不敢遽萌故智至傅恒请罪一折以为力违众议执意请行将此次出兵引为一人之罪殊为未喻朕意此次出兵非好大喜功而傅恒承命经畧职分应尔设以为办理非是朕当首任其过其次方及傅恒岂宜独以为己责昔
　　皇祖于吴三桂一事
　　谕令廷臣集议而主撤藩者惟米思翰明珠数人后逆藩
　　抗命众皆归罪议撤之人
　　皇祖谕云朕自少时以三藩势焰日炽不可不撤岂因吴
　　三桂反叛遂委过于人大哉
　　圣言足为万世法守傅恒此事即可援以为例前于傅恒收服猛拱时曾赐三眼孔雀翎以示褒宠傅恒恳俟功成后再用今既未经攻克贼巢前所赐翎即着缴囘仍用伊原带之翎即此于伊请罪之意适足相当想王大臣等亦当诚心允服也
　　上赋志事诗曰大胜新街武畧张励师进取近豺狼虽云示创蛮疆地适有相求贝叶章已自畏威而懐徳底期肉袒与牵羊樊乡悉怛非嘉画浑觉优恩俾乐康十二月缅酋懵驳遣其大头目十四人献方物于军三十五年二月班师三月傅恒还至京七月卒
　　谕曰大学士一等忠勇公傅恒才识超伦公忠体国徳心孚契襄赞深资自早龄侍值禁近即觇其器宇非常洊膺委任旋以金川建绩锡爵酬庸用是擢冠纶扉综理庶务荩诚靡懈罕有其比西师之役独能与朕同志赞成大勲及崇爵再加坚让不受尤足嘉焉昨嵗进缅甸傅恒坚决请行朕以万里悬军情难深悉而廷臣更无可当斯寄者因授为经畧统率劲旅专征傅恒自戛鸠济师以后身先士卒艰瘁备经用能收服猛拱迨防师蛮暮袭击新街斩馘搴旗贼皆溃窜遂进攻老官屯时傅恒已身染沈疴犹力疾督励兵众昼夜兼攻克期可卜逆酋畏惧具书恳请解围而朕亦因其地水土恶劣军中多病先期降防撤兵并遣医驰驿往视春问傅恒于天津行在复命见其形神顿异隐虑难以就痊犹冀其安居调理以臻勿药讵自五月以后病势日益加剧渐成不起毎朝夕遣使存问赐以内膳羮糜俾作颐养复间数日亲临视疾见其有增无减轸念弥殷今闻溘逝深为震悼所有衾禭之属业经从优颁赐似此鞠躬尽瘁允宜入祀贤良祠赏给内帑银五千两治防并着户部侍郎英亷经理其事朕仍亲临奠醊其应得卹典着该部察例具奏
　　上亲临其第酹酒
　　制诗曰瘴徼方欣舆病回侵寻辰尾顿增哀鞠躬尽瘁诚已矣临第写悲有是哉千载不磨入南恨半途乃夺济川材平身忠勇家声继汝子吾儿定教培又
　　命防葬仪节视宗室镇国公例行
　　赐祭葬有加礼諡文忠十一月
　　谕曰大学士忠勇公傅恒曩者金川奏绩时以其祖父世笃忠贞流光钟庆曽谕令建立宗祠自其曽祖哈什屯以下官为春秋致祭傅恒令其一体入祠酬庸俎豆三十六年
　　上巡畿辅
