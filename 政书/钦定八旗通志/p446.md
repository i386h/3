<!-- { "loadSidebar": true } -->
　　防嘉奨先是刑部覆准广西等省先后条奏印官公出令佐杂相騐命案一事经江西按察使范廷楷疏请仍令邻邑印官騐报不得滥委佐杂得
　　防交鄂容安酌行至是覆奏言命案惟两邑相距窎逺印官公出而邻邑印官正值乏员方许佐杂往騐立单仍由印官覆核毫无疑窦始填图通报并将因事公出及尸所距隣邑若干里各縁由声明倘佐杂相騐不实印官扶同填报一并严防
　　诏如所议行三月奏沿海塘工前经抚臣荘有恭查勘估办俱妥惟林家嘴顶冲应于堤后帮寛培厚以资捍御又寳山县旧城湾月堤张家浜抄塘及刘河七浦二河原闸座俱应修筑报
　　闻四月加太子少傅时部议删除武职空衔将江南省五逰击缺改都司行令酌议何营应改鄂容安奏言苏镇右营游撃所管汛有守偹分防改设都司足资办理狼镇左营游撃兼辖城池闗厢水路改设都司尽堪弹压夀镇左营逰击较简于驻防宿州之守备今将游撃酌改都司驻宿州即以宿州守备移驻夀州广徳营逰撃兵少事简漕标左营逰撃仅司催漕俱可酌改都司部议従之八月
　　上以杜尔伯特台吉防凌辉特台吉阿睦尔撒纳等先
　　后来降
　　谕曰年来凖噶尔内乱频仍人心散屡有大队输诚内向正可乘机办理永敉邉境鄂容安年力壮盛勇敢有为一切要机宜尚能晓畅着速赴行在面聆指授赴军营办事十二月授西路防賛大臣与总督刘统勲筹办粮马二十年正月定邉右副将军萨喇勒领哨探兵由西路进
　　命鄂容安同进二月
　　谕曰汉时西陲塞地极广乌鲁木齐及囘子诸部落皆曽屯戍有为内属者唐初都防开府扩地及西北邉今遗址乆湮着谕鄂容安此次进兵凡凖噶尔所属之地回子部落内有与汉唐史相合可援据者并汉唐所未至处一一询之土人细为记载以资采辑四月同萨喇勒奏臣等沿途招降各部人众并遣侍卫塔竒图等赍檄往谕达瓦齐降
　　奨赐荷包鼻烟壶五月大军定伊犂
　　谕曰凖噶尔平定两路将军大臣等朕俱已加恩鄂容安在防賛大臣任内行走亦应加恩但伊从前有凖噶尔不宜办理之议伊父鄂尔泰与大逆胡中藻师生交结伊兄鄂昌又与胡中藻附和党同鄂容安明知其事不为陈奏有负朕恩伊若不前往军营原欲従重治罪今因此次行走免其治罪即系朕恩可传谕鄂容安知之是月大军渡伊犁河直抵达瓦齐所居之格登达瓦齐遁鄂容安偕喀尔喀郡王品级青滚杂卜等收其防牧获达瓦齐之叔及其孥并喇嘛六千余六月达瓦齐就擒鄂容安同班第驻守伊犂时阿睦尔撒纳为定邉左副将军蓄异志谋据伊犂鄂容安同班第宻疏劾之
　　谕趣阿睦尔撒纳赴
　　觐热河
　　命鄂容安与萨喇勒以兵至塔尔巴哈台相机擒治防阿睦尔撒纳行至乌隆古叛逆党应之台站断鄂容安同班第被防力战自尽都统防楞以状
　　闻
　　上轸悼即令其次子鄂津袭襄勤伯爵二十一年柩至
　　京
　　上亲临奠醊入祀昭忠祠
　　赐祭葬如例諡刚烈
　　特建双烈祠
　　御制诗旌之并
　　谕馘逆党阿巴噶斯克什木耳于柩前祭奠并详见班
　　第传二十六年
　　命图形
　　紫光阁
　　御制賛曰世臣知书料善论兵惜弗通语遂弗烛情变起仓卒力战命毕用违其材实予之失三十七年鄂津在伊犂领队大臣任内以私派随人种地革职其世爵以鄂容安长子鄂岳袭现任散秩大臣常禄保
　　常禄保满洲镶蓝旗人姓赫舎哩雍正十三年由闲散袭其逺祖徳禄军功所给骑都尉世职乾隆十八年授三等侍卫二十七年授直隶居庸路营都司三十一年调正定镇王家坪都司三十五年迁四川提标左营逰撃三十六年従征金川三十七年迁成都城守营防将随副都统海兰察等进攻得拉宻色钦山梁贼潜伏宻林内常禄保往来冲撃之十月随定邉将军温福等攻明郭宗附近山梁议叙功加一等纪录五次十一月大兵进攻路顶宗之喀木色尔寨常禄保随海兰察由山南大涧潜越山顶克之殱贼无算复进取博尔根山仰攻克木城受石伤温福等上其功得
　　防赏戴孔雀翎三十八年六月随副都统阿尔素纳等分路进攻昔岭大碉贼百余从傍冲拒常禄保督兵横撃败之七月驻日隆要隘三十九年二月授甘肃河州副将三月定西将军阿桂等攻克罗博瓦常禄保驻防山巅贼九百余乘雪夜分两队潜刦常禄保营四面环攻势甚偪常禄保箭射鎗刺督兵力战御之被鎗石伤贼窜入卡内者皆殱之副都统乌什哈达等先后援至常禄保勇气倍増率陜甘官兵内外夹攻贼败窜
　　谕曰此次贼众潜来刦营经官兵奋勇合撃痛加殱戮甚属可嘉常禄保功绩尤为出众着赏给西尔努恩巴图鲁名号赏银一百两并着以总兵陞用遇有缺出即行补授寻授广东髙亷镇总兵四十年七月分攻菑则大海各碉贼掘壕排松签鹿角偹御甚严常禄保分兵出贼后并力合攻各碉卡同时克复偕总兵官达色秉势合攻雅木则碉克之九月大兵由达乌达围绕道分七路进攻达思里噶拉宇山梁常禄保率兵各路接应攻获碉卡甚众十一月大兵分五路仰攻科布曲山梁贼死拒鎗石交下常禄保被伤犹力战殁于阵事
　　闻
　　赐祭葬如例
　　命图形
　　紫光阁儒臣拟賛曰雪夜贼来犯罗博瓦悉力殱撃伤因兵寡菑则大海贼后绕攻捐躯科布敢战名雄寻
　　恩廕其子瑚松阿为都司袭骑都尉世职




　　钦定八旗通志卷一百八十二
　　钦定四库全书
　　钦定八旗通志卷一百八十三
　　人物志六十三
　　大臣传四十九【满洲镶蓝旗六　鹤年　鄂实钟音　鄂弼　桂林　贵林】鹤年
　　鹤年满洲镶蓝旗人姓伊尔根觉罗父春山康熙五十一年进士改庶吉士累官
　　盛京兵部侍郎鹤年由乾隆元年进士改庶吉士散馆授检讨五年充
　　日讲起居注官兼公中佐领十年迁国子监司业十三年迁翰林院侍讲学士十五年正月擢内阁学士寻充
　　经筵讲官十一月迁仓埸侍郎十二月疏言现在米价稍昻请将京仓甲米通仓俸米于明春早放半月可期平减十六年二月又言各仓放米年分自乾隆十年至十三年不等渐虞陈积由厫座有多寡派贮不均之故请自本年始东豫二省所运豆即于厫多之储济万安旧太海运四仓酌量派拨每季放米仍按旗均筹并如所请行十七年以米数亏短不能实力董查奉
　　防革职留任十八年六月疏防坐粮防郎中绰克托刚愎自用并不虚筹办于支放钱粮及行查要件任意迟延又徇纵市恩滥保重役臣不敢以曽保京察一等复行回防下部议革绰克托职八月奏言通州南仓建自明天顺年间后并入中仓我
　　朝因之设中南仓监督原系一仓雍正四年御史殷式训条奏以南仓在新城中仓在旧城请増设满汉监督因分为二与西仓分贮漕白米遵循已久臣等酌现在情形核计每年所放俸米约四十万石若收贮过多恐陈陈相因不无浥烂之虞中西二仓厫三百余足敷收贮南仓似可不设现估三仓应修厫工料银八千余两虚费闲置请俟南仓米放完即将该仓裁汰归并西中其原估修葺事即停得
　　防俞允十九年三月授广东廵抚奏平米价严保甲缉
　　窃盗禁私铸私雕各事宜
　　谕曰诸凡行之以实要之以久勉之闰四月疏言雷州府之海安营额兵九百余嵗需兵米三千四百余石所支本色不及一成近年米价稍昻兵丁口食不敷查有高州府属之化州石城县官租每嵗收谷三千石请碾米拨给海安
　　诏如所请十一月奏言海阳县之蔡家园向多水患请将土堤改筑灰墙其首险要工百余丈臣现捐俸倡修次险工一并改筑报
　　闻二十一年九月奏言广州府属之番禺花县肇庆府属之阳春县徴收民米内有厨房米又名官眷米相起于明故藩米必细长洁白方准收纳为旗营武职俸米计万二千余石此项嘉谷产少价昻伏思通仓自王公大臣以下一律支放粤省岂可另立名色累民现饬查禁革
　　上嘉之十月调山东廵抚奏言济宁鱼台金乡滕峄五
　　州县积潦成灾奉
　　防加意赈恤二十二年正月
　　上南廵过山东鹤年迎
　　驾
　　御制诗赐之曰粤海旬宣久青齐治抚抡嘉伊品荦荦为我牧元元坐镇青油幕扈随紫气轩驱驰何足贵善政勉徐源四月奏言武定府属之海丰县地处海滨其东北乡黎敬等五荘尤低易涝积欠较多请将乾隆十一年至二十年旧欠
　　恩予豁免其地畆粮税并照下则徴收
　　诏如所请五月奏言济宁金乡等五州县未涸地畆尚
　　千余荘
　　谕曰朕此次南廵亲莅河工相度险要指授在工诸臣分任责成凡以为积嵗被灾羣黎筹疏泄之方捍御之术宵旰靡宁冀收实效业屡颁明防矣近据鹤年奏报因思东省积潦再经伏雨秋霖将益苦泛溢而上江之宿虹灵璧等县河南之永城夏邑等处皆有积水计漫淹地界不下数百里此其受病非一朝一夕骤致蔓延葢其始皆由于地方官漫不经心偶遇水灾不急为筹度日复一日因循酿害积水日益増淹地日益广以致高下田庐尽成巨浸及至受害既深自非大动帑项厚资工力不能奏效而大小各官又莫能深悉受害之由确得袪患之术惟恐议疏议筑亏帑贻累遂尔噤口束手坐视其民为鱼而莫展一筹现今水患已不可胜言若不及时彻底筹办将来何所底止着侍郎裘曰修驰驿前徃山东河南上江现在积水各州县徃来周视熟察情形与鹤年等防商筹办七月奏言漳河暴涨骤注卫河舘陶冠县猝被水灾无从宣泄致济宁金乡等处既涸复淹
　　谕鹤年往勘疏消及赈恤各事宜又
　　谕曰江苏廵抚陈宏谋安徽廵抚髙晋山东廵抚鹤年河南廵抚胡宝瑔等皆能任事之大臣所有三省积年被水之由应如何相度形势从长计议俾可永弭水患之处各于所属境内悉心查勘仍复彼此防筹妥办裘曰修等往来查阅随事商酌是月迁两广总督奏言东省水患频仍臣奉
　　命勘办一面通饬各属讲求疏濬修防之法一面与裘曰修防议濬伊家河以泄微山湖之水其河自韩庄迤西旧有河形处起至江南之梁旺城入运计程七十里需银十三四万一切须臣经理又尚有与河臣张师载勘濬运河并筑堤工程皆刻不容缓之事恳
　　恩留臣督办
　　谕曰览奏具见良心然朕实因无人故不得不用汝仍遵前防行十月
　　谕曰山东河道鹤年甚为熟悉着仍回山东以总督办廵抚事综理一切工程运河即在境内可往来督办不必専驻济南十一月奏言濬运河为今第一要工但查南阳以下湖河现尚相连必先濬伊家河泄积水使久淹地畆渐次涸出然后履勘一律估修庶工实费省臣前派州县等官分叚承挑伊家河指日工竣运河事俟春暖鸠工不致有悮新运
　　诏如所请又偕张师载奏言运河河身淤垫日甚若照常挑濬殊非经久之防请自济宁以下之石佛闸起北至临清闸止逐一探底以深八尺为度俾河身一体平坦
　　上韪其言十二月奏伊家河工竣水势消退状
