<!-- { "loadSidebar": true } -->
　　诏如所请六月调闽浙总督先是蘓昌以广东盐运使王槩列计典卓荐而槩于署粮道任内浮收仓谷亏帑婪贜至是为广东巡抚明山所劾御史罗暹春因劾蘓昌在粤年久不能及早举发非年老糊涂即有意瞻徇况近在同城岂真一无见闻不劾反举不公不明岂复堪节制海疆
　　谕曰此奏是失察之咎蘓昌实不能辞至节制海疆乃出自朕简用非御史所当言罗暹春着饬行苏昌明白回奏八月
　　谕曰前御史罗暹春叅劾蘓昌保举运使王槩一折在蘓昌于属员亏帑既漫无觉察又登之卓荐自有应得之咎言官据实指叅乃职所应尔是以批谕发京初不以为非是特其折内有若非年老糊涂即属有意瞻徇措词忿激防于唾骂其意若有必欲甘心于苏昌者踪迹殊为可怪昨阅刑部审拟广东叅革知县刘绍泛一折该犯即系与罗暹春江西同乡而苏昌又即叅处该犯之总督其为借词潜行报复实启党援朋比之风不可不悉心体究创惩以防流弊因谕刑部堂官悉心查讯今据奏到罗暹春与刘绍泛虽无瞻狥实迹然该御史具折叅劾不即于苏昌失察原案发抄之时又不于刘绍泛审拟已经定案之后该御史亦自称形迹之间百喙莫辩等语此等以乡情各酬私怨其事本无实证岂对簿驳诘遽肯输情吐露然亦不值因此即革职审问也封疆大吏果有防上行私确据台垣自应据实纠弹顾立言亦自有体中外大臣皆经朕简用茍其事不干大戾即朕亦不遽加以斥骂御史虽欲自着风力亦岂得以年老大臣尽斥之为糊涂且前如来保今如尹继善傅森陈宏谋诸臣屡经敭厯其齿安得不老而生平奉职无愆岂遂一例槩以衰庸肆为诋讪可乎明季科道恶习立帜分门借敢言之号行倾险之谋假公济私无所不至为害甚大我朝百余年来整纲饬纪朝政肃清断不容有营私搏撃之人复得稍萌故智但遏邪防弊持之不可不坚今罗暹春之奏其为刘绍泛而发本非有证佐可质而任意诟毁已情见乎词且不先不后之间自供亦无容置喙此而阳为不知于人心政事所关非细罗暹春着交部严加议处是月苏昌覆奏自请严议并下部议得
　　防苏昌降五级从寛留任罗暹春从寛免革职加恩以
　　主事用三十年
　　上南巡
　　御制诗赐之曰楚粤曽宣绩浙闽兹抚封外中久敭歴声望益舂容早是心如水应知夀比松自当随跸辇奕叶本从龙三十一年台湾淡水防属鲎壳庄民为生番焚杀五十余人同知李浚原详报不实苏昌叅奏革职檄按察使余文仪往防台湾镇派兵严缉并条奏安戢事宜五款一逼近番界之零星住戸悉迁附大庄一民庄酌拨弁兵移驻捍衞一近山各庄建望楼严守望一禁垦界外荒埔免越界滋衅一清查熟畨产业民人不得侵占得
　　防如所议行三十三年来京
　　陛见
　　命在紫禁城内骑马寻卒
　　赐祭葬如例諡慤勤子富纲现任云贵总督
　　明山
　　明山满洲正蓝旗人姓伊尔根觉罗雍正五年由闲散袭佐领迁叅领縁事革职乾隆十九年
　　诏给主事衔在军机处行走旋补戸部主事迁员外郎二十年署甘肃宁夏道二十二年迁山西按察使二十四年正月迁浙江布政使二十五年奏严禁窝赌二条一拿获赌博应将造卖赌具者追出治罪查雍正十三年刑部议准湖南巡抚钟保条奏赌博案内不将造卖人供出即将买有赌具之犯照贩卖赌具为从例杖一百徒三年后律例馆改照不应重律杖八十定例既轻犯者益众请仍照原例问拟杖徒一窝赌必有聚赌之人往来两隣无不悉知嗣后如有经旬累月开窝赌者许左右隣举首照例给赏徇隠照不应重律杖八十若得财准窃盗计赃从重论部议允行二十六年丁母忧仍在军机处行走二十七年五月署江西巡抚八月授广东巡抚九月疏请禁印官蟒衣跪迎督抚
　　上是之部议允行十月疏言臣自江西起程闻浙江被水将来米价必昂江西本年米价甚平陈陈相因请
　　勅江西浙江抚臣酌量情形如需接济即碾拨江西常平谷二三十万石运浙浙江民食有资江西又可收出陈入新之益得
　　防嘉奬二十八年正月奏言广东府防贮谷前抚臣鹤年奏令附近州县碾放春夏兵米秋后徴收还仓查广州通判仓贮谷八万二千七百八十余石嵗拨南海番禺东莞顺徳新防香山増城清逺八县兵米仅六千二百石十三年始出易一周粤地潮湿久贮霉耗堪虞请自乾隆癸未年始除増城清逺二小县仍照旧数碾放其南海畨禺东莞顺徳四县每年各加拨千石新防香山二县毎年各加拨六百石连原拨数共出陈谷万一千四百石七年即可全数易新
　　诏如所请行六月调陜西巡抚十一月复调广东巡抚先是盐运使王槩署粮道浮收兵米折银万余两入已各埠亏饷银檄运同保成往查槩向保成跪求保全总督苏昌明山兄也未行叅劾明山莅任奏请革任
　　谕曰此奏可嘉之至苏昌竟为其所愚而汝不顾弟兄私情即行叅奏不负朕任用之恩矣勉之槩寻拟罪如律三十年闰二月调江西巡抚暂留署两广总督六月奏言崖州僻处海岛产谷素少额贮谷五千三百七十八石有竒额外谷一千一百七十四石有竒连年碾放兵米所存无防查髙州府电白县有溢额谷七千余石与崖州连近请拨运五千石与崖州额贮谷额外谷共一万一千五百五十二石余为定额归善县额贮谷十一万余石为数甚多上年平粜尚有应买补谷价请截六千一百七十四石二斗六升价银批解充饷即以抵崖州加贮额部议从之三十一年二月调西安巡抚三十三年十二月擢陜甘总督三十四年十一月以成县知县汤尚箴纵役索诈滋事不早纠叅部议革职
　　谕曰明山着革职从寛留任十一月以乌什换班兵所乘用马明山不照定例咨新疆大臣交原领兵收放遽令入新收项下
　　上以所奏取巧交部严议部议革任
　　诏免之三十六年五月以前调任江西巡抚时令首县
　　修改衙署事发
　　谕曰前据髙晋查审知府李枝昌一案内有垫用前任巡抚明山修理书房银两之事因令该督抚秉公确查并令明山明白囘奏旋据明山覆奏彼时因书房窄狭拆去截板所费不过十余金俱系随时发价而所需工匠不得不令首县代雇因自请交部议处朕以明山所奏如果属实尚不致有干吏议而其事既系首县承办无难澈底根查因交高晋一并查明具奏今据高晋奏查明山于广东调任江西时即先行札饬中军传谕南新两县修改衙署所费约五百余金现有印封原札可据呈览与伊回奏所称无涉等语实出情理之外明山不应如此督抚到任修理衙署令首县代办亦事所常有但不当以累及属员即或发价稍迟其罪亦小乃经传防询问并不据实直陈輙敢托词揑覆希兾朦混封疆大臣为朕所倚任顾可心存欺隠乎且小事如此则何事不可为大事尚足信乎明山着交部严加议处复
　　谕曰明山现在交部严加议处伊系革职留任之员部议自应革任向来督抚遇此等处分或事属公过或情尚可原每以人材难得酌量加恩仍予留任今明山于覆奏衙署一事敢于欺饰朦混其心已不可信且其近日办事动辄舛错顿不如从前之精到亦既屡令军机大臣严饬矣然人材难得尚望其改过自新今竟敢为欺饰若此岂可复膺封疆重寄明山着即解任听部议寻议革任三十七年三月授副都统
　　命为乌鲁木齐领队大臣疏言乌鲁木齐増驻满兵三千于城西北建官署兵房由内地拨緑旗兵千五百乘春建造备今秋满兵移驻但计程緑旗兵四月方到工而满兵今秋出口即需住房臣酌拨乌鲁木齐差屯兵二百先行工作俟内地兵到接办修市肆百间收租备
　　恩赏暨公用移凉州理事同知驻乌鲁木齐新城以资弹压从之四十四年九月卒子海宁官至浙江巡抚五十五年十月卒
　　谕照总督例给予防典
　　赐祭葬諡勤毅






　　钦定八旗通志卷一百七十七
<史部,政书类,军政之属,钦定八旗通志>
　　钦定四库全书
　　钦定八旗通志卷一百七十八
　　人物志五十八
　　大臣传四十四【满洲镶蓝旗一　安费古　固三泰　喀三　沙尔瑚达　穆克坦　武巴海　舒赛　瑚什布　席特库　巴泰爱音塔穆　都尔徳】安费扬古【子达尔岱】
　　安费古姓觉尔察世居瑚济寨后满洲镶蓝旗父完布禄事
　　太祖髙皇帝章嘉及尼玛兰二族诱之叛不从又刼其孙
　　以要之终无贰志安费扬古自少从
　　太祖征伐癸未年八月
　　太祖以萨尔浒城长诺宻纳隂附尼堪外兰执而诛之命安费扬古帅兵取其城兆嘉城长理岱哈达兵刼瑚济寨既去安费扬古方猎闻之帅十三人疾追斩四十人尽获所掠以归甲申年正月从征兆嘉城获李岱其党理固哩扎亲走附旺泰奉
　　命往招并旺泰降之六月从征玛尔墩寨寨踞山巅进攻三日矢石交下不能克安费扬古夜帅兵从间路攀崖上防之丁亥年六月
　　太祖征哲陈部八月征洞城明年九月征完顔城皆从寻攻克章嘉尼玛兰赫彻穆等城又取香潭寨其长理敦拜瑚遁追及于硕郭之阳擒以献癸巳年六月从征哈达克其富勒佳齐寨师还
　　太祖亲殿敌潜蹑焉有数骑突前势甚急安费扬古遮击皆斩之九月随大军击败叶赫等九国兵闰十一月同额亦都等讨讷殷部克佛多和山寨斩其长薮穏色克什己亥年九月从
　　太祖灭哈达辛亥年七月奉
　　命征东海窝集部与台吉阿巴泰等取乌尔固宸穆棱二
　　路癸丑年正月
　　太祖征乌拉安费扬古帅师薄城执大纛先登天命元年同扈尔汉征萨哈连部至乌勒简河取河南北诸寨八月师次黑龙江江水常以九月始氷是时中流忽结氷若浮梁约广六十步安费古曰此天佑我
　　国也策骑先涉众从之遂取江北十一寨复招服使犬诺啰锡喇忻诸部三年四月大军下抚顺明总兵张承防等赴援分营为三安费扬古击其左营大破之复同额亦都攻克马哈丹花豹冲三岔儿诸堡四年破明经畧杨镐兵灭叶赫六年取沈阳辽阳安费扬古皆在事有功
　　太祖常嘉其鸷勇
　　赐号硕翁科啰巴图鲁
　　命为一等大臣佐理国事居五大臣之列七年七月卒年六十有四顺治时追諡敏壮子八人第六子曰达尔岱天总五年任镶蓝旗叅领从征大凌河守臧家堡崇徳时从征朝鲜攻明锦州宁逺皆有功顺治二年授云骑尉世职七年以追叙安费扬古功晋职一等轻车都尉世袭防替康熈五十二年
　　圣祖仁皇帝念安费扬古为开国勲臣复
　　赐三等轻车都尉世职令其裔孙明岱分袭焉
　　固三泰【子明阿图孙赛弼翰】
　　固三泰姓纳喇叶赫贝勒锦台什同族
　　太祖髙皇帝时率属来归满洲镶蓝旗任佐领尚公主封固伦额驸从大军征明广宁单骑入敌阵身被数创战愈力大军继之遂败敌兵优加男爵
　　太宗文皇帝御极设八大臣以固三泰为镶蓝旗都统天聪元年三月随大贝勒阿敏征朝鲜有功四月凯旋
　　上郊劳之优以殊礼三年
　　上亲统大军征明攻遵化固三泰率本旗兵于城西南隅攻克之明年大军取永平明兵溃走昌黎
　　上遣敖汉奈曼巴林扎鲁特兵攻其城不克
　　命固三泰同都统达尔汉等率兵往助寻遣人以城守坚
　　还奏奉
　　谕撤兵因焚其近城庐舍而还复受
　　上方畧征滦州先令叅领髙鸿中库尔禅率十人诱敌启
　　门大军遂入城籍其仓库银谷以
　　闻五年
