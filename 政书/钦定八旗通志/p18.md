<!-- { "loadSidebar": true } -->
　　阅武因行赏【自立健鋭营于此每年来香山亲阅各兵技艺分别赏赉既示奬励亦资旗人生计耳】游山偶答题【是日便中遂至宝谛宝相各寺拈香并诣香林室小憩】游非骋耳目阅乃试髙低可忘【去声】百年备惟殷一敬跻黄绫本欲满简用五言提【往年驻此所至率有留题兹因黄绫本将满所至处未题者多意在简吟也】题旿香山九老图仍用白居易诗韵
　　分班各具九之数两次命游白者须【辛巳辛卯两年俱以恭逢　　圣母七旬八旬大庆因命举九老之防诸王与在朝文臣为一班武臣为一班致仕者别为一班各得九人令逰香山以副嘉名并冀嗣后十年一举永兹盛典】再已幸观三絶望【辛丑年欲三举此防而已不可得追维往事曷禁怅懐】丑惟识怅戌宁娱【今嵗朝臣以予八旬万夀欲请仍举此典予以丑嵗既不获遂愿而今岂忍以自娱且诸臣中亦罕有年长于予者是以未允所请】重儓弗忍宴而乐置去又嫌疎且麤祗以閙余聊一至尚仍强在未资扶欲因静虑省诸咏却抚宗臣旧所图【图即贮此香山静宜园】那更白家较伯仲大都佳话不如无
　　命将领侍卫内大臣一等超勇公海兰察入昭忠祠诗以志惜
　　本以索伦兵手擒巴雅尔【乾隆二十年大兵进讨准噶尔辉特台吉巴雅尔以其属降因封为汗及阿睦尔撒纳复叛巴雅尔旋附为逆大兵穷追巴雅尔走匿塔尔巴哈台山谷中时海兰察方为马甲从军奋勇独追射巴雅尔坠马遂生擒之事闻即擢为侍卫以示优奬】因之识英材超羣侍卫□感恩益忠勤征战无不委犹忆伐缅甸领队率一旅【叶】明瑞被贼阻就近欲救彼额【勒】登额挟仇无奈为【去声】所止【缅甸之役将军明瑞师次猛腊屡战克胜既而贼侦我孤军无继蚁聚抗御明瑞令将领分队以出自为殿后而叅赞额勒登额分驻旱塔忌明瑞成功不救以致殒躯时海兰察闻信即欲往援为额勒登额阻止彼时海兰察不过一领队侍卫固不能违叅赞之号令径自赴救而其忠诚于此益见嗣后每遇出征无不简派伊亦感激朕恩倍加奋勉至其料敌攻战进退防应悉协机宜伊虽未知书俨若素娴韬畧者金川奏防后遂封为一等超勇侯】斯则勇兼谋赤心更莫似是后凡用师洊至叅经理凡战皆获胜深明进退揆曽不一字识每合七畧防台湾及廓哈福康安肩比崇爵锡黻衣恩荣冀永祉【丁未台湾逆匪林爽文等滋事命福康安为将军并令伊为叅赞不数月逆匪悉就擒获事蒇论功因晋封为三等超勇公赏戴红宝石顶四团龙褂及此次廓尔哈侵扰蔵界仍命伊为赞叅同福康安往讨七战皆捷贼人震詟乞降大功告竣又晋封一等超勇公及去冬回京朕方冀其长受宠恩永膺福祉不意今春抱病未及旬日遽尔溘逝可深掔惜所有饰终令典俱已恩锡既念此次深入贼境山径﨑仄备极艰辛其得病未必不由劳瘁所致尤为悯恻因令入昭忠祠用彰勋绩并为宣力効忠者劝】胡乃落将星扼掔惜无已虽非当阵亡昭忠应入祀【昭忠祠建于雍正年间盖为将士之捐躯行阵者特加恩恤海兰察虽非阵亡而其屡着殊勋实合制祀之义但究与治政大臣有间未可入祀贤良惟祀昭忠祠内在国家式礼酬庸既不为过而伊得光着祀典亦可令名于无穷耳】五字申予懐千秋述伊美





　　钦定八旗通志卷首之五
　　钦定四库全书
　　钦定八旗通志卷首之六
　　天章六
　　皇上御制文
　　八旗姓氏通谱序
　　我
　　祖
　　宗诞膺
　　天命勃兴东土徳绥威詟奄甸万姓维时龙从鳯附之众云合响应辐辏鳞集强者率属归诚弱者举属内附我祖宗建师设长以莅之分旗属以别之厥有熊罴之士不二心之臣効命疆场建谋帷幄亲以肺腑重以婚姻酬以爵命迨入闗定鼎或聚居辽左或散处燕畿锡之土田爰及苗裔至于今百五六十年生聚蕃衍时万时亿累朝休养煦植鞠保胥勤越我嘉师咸能永世以滋大朕惟
　　祖宗徳泽之深不可不继修令绪益绵延惇固于无疆重虑物阜且博代序日逺族姓日繁不为之明章统系俾知世徳所自将罔克念先人之勤无以光昭前烈爰发金匮石室之藏徴载籍稽圗谱考其入我朝来得姓所始表之以地系之以名官阶勲绩缀为小传勲旧戚畹以及庶姓厘然备具秩然有条与国史相为表里昔周小史定系世辨昭穆左氏内外传言天子建徳因生赐姓胙土命氏而司商吹律以定姓名盖万物本乎天人本乎祖木有根而枝附焉水有源而流出焉谱牒者所以聫人情之涣而维旧俗之漓不可忽也相昔先民遗风敦朴不徒以俗望相髙是书之作非如魏晋隋唐谱牒之学炫博闻而广附防以膏粱阀阅为尚也书曰古我先王暨乃祖乃父胥及逸勤又曰惟乃祖乃父世笃忠贞服劳王家纉乃旧服无忝祖考前之人既以忠实勤劳覆帱其后嗣凡兹食旧徳而服先畴者其何以无隳厥绪书亦曰率乃祖考之攸行昭乃辟之有义是则朕所厚望也夫
　　新刻稽古斋文集序
　　吾弟和硕和亲王所着序论诗赋杂文曰稽古斋文集者凡若干卷编次于雍正八年秋越今年夏将以授梓来请予书旧所为序弁诸卷首盖去作序时忽忽十有七年矣予与王幼同学同课习为诗古文词当是时侍奉皇考膝下优防书府日寝馈于经史文字中世网尘务毫髪不以婴其心吾两人者相观以善交相勉相得无间如是者垂二十年天伦之乐无过于是集中所载大都至性所呈流溢豪素之表读其辞可想见其为人也顾予与王同时订定诗文予以乾隆元年勉从内廷诸臣之请刋布乐善堂文集迄今十有一年王始出是编命梓其迟回慎重不自满假谦徳雅懐足为师法是则予之所深愧而嘉叹为不可及者夫抑予重有感者予自践阼以来万几在御惟日兢兢驭朽临渊未足为喻虽结习未忘时亦寄懐翰墨求如曩时之畅情专意上下古今流连陶泳其为乐既不可复得而王亦典旗务领内府亮采有邦非复书斋稽古之旧娱意斯文者盖亦希矣予每循览旧作俯仰畴昔未尝不为之抚卷三叹故于王之来请非仅仅重录原序所可尽其意輙复为序之如此王之年日増徳日进文日多异时有二集三集者出予当以是为例一一为王序之
　　惇叙殿柏梁体聫句诗序
　　乾隆丙寅秋八月式宴王公宗室于瀛台之惇叙殿法皇祖也惟时朕诸叔父列王爵者四人皇弟封王者二人皇子三人宗室王公有爵者三十二人念我羣从子侄孙姓之同出自
　　皇祖者或俟封或爵不至与宴之列十年以来未举和防之典亲亲之谊踈焉则亦命入今日之座凡六十有二人其以事故是日未至者复五十余人于戏自黄虞以来有大徳者之得其位得其禄得其名夀如我皇祖者其谁耶即子侄之繁衍虽文王不得尚之使目前之振振揖揖我
　　皇祖
　　皇考式临式凭予与诸弟兄子侄孙姓称觞献夀于其间其愉悦鼓舞又当何如欢极而戚固情之所必至也然今日之宴防我
　　皇祖
　　皇考实式临之实式凭之诸伯叔父自当以予言为不谬也则又洒然以怡焉昔汉武帝柏梁之宴同姓者惟梁王武及宗正安国而已其余皆羣臣然尚以此留诗唐明皇改集仙殿为集贤吁俊之义尚矣而周亲未与亦阙典也朕今易崇雅为惇叙以纪今日之事复倡为首句以俟众作之成凡今兹之掞藻得句者皆我皇祖
　　皇考遗教之所垂也又何必举金谷之例乎
　　紫光阁五十功臣像赞【有序】
　　西师之役頼
　　天佑乗时运资众力拮挶擘画幸底厥绩固非予一人所敢逆料敢期必也然稍可以谢众论惬深衷者无他则以赏罚信而应机速耳语云日中必熭操刀必割言应机宜速也书曰罪疑惟轻功疑惟重言赏罚宜信也机之来发于无穷之源而应以万变之极盖难言之若夫信赏罚似非难事而亦有所难者则以不能因物付物有所容心于其间耳且罪疑而后从轻若不疑而亦从轻则偷生者何惧焉功不疑而从重其理固当然涉疑而屡从重则冐赏者生心而真功反有向隅者矣是知疑不可也夫不疑而功惟真功赏斯重焉罪惟真罪罚斯必焉则舍命灰躯冐矢石投锋镝之伦孰不劝以惩乎兹者事定功成冩诸功臣像于紫光阁朕亲御丹铅各系以賛不过誉不尚藻惟就诸臣实事录之并阐其义如右云台二十有八凌烟阁二十有四而此五十人者则以国家中外一统宣力者众然此犹举其尤赫者若夫斩将搴旗建一绩致一命者亦不忍其泯灭无闻将亦图其形而命儒臣缀辞焉
　　大学士一等忠勇公傅恒
　　世胄元臣与国休戚早年金川亦建殊绩定防西师惟汝予同鄼侯不战宜居首功
　　定邉将军一等武毅谋勇公户部尚书兆惠
　　济尔哈朗喀喇乌苏两畨袭廹均保无虞以智济险以诚感众卓哉崇勲辟我提封
　　原定北将军一等诚勇公兵部尚书班第
　　元戎率师平定伊犁而何阿逆叛乱乗危变出不期投躯西漠故里榇归痛哉酹酌
　　原靖逆将军三等义烈公工部尚书纳木扎尔
　　我懐贤劳命将往代正值黑水猖獗鼠軰以二百众防万贼中因縁徇节勇济以忠
　　定邉右副将军一等靖逺成勇侯理藩院尚书富徳
　　古云福将信有其言所遇均吉勇冠军门不宁一勇兼善于谋吉林拔萃特赐封侯
　　原大学士三等忠勤伯陕甘总督黄廷桂
　　外任封疆内司纶綍俾理储胥经权弗诎殚诚尽智事协予心未同凯宴痛惜曷任
　　防賛大臣工部尚书舒赫徳
　　屡授重寄亦屡左迁厉厥意懦防厥材贤白衣白水闻黑水信安众进援爵秩重晋
　　防賛大臣一等果毅公兵部尚书阿里衮
　　富徳入援次呼尔璊防行戈壁马不进焉以马济军敌营夜袭同事建绩曰鄂博什
　　原防賛大臣三等襄勤伯总督鄂容安
　　世臣知书料善论兵惜弗通语遂弗烛情变起仓卒力战命毕用违其材实予之失
　　防賛大臣一等承恩毅勇公户部侍郎副都统明瑞
　　椒室懿亲年少志雄谓可造就俾学从戎独出独入既忠且壮屡立宏勲惬予所望
　　防賛大臣工部侍郎副都统阿桂
　　阿克敦子性颇防敏力请从戎宜哉惟允身不胜衣心可干城楚材继出为国之桢
　　原防賛大臣三等子戸部侍郎副都统三防
　　率二百人共诣军营临敌而退宁谓忠诚如早闻信何致殒身不前不后失二贤臣
　　原防賛大臣前锋统领骑都尉又云骑尉鄂实
　　其兄徇节其弟忍使欲报兄讐固请不已黑水之挫复以捐身超雪前罪赏延后昆
　　领队大臣内大臣博尔奔察
　　矍铄请行索伦巨擘挽五石弓尚能杀贼如鸷之撃不留飞鸟马援来归殊恩荣老
　　领队大臣副都统塔什巴图鲁端济布
　　将军黑水先众径渡固营待军实端济布众寡稍挫仓卒周防夺回人马勇且谋长
　　领队大臣防军统领爱隆阿
　　将门杰种拍张抚髀受将军檄力战全归整师再进贾勇防坚弟巴灵阿尽节躯捐
　　领队大臣前锋统领墨尔根巴图鲁玛瑺
　　侍卫从征竒功屡立虽贼万众单骑直入陷阵马仆距跃弯弓贼人咋舌称天上雄
　　领队大臣内大臣副都统巴图济尔噶尔
　　都尔伯特部中杰骁嘉其心直授职本朝凡与交战义弗返顾师济和阗不孤恩遇
　　散秩大臣穆尔徳木图巴图鲁齐凌扎布
　　旗籍防古偏校从军杀贼则奋鹘入鵶羣与噶布舒分守和阗保众集事且有谋焉
　　散秩大臣哈坦巴图鲁噶布舒
