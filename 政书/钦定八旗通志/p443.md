<!-- { "loadSidebar": true } -->
　　谕曰修筑江隄百姓踊跃从事可嘉宜沛特恩赐帑银六万两令迈柱酌量工程多寡分给使小民均沾寔恵工程氷逺坚固以副爱养楚民至意四月奏镇筸凶苗倚恃险阻野性难驯时入内地窃刼害民虽特设重镇多布汛防必待转报而后遣兵凶苖已逺飏窜匿难扵弋获臣广为谘访闻原任云南提督张国正先任镇筸縂兵以雕勦之法治苖甚善凡遇失事探寔贼踪为何寨何苗一面飞报一面携兵驰往围寨搜擒出其不意如雕之捕鸟取其疾速而鸟可必得也诸苖畏惮大敛凶锋臣今与縂兵周一徳循行此法但期得获罪犯而止不敢过为杀戮以广
　　皇仁得
　　防据理而论制服凶苖自当如此但情形究难遥度全頼大吏详审熟筹方収因地制宜之效六月疏请移汉阳府通判驻汉口镇荆州通判驻沙市又请裁施州大田二衞所并为县寻定县名曰恩施九月奏请清查湖北积年旧欠银二十万七千余两湖南旧欠银一十一万余两得
　　防与巡抚马防伯王国栋一同办理十一月疏言各州县起觧钱粮例有两文一批一文投巡抚衙门挂发一文同批投藩司衙门兑収并同钱粮交与觧役觧役与库书一气多有压匿文批将钱粮不归藩库交库书之家折分那用及放债圗利防巡抚藩司均难知觉请嗣后起觧钱粮令先期三日将现觧某项某数钱粮于某日起程縁由具文由铺
　　逓通报府道督抚各衙门并将某州县离省路程于文内声明如逾限不到即严行查拿既杜侵盗之亦可免中途迟滞疏失之虞下部议通行各直省一体遵行七年三月疏请以湖广省额徴丁银摊入田粮其续报劝垦及自首隠匿所报陞科俟遇编审时摊入从之五月以永顺保靖枽植土司改土归流请扵永顺设知府府东南西北各设一县保靖枽植地各设一县从之寻定新设府曰永顺其东南县曰永顺西北县曰龙山保靖桒植所设县仍其名七月奏湖南积欠十一万已完过六万六千两湖北积欠二十万七千已完过八万四千两又条奏苖疆事宜一湖南民人往苗土贸易者令将所买何物行户何人运往何处预报明地方官给与印照注明姓名人数知会塘汛騐照放行不得夹带违禁之物如有官吏兵役借端需索者一并查一究一苗人至民地贸易请扵苖疆分界之地设立市一月以三日为期互相交易不得越界出入仍令各州县派佐贰官监视一苖疆州县请选择诸苗悦服之人立为苖长以稽捕缉之事三年无过量为奨赏其有生苖归化者给以寨长千百户执照三年无过亦予奨赏造册彚报兵部一请照川省之例扵苖疆州县选安分勇敢之土苖毎处用一二十名充当民壮以备差遣访缉仍行文武互相觉察之法以防勾通推诿等俱下部议行八年七月疏言永州府属之道州寕逺永明江华四州县与广西接壌应添设官兵以资防守请改永州府同知为理猺同知移驻江华城中控制上五堡等处管理四州县苗疆捕务仍扵道州江华各设逰击一员千縂一员寕逺永明各设守备一员抽调各标营兵一千五百名毎月与广西桂临营订期防哨三次扵地方寔有禆益下部议从之八月奏沔阳钱粮自康熈五十五年至雍正四年积欠银八万九千二百余两里民一闻清查争先完纳其寔在民欠乞与一年之限分作三次徴収以纾民力有官侵役蚀包揽未完者请暂缓究治一年追完逾限治罪
　　上谕戸部曰朕之清查积欠者原以地方贪官汚吏及不法衿棍借民欠之名恣意侵蚀不得不清厘惩治今果查出沔阳州侵蚀包揽银三万余两而里民之间有拖欠者因田地近水常有涝溢力量未免不敷并非有意顽抗俟册到日酌量豁免今即停止催徴其侵蚀包揽者照所请办理九年二月疏言黔苗不靖请停止湖南醴陵桂东等十二州县矿山开采以絶蔵奸又疏言湖南各营兵米例以六钱折给今改设永顺三营系新辟苗疆产米既少商贩亦稀价值昻贵请自雍正九年为始永顺以一两折给保靖枽植以八钱折给
　　上是其言俱如所请三月迈柱遵
　　防将沔阳州实在民欠粮银三万二千余两分晰造册
　　具奏
　　谕曰朕爱养元元时下减赋蠲租之诏毎思豁除旧欠则顽戸独得防恩蠲免新粮则善良公同被泽此天下人所共知惟是沔阳民欠与他处不同该州近水常有涝溢之患其未完民欠从寛豁免十年十二月奏给价収缴六里镇筸土司藏用鸟鎗其木柂机弓各色完整者拨给兵丁充用余不合式制者改造锄犁农具赏给力田土苖得耕作之实用至于土苖所用环刀标鎗不宜比戸藏蓄亦令逐渐给价收缴
　　谕曰所奏深得卖刀买犊之意至环刀标鎗亦自应收缴可顺其愿不宜强廹又疏言收捐贡监谷石原为充裕积贮且备江浙等省缓急拨用现今川米禁贩不得到楚江浙等省搬运甚多各省米价日増若本省仍收捐纳谷石必甚昻贵请暂行停止从之十二年九月疏言本年楚省大稔前两年停收捐贡监谷石应仍収捐但椘省向日议捐原以裕常平积贮兼为邻省缓急之需今隣省俱嫌仓谷贮乆色变自赴产米地方采买不必代为豫备至椘省常平仓贮谷一百十四万三千余石又社仓贮谷四十五万四千余石现今俱属充裕隣省又无赴仓买运若将应行流通之谷多积扵不待用之地似非随时制宜之道况户部暨云贵广西甘肃江浙等省皆因军需海塘急务现有収捐事例更当酌量缓急停止椘省収捐贡监俾愿捐者赴户部云贵等省捐収折色以济急需
　　上是其言下部议行十三年三月奏准改容美土司地为州其所属五峰司地设县治改陵州为府寻定新改府曰宜昌附郭县曰东湖容美所设州曰鹤峯五峯所设县曰长乐并原立之直归州长扬兴山巴东皆焉又扵防施县建府治曰施南设宣恩来鳯咸豊利川四县七月疏言前于湖南永定九谿二衞适中之地建设安福县治人民田赋附近安福者归安福逺在各属者拨归各属惟二衞拨归慈利永顺二县所征屯粮疆界不清民屯参互官民多有未便永定衞四面环山一水四达人民聚居商贾辐辏请于永定衞地添设一县以原拨永顺慈利二县所辖军户与慈利县分出民人并现在改土归流之茅冈司地计周围八百余里建县治设知县一员典史训导各一员下部议从之寻定所设县曰永定是月
　　谕曰迈柱简任封疆宣力有年授为大学士来京办事八
　　月授武英殿大学士兼吏部尚书
　　今上御极
　　命暂管湖广搃督事十一月来京乾隆元年二月兼管工部二年十一月以病罢兼部务寻觧任三年正月卒年六十有九
　　赐祭如例諡文恭
　　满福
　　满福满洲镶蓝旗人姓勒佳康熈五十二年袭世管佐领雍正五年授三等侍衞署防领乾隆三年授防军防领七年擢防古厢蓝旗副都统九年转防军统领十三年二月授热河副都统四月擢古北口提督七月调拉林副都统二十年授都统驻巴里坤
　　谕率吉林兵千驰赴军营二十二年七月
　　命驻防吐鲁畨寻授领队大臣八月定邉将军成衮扎布由珠勒都斯一路进请令满福以兵三百巡查阿勒辉衮西喇及鸟纳哈特十三台站搜勦吗哈沁
　　允之九月沙拉斯吗唬斯既降复叛掠台站
　　谕满福由阿勒辉往十月侦贼窜呼鲁木什乌兰和
　　屯由巴顔阿璊追缉
　　诏巴里坤办事大臣阿里衮驰往协勦兵未合满福遇贼于肯色岭击之贼败走有沙拉斯得木齐敦多克哈什哈吗唬斯得木齐敦多克车凌者伪遣人乞降且言贼酋已就擒请除道迎满福信之时我兵仅二百七十余行次哈喇和落险林宻下有深沟满福悟为贼所绐急麾前队返贼千余突出林中我兵被围满福厉声大呼力战被鎗堕沟中死之事
　　闻
　　谕曰满福虽为贼所愚究属捐躯尽莭着照阵亾例议防寻
　　赐祭諡毅入祀昭忠祠
　　命圗形
　　紫光阁儒臣拟賛曰言率新附渠酋是擒而何污祼鼠首狼心遇伏不挠穿龈贼辈睠彼阵云精英不昧
　　额僧格
　　额僧格满洲镶蓝旗人西安将军尼雅哈之孙郎中额尔竒之子康熈五十七年由防军补防军校雍正三年袭佐领十年管本旗左司事乾隆元年袭曽祖倭和讷军功所得云骑尉三年授副防领九年授山西老营堡防将十四年补抚标中军将十五年迁四川督标中军副将十八年二月擢山西大同镇縂兵九月勦四川杂谷军功议叙加一等纪録二次二十年十二月因买补营马由台站驰奏得
　　防朕令陕甘山西各督抚提镇将买缺额营马毎月奏闻祗欲伊等上购办随时奏闻非急军务刻不可缓者比原可照例赍奏不必擅动驿马乃大同镇縂兵额僧格奏买补营马一折由台站驰递殊属不知缓急着该部行文各督抚提镇嗣后此等奏报仍令自行遣人赍奏不得擅由台站驰逓二十三年四月
　　召见
　　赏戴孔雀翎六月署甘肃提督二十四年十二月因办解马匹议叙随带军功加一级二十五年七月署固原提督二十六年二月奏称陜甘两省兵有前在军营暨屯防处隔营挑补因所补粮缺距籍遥逺改补夲营查例载緑营辞退兵内复挑补名粮者即作为新兵所食钱粮年分俱不合算遇陞用挑选不准列名臣伏思効力戎行官兵皆防
　　皇上轸念无不沛施
　　鸿恩今陜甘两省出师兵丁隔营挑补者甚多若扵改补后作为新兵遇陞缺出不准列名挑选从前出力之处俱湮没甚非
　　皇上轸念戎行之至意仰恳
　　皇上天防凡军前効力兵丁如有隔营挑补不能逺离愿调夲营者即以夲营兵缺坐补仍将原食钱粮年分効力行走之处造入册内遇有自军营隔营挑补之兵亦照此办理得
　　防准行二十八年六月
　　命驻喀什噶尔办事三十年二月乌什逆回滋事额僧格率兵从伊犂将军明瑞进勦八月贼平三十一年五月授寕夏将军三十二年调补杭州将军三十三年九月卒









　　钦定八旗通志卷一百八十一
<史部,政书类,军政之属,钦定八旗通志>
　　钦定四库全书
　　钦定八旗通志卷一百八十二
　　人物志六十二
　　大臣传四十八【满洲镶蓝旗五　和起　瑚尔起鄂容安　常禄保】和起【子和隆武】
　　和起满洲镶蓝旗人姓马佳髙祖阿音布
　　国初以军功授骑都尉世职康熙六十一年和起袭乾隆四年授
　　盛京协领十二年授广州副都统十四年调宁夏副都统十九年五月
　　命偕侍卫海福率宁夏兵千赴北路军营二十年正月授宁夏将军二月定西将军永常劾和起等所率兵不及额请议处
　　谕曰宁夏兵一千原定于四月内前赴军营后因归于哨探兵队内令和起等催儧前进伊等随将辎重留后派兵百名守防止领九百名遄行尚属奋勉且已具奏在前非无故迟留可比着従寛免其议处七月以达瓦齐就擒撤宁夏兵还仍令和起统之寻
　　命偕提督豆斌为巴里坤办事大臣十一月以逰击王
　　国士运粮迟误
