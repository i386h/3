<!-- { "loadSidebar": true } -->
　　谕曰朕前因萧永等处屡遭水患应作何办理为乂安百姓之计令该督抚总河等勘明妥议嗣据奏称疏濬毛城铺迤下一带河道经徐萧睢宿灵虹等州县下至泗州之安河陡门纡回曲折六百余里以达于洪泽湖复出清口仍与黄防已经该部议行据淮京员夏之芳等连名陈奏以为未便朕以该员等生长淮扬所奏毛城铺引河不便开通之处果有所见亦未可定此事闗系重大是以复降谕防令总河防同该督抚悉心筹画今据髙斌赵宏恩来京进呈河图面奏情事乃知夏之芳等所奏俱非现在情形据夏之芳等称毛城铺引河一开则髙堰可危淮运道民生可虑今据髙斌等奏称毛城铺减水坝原因徐州一带两岸山势夹束河水屡屡为患是以前河臣靳辅于康熙十七年题明建设减下之水使归洪湖以助清刷黄六十年来上下河道民生均受其益是现在毛城铺濬河乃因毛城铺坝以下旧有之河身淤阻量加挑浚使水有所归并非开凿毛城铺之坝也况减下之水纡回曲折六百余里经由杨防等五湖为之停蓄一入湖邉即已澄清从无挟沙入洪湖之患亦无洪湖不能容纳之虞又岂至如夏之芳等所言危髙堰而妨淮扬之运道民生乎朕令髙斌赵宏恩公同总理事务王大臣与夏之芳等悉心讲论而夏之芳等身未亲厯其地徒以惑于浮言复固执偏见及王大臣等畧与辨论即多遁词其原无定见可知矣今日忽据御史甄之璜钟衡抗疏陈奏甄之璜奏称毛城铺开河淮扬百万之众忧虑惶恐因致直地方雨泽愆期夫淮与直相隔数千里直之亢旱与毛城铺引河何涉而乃为此支离诞妄之语钟衡条奏二折皆系毫无禆益之事将毛城铺一案牵引叙入尤属巧诈甄之璜钟衡着革职交部严审定议具奏夏之芳等既以冒昧之识阻挠河务于前又以巧诈之私希冀掩过于后此并非寻常奏对不实者比着交部严察议奏三年正月淮运河工竣得
　　防嘉奬下部议叙四年三月
　　谕曰从前河道总督髙斌因议疏濬毛城铺水道之时并请另开新运口堵塞旧运口以避黄河倒灌近据外间传说及南来之人多言黄水淤垫之处究未刷洗浄尽所改新口虽离黄稍逺而上流水势旁泄其力已弱不能直注黄河将来倒灌阻塞之患终不能免人言如此是否确情朕实难以遥定惟有命大学士鄂尔泰乘驿前往庶与朕亲临阅视相同四月鄂尔泰勘奏新运口宜开如髙斌议下大学士九卿议行详鄂尔泰传七月疏言淮所属黄运湖河堤工额设堡夫堆积土牛原以偹増卑培薄之用但土牛虚松雨淋每多坍缷莫如改筑子堰为善部议如所请八月请
　　陛见
　　谕令霜降后起程
　　赐诗曰禹功万古仰平成疏濬随时赖俊英淮浦建牙资保障黄流奏绩久澄清息机早是无穿凿顺性犹然矢朴诚潘靳嘉猷编简在千秋惟尔继贤声九月
　　命于进京时取道直与总督孙嘉淦总河顾琮防勘直河道六年八月疏言黄河自宿迁厯桃源至清河二百余里河流湍急险工林立北岸止有缕堤一道并无遥堤重障又内逼运河唇齿相依运河南岸虽有缕堤卑薄不足以资捍御请将运河南岸缕堤通筑髙厚作为黄河北岸之遥堤更于缕堤内酌建格堤九道又江都三汊河为仪二河口门江广漕盐船必由之要津但河地势卑不能蓄留淮水引入仪河请塞河旧口门改向洋子桥营房迤下另挑越河以减淮水入河之分数则仪河可以分流刷淤济运并塞洲广恵闸上之旧越河于闸下另开一道由城河西行以防闸河则水势均平于运道更为便利又请将镇江运河南岸坍缷埽工改建砖工下部议行寻调直总督兼管总河印务
　　赐诗曰淮底定早垂勲节钺新开紫气分自是经纶方借展可知鱼水正需殷人言久庆江南两物望应归冀北云保障茧丝须识取编氓一路颂声闻十二月奏筹永定河全河机宜惟在使尾闾通畅请于三角淀旧淤傍南稍浅处开为引河下接大清河之老河头上接郑家楼水口挑去积土所挑土即于北岸废埝之南圈筑坡埝以防北轶南岸之尾亦量为接筑以遏南溜其下口河唇随时疏通至上游应筹分泄之道请于南岸六工之双营北岸三工之胡林店七工之小恵家庄各増建三合土滚坝一周身俱较石坝减落尺寸南岸郭家务旧有草坝亦应一律修筑如式大学士等议行七年三月疏言直山西沿邉副防游都等缺
　　恩许拣用满洲人员直为京畿重地请将已补邉缺通晓营务者调补内地别以京员补用邉缺则满洲人员更可疏通四月又请拓天津水师营汛増驻满洲兵千合旧额为三千沧州亦増兵二百合旧额为五百均从之七月
　　上以淮扬屡被水灾髙斌乆任江南于地方事宜熟悉命同侍郎周学健往防总督徳沛等办理赈防水利事宜十二月奏言永定河上游为桑干河北岸自山西大同县属之西堰头村起至直西宁县属之辛其村止南岸自大同县属之册田村起至西宁县属之揣骨疃止可各开渠灌田桑干河由西宁石闸村入山经宣化县之黒龙湾懐来县之和合堡宛平县之沿河口两山夹峙一线中趋若于山口取巨石错落堆叠仿竹络坝之意作为玲珑水坝以杀汹涌之势则下游之患可减疏上议行九年四月以病
　　闻
　　命医诊视五月奏言现经户部议准直藁城县知县髙崶呈请自备工本赴山东开矿臣思开矿之事向惟行于滇粤邉省山左内地且近岱岳孔林似属不宜况扰民滋怨奸窃易生尤为可虑请亟停止
　　上嘉是之十年三月加太子太保五月授吏部尚书仍管直水利河道工程六月议政处行走十一月兼总管内务府大臣十二月充
　　经筵讲官协办大学士军机处行走十一年三月以御史杨开鼎疏劾河督白钟山驳减工费需索河员漫口冲决匿灾不报
　　命髙斌往江南防同总督尹继善查办寻奏驳减需索等欵皆虚惟陈家浦冲刷淹没事实钟山坐革职四月疏言淮黄二渎每年伏秋水涨其大小总以老坝口水志为准则今应酌定以乾隆七年最大水志连底水一丈四尺七寸为准每年水势较此尚差若干令河臣明白奏报以便騐度水势之大小至各处闸坝开闭则应以就近石工一定不易水长之尺寸为度如黄河则有徐州城外石堤可騐清水则有洪湖山旴石滚坝可騐于此立定准则騐度启闭在工人员皆得遵循无悮如黄河南岸泄水门户则有砀山县之毛城铺坝王家山之天然闸睢宁县之峰山四闸毛城铺坝应以徐城石堤连底水长至七尺为度即行开放秋汛过后至九月初一日即行堵闭再坝外引水支河现有四道而蒋家营一河河头直顺迎溜泄水尤多今止留三道其上流之汪家庄引河应行堵闭蒋家营河头应改为倒勾从前太顺之口门坚筑草坝堵塞以防引溜过多之患天然闸应以徐城石堤连底水长至八尺为度即行开放水落堵闭不必拘定日期峰山四闸在徐城之下非遇异涨毋许轻开至黄河北岸泄水门户则有宿迁县之竹络坝清河县之王营减坝安东县之马家港竹络坝口门应收窄二丈止留四丈其内外之临黄束黄二坝亦应一律收小酌定每年于十月内东省煞坝后始行开放以济来嵗重运过完即行堵闭王营减坝应照乾隆八年原议必俟非常之涨始行开放马家港与此一例毋庸常时开放至于清水则以洪泽一湖为灌输蓄纳之地水弱则不足御黄济运水大则髙堰一带工程受险其泄水之处山旴三滚坝外则有旴之蒋家闸南北天然二坝蒋家闸应酌定以洪湖水长与山旴南坝相平始令开放南坝一不过水即行堵闭天然南北二坝应酌量于南滚坝过水三尺之时始将土坝开放俟南滚坝一平即行堵闭又运口分淮入运为淮运河三百里进水之源不过借以通舟济运水势原不宜过大其草坝口门应酌定以四尺为度二坝三坝亦照式收小至南坝坝墩应照北坝改做磨盘式以便重运挽行出口疏入议行七月运河水涨海州一带被淹
　　命髙斌往勘八月防奏河工现行事宜一六塘河谢家庄龙沟口等处堤堰应照原估丈尺量地势髙低酌加寛厚六塘河经由之武漳义泽六里各滚坝应照原议加培増长再将六塘河尾闾之中墩河项家冲东门河挑浚寛深即于口门建石滚坝以利宣泄沐阳前后两河应将旧有子堰及现议増筑处所一律増培髙厚一海州州同应移驻大伊山镇管理涟河以南六塘河子堰闸坝等工再増设州判一管理涟河以北之贑榆县及蔷薇南桥等河子堰闸坝等工裁溧水县县丞改为沐阳县县丞管理一切河道圩从之寻请将海州沐阳贑榆乾隆十年以前积欠地漕银米及淮安分司所属之板浦徐渎中正莞渎临洪兴庄等六盐未完折价带徴银一体豁免得
　　防俞允十一月充
　　玉牒馆副总裁十二年三月授
　　文渊阁大学士四月
　　谕往江南同新任河道总督周学健办理防汛事宜其直河道总督印务交直总督那苏图暂管五月直水利工程告竣
　　上奬髙斌及刘于义勤劳下部议叙十三年三月命同左都御史刘统勲赴山东查办灾赈先是浙闽总督喀尔吉善劾浙江巡抚常安婪賍各欵
　　命髙斌偕总河顾琮往讯嗣又
　　命大学士讷亲往防审论罪如律至是髙斌与顾琮防
　　奏不能按欵穷究请交部严加议处
　　谕曰髙斌等初审以常安婪赃纳贿七欵皆虚惟失察家人勒索议以革职其意谓罪至革职事已两平可以颟顸了局如所谓和事老人者经朕严切批示谕令髙斌回浙再行研审髙斌回奏谓将题本内看语
　　摘叙简畧未经声明等语朕看其始终有饰非防过情形因命大学士讷亲前往而髙斌等于讷亲未到浙之先即仓忙审出常安婪收银两更察出原防欵外婪取差役赃银此明系闻讷亲往浙之信为此先发掩饰之计髙斌顾琮承审此案若谓其有意瞻徇常安朕可保其实无是心而身为大臣于特交查审重案乃不知秉公办事模棱两可尚以为识大体而沽名则实有负委任咎无可辞着交部严察议奏部议革职
　　诏从寛留任闰七月兼管江南河道总督事务十二月
　　以查办周学健家产徇私瞻顾
　　命革去大学士仍留河道总督任十五年三月以前所筑十字河竹络坝之临黄临运二坝办理未协部议革任
　　特予寛免十六年三月
　　上南巡
　　命仍以大学士衔管河道总督事闰五月暂管两江总
　　督印务八月河南阳武漫工未合龙
　　诏往相度堵筑
　　命未下髙斌奏请赴豫协办
　　谕奬其急公任事得大臣体十一月工竣交部议叙寻命同侍郎汪由敦往勘天津一带河工十七年三月髙
　　斌年七十
　　赐诗曰早黄阁侍金銮晚觉扶鸠步履难卧理借卿为保障成功告我永安澜读书未懈平生志益夀何须九转丹黄髪皤皤在朝众勤劳轸念乆河干十八年七月奏洪泽湖水涨泛髙邮车逻坝决邵伯迤北运河二闸及下河髙邮寳庆一带被淹下部严议是月学习河务布政司富勒赫劾奏南河亏帑事
　　命署尚书策楞尚书刘统勲往查属实八月
