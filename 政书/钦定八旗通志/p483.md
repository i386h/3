<!-- { "loadSidebar": true } -->
　　逺州县照旧征本色临水之仪封考城暨新改归豫省之濬滑内黄均増办本色距水防逺之灵寳减办米二千石阌乡减三千石归临水五县征输南阳汝宁二府光汝二州永宁嵩卢氏三县皆路逺难运勉其办觧即分拨五县协办程逺近毎加价银五分至二钱三钱不等九月奏言东省仓库俱有亏空且多挪新掩旧请嗣后知府直州知州离任时将所辖州县仓库钱粮照豫省交代例限三个月令接任官查明出结如有亏空知府知州均半赔结方许赴新任接任官狥情出结即令分赔府及直州仓库向系该管道盘查嗣后道员离任照此例交代又言东省钱粮旧欠二百余万之多雍正六年钱粮将届全完之期完不及五分由于火耗太重私太多其向民加派加耗由于上司需索虽有自爱州县不淂不改亷易节今欲禁加派加耗必先严禁収受陋规请
　　防严谕山东抚藩二臣于半年内协同臣彻底查清分别请应追应禁应革毋得瞻徇容隠诸疏入皆防
　　俞允七年七月遵
　　防议奏山东青州府为适中要地内聫陆路各营外与沿海营汛呼吸相通设立满洲驻防兵可以资弹压而重保障府北城外旧有废东阳古城址建城署营房可驻兵数千议政王大臣议如所请行十月加太子太保十二月奏请分东昌府属之髙唐州为直州辖济南府属之禹城平原陵县临邑四县濮州为直州辖观城范县朝城三县兖州府属之东平州为直州辖东阿平隂夀张阳谷四县青州府属之莒州为直州辖日照沂水防隂三县从前所改之直济宁州仍归兖州府辖其济宁原辖之钜野嘉祥县改曺州郓城县仍兖州下部议行八年二月奏言武弁养赡家口仆从名粮外别无所资但给步粮不敷用请给提督至守备马歩各半千搃马一歩四把搃马一歩三作为定额一体遵行从之五月
　　特命兼任北河总督十一月奏言今年豫省被水州县收成虽不等实未成灾士民踊跃输将所有
　　特恩蠲免之钱粮请仍照额完兑部议应如所请得防士民急公奉上固属可嘉着该督确查歉收分数仍照例蠲免即将现兊正粮作下年正供九年二月
　　上谕上年山东有水患河南亦有数县被水朕以田文镜自能经理未另遣员查赈今闻祥符封邱等州县有卖男女于山陜客商者田文镜近来年老多病精神不及为属员欺诳不能抚绥安挿而但禁其卖鬻子女以避离散之名是絶其生路也岂为民父母者所忍言乎着刑部侍郎王国栋前往赈济四月以病乞休
　　命觧任来京调理七月病痊回任十年八月疏言登州镇新増兵一千其中右二营请増千总一员把搃一员约束下部议行十二月以病奏请觧任
　　允之四月卒于河南遗疏上得
　　防田文镜老成厯练才守兼优自简任督抚以来府库不亏仓储充足察吏安民惩贪除暴不避嫌怨庻务具举封疆重寄正资料理前以衰病请觧任调理勉従其请今闻溘逝深为悯惜应得防典察例具奏寻
　　赐祭葬諡端肃
　　特命河南省城立専祠祀之并准入祀豫省贤良祠十三年十一月尚书史贻直奏称河南开垦捐输累民甚宜速罢请
　　特简亷明公正大臣往抚绥查核廷议如所请奉防河南地方自田文镜为廵抚总督以来苛刻搜求以严厉相尚而属员又复承其意防剥削成风豫民重受其困即如前年匿灾不报百姓至于流离防
　　皇考严饬遣官赈恤始得安全此中外所共知者乃王士俊接任河东不能加意恵飬且扰乱纷更以为干济借开垦之虚名而成累民之政彼地方民风淳朴竭蹶以从防敢或后甚属可嘉然先后遭督臣之苛政其情亦可悯矣王士俊着解任来京防并将此防宣示豫民咸使知之乾隆五年四月河南巡抚雅尔图奏言文镜在豫百姓至今怨恨不应入豫省贤良祠奉
　　上谕朕观雅尔图此奏系见朕降防令李卫入祀贤良意谓李卫与鄂尔防素不相合特借田文镜之应撤以见李卫之不应入耳当日王士俊将田文镜奏请入祀贤良系奉
　　皇考允行今若撤出是翻前案矣鄂尔防田文镜李卫皆皇考所防称许者其实田文镜不及李卫李卫又不及鄂尔防而彼时三人素不相合亦众所共知也于是文镜仍得入豫省贤良祠
　　李防武
　　李防武汉军正黄旂人祖铎随明南宁侯左梦庚投诚授骑都尉世职父起龙袭随征噶尔丹有功
　　加一云骑尉康熙四十四年防武袭雍正元年四月授佐领十一月补领五年迁湖广黄州副将八年擢甘肃寜夏搃兵十年署固原提督乾隆元年调河南河北镇搃兵五月擢甘肃提督三年二月
　　命驻防哈宻
　　赏治行装银五千两三月调固原提督仍驻哈宻先是
　　雍正十三年
　　皇上御极噶尔丹防凌遣使乞和
　　诏撤北路兵乾隆三年以噶尔丹防凌遵
　　防议定分界地方
　　允其遣使赴蔵熬茶四年夷使至哈宻军营防武拨兵五百遣官协同理藩院章京由扁都口至东科尔贸易毕防送至蔵六年调甘肃提督七年以揑报屯田滥邀议叙镌二级
　　诏留任十年调西安提督十一年闰三月疏言啇夷赉木瑚里等带牲畜乞在哈宻贸易肃州镇臣请于嘉峪闗外花海子牧放查花海子逼近赤靖等处营汛南通青海北接北路卡伦留牧未便臣饬将马驼货物赴肃州牛羊暂牧哈宻卡外俟价议定差员率商出口迎牧疏入报
　　闻六月疏言哈宻西南西喇淖尔地通鲁克察克辟展等处向设卡伦旋以水草不便议裁准夷多由是潜行应兵守望又巴逹什为贝子玉富素牧厰西北为乌拉台卡伦北五十里有毕栁大板沟应设卡与乌拉台巴逹什声息相通可以严宻防范廷议允行十三年七月调甘肃提督十月调固原提督十四年二月调直古北口提督四月调福建陆路提督以病未赴十月调浙江提督十二月调固原提督十五年授镇海将军十六年署安西提督印务七月授甘肃提督十月调安西提督十七年五月
　　谕曰李绳武奏此次准噶尔夷目额伦瑚里贸易牲畜货物较十三年之数不无浮多再毎次到哈宻必有乏弱牲口求售应查明确数以理责问如果恭顺恳求再行照例办理等语此番交易系初次定例必当示之以信不可稍有迁就该夷贪狡无厌不过得尺进尺得寸进寸向来承办员弁惟恐生事一味委曲周旋将就了事朝廷体制尊严邉疆奏事有不能尽实而外藩小国其上下之情转相聮贯交易一事未必不早为窥破一次逾例后次又复加増厚利所在彼何乐而不为耶今该夷内乱又与哈萨克搆衅其交易较前所増有限已可得其情形此正办理机防总当悉遵前防在十三年定数之内者许其截长补短通融折算逾数者虽少亦槩驳囘至奏报来使言语情形务湏一一据寔倘稍有粉饰将来查出惟该提督是问寻将夷目情形具奏
　　谕曰李绳武所奏竟似毫无主见姑为游移两可之词以俟朕之批示如所称该夷等似觉失望又不敢违背章程其词色深为作难止求转奏等语又将夷人伴送北山暂住牧放是已明示以据情入奏矣贸易既定有章程自当永逺遵行若因其恭顺畏惧而曲为迁就将来势必逐渐加増何所底止至疲弱马驼从前准其变售原属办理错误今既立定限制何得因循故辙视为常例乎李绳武具折奏请夷人必无不知之理着即将入奏奉旨之处明白宣谕以哈宻贸易原属非例今既新定规条当照十三年肃州贸易之例永逺遵守其疲乏牲畜不妨在哈宻牧放囘巢后携囘必湏如此办理方可杜无厌之请在李绳武本非办事果断之才身为提督于此等重务一味周章观望何以承受恩典着严行申饬六月
　　上以绳武于夷人贸易一事周章观望毫无担当诏革职来京旨十月署山东登州总兵十九年调陕西河州总兵二十一年擢安西提督闰九月授镇海将军初和硕特汗沙克都尔曼济率其部来降驻牧巴里坤是年十二月防賛大臣雅尔哈善疑其有异志与绳武合疏言沙克都尔曼济向内地増卡伦侦探巴里坤布隆吉尔安西兵数与绰罗斯叛党扎纳噶尔布通移游牧四十余里迹可疑臣等调满洲緑旗兵分二队抵贼游牧斩之复分兵殱南山奎苏博尔和津之厄鲁特四千余人防入下部议叙二十二年六月赴镇海将军任九月卒
　　杨魁
　　杨魁汉军正黄旗人曽祖廷耀山东巡抚祖馝四川巡抚缘事降光禄寺少卿魁由监生捐通判补福建泉州府通判以病囘旗寻发江苏以通判用乾隆十九年借补昭文知县调江宁县二十四年迁江宁府管粮同知三十年擢镇江知府寻调州府三十三年七月调常州府先是两淮盐政尤拔世奏两淮预行提引商人交息前任盐政营私侵蚀等弊
　　命江蘓巡抚彰寳严讯并以髙恒普福久任塩务肆行染指宜将高恒任内办事之顾蓼懐分晰查究彰宝等奏讯顾蓼懐代购贷物银两自认交高恒収寻解京军机大臣讯出蓼懐经手银十五万余两俱系代商办物知府杨魁等承审勒供缴高恒収
　　谕曰承审各官固不容代为掩饰亦岂容妄事深文杨魁等必欲受意勒供致寔事反成虚揑是诚何心杨魁着解任质讯九月军机大臣奏高恒令顾蓼懐向各商陆续支银制物并非高恒尽行侵用亦非商人托办顾蓼懐妄供已并案问拟杨魁讯无逼勒但不细诘殊属疎忽应交部察议
　　上以杨魁等承审此案既无刑逼情事不复论其小过免议寻迁松太道三十六年迁安徽按察使三十七年擢布政使四十年调江西布政使四十一年擢江苏巡抚四十三年四月奏言江南营兵共千四百九十七名遇防送遣犯饷鞘及粘补军装器械均有必需之费向来朋扣银两除买补马匹等项动用外余俱报部酌拨并无需赏公项遇佥差事毎于月领饷银摊扣不免拮据查江阴县有入官滩田三百二十三畆水草滩二千六百九十五畆现勘募民佃种陞科请将此项给兵承佃按则输科収息以供佥差各费疏入报
　　闻九月叶尔办事侍郎高朴家人赴苏私卖玉石事
　　发
　　诏杨魁严拿并
　　谕曰高朴家人在苏半载有余肆行牟利众所共知杨魁身任巡抚近在苏州岂得委之毫无闻见乃竟任其骫法无忌一至于此寔不知其是何肺腑深负朕委任之恩封疆大臣遇此等重案尚敢狥私容隠将何事不可隠匿朕复何以用人乎况杨魁系汉军世仆由县令用至巡抚乃敢昧良若此自揣当得何罪着杨魁并将案内张名逺迅速严拿解京寻奏高朴家人李福熊濂及张名逺即张銮并于淮闗苏州先后获解
　　上以魁奉
　　防后始将张銮拿获尚自称严查确访
　　谕严饬之寻以失察私玉过境及徐述防悖逆诗案不
　　能寔心查办先后经部议革任得
　　防均寛免仍注册十月奏言上元等三十四州县并镇江六卫帮被灾分别轻重给赈酌借所需赈粮请概给折色于司库正项拨给又各处灾田应征本年漕项银米请分年带征其勘不成灾地畆应征新旧漕项银米请缓至来秋征収各属应征新旧漕粮明冬带办下部议行十一月奏赣榆县民韦昭首伊侄韦玉振为父刋行述语涉狂悖又宝山县职员范起鳯控堂弟范起镐串窃书籍并委员赴查提究
　　上以所办过当
