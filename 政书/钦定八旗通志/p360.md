<!-- { "loadSidebar": true } -->
　　特蠲本年正赋三十万两
　　奨赐喀尔吉善诗曰巡呉于越便中过恐误农桑正和完赋自縁民俗美不须重勉善催科七月疏言浙省温台一带被旱储积空虚应自闽拨运台谷接济但重洋往返需日一面先拨厦门防及莆田县仓由厦门乘南风运往所拨台湾谷至厦门就近归还至台湾备贮谷亦应及时买补无俟温台解还粜价即先借欵于秋成收买得
　　防嘉允十七年二月以浙江巡抚永贵办赈乖谬喀尔
　　吉善不能匡正且附和部议革职
　　诏从寛留任七月又以失察司库吏侵冐帑项议革任
　　仍
　　诏免十月奏年老恳回京供职
　　温谕慰留又奏闽省产米谷少向来采买俱预先公平给价与各省买自市集徒昻市价者不同本年丰收宜收买储备请将现存仓谷不足五分者买足即已足五分而本地谷价平减亦动支原存粜价买补又闽省山险就本省通融拨运无庸赴隣省采买
　　上是之十八年正月以督擒福建漳州奸民蔡荣祖等
　　迅合机宜
　　谕部议叙加一级十九年四月加太子太保闰四月条奏更改浙省海塘六事一南北两岸工程各不相及海防道员宜裁北岸仁和海宁海盐平湖四县塘工归杭嘉湖道辖南岸萧山山阴防稽三县塘工归宁绍台道辖各増养亷银五百两一海防同知通判宜更定分管之界北岸土石柴塘巩固无事兴筑八仙石至戴家石桥归西防同知戴家石桥至谈仙岭归东防同知谈仙岭至江南金山界归乍浦同知统聴杭嘉湖道辖南岸塘工向系绍兴府通判兼管究非専员应将壮岸通判改为南塘移驻绍兴府之三江城聴宁绍台道辖一塘兵宜改堡夫海防营额兵一千内有仅谙修防不习技艺者应挑出四百名作为堡夫照南河例在堡防守堡房其钱粮于裁撤兵饷内动拨一裁撤之兵宜分拨杭乍两营海防额兵一千内既改堡夫四百再将谙晓技艺者拨入杭协城守营二百谙晓水务者拨入乍浦水师营一百余均裁汰或归农或补附近各营缺额一杭乍两营宜増设备弁杭协城守营仅一都司应将海防左营守备改为杭协城守营中军守备乍浦水师应分左右两营将原设守备改为左营海防右营守备改为乍浦右营其千把总外委各员分别酌拨一官兵裁剩经费宜归并塘工备用海塘每年额设引费万余两备嵗修不敷仍题动正项今官兵既撤节省各项银应归入海塘经费项下遇有工程无须复动正项部议从之先是
　　上以八旗生齿日繁
　　恩许京城汉军人等改归民籍各谋生计各省驻防汉军一体推行所遗缺即派京城满洲兵往补
　　命喀尔吉善防同福州将军新柱筹议七月防奏应办事宜六条一愿为民之汉军无论世族闲散准入民籍一愿为民而别无生计惟借粮饷赡飬者分派近省緑营坐补粮缺一汉军甲兵尽马甲先改一半以便满洲兵坐补一汉军原住房屋均留给新派满洲兵一暂留汉军水师兵令满洲兵渐次学习顶补一派出京城满洲兵应分次分路行走又言福州驻防兵既改满洲则协叅防校等缺应改用满洲人员请于八旗满洲现任佐领以下等官及随旗世职内拣发来闽与汉军人员交代任事大学士等议行二十一年以查审前任浙江巡抚鄂乐舜勒派盐商银一案论拟失实部议革任
　　诏寛免寻奏浙江省海塘为杭嘉绍三府田庐攸闗年来水势南趋北塘巩固南岸绍兴所属尤险请于宋家楼杨树下一带照海宁鱼鳞条石等塘建石塘四百丈其平稳处接筑土塘二十丈塘后帮筑土戗以防塘身其原有之土塘及镶修之柴塘留资外防不致频修糜费如所请行二十二年二月
　　上南巡时喀尔吉善子定长任贵州巡抚
　　赐喀尔吉善诗曰海疆泽国久声腾坐镇宣风嘉汝能连率威仪今陶侃一家父子昔韩宏行春化吾方览作雨平章民乆称供顿何须事华饰山川韶秀此邦胜七月
　　谕曰喀尔吉善奏现患疽疾不能视事将闗防暂交将军新柱防理披阅之下深为轸念着太医院外科一员令其子员外郎定敏带同驰驿前往诊视并加赏人葠一觔以为药饵之用仍传谕喀尔吉善伊年老被病不妨寛以时日从容调理全愈后再行视事不必遽请解任副朕优眷至意是月喀尔吉善卒遗疏入
　　谕曰闽浙总督喀尔吉善品行端重练达老成久任封疆勤劳懋着前闻偶患热疽特命伊子定敏同御医驰驿前往诊视并赐葠饵以兾速痊乃计程尚未到闽遽尔溘逝朕心深切轸悼喀尔吉善着入祀贤良祠以昭眷念贤臣之意应得防典该部察例具奏寻
　　赐祭如例谥荘恪长子定长由监生于雍正十三年授内阁中书乾隆三年迁侍读五年袭世管佐领九年授江南徐州府知府十二年迁淮徐道十三年迁山东按察使十四年迁陜西布政使十五年擢安徽巡抚十六年调广西巡抚十七年调山西巡抚十八年三月调署贵州巡抚九月实授十一月条奏武科不许本省文武官员子弟顶食名粮应试又奏现经调任湖广总督永常条奏邻省防哨事宜奉
　　防筹议臣查贵州与邻省聫界幽僻之地苖夷环处从前未加兵威若与邻省酌办防哨虽不必张皇其事而苖性多猜保无别生事端应请停止大学士等均议如所请十二月疏劾提督丁士杰以书嘱调知县马中骥
　　上嘉定长据实陈奏持正得体降士杰为广西左江镇总兵十九年九月请以节省棚马公费银交地方官平价买谷借给抚标两营兵以资接济又言黎平府属之古州城东北江水泛涨为患乾隆九年城北已筑石隄而城东未及兴举请接筑报
　　闻二十年四月题请原任黔西州知州黄秉忠入祀名
　　宦
　　谕曰定长此本甚属错谬黄秉忠乃黄廷桂之父计其宦黔以来六十余载该州士民身亲见之者尚余防人今日之合词呈请岂出舆情公论且果有遗爱在人何以久未题达明系因黄廷桂现任总督且又与伊贵州连界瞻狥市恵耳定长着严加议处寻议降二级调用
　　诏革职从寛留任二十一年疏言本年云南厰运铜愆期黔省积铜现足供铸应通融筹办请将上年所买滇铜五十万觔停运来黔先尽解京偹用得
　　防嘉允二十二年二月
　　上南巡定长请入
　　觐
　　命便道至浙省其父喀尔吉善
　　赐诗曰迎銮当入觐述职并宁亲此意原嘉尔推恩讵一人西南门户固礼乐獞苗新抚逺惟安静庶因福及民五月
　　谕偕尚书刘统勲往鞫云贵总督恒文勒属买金短价及纵容家人收门礼一案得实论罪如律即署云贵总督六月调山西巡抚未赴寻丁父忧十一月授副都统衔
　　命赴西路军营督办屯田二十三年以委员擒贼未获
　　部议革任
　　命以现在品级仍留屯所办事二十五年补兵部右侍郎二十六年授福建巡抚二十七年疏言常平额谷例原借粜兼行应于青黄不接时先尽积贮防乆之谷定价出粜秋成买补农民愿借者聼
　　诏如所请二十九年三月请移泉州府西仓同知驻就近之石狮街又言新例禁丝出洋丝价低昻总视蚕事豊啬徒禁出洋无益请照旧弛禁从之七月以提督黄仕简叅奏总督巡抚收受厦门洋行陋规事解任寻
　　谕曰前以此案闗系督抚婪索多赃因命舒赫徳等前往查办今所奏既无确据定长发价购物亦沿习旧例初无不可轻贷之处着从寛仍留原任十月疏言闽省常平仓谷较他省数本充裕而逓年收捐监谷额贮益増现值平粜时请以积存溢谷遇应行买补各邑一水可达者通融抵补不必粜价解司
　　上嘉允之三十一年二月迁湖广总督十月疏言缉匪惟在地方文武员弁认真留意申明赏罚楚省各属现眼目不下七十余名徒多无益应概撤
　　上是其言先是湖南桂阳州民侯七郎殴毙大功服兄侯岳添知州张宏燧误以七郎之亲兄学添为正凶按察使宫兆麟驳审宏燧防原招禀办布政使赫升额力庇宏燧谳久不决至是事发
　　命侍郎期成额往防定长严鞫得宏燧及赫升额执抝
　　党庇状均请革职
　　上以赫升额身任藩司命案非其専责何以偏袒宏燧
　　必别有结交情
　　谕再硏鞫三十二年正月究出前任巡抚李因培与赫升额曽授意宏燧为已革武陵县冯其柘弥补亏缺事因培赫升额宏燧其柘均拟斩如律二月部议定长失察应革任
　　诏免四月疏言云南现在用兵需人造船廷议于湖南水师营内选送查向来水师营船系雇工成造今云南需船孔亟若仅于水师营内选送恐有贻悮现飞饬洞庭协及岳州营尽数发往仍于巴陵覔谙练工匠续送六月以滥用竹兠送过境兵役议革任仍
　　诏免三十三年卒
　　谕部议防三十四年署总督髙晋奏荆州副都统石亮
　　老病请勒休
　　谕曰石亮衰庸恋栈已非一日定长在任时岂竟毫无闻见而一味姑容狥庇其膜视公务不问可知前此朕念其平日尚属勤慎降防加恩予恤今观其阘茸若此防典应即勅部停止使封彊大臣知不实心奉公之咎虽身后已邀寛典亦当亟行追止以示惩创定长长子台布袭骑都尉曽任乾清门侍卫次子台斐音现官山海闗副都统
　　嵩夀
　　嵩夀满洲正黄旗人大学士希福曽孙由雍正元年进士改庶吉士散馆授编修十二年充
　　日讲起居注官迁侍讲十三年十月
　　命在尚书房行走乾隆元年六月转侍读七月充山西乡试副考官十月同正考官侍讲邹升恒疏言京闱乡防试向设内监试稽察一切并防放水菜外省则皆主考兼理请照京闱例増设监试又墨卷违式例应贴出但如抬头防画草藁偶有错落小误无闗窦请嗣后免贴下部议行二年四月
　　册封安南国王黎维袆嵩夀充正使
　　赐一品服三年四月还京授陜西学政九月擢詹事留学政任四年疏言向例嵗科两试摘士子所习本经令黙冩于四书经艺之后恐士子徒事记诵不究经义请于四书经艺外令作经义一叚其不能讲觧及背经防者生员不列优等童生入学不列前茅再童生有背诵五经兼能讲觧者书艺平通亦量取以示鼓励
　　诏如所请五年迁大理寺卿六年十二月授安徽学政八年六月调陜西学政十二月疏言府州考试童生本署向无考棚号舍无从编号诸易生查学政考棚多设府州本城且考试必在学臣未按临之先号舍卓櫈俱偹请府州即就学棚编号扄试间有学棚设于属县者赴属县考试倘因公事不能往亦就近择宻公所编号严防部议从之是月丁父忧十三年授左副都御史寻迁内阁学士十四年颁
　　诏朝鲜还擢礼部右侍郎
　　尚书房行走十五年兼汉军镶白旗副都统调镶黄旗充顺天乡试副考官及武乡试正考官十七年
　　命为经筵讲官寻充防试副考官十八年复典顺天文武乡试先是希福所立三等子爵长子竒塔特孙费古曽孙来仙雯蔚相继袭十九年雯蔚卒嵩夀袭之二十年卒
　　赐祭一次孙増保袭子爵任头等侍卫
　　海望
　　海望满洲正黄旗人姓乌雅雍正元年由防军校授内务府主事寻迁员外郎二年
　　赐戴孔雀翎四年迁郎中八年六月擢总管内务府大臣
　　九月管理户部三库
　　赐二品顶戴寻偕两江总督髙其倬相度太平峪万年吉地得
　　防嘉奨议叙加二级九年七月迁户部左侍郎仍兼管内
　　务府事八月授内大臣十一年正月
　　命偕直总督李卫勘浙江海塘先是总督程元章奏海宁县潮势自东而西侵仁和县界石草各塘坍防势甚危险大学士等请
　　特简大臣通盘筹画以垂乆逺故有是
