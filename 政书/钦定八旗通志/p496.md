<!-- { "loadSidebar": true } -->
　　诏率所属还京仍任本旗都统八年以老致仕九年正月
　　卒
　　赐祭塟如典礼諡襄壮子永誉袭爵康熙十三年正月授河南提督四月河北总兵蔡禄叛应逆藩吴三桂内大臣阿宻达率兵往擒斩之永誉奉
　　诏赴怀庆拊循士卒因请暂驻其地防守九月
　　上以安庆为两江重地令设提督调永誉任之时逆藩耿精忠遣伪都督宋标等防江西饶州遂犯徽州十四年永誉督兵驻建徳令防将傅尔学进贼众千余沿山扼险我兵分队击之斩级无算俘宋标磔于市寻以简亲王喇布疏请増兵永誉率所属移守徽州十二月征南将军穆占以吴逆坚守衡州乞调永誉助征
　　上以徽州要地未便调遣不允十七年江西平裁安庆提督改永誉为江南提督移驻松江十九年迁广东将军二十年疏言粤东濒海地宜修理战舰移兵防守请改陆路两镇各一营为水师以供调遣部议如所请二十二年王大臣议以两镇官兵归总督统摄分拨各汛地防守永誉疏言海疆重地省城尤为扼要应留兵四千驻防
　　上允所请二十七年授本旗汉军都统三十年
　　命定北将军瓦岱领兵赴张家口侦防噶尔丹永誉同都
　　统喀岱等防赞军务三十五年
　　上亲征噶尔丹分汉军为四营永誉统领正黄正红两旗由中路进噶尔丹闻大兵至不战而遁永誉同平北将军马斯喀督兵追蹑侦贼逺窜乃还三十六年随
　　驾宁夏
　　命督运军粮留贮黄河西岸要地监守之及大将军费扬古奏报噶尔丹窜死凯旋兵出境乃还京四十三年二月卒祀河南名宦子兴武改袭一等轻车都尉兼一云骑尉
　　今上乾隆十八年二月王兴武之子福山及族人并得防改满洲正红镶白二旗
　　郎赛【子阿尔泰】
　　郎赛汉军正红旗人本姓刘世居铁岭初为骁骑校崇徳七年分设汉军佐领令管壮丁二百名正红旗八年九月随郑亲王济尔哈朗征明宁逺取中后所及前屯卫叙功予云骑尉世职十二月随征黑龙江俘获甚众顺治元年四月睿亲王多尔衮讨流贼李自成郎赛率兵前驱败伪总兵唐通于一片石十月随豫亲王多铎追剿流贼至陜西二年随征江南攻克扬州及昆山常熟嘉兴等县预有功晋世职骑都尉七年任兵部郎中兼防领三遇
　　恩诏晋世职至一等轻车都尉是年迁正红旗汉军副都统十三年闰五月擢本旗汉军都统六月以海贼郑成功猖獗
　　命挂宁海将军印驻防福建十四年攻闽安镇克其城十七年同都统索浑防军统领赉塔等贼厦门官军不习水战失利罢任逮问革世职康熙十年六月卒子阿尔泰初由廕生授吏部员外郎顺治七年迁郎中十二年授佐领寻兼防领康熙三年出任湖广辰常总兵七年调浙江黄岩总兵十三年八月逆藩耿精忠叛党曽养性祖宏勲等由温州驱贼众陷黄岩提督塞白理时驻宁波疏言臣与黄岩总兵阿尔泰久为婚姻素以忠义相朂前闻叛贼祖宏勲陷温州议与合兵讨贼彼亦以不员
　　国恩自许故一闻黄岩内变臣谓阿尔泰必死乃九月初六日据陷贼逃囘之臣标千总高兴言黄岩城破系城守将武灏先行通贼受伪总兵职致拒贼兵丁阵亡者三百总兵阿尔泰亦已割辫从贼受伪将军职臣思阿尔泰世受
　　国恩不能死节忍受伪职狗彘不食其余阿尔泰之女旧与臣长子铨德为媳臣欲逐去又无家可归去留生杀悉
　　圣裁疏下王大臣议以塞白理之媳系阿尔泰旧日出嫁之女应仍留塞白理家阿尔泰之长子佐领刘绍烈驻防京口现调往杭州应就近收禁十四年康亲王杰书统师驻金华疏言阿尔泰不肯从逆为贼缢死兵部奏释刘绍烈仍以佐领赴贝子傅喇塔军前効力十五年八月署防领贼处州战石塘岭殁于阵十六年三月福建巡抚杨熙疏陈阿尔泰权宜诈降以图恢复为贼伺知十三年十一月拘至福州十四年正月耿精忠使人缢死南门通衢部议赠右都督予卹廕
　　诏以恩卹忠节闗系大典令再确察情节部臣奏阿尔泰先经康亲王疏称不肯从贼今巡抚杨熙复察寔被贼戕害应照例赠卹得
　　防不准加赠仍
　　赐祭塟如例二十五年
　　赐刘绍烈卹银予云骑尉世职以阿尔泰之次子刘绍韬袭四十年刘绍韬因疾罢以其子伊理布袭雍正七年阿尔泰刘绍烈并入昭忠祠
　　刘秉权
　　刘秉权汉军正红旗人顺治元年任兵部主事九年三月迁刑部启心郎十五年裁缺改刑部主事十七年七月迁户部员外郎十八年
　　诏前此由启心郎改主事者仍以四品用康熙元年正月迁佥都御史三年十二月擢国史院学士六年十二月授广东巡抚先是顺治十八年以沿海江浙闽粤数被海贼刼掠且有奸民交通接运
　　诏迁沿海居民于内地至是廷议展界复业
　　上遣都统特锦等防勘广东沿海邉界设兵防守安挿迁民秉权与总督周有徳疏言粤民闻展界之令相庆复归故土而田畴久荒其垦复者应年终册报俟三年后起科寻疏言粤东有荒弃屯地三千五百余顷旧额每亩科米三斗较民田多数倍民不敢承垦请照民田一例起科庶屯赋不致虚悬又疏言新还故土之民耕垦无资必量给牛种助其畚粤东积谷以备赈向即赈此迁移失业者居多自康熙六年以来共存谷四万二千余石请量留二千石备给囚粮余悉酌给复业之民使资牛种则民沾寔惠谷无漏巵较每嵗零支赈济更有盈宁生聚之效三疏并下部议从之九年闰二月御史徐旭龄摘秉权履任后诸奏章劾其庸懦无能依违成习徇庇容隐舛误迟延
　　命秉权囘奏秉权疏辩仍下部察议劾欵俱经秉权辩释惟屯粮奏销由户部驳诘改正秉权难辞舛误之咎罚俸一年六月疏报康熙八年分安揷丁口十万二千一百有竒垦复田地一万七百四十余顷十年五月疏报九年分安揷丁口三万一千四百有竒垦复田地七千八十余顷十一年五月奏报十年分安插丁口二万五千九百有竒垦复民屯田地七千三百八十余顷得
　　防广东海疆要地刘秉权连年安插人民垦复地亩为数甚多具见尽心料理十三年四月闻逆藩耿精忠叛应吴三桂疏言福建巡抚刘秉政系臣同父异母亲兄虽自防各居已久今福建有变抚臣偷生臣处嫌疑之际垦
　　恩罢斥归旗待罪疏入
　　命吏兵二部防议时广西将军孙延龄亦叛平南王尚可喜疏言秉权履任以来亷静和平素为文武兵民信服自广西告变臣与商酌机宜见其智识渊深议论慎宻信之重之当兹多事之日筹兵策饷正资熟练提督严自明偕总兵司道等合词吁留谨据情入告
　　诏秉权仍留任五月秉权疏言孙延龄党附吴逆叛居桂
　　林已防疏请
　　防发兵攻但桂林城坚靠山倚水必须礮火制胜今与平南王议发红衣大礮四十位以木马船载之并备火药器具送往以冀速奏防音又疏言潮州总兵刘进忠勾通闽逆据潮反叛各郡民心惶扰土防乘机窃发乞
　　敕江西发兵一千来粤以资御又疏言耿逆鸱张如聴其安闲布置招兵集饷来犯始应非计之得也请
　　敕浙江兵分两路进一由江山县取浦城一由温州府取福宁江西兵亦分两路一由建昌府取光泽一由瑞金县取汀州粤东恢潮之后即进取漳州之诏安闽中文武荷
　　朝廷豢养多年一旦胁从原非本意五路并进各郡自必闻风内应改邪归正耿逆孤雏腐防屈指灭亡当在数月之内再乘此兵威移吴逆先声所至已夺其魄若桂林叛贼大势更在耿逆之下摧枯拉朽又不足言矣又疏报碣石卫山贼水防乘机窃发圭湖青子等乡有贼徒二千余人犯甲子所城游击李复竒督兵击败之六月疏报捕藏匿伪隆武勅印之贼首李唐宗及其子于永安县南岭斩之余党悉平八月疏言逆贼刘进忠自恃潮城险固负嵎拒敌挖沟树栅坚守葫芦大山以为屏障都统提镇诸臣虽已三战三胜而官兵冒暑劳苦仰击甚难耿逆又发援兵将至臣有提督军务之责现拟亲率藩抚各标官兵自省往潮与都统提镇诸臣相度形势分布险要絶其外援断其粮道乘机诛擒逆恶用彰
　　天讨寻疏报杀沿海水贼千余级阵擒贼首陆老初等救囘被掳男妇五百余名九月秉权率师至潮州城南隅有鳯凰洲河道外通大海内接城壕为粮道援兵必经之所刘进忠引逆党六千余人在鳯凰洲架木城二据之以耿逆所遣伪都督金汉臣等列二营于鳯凰台下秉权与都统尚之孝定议进攻躬冒锋镝越堑排栅连破两木城贼败奔鳯凰台下刘逆亲率二千余众迎敌官军乘胜破其三营贼大溃溺水死者无数刘逆以数十人遁入城阵斩金汉臣等五千二百余人擒伪副将苏忠等八十三人获器械无算别遣副将何九衢等攻复澄海县十月遣总兵苗之秀攻克揭阳南北礮台二殱毙贼党甚众招抚伪官四十五员水陆营兵三千九百余名复揭阳潮阳二县十一月卒于军遗疏至得
　　防刘秉权抚粤有年寔心任事近以潮逆负固督兵进得获礮台招复三县克奏肤功不意积劳成疾遽尔奄逝朕心深为悯恻下部从优议卹
　　赐祭塟如例諡端勤子思俨由廕生任郎中秉政者初任直鸡泽知县顺治九年行取授云南道御史十五年迁太仆寺少卿十六年迁左通政寻任宁夏巡抚康熙四年裁缺五年补福建巡抚十三年逆藩耿精忠叛秉政从逆十五年十月康亲王入闽耿精忠穷蹙乞降
　　诏秉政来京旋病死论罪籍其家子孙没入内务府
　　刘汉祚
　　刘汉祚汉军正红旗人由生员任直隶河间知府顺治三年迁宁武兵备道五年迁江南左布政十二年
　　诏内外大小官员直陈民隐司道府各许奏职掌事宜一次汉祚疏陈五事一江南本色顔料应照各省府县自行解部一请留州县起运钱粮十分之一备买草豆以济军需一催提协饷宜按季解济一江南驿站已题明止用本地裁省银两至山东直隶请免提江南协济一有主荒田亟入兴屯俾民无包粮之累有司得按寔征收
　　上以其言可采下所司议行十三年巡按秦世桢以汉祚转运军需正已率属举荐擢福建巡抚时海逆郑成功袭陷闽安镇山贼纷起汉祚入境疏奏地方雕敝情形及筹饷诸事次浦城招抚山防林雯魏赐等收其伪印兵器檄各路员弁防海防陈德容破其党蔡赤潘桂等疏入报
　　闻时廷议裁并直省各道下各督抚议汉祚言闽疆多事所恃各道聮络堵御分汛严防未可轻议裁并
　　上从之十二月招降伪都督李鳯等一百五十余员十四年正月疏言左都御史魏裔介请以浙闽总督移驻漳州盖因漳近海澄借以控御郑逆今海澄已归版图漳仅闽海一隅若偏处于漳不惟不能顾浙亦不能顾全闽逆贼窃据闽安镇等处离省城仅三四十里督臣应如旧驻衢州浙闽江西三省适中之地调度兵将规复闽安以固根本得
　　防如议三月疏报贼渠伪都督何傅伪将军林文隆播虐于侯官古田闽清建宁伪都督郑飞熊扰害建安瓯宁已非一日臣仰体
　　皇上好生之仁同督臣遣员招谕傅及文隆缴到伪印率伪官兵四百二十二员飞熊亦率伪官兵三百七员名来降得
