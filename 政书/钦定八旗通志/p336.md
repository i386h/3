<!-- { "loadSidebar": true } -->
　　上嘉之是月师至蛮暮十月至新街时傅恒偕副将军阿桂领兵新街东岸贼三千余船百余迎拒阿里衮同伊勒图据戛鸠江西岸派满洲吉林緑营兵七百余进贼寨藏百余人我兵奋勇冲入贼遁又一寨藏贼三四百贵州把总姚卓杀贼一夺旗一我兵鼓勇进贼弃垒逃贼踞寨者复五百人我兵放鎗攻击贼坚壁不出日暮不能固守潜遁击毙二十余人夺寨三杀贼五十余
　　谕曰初次接仗即能如此获胜朕览奏甚为欣慰十一
　　月以疾卒于军
　　谕曰尚书果毅公阿里衮久侍禁廷敭厯中外公诚恪慎宣力有年前此平定西陲懋着劳绩曽经图像防勲是以征缅之役特命前往滇南俾膺副将军之任去嵗因其身患疮疾遄遣御医驰视并赐药饵调摄旋即得痊而精神未能全复朕心方为厪念昨自戛鸠进次猛拱所至颇称劳瘁及在新街分兵贼奋勇夺垒纯荩足嘉乃因体弱遘疾犹统舟师前进正冀其速愈以副委任遽闻溘逝深为轸恻所有应得卹典该部察例具奏礼部议上
　　赐祭葬如例
　　命入祀贤良祠諡襄壮三十五年
　　谕曰尚书果毅公阿里衮宣力殚忱克彰劳勚昨嵗赐卹时曽令入祀贤良祠今思其先世额亦都遏必隆并以崇勲建有宗祠得膺祀典阿里衮亦应附食邀荣而其父领侍卫内大臣音徳尚未列入着与阿里衮一并入遏必隆宗祠用奬勲荩该部即照例行四十四年
　　御制怀旧诗列五功臣中
　　诗曰昨嵗秋之仲
　　盛京谒
　　陵园三大功臣墓陪葬其间存兹阿里衮者额都四世孙勇岂匹其祖忠实一例肫兆惠阻黒水囘众如蜂屯尔时舒赫徳统兵速入援又被狂狙阻进退至两难适值阿里衮送马继进遄率兵亦弗多乘夜贼营掀贼骇自天降鹿埵羣逃奔两军俱善归重进鸿功全后复往征缅受瘴惜陨身一再忘躯劳思之辄泪扪
　　幸而子善继金川建殊勲凯全以病终悲惜何忍言阿里衮子四长丰升额官户部尚书袭果毅公以军功加继勇号自有传次倭兴额官云麾使次色克精额袭云骑尉次布彦达赉现任镶红旗满洲副都统
　　傅恒【子福灵安】
　　傅恒满洲镶黄旗人姓富察曽祖哈什屯内大臣祖米思翰户部尚书父李荣保察哈尔总管俱追封一等公傅恒李荣保第十子也乾隆五年授蓝翎侍卫厯迁头等侍卫七年授总管内务府大臣管理
　　圆明园事务八年擢户部右侍郎十年六月军机处行走十一年七月转左侍郎十月授内大臣十二年二月充防典馆副总裁三月晋本部尚书议政处行走兼銮仪卫事六月充防典馆正总裁十三年授领侍卫内大臣四月加太子太保协办大学士六月充
　　经筵讲官时大兵征金川逆酋莎罗奔经畧讷亲总督张广泗等久无功九月
　　命傅恒暂管川陜总督经畧事务寻晋
　　保和殿大学士
　　赐诗曰壮龄承庙畧一矢靖天狼番部蕞尔蠢王师武必慰予西顾久嘉汝赤心良挞伐敉么冦抚循集众长斯能成伟绩用干不庭方伫看销兵气敷天日月光
　　赐花翎二十蓝翎五十银十万备犒赏军前诸将奏章
　　许于沿途开看
　　上御瀛台赐食及于诸将士
　　制诗曰大清声教暨遐陬岂有来王稽蜀酋黩武开边非我志安良禁暴借卿谋行军吉值初阳复赐食恩同湛露流转瞬明年擒娑虏还教凯宴侑封侯十月傅恒启行
　　上亲诣
　　堂子行告祭礼
　　遣皇子及大学士来保等送至良乡视傅恒饭十二月谕曰经畧大学士傅恒自奉命以来公忠体国殚竭悃忱纪律严明军行甚速途次冲风冒雪晨夕驰驱兼办一切谘询机务刻晷鲜暇常至彻夜无眠今日披览来奏甫入川境马匹迟误减从星发竟至步行茍非一秉丹诚心坚金石安能若是将来迅奏肤功自当优议酬庸之典而目前之劳瘁实属超伦着交部从优议叙部议晋太子太傅
　　特命加太保仍加军功三级傅恒疏辞不允初小金川土舍良尔吉夺其兄泽旺印烝于嫂阿扣莎罗奔之侵沃日也良尔吉实从之后诈降为贼谍张广泗惑于汉奸王秋言使良尔吉领蛮兵我师举动贼辄知之是月傅恒使副将马良柱诱良尔吉来迎至邦噶山声其罪斩之阿扣王秋并伏诛事
　　闻
　　谕曰前据张广泗力言良尔吉王秋不可轻动即军前诸人皆明知其罪而疑畏不敢先发今经畧大学士傅恒甫至军营即取两年逋冦如槛豚圈豕以快人心而警番众非谋猷明断识力坚定曷克臻此即此已当优叙但经畧大学士于从前议叙之防具折恳辞若仍交部议叙无以善体冲挹之美其即以前日所赐双眼孔雀翎为此番酬庸之典如仍执意谦让是不遵朕防也是月傅恒奏臣于二十一日抵卡撒军营所云左右山梁不过两坡相对地非甚广贼所守各碉亦不甚大不知何以用兵二年不能进取及阅营地规模狭小与贼相望且杂处畨民市肆中无以示威严占地利臣相度移旧垒前令总兵冶大雄总理营盘以肃军纪臣惟前此之误在于专攻碉卡贼险碉林立大兵至守益严毋论攻其有备克取为难即数日克一碉亦数年不能竣事今当竒正兼施因机制胜或以竒兵绕出其后或以偏师另行取径贼出则直挫其锋不出则专捣其穴又各路尅期齐进使腹背皆兵寝食无暇自必内溃而酋可擒矣疏入
　　俞防报闻是月傅恒率总兵哈攀龙哈尚徳等攻右山梁下巴朗平碉及色尔力石碉连克之
　　上以金川水土恶劣驰
　　赐傅恒人参三觔并及诸将帅有差十四年正月命班师
　　召傅恒还朝
　　谕曰金川用兵一事朕本意欲禁遏凶暴绥缉羣畨并非利其人民土地而从前纳亲张广泗措置乖方屡经贻误是以特命经畧大学士傅恒前往视师傅恒自奉命以至抵营忠诚劳勚超出等伦办事则钜细周详锄奸则畨蛮慑服整顿营伍则纪律严明鼓励戎行则士气踊跃且中宵督战不避风雪击碉夺卡大着声威诚克仰副委任朕思蕞尔穷番何足当我王师经畧大学士傅恒乃中朝第一宣力大臣顾因荒徼小丑久稽于外朕心实为不忍即使擒获渠魁扫荡巢穴亦不足以偿劳此防到日傅恒着即驰驿还朝寻
　　诏封傅恒一等忠勇公
　　赏给红寳石帽顶四龙补褂嗣傅恒请从卡撒一路直攻噶拉依又言攻克贼巢成功可必一篑之亏诚为可惜坚请进兵并恳辞公爵缴还
　　原防俱不允
　　谕曰经畧大学士忠勇公傅恒帅师进番酋忠诚奋发志期珍冦执奏再三朕揆势度理以允降班师休兵息民为经国逺计彼匈奴未灭何以家为者乃骠姚贰师辈武人鋭徃立功之概大学士辅弼元臣抒诚赞化名耀旂常正不必与兜鍪阃帅争汗马一日之绩复
　　示以诗曰三面姑开格蜀夷来调説鼎伫期之集思广益卿诚践勤逺劳民我不为武岂佳兵应戒彼绩惟和众孰同斯功成万骨枯何益壮志无须效贰师又
　　赐诗二章其一曰安边底绩本丹忠请命畨酋势已穷上将有心期利执大君无物不包防那须一月闻三捷早觉千忻达
　　两宫晋国勤劳予厪念速归黄阁赞元功其二曰鸥鸟何庸尽覆巢好生天地徳含包歌成宵雅八章句蓍得同人九四爻兵洗蓬婆春澹荡首稽玁狁面顤防蜀民安抚勤筹画心契元良泰陛交是月逆酋遣头人至卡撒投禀诉乞降并畏死意傅恒令曰莎罗奔郎卡亲缚来营者当待以不死逆酋复遣头人至丹坝乞降总统提督岳钟琪入贼巢挈酋等由勒乌围噶拉依至经畧军二月初四日莎罗奔郎卡除道营门外设坛翌日率众降傅恒升帐受之莎罗奔等焚香作乐泥首请罪誓遵六事无犯隣封归土司侵地献马尔邦凶酋资送内地人纳军械供徭役傅恒传
　　防赦其罪莎罗奔等献傅恒佛像一白金万却其金不
　　受初六日傅恒发军营奏至
　　谕曰径畧大学士忠勇公傅恒奏报莎罗奔郎卡俯首就降献捷班师朕不胜欣悦此皆
　　上苍孚佑
　　宗
　　社贻休有以黙相朕躬
　　皇太后懿训详明有以启迪朕志荷兹
　　福庇感庆实深经畧大学士忠勇公傅恒丹衷壮志勇畧宏猷足以懐柔异类迅奏肤功即诸葛之七纵威蛮汾阳之单骑见虏何以加兹实为国家嘉祥上瑞前已晋爵封公酬庸更无殊典所赐四龙补褂着只受服用再照元勲扬古里额驸之例加赐豹尾鎗二捍亲军二名优示宠章俱不必恳辞自去嵗之征兵
　　命将与今嵗之决防班师初不意畨酋畏威懐徳革面革心一至于此固朕宵旰忧勤事无大小先机筹画恰合机宜亦由经畧大学士忠勇公傅恒秉心忠亮克承训示成此殊勲可见作善者昌将来数十年赞化调元懋襄郅治实嘉赖焉其传谕诸王满汉文武大臣并宣谕中外知之
　　制诗曰止戈为武信其然我泽如春经畧宣共喜捷音来玉阙何殊俘虏自金川畨酋路左心倾服军士行间气倍鲜单骑汾阳休比拟都因忠赤格穹天嗣傅恒疏辞四龙补服
　　谕曰经畧大学士忠勇公傅恒因朕赏给四龙补服具折奏谢并请于朝贺大典之日遵防服用其寻常仍服公品级补服此固出自大学士忠勇公傅恒谦冲本意然朕此畨奬赏实出至公且具有深意不可不为明晰宣示盖论大学士公傅恒平定金川之功自不可与古里额驸开国之功并论但彼当开创四征之初今属守成无事之日以大学士公傅恒之忠诚智勇练达宣力令与同时同事亦必能懋建殊勲可信其易地皆然也夫军旅之事国家不能保其必无大臣身系安危为社稷所倚赖如张广泗不过封疆外吏其人亦不足论至讷亲爵位既崇又任用有年朕之加恩超越侪辈上年命以视师实寄以心膂如朕亲行不意辜恩贻误一至于此为大臣者若惟是偷安自逸任意乖张国事其何赖焉朕既用以自愧更因以滋惧是以明正典刑不肯曲宥而大学士公傅恒见朕萦懐西顾欣然请行仔肩重任自奉命西征冒涉风霜均劳士卒步涉岩阻晨夕辛勤拜发封章裁决军务常至达旦事事妥协周详至则申明纪律诛贼腹心雪夜督师攻碉毁卡必期焚巢扫穴一举荡平大振声威贼畨震慴始稽颡归命出于至诚迨承朕防纳降班师星驰就道谘询庶务仍系丙夜办理奏覆此所谓诚贯金石信格豚鱼是以时未七旬兵不血刄而畨酋洗心革面永矢归诚从此边徼敉宁闾阎乐业而中外大臣咸知所取法股肱一体休戚相关夙夜匪躬缓急足资倚任实我大清万年无疆之庆国家酬庸盛典原非朕所得私今兹叠沛殊恩昭示风劝亦为朝廷逺大之计不仅为金川平定一时一事而然在大学士公傅恒实应欣承无愧不然则莎罗奔畨蛮小丑即迅奏肤功亦与当年岳钟琪之树绩青海大学士鄂尔泰之绥靖苗疆等耳朕于臣工赏罪大典悉有权衡铢黍不爽天下臣民宜所共悉所赐大学士公傅恒照宗室公式之朝帽顶及四龙补服并于朝贺典礼之时时常服用不必恳辞其寻常入朝入部办事应从所请随宜即用公品级补服以成谦挹之美三月傅恒凯旋
　　命皇长子率诸王大臣等郊劳既至
　　上御殿受贺行饮至礼
　　赐傅恒诗曰卡撒功成振旅归升平凯宴丽晴晖两阶干羽钦虞典六律宫商奏采薇湛露应教颁幕殿甘膏更庆遍春畿持盈保泰咨同徳偃武修文凛勅几又
