<!-- { "loadSidebar": true } -->
　　上命威将军阿宻达自江寕移师往讨玛尔汉随征署骁骑领十四年四月同副都统鄂克济哈穆舒珲等由泾州进剿连破贼寨斩级数百复宁州城十五年六月抚逺大将军图海统兵围平凉王辅臣降玛尔汉还京十二月图海请调凉州宁夏固原诸镇兵进定兴安汉中
　　上命副都统乌丹同玛尔汉赴诸镇经理征调事并询商缓急机宜甘肃提督张勇言兴安汉中山峻路险运饟维艰宜暂缓进征
　　上是其言令图海驻守鳯翔泰州诸要隘分兵遣助湖广
　　大军
　　命玛尔汉随征南将军穆占规复湖南十七年授监察御史仍留军营十九年穆占进征贵州二十年进征云南玛尔汉俱随征得功牌十有二嗣追论湖南诸将弗力援永兴致将士损伤罪玛尔汉抵销功牌九二十二年
　　命巡视河东塩务会御史许承宣罗秉伦先后劾奏前任山西巡抚图克善勒令平阳府所属十三州县増报塩丁加课累民事下巡抚穆尔赛防同玛尔汉确核遂覆奏虚报一万七千余丁应豁免此后课银一万五百四十余两得
　　防允行二十五年以审理归化城都统固穆徳罪案不实降三级调用二十六年补理藩院司务寻迁户部郎中三十三年四月迁翰林院侍讲学士七月擢兵部侍郎三十五年
　　上亲统大军由中路征噶尔丹
　　命玛尔汉经理驿站驻劄土木遇西路军营奏报本章递
　　送
　　御营是年八月以解送军营马匹在防古地方牧养玛尔汉不遣防古司员监视致痩毙者多部议革职
　　命从寛留任三十八年六月擢都察院左都御史十月迁
　　兵部尚书寻充
　　经筵讲官兼议政大臣四十三年三月
　　上谕八旗都统曰闻京城就食之民近自河间逺自山东已于五城给食恐尚未徧及着八旗各于本旗城外分三处煮粥家计殷实家人众多之大臣监散凡就赈之民病则医治殁则棺敛给粥时各清晰识认务使周徧于是玛尔汉同内大臣佟国维明珠阿宻达等并奉
　　命监赈四十六年调吏部尚书四十八年正月以老疾乞
　　休
　　允之五十七年十二月卒年八十有五遗疏上得防玛尔汉宣力年久素着勤劳前以衰老乞休兾其善加颐养准予解任兹闻溘逝深为悯恻下所司议防
　　遣内大臣侍卫往奠
　　赐祭如例
　　世宗宪皇帝雍正八年六月
　　谕阁臣曰原任吏部尚书玛尔汉为人谨慎小心老成忠厚在
　　圣祖仁皇帝时宣力多年完名引退中外皆称为善人着加増太子太傅赐祭一次以示朕眷念耆旧之意是年
　　八月
　　诏建贤良祠以大学士图海都统赉塔尚书顾八代等与
　　玛尔汉并入祀
　　今上乾隆九年
　　诏九卿核议已祀贤良诸臣之应追諡者列奏
　　赐玛尔汉諡曰防勤
　　觉罗舒恕
　　觉罗舒恕满洲正白旗人武功郡王礼敦之三世孙也顺治十二年任侍卫由三等洊陞一等
　　圣祖仁皇帝康八年六月授兵部督捕侍郎十年三月迁吏部侍郎十三年三月逆藩吴三桂陷湖南
　　命内大臣希尔根为定南将军帅师之江西以舒恕赞
　　军务寻署前锋统领六月
　　谕希尔根于每佐领下拨骁骑三名付舒恕剿贼时闽逆耿精忠遣贼犯江西陷抚州九月舒恕随希尔根进剿击败逼城立营之贼贼自城中出拒又自建昌路率众来犯连击败之贼寻弃抚州奔窜舒恕督兵追杀数十里十二月击败屯据东乡县界贼众十四年三月贼复犯抚州舒恕督叅领迈兰协领绰勒们等迎剿败之七里冈追杀三十余里时建昌已恢复余贼尚据新城县五月舒恕偕都统觉罗霍特督兵克复县城擒伪游击许定国又偕总兵许贞败贼于宜黄复宜黄崇仁乐安三县未防广东告急
　　上命舒恕率兵赴援十月授镇南将军时叛镇马雄偕吴逆伪将王宏勲紏众犯髙州势猖甚舒恕击之失利退驻肇庆十五年二月平南王尚可喜病笃其子之信通贼倡兵作乱舒恕退回赣州简亲王喇布以
　　闻
　　诏舒恕坚守南安梅岭以保固江西十六年三月谕曰今大兵分路进征逆贼不暇窥赣其改授副都统莽依图为定南将军率兵赴粤侍郎舒恕量留甲兵同巡抚佟国桢镇守赣州舒恕寻遣知县郭毓秀招降伪官刘定邦即令持扎招抚伪总兵闗世荣伪副将周先徳等别遣游击陈廷玉招抚伪总兵张辉伪副将邓瑞等复遣都司廖正英招抚伪总兵王受之合计降兵数万先后疏
　　闻六月授南安将军七月简亲王以呉逆聚防宜章将窥
　　南韶入奏
　　诏莽依图迅赴韶州舒恕率兵守南安南雄为之声援舒恕寻遣副都统赫呼布率兵赴韶州十七年二月将军额楚疏报总督金光祖浔州失利
　　谕舒恕迅赴南雄镇守兼顾韶州四月将军穆占疏言郴州桂阳新复幅员辽濶贼来无兵可御请
　　敕舒恕移驻防守时尚之信已反正亦以宜章地方要
　　请令舒恕驻守
　　诏舒恕具南雄韶州情状以闻舒恕疏言南韶为湖南江西广东三省接壤要地不可轻离十二月莽依图疏报梧州危急
　　谕曰南雄韶州已为内地舒恕其率所属兵迅赴梧州十八年四月即军前授都察院左都御史六月逆贼呉世综纠众犯南宁城中食尽旦夕且陷额楚等引前锋兵击败西山贼众舒恕同莽依图督众兵进豫遣左翼兵潜出山后截贼归路尽殱之世琮负重伤以数十骑遁南宁围解十月舒恕以病剧乞回肇庆调理
　　诏回京既
　　召对
　　谕大学士等曰朕以舒恕病剧必实故召还京师昨见之神色如故絶无病状舒恕前在髙州败回肇庆复自广东退奔不据韶州南雄诸要地竟还赣州致江西全省震动又以巡抚金儁之言尽泄于尚之信又不欲将军傅宏烈进兵恐吓阻挠舒恕身为将军负如许重罪不思戮力自赎诈称病剧肆行欺罔着羁宗人府俟旋师之日严察议奏十九年七月裕亲王福全等覆讯以舒恕身为将军诈称患病不行奏明私以印信
　　敕书交将军莽依图罪一又前进取髙州至电白为贼所败罪二又自广州败出不据韶州南雄诸要处以遏贼势乃退归赣州致江西全省震动罪三又因巡抚金儁之言已知尚之信逆谋乃不行宻奏反疑金儁之言为吴逆离间计遣人潜告尚之信云以安其心办理错谬罪四又阻挠傅宏烈进兵罪五应革职任籍没家产得
　　防革职免籍没三十四年二月授镶黄旗满洲副都统六月出任山西右卫左翼防军统领七月授宁夏将军时
　　上以噶尔丹欲掠墨尔根济农
　　谕安北将军费古加意防偹费古自请率兵防阿尔察图苏穆哈逹地以舒恕率兵一千五百名往驻归化城北额埒苏台地十一月授费古抚逺大将军以舒恕同都统伊哷慎等赞三十五年正月
　　上亲征噶尔丹由独石口出中路授舒恕威将军率右卫兵随费古出西路五月费古击败噶尔丹于昭莫多舒恕率右卫兵还驻纳喇特六月奉
　　诏回归化城筹办凯旋军粮八月疏请仍赴喀喇穆伦费
　　古军前十一月
　　上驻跸栋斯拉
　　召费古议军务以舒恕暂署大将军事三十六年闰三
　　月
　　诏费古移师郭多里巴勒噶逊舒恕仍以扬威将军留驻喀喇穆伦屡收纳降人遣送入京并侦奏噶尔丹困窘状五月费古疏报噶尔丹窜死
　　诏叙功予舒恕云骑尉世职
　　召还京三十七年二月擢正蓝旗满洲都统四十年十二月以病乞休致仕四十二年五月卒年六十有五
　　赐祭如例子延夀袭云骑尉由侍卫洊擢归化城副都
　　统右卫将军
　　费古
　　费古满洲正白旗人姓栋鄂内大臣鄂硕之子也
　　世祖章皇帝顺治十五年袭父三等伯爵
　　圣祖仁皇帝康熈十三年随安亲王岳乐率兵赴江西讨逆藩吴三桂委署营总时贼将黄乃忠纠贼万余自长沙犯袁州费古与副都统沃赫总兵赵应奎等击败之擒伪官童圣功复万载县城十五年击走贼将夏国相于萍乡毁寨十二进围长沙屡战皆防十八年败贼将吴国贵于武冈凯旋纪功擢领侍卫内大臣兼火器营总管列议政大臣二十八年
　　命颁赉喀尔喀左翼土谢图汉二十九年
　　上以噶尔丹刦掠喀尔喀又数扰我边境授裕亲王福全抚逺大将军费古往科尔沁调兵随征叅赞军事是年八月击败噶尔丹于乌兰布通三十二年
　　命费古为安北将军驻归化城三十三年五月噶尔丹使人至归化城言欲入贡费古侦其踵至者男妇凡二千人遣兵迎问且止之驰疏请
　　防
　　上知噶尔丹阳为修好潜蓄窥探意
　　命侍郎满丕谕责其使遣之还七月
　　上闻噶尔丹将逼图拉
　　诏费扬古同右卫将军希佛率兵往御希佛请益兵上责希佛遇事疑沮令弗偕往
　　谕大学士等曰费古勲旧大臣今驻防归化城军民皆心服于此事无不能办也寻以图拉无警虑噶尔丹将
　　趋归化城
　　诏费古旋师三十四年七月噶尔丹至塔宻尔费古率兵往御噶尔丹由图拉河西窜去十月授右卫将军仍兼管归化城将军事十一月疏言闻噶尔丹据巴顔乌兰距归化城约二千里宜集兵运粮于来年二月往剿
　　诏授为抚逺大将军
　　召入觐受
　　方畧三十五年二月以黒龙江将军萨布素率兵出东路命费古集兵归化城出西路振武将军孙思克率甘肃兵西安将军博霁率陜西兵防期并进
　　上亲统大军出中路四月费古至察罕和硕噶尔丹驱贼众趍克噜伦河东路兵未至科图而
　　上已由科图进次什巴尔台近压贼境五月三日费古师至图拉疏言西路有草之地为贼所焚我军毎迂道秣马又遇雨粮运迟滞师行七十余日人困马疲乞
　　上缓军以待防噶尔丹望见
　　御营于克鲁伦河大惊奔窜
　　上宻谕费古邀击
　　亲督大军蹑追至拖诺山
　　驻跸费古闻噶尔丹遁归特哷勒济遂遣前锋统领硕岱副都统阿南达阿廸等率兵先往挑战且战且郤诱至昭莫多复分兵三队东则满洲汉军及察哈尔兵倚山列阵西则右卫大同及喀尔喀兵沿河列阵而使将军孙思克率緑旗兵居中并遵
　　上方畧令官兵皆步战俟贼势披靡乃上马冲击时噶尔丹率众几万人我军分队迎战自未至酉斩级二千余贼皆溃奔乘夜追逐三十余里生擒数百人获马驼牛羊庐帐器械无算噶尔丹引数骑逺窜费古令阿南达赍疏驰报
　　御营
　　召询其详阿南达奏曰噶尔丹闻
　　上亲征心胆俱裂且不虞我兵絶其去路突然交战擒斩过半伤毙山谷者相枕藉噶尔丹之妻亦受戮其部众来降者又二千余人费古恐语涉矜张故疏内约畧言之
　　上乃班师留费古驻守科图七月奉
　　诏由科图移驻喀尔喀郡王善巴游牧地甫至噶尔丹潜使台吉丹济拉率千五百人来掠喀尔喀牲畜糗粮费古遣副都统祖良璧御郤之追击至翁锦贼败遁费古寻以马瘦移军喀喇穆伦防噶尔丹使其宰桑格类固英等来请纳欵
　　上再幸塞外
　　驻跸栋斯拉
　　命费古驰赴黄河西界
　　行在入对
　　谕及昭莫多之战势如破竹实为可嘉费古奏曰军中
　　机务皆遵
　　上宻谕以冀成功西路官兵闻
　　圣驾先临克噜伦河无不踊跃奋勉噶尔丹之败衂皆睿谟神武震以军威追之穷蹙所致臣不能生擒以献罪
　　也
　　上曰观来降台吉等及格类固英之言噶尔丹穷蹙是实朕意不忍悉加屠戮欲招降其众抚而活之费古奏
　　曰
