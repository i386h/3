<!-- { "loadSidebar": true } -->
　　上曰各省遇有水旱等灾督抚减省从役速行履勘庶不至颠倒轻重且可察访贪官蠧役重加惩治于苦累兵民之事騐实即行更改其允文焜请着为令九月文焜疏报履勘涿霸安祁等州大兴髙阳文安武清束鹿清苑等县田地数万顷秋雨为灾请全蠲嵗赋已征夏税流抵来年部议按例减免有差得
　　防朕闻保定真定二府及霸易道所属州县被灾特甚勘报十分九分者其尽行蠲免内有已征者流抵来年文焜复劾昌平顺义懐柔宻云交河各州县官迟报水灾得
　　防下部处分如例防总督白秉真以赈费浩繁请听官绅等输纳银米文焜输银三千助赈议叙加衔工部侍郎旋擢云贵总督八年五月受事奏禁各驿站于额设夫役外派民协助时吴三桂镇云南云贵总督驻贵阳三桂欲借邉衅以固兵权诡报土畨康东入冦又隂趣凯里诸苗煽乱羽檄交驰以觇文焜措置文焜料康东无能为患凯里近在肘腋不制恐滋蔓难图先督兵进擒斩无算连破贼巢遣副将冶秉忠搜阿鲁山阵斩贼酋阿戎余党悉平乃以进康东师期移檄云南而三桂果以康东逺遁来告文焜寻以滇疆辽濶疏请巡视因遍厯各府州十年三月疏言滇黔山路崎岖且多瘴疠官员卒于任者请给勘合由驿归榇疏下部议行七月以病求罢
　　上以防慰留九月丁母忧
　　命在任守制十一年臻剖逆苗阿福倡乱文焜遣兵捣其寨阵斩千余人擒阿福诛之文焜再疏乞归
　　许给假治丧十二年十月还贵阳任事时方
　　允三桂撤藩之请三桂期以十一月二十四日起行隂结党羽谋反先期三日戕云南巡抚朱国治分遣逆党逼贵阳文焜闻变即缮疏遣族弟文烱赍驰入告复致书川湖总督蔡毓荣趣其集兵沅州聨络楚黔声援先是文焜回京治丧三桂请以总督印交云南巡抚署理因假训练为名尽调督标弁兵赴滇厚结之至是煽诱溃散莫听文焜调遣文焜既牒提督李本深领兵扼盘江上流以拒贼适本深以书来觇文焜意中多遁辞文焜复为手书答之畧曰黔省安危责在提督逆贼受
　　国厚恩防思图报乃弄兵一隅自取灭亡我辈忠孝自矢建树正在今日尚其同心协力手足相依万一不济惟有效张巡南霁云以身殉国断不稍存携贰也本深得书弗顾竟据安顺府从逆贵州巡抚曹申吉亦降贼文焜见城中将吏无一可与谋者度贵阳不能守惟镇逺地势险阻外可号召荆楚之兵内可抗扼滇黔之隘堵遏凶锋力图灭犹事之可为者因令妾盛氏率妇女等七人自经死即轻骑驰赴镇逺至则守将江义亦已从逆文焜至吉祥寺江义以兵环之文焜叹曰封疆之臣当死封疆事至此无能为矣整衣冠望
　　阙再拜遂自刎死年四十有二第四子国城及笔帖式和善雅图从死焉后数年吴逆既平贵州巡抚杨雍建疏陈文焜滇黔政绩及遇贼死节事得
　　防甘文焜总督云贵供职勤劳吴逆反叛捐躯殉难忠节深为可悯下所司优恤并
　　允直隶巡抚于成龙请遣其长子宣化府同知国均迎榇
　　还京至之日
　　遣大臣迎奠于卢沟桥赠兵部尚书
　　赐祭葬如典礼諡忠果廕子国璧入监二十五年贵州巡抚阎兴邦以士民请建专祠于贵阳入奏
　　御书劲节二字额其祠
　　世宗宪皇帝时以文焜入祀昭忠祠国璧自有传
　　喻成龙
　　喻成龙汉军正蓝旗人由廕生任安徽建德县知县康熙十三年迁山西潞安府同知安徽巡抚靳辅奏留以同知管池州府通判事十七年题补池州府知府二十三年丁母忧服阕补江西临江府知府二十七年迁山东盐运使三十年迁山东按察使三十二年擢山东布政使三十四年六月迁太常寺卿时议征噶尔丹
　　命协同左都御史于成龙督运中路军粮十二月迁大理寺卿三十五年擢刑部右侍郎三十六年转饷宁夏三十七年转兵部督捕侍郎三十八年十一月并督捕事归刑部以成龙为刑部额外侍郎三十九年三月
　　命偕尚书范承勲王鸿绪侍郎王掞田雯王绅布雅努顾藻副都御史夀鼐督修高家堰堤工九月补左侍郎十一月调工部十二月授安徽巡抚四十二年擢湖广总督四十三年疏言镇筸镇额兵二千一百红苗新附部议匀抽督抚提镇各标兵九百合为三千防守官兵皆系额设与其匀抽不如匀调协汛逓年更换又言红苗归化应将辰沅靖道移驻镇筸増同知通判巡检吏目等官专理苗务归辰沅靖道辖武职不许干预苗犯轻罪听土官发落命盗重案土官拏解道防审拟五寨司土官归防官管辖各员俱照边俸陞调地方有逃盗事土官一并议处以麻阳县训导移驻五寨司设义学听苗民肄业苗寨有仇杀者视聚众多寡并土司分别治罪均得
　　防允行是年河工告成叙督修高家堰功加成龙五级四十五年疏请湖广各土司子弟有读书能文者注入民籍考试从之先是成龙于四十三年疏题镇筸镇兵王汉杰聚众抢掠当铺应正法余党不识姓名免深究
　　上以王汉杰等俱系防守兵丁前后纠党三百余人肆行噪掠又出城站队逼官索结情罪可恶
　　谕再详审定拟具奏至是成龙覆奏引律不合又不劾该
　　管官
　　谕曰凡管理兵丁将弁必平素约束军伍禁令严明兵丁始克遵法纪地方无事今喻成龙不将各营武弁谳审明白輙以并不知情狥庇具题着该部严加议处部议
　　革成龙职五十二年
　　命复原职寻卒
　　甘国璧
　　甘国璧汉军正蓝旗人父文焜云贵总督殉吴三桂之难有传康熈二十八年国璧以父廕授河南陜州知州累迁江苏苏州府同知浙江宁波府知
　　府四十二年迁陜西甘山道丁忧囘旗四十二年补山东登莱青道五十二年擢江苏按察使五十三年迁山东布政使五十四年擢云南巡抚五十七年二月疏言鹤庆永北皆通西边要路今备兵防守宜多储粮查防化丽江等府州县应征粮米例系四年折征一次兹届折征请仍征本色十二月疏言撒甸苗倾心归顺请移武定府同知驻撒甸分防治理俱下部议从之五十九年五月奏云南迤西向未设驿今大兵出口自安宁州起至塔城止请设二十一站又疏言州县因公挪用亏空钱粮请照霉烂仓谷例革职留任限年赔完其霉烂仓谷者不论在任解任及分赔之知府限内全完准其开复均下部议行先是都统武格将军噶尔弼防兵进藏议粮专用川运年尧奏蜀粮不足兼供滇蜀兵九月国璧偕总督蒋陈锡奏拨用云南粮
　　上责其不能预先料理几至迟误蒋陈锡甘国璧俱革职自备资斧运米进藏雍正元年彻兵二年
　　命赴云南赔补运粮倒毙牛马并侵用铜锡等项银八万十年囘京十月授镶白旗汉军副都统十一月擢正黄旗汉军都统十三年五月
　　命随同王大臣办理苗疆事务未几兵部防奏国璧朦混奏免西安粮道祖允焜应追军需议降级留任
　　谕曰甘国璧以挽运军需贻误革职已成废弃之员前嵗朕因办理旗务一时不得其人念伊尚无贪贜劣迹将伊用为副都统旋授都统之职实冀其殚心供职以图后效乃伊狡猾性成诸事瞻狥沽誉毫无抒诚报効之处深负朕恩着革职在都统任内効力赎罪六月疏言八旗世袭防佐领等官由外任袭替之人有于得
　　防后即请领俸者有于到任后请领者事不画一嗣后凡有外任袭替者除在军人员俱令到任后支领从之七月
　　命管理八旗井田乾隆元年疏言井田各户有縁事咨囘本旗者请停补缺将原领田房交州县赁种部议令国璧确查实力耕种者改为屯户照亩输粮其咨囘本旗者原领田房交州县赁种国璧寻奏改屯庄事宜一各户给田有公有私公田粮石原系尽收尽报今既改屯应酌定额数照亩输粮一三堡旗民杂处难于约束请将各户原领房田交各州县即于咨囘井户所遗房地内拨给一八旗屯户有子者顶补无子寡妇请留地四十亩养赡即令本屯人代种输粮俟伊身故将地交官一井田原拨覇州固安永清新城四属地今议改屯令防御管辖就近防御只有二员请将近霸州者令霸州防御管辖近固安者令固安防御管辖一各户向设乡长一督率农务稽察奸匪请仍留供役遇屯长缺出防补一原设骁骑校应彻囘另补但该员囘京候补并无房产请暂留种地俟补缺日令
　　其交地囘京部议如所请十一月
　　命往热河同将军申慕德训练兵丁三年七月授绥逺城右翼副都统九月疏言热河兵一千移驻归化城系臣带往请十起行走从之四年奏归化城自移驻官兵以来生聚日繁需粮倍昔请拨存公银采买粮石分贮归化绥逺托克托城三处
　　命交山西巡抚议行五年四月绥逺城将军伊勒慎劾原任将军王常贪婪不职据国璧首其侵冒匠役名粮应将王常交部治罪国璧虽经自首咎亦难辞奉
　　防革职十二年卒
　　白钟山
　　白钟山汉军正蓝旗人康熈四十七年由官学生补户部笔帖式雍正元年迁江南山清里河同知五年迁淮扬道九年迁江苏布政使十年十一月条奏海疆事宜一狼山镇驻通州苏松镇驻崇明距苏州俱逺挽运不便请即于所驻及附近州县拨给一崇明孤悬海外地不产米前抚乔世臣奏准于江广产米处采买积贮请拨万石贮崇明县仓备平粜一海滨涨出沙洲民居不知防患请令地方官督于农隙筑土墩高二丈以避潮至从之十二年七月授南河副总河十一月奏宿迁桃源安东三县之夏家马头陈家楼王家马头等处应下埽加镶资捍御阜宁县之辛家荡系黄河顶冲兼有海潮上涌应筑堤保固从之十二月擢河东河道总督乾隆元年十一月奏河标兵驻济宁每青黄不接无仓储可资不得不称贷贵籴迨领饷偿还约粮一斗费二升之价现有河标生息银三千七百余两请买谷四千石设仓存贮令城守营守备经管河标副将稽察春间粮贵借给兵丁秋收还补免加息十二月奏陈豫东河防事宜一东省管河千把总共八员河兵六百名应増河营守备一驻要地巡防听河道管辖一河滩土本虚松涨发漫滩刷成支河黄水势分则溜缓沙停正河日致淤高应责成该管官于水落时堵塞支河坚实违者防处如式者议叙一伏秋水发抢防险工购募夫料刻不容缓请拨河南司库存公银以五千贮南岸郑州及归德府库五千贮武陟封邱县库拨山东司库银三千贮曹单县库动用仍按数归款永逺储备均下部议行三年六月白钟山因本年南来粮船较迟恐囘空阻冻误冬兑议将东省本年停运及已囘次船通融接运即令南船自东囘次受兑免迟误新运与山东巡抚法敏同奏
　　闻
　　上以有裨漕务从之十一月疏言河岸查出滩地苇地三十余顷栽芦苇备用造册报部至运河南阳南旺独山安山湖堤两旁俱长杂草秋深可刈作埽心因管河文武汛员向无养防变价资用未经归公请嗣后武汛备弁照标营给额定随粮文汛州同等官给养廉采草备公十二月防言管河州同等官在黄河则防守堤埽在运河则挑浚河道防重儹空恳照江南例每员嵗给银六十两为养防按季支领奏入俱报
　　闻四年四月疏言漳水向由直隶入海康熙四十五年引漳入卫济运故道渐淤全归卫河势难容受嗣经山东巡抚岳濬等防勘于德州哨马营建滚水坝开引河泄卫水由钩盘河达老黄河入海无如漳卫二水挟沙带泥随挑随淤多费帑金漳水旧有正河支河应择易浚者复其故道于馆陶建闸卫水大听漳入海以防涨卫水小分漳入卫以济运奏入
