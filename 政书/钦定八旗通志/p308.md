<!-- { "loadSidebar": true } -->
　　三等镇国将军十三年五月
　　谕吏部曰三等镇国将军洛托当
　　太宗时曾犯大罪因爱其才且系宗室特加寛宥今值国家用人之际乆令闲住深为可惜着授镶蓝旗满洲都统时川冦余党孙可望李定国冯双礼并兵州总兵叛贼马进忠均受眀桂王朱由榔封爵可望据黔扰湖南十四年四月
　　命洛托为宁南靖冦大将军驻防荆州至则遣兵夺取心潭隘断巴东渡口敌总兵田国钦黄世奎邓基昌等及可望所属伪总兵赵世超副将赵三才相继降十二月可望与定国内讧战不胜亦来降
　　上命洛托同都统济席哈由湖南进取贵州十五年三月防承畴师于常徳抵辰州收复沅陵泸陵麻阳黔阳溆浦诸县进军沅州进忠遁檄偏沅巡抚袁廓宇招抚靖州并屯镇逺二十里山口堵御是月双礼遣其总兵冯天裕闫廷桂等先后自平越来降四月大兵至贵州由榔之总兵罗大顺复收溃卒袭新添卫城败之洛托与承畴守贵阳十六年二月凯旋叙功授云骑尉晋一等镇国将军十七年七月
　　上以海冦郑成功窃据海隅日乆未下
　　命洛托为安南将军同尚书车克内大臣达素都统索浑等往征大破贼众十一月师还康熙四年四月卒年五十洛托第七子富达礼于康熙四年九月袭骑都尉世职十二月改为降袭奉恩将军八年晋一等辅国将军二十三年任头等侍卫二十五年四月授散秩大臣十一月以謟附领侍卫内大臣索额图恃势致富为其从弟苏起所讦削爵爵除配飨四郡王传【谨案乾隆四十三年奉　　防以四郡王限于支派属在觉罗之列是以宗室王公中未立其传因　　特命国史馆查明事实不拘详畧各补一传列诸大臣之前兹八旗通志所载大臣例皆各按旗分截然编列而此诸王无旗分可隶故标出配飨四郡王之目另载于此以支派而言虽在宗室之后而以　天潢而论仍卓居大臣之前庶得以仰合　谕防云】多罗通达郡王雅尔哈齐
　　雅尔哈齐
　　显祖宣皇帝第四子
　　太祖髙皇帝母弟也卒年月及事迹旧史不着无嗣顺治十年五月追封多罗郡王諡通达十一年三月配飨
　　太庙列东庑乾隆十九年九月
　　命入祀
　　盛京贤王祠四十三年正月
　　谕曰通达郡王系
　　显祖之子武功慧哲宣献三郡王系
　　景祖之子当时虽身预配飨第以宗支而论已在觉罗之列是以宗室王公表传内未经立传但思宗室传既限于支派国史传又以属在宗潢令此四王无所附丽亦觉欠缺着交国史馆查明四王事实补为立传列国史诸大臣传之前即或当时纪载简少其功绩无由稽核无妨不拘详畧各立一传以征信焉
　　武功郡王礼敦【子贝和齐】
　　礼敦
　　景祖翼皇帝长子
　　显祖宣皇帝兄也生而英勇自
　　肇祖原皇帝开基赫图阿拉至
　　景祖翼皇帝始筑城居之兄徳世库居觉尔察地瑠阐居阿哈和洛地索长阿居和洛噶善地弟寳朗阿居尼玛兰地寳实居章嘉地分筑五城环赫图阿拉二十里而居并称宁古塔贝勒当是时邻部有硕色讷者生九子俱强悍又有嘉呼者生七子轻捷多力能披重铠连跃九牛二族恃其强侵陵诸路礼敦从
　　景祖率诸贝勒往征尽灭之收服五岭以东苏克素防河以西二百里内诸部由此国益强盛礼敦战功居防号巴图鲁后五城族人嗜利搆兵致外侮内难交作
　　太祖髙皇帝备尝艰险光复旧物讨诛尼堪外兰国中乃帖服而礼敦巳先殁矣卒年月旧史不着追溯翼运功宗无出其右
　　太祖髙皇帝肇造
　　东京营
　　景祖
　　显祖陵于城东北杨鲁山自赫图阿拉奉迁
　　梓宫并迁礼敦榇附葬
　　陵侧崇徳元年四月追封武功郡王配飨
　　太庙顺治十五年九月奉安
　　景祖
　　显祖于兴京
　　永陵礼敦附
　　陵侧康熙二十一年及三十七年再
　　亲诣兴京谒
　　永陵
　　命大臣诣王墓酹酒乾隆八年十九年四十三年亲谒
　　永陵皆
　　命大臣酹酒于墓十九年
　　诏建贤王祠于
　　盛京祀
　　国初有功诸王以王入祀王子贝和齐承先志敬事
　　太祖
　　太祖征明广宁
　　命与宗室铎弼等留守辽阳贝和齐子色勒天聪中任都统后以军功晋一等男爵官至领侍衞内大臣自有传顺治四年七月录王孙席赉阿济赉阿赉二世孙吉哈礼额塞托和礼玛福塔托布齐达哈塔萨赛巴赛玛赛噶达珲托木托礼二世孙噶尔珠辟古莫洛均授佐领康熙五十六年八月以王后无任显秩者
　　特擢其三世孙侍卫吉礼为散秩大臣
　　多罗慧哲郡王额尔衮
　　额尔衮
　　景祖翼皇帝次子
　　显祖宣皇帝兄也当
　　太祖高皇帝未诛尼堪外兰时觉尔察城阿哈和洛城和洛噶善城尼玛兰城章嘉城诸族人嗜利搆兵难交作额尔衮智虑周达视不善若凂已永保令名焉卒年月不着无嗣顺治十年五月追封多罗郡王諡慧哲十一年三月配飨
　　太庙列东庑乾隆十九年九月入祀
　　盛京贤王祠
　　多罗宣献郡王斋堪
　　斋堪
　　景祖翼皇帝第三子
　　显祖宣皇帝兄也当
　　太祖高皇帝初诸族人嗜利搆兵斋堪弗与为伍惟善是务有老成望云卒年月不着无嗣顺治十年五月追封多罗郡王諡宣献十一年三月配飨
　　太庙列东庑乾隆十九年九月入祀
　　盛京贤王祠


　　钦定八旗通志卷一百三十四
　　钦定四库全书
　　钦定八旗通志卷一百三十五
　　人物志十五
　　大臣传一【满洲镶黄旗一　费英东　额亦都觉罗拜山　佟养正　雅希禅　图鲁什　伟齐　康喀赉　武善　车尔格　图尔格伊尔登　超哈尔】费英东
　　费英东姓勒佳世居苏完后满洲镶黄旗骁果善射引强弓十余石
　　太祖髙皇帝创业之初随其父苏完部长索尔果首率所
　　部军民五百户来归
　　太祖嘉之授一等大臣尚主有兊沁巴顔者费英东女兄之夫也谋逆费英东擒而诛之初征瓦尔喀部取噶嘉路杀部长阿球降其众以归戊戌年正月同台吉禇英等统兵千人再征瓦尔喀取安楚拉库路围屯寨二十余所属人戸悉招降之丁未年正月斐悠城长苦乌拉侵扰请内附费英东同贝勒舒尔哈齐等迁之尽收其环城屯寨令侍卫扈尔汉防五百戸先归乌拉贝勒布占泰发兵万人邀诸路两军相持未决费英东率师继至大败之五月讨东海窝集部与贝勒巴雅喇等取赫席赫路鄂谟和苏噜路佛讷赫托克索路俘二千人而还辛亥年七月同台吉阿巴泰等取乌尔固辰穆棱二路癸丑年五月从
　　太祖征乌拉同诸贝勒大臣力战破敌乗胜夺门遂拔其
　　城寻
　　命与何和哩额亦都扈尔汉安费古为五大臣佐理国事天命四年二月眀兵四路来侵一军据萨尔浒山巅费英东率本旗兵进撃破之
　　太祖之征眀取抚顺也明兵来援礟惊费英东马旁逸诸军不前费英东廻马大呼挥诸军并进遂破之
　　太祖拊髀叹曰万人敌也从攻叶赫城上矢石雨下太祖命之退对曰我兵已薄城下矣再
　　命之退对曰势垂克必不退也竟拔其城费英东自少从太祖征讨诸国三十余年身先兵士冲突坚阵当其锋者莫不披靡性忠直遇事敢言毅然不挠以功授一等子世袭五年三月卒五十有七
　　太祖间之哀恸亲临其防
　　太宗文皇帝天聪八年以其子察喀尼袭爵
　　赐勅免死二次崇徳元年追封费英东直义公配享太庙陪
　　福陵
　　太宗尝
　　谕羣臣曰费英东见人不善必先自斥责而后劾之见人之善必先自奨劝而后举之被劾者无怨言被举者亦无骄色朕未闻诸臣以善恶直奏似斯人也顺治十六年
　　世祖章皇帝念佐命勲臣
　　诏晋费英东世爵为三等公康熙九年
　　圣祖仁皇帝御制碑文勒石纪勲雍正九年
　　世宗宪皇帝加公号曰信勇乾隆四十三年
　　上追念费英东忠勋晋世爵为一等公子十人察喀呢见大臣表第六子索海官副都统第七子图赖官都统功封一等雄勇公皆自有传
　　额亦都
　　额亦都姓钮祜禄世居长白山后归
　　太祖髙皇帝满洲镶黄旗幼时父母为人所害额亦都以隣人匿之得免年十三手刄其仇避走嘉穆瑚地依于其姑居数嵗
　　太祖过其地额亦都识为真主请事
　　太祖白于姑姑止之不可遂从行嵗癸未从
　　太祖讨尼堪外兰于图伦城先登攻色克济城掩敌无偹取之又别率兵攻舒勒格布占克其城额亦都骁果善战挽弓十石能以少击众所向克防
　　太祖知其能日见信任丁亥年八月
　　命督兵取巴尔逹城至浑河河涨不能渉以防聫军士鱼贯而渡夜薄其城率锐卒先登城中兵猝惊起拒跨堞而战飞矢贯股着于堞挥刀防矢战益力被五十余创不退卒拔其城而还
　　太祖迎于郊燕劳之其所俘获悉以
　　赐遂
　　赐号巴图鲁萨克察之入冦也额亦都率数人御敌敌败蹑之夜入其城进攻连克尼玛兰城章嘉城索尔瑚寨功最师还
　　上迎劳如初界藩有科什者以勇闻盗九马遁单骑追斩之尽返所盗马嘉穆瑚之贝珲巴顔谋叛附哈逹
　　命讨之诛其父子五人以徇癸已年九月叶赫合九国之
　　师来侵
　　太祖陈兵古哷山命额亦都以百骑挑战敌悉众来犯奋击殪九人敌却大兵继之斩叶赫贝勒布斋九国之师皆溃遂乗胜畧诺赛寨及兆嘉村防我军有齐法罕者战殁额亦都直入敌阵以其尸还讷殷路者九国之一也其长薮稳色克什既败归复聚七寨之众据守佛多和山
　　命同大臣安费古噶葢等以兵千人围其寨三月下之
　　斩薮稳色克什
　　赐
　　上所乗马以旌其劳丁未年五月同大臣费英东随贝勒巴雅喇征东海窝集部有功庚戌年十一月
　　命招抚窝集部之那木都鲁绥芬宁古塔尼玛察四路防其长康果哩等十九人师旋乗胜击取雅兰路俘万人而还辛亥年十二月同额驸何和哩等征窝集部之呼尔哈路克扎库塔城详见何和哩传天命二年同大臣安费古攻明马哈丹花豹冲三岔儿堡并克之四年明经略杨镐率六总兵统兵二十余万分四路来侵大贝勒代善出御明总兵杜松王宣赵梦麟兵于抚顺过扎喀闗议驻师僻地以竢
　　太祖
　　太宗文皇帝时为四贝勒谓界藩山有筑城夫役急往防之宜耀兵向敌以壮夫役士卒之胆不当驻僻地示弱众议未决额亦都曰
　　贝勒之言是也遂进师界藩防
　　太祖帅兵亦至指挥夹撃大破眀兵于吉林崖及萨尔浒山明三縂兵皆殁于阵还破明縂兵马林于尚间崖刘綎于阿布达哩冈额亦都皆在事有功连嵗
　　太祖亲征各部之不用命者若哈达辉发乌拉叶赫以次削平额亦都在行间辄为军锋用兵垂四十余年未尝挫衂每克敌受
　　赐辄分给将士之有功者不以自私
　　太祖特优遇之当天命建元之初国人有私诉于额亦都
　　者额亦都擅自聴防
　　太祖以大臣不应聴受私诉恐一人独防必至生乱因罚
　　额亦都并着为禁令然心知其忠诚
　　宠顾不少衰初妻以宗女后尚和硕公主与费英东等同为五大臣佐理国政累官至一等内大臣受爵一等子天命六年卒于官年六十
　　太祖亲临哭之恸祭如礼
　　太宗文皇帝天聪八年以其子遏必隆袭一等子崇徳元
　　年追封额亦都宏毅公配享
　　太庙陪
