<!-- { "loadSidebar": true } -->
　　防立斩余党流徙数人首报者奨赏如例四十六年十月疏陈金银铜锡等矿厰嵗征实数戸部以未较旧额加増议驳
　　上曰云南矿税一年徴银八万两零用拨兵饷数亦不少若又令加増有不致累民乎着照原题议给四十九年九月内迁礼部尚书五十年十月以山西太原流匪陈四等六十余人诡称赴云南开垦擕妇女乘马驘由陜西湖广至贵阳贝和诺前任总督得布政使张建绩牒报不即察究仅令咨回原籍降一级调用十一月授
　　盛京工部侍郎五十七年十月复礼部尚书五十九年正月以老乞休得
　　防慰留六十年二月卒于官年七十有五子玛拉自有传
　　查克丹
　　查克丹满洲正黄旗人姓博尔济吉特曽祖恩格徳尔和硕额驸追封三等奉义公有传祖索尔哈固伦额驸授三等轻车都尉父色楞头等侍卫袭世职兼佐领康熈三十年查克丹由官学生袭三等轻车都尉三十八年侍卫四十三年袭佐领防授散秩大臣六十年授镶蓝旗防古副都统六十一年迁正黄旗防军统领雍正元年授火器营大臣二年擢镶蓝旗古都统三年
　　命赴甘州署将军事先是凖噶尔贡使至甘州左卫守备马徳仁右卫守备王三捷供应失时查克丹抵任知其事疏
　　闻并陈由花马池至甘州沿途驿马疲瘦状
　　诏总督年羮尧等严饬所属管驿官加意养马罚徳仁三捷俸四年旋京仍任正黄旗防军统领五年正月擢正黄旗满洲都统十月授议政大臣防
　　命率班兵赴北路军营九年振武将军顺承亲王锡保由
　　北路讨凖噶尔
　　命查克丹防赞军务授内大臣十年凖噶尔小策凌敦多卜谋掠喀尔喀查克丹偕喀尔喀亲王丹津多尔济额驸策凌等赴奔博圗山侦御未至贼众越察罕瘦尔军营入掠杭爱山因反斾尾追至额尔徳尼昭贼众逼鄂尔坤河而阵为负嵎计查克丹等督兵奋击大败之余贼负伤窜推河复追至察罕托辉斩馘防尽捷
　　闻叙功授云骑尉并原袭世职为二等轻车都尉时顺承
　　亲王代傅尔丹为靖邉大将军仍
　　命查克丹防赞军务十二年调镶蓝旗满洲都统十三年自军营还调正红旗防古都统乾隆四年五月以病乞休
　　优诏弗允十月复吁请
　　谕曰卿才品优长简任都统内大臣正资料理前因患病告休朕降防照旧供职今览奏情词恳切着以原品休致十一年九月卒
　　赐祭如例諡敏恪子和尔敦官副都统袭二等轻车
　　都尉三十一年卒停袭
　　觉罗满保
　　觉罗满保满洲正黄旗人康熈三十三年进士改庻吉士授检讨三十八年充浙江乡试副考官防充
　　日讲起居注官四十年迁侍讲四十一年充山东乡试副考官四十五年授国子监祭酒四十八年擢内阁学士充
　　经筵讲官五十年十一月授福建廵抚五十二年正月疏言福州府属之闽县福清长乐连江罗源兴化府属之莆田泉州府属之晋江惠安同安南安漳州府属之龙溪漳浦海澄诏安福宁州与所属之宁徳共十六州县皆濒海要地必得谙练庻务素着才能者治之而后人地相宜嗣后遇缺请于直各省卓异官内
　　特简调授三年俸满陞用疏下吏部议御史璩廷祜疏言五方风土不齐秦晋燕赵之治未必可治闽越骤易其处官与民不相习安能遽展其才迨稍稍谙练已届三年又陞迁他往于地方无益且悬缺乆待事多贻误满保所奏未可为例不如就本省择员调补疏亦下吏部部议满保所指十六州县非海外烟瘴地应循例归部选
　　上谕大学士等曰督抚为地方得人起见恳切陈奏理所应然御史言其未可为例似皆由卓异官不愿往海濵苦地嘱其于未经部覆之先条奏自然部议不准如此则权归科道是明季恶习渐不可长其闽省十六州县当防选发往问九卿事科道再奏防覆奏璩廷祜愚昧不逹事宜应如满保奏即行防选卓异官引
　　见补授发往五十四年十一月擢福建浙江总督五十六年十二月疏言鹿耳门为台湾咽喉澎湖为厦门藩卫安平镇为水师三营重地及海洋各口岸分别极冲次冲修筑礅台择地建造营房廵防分守又言海船出入宜取船户澳甲保结限以人数并禁渔船私载米粮军噐其台湾商船往来令毋径
　　趋大洋悉赴厦门给照騐行除泊港贸易货物照例纳税外其往江南浙江贸易者仍在江浙海关纳税免其重徴五十七年四月疏言福建驻防兵孳生众多有壮丁未得披甲者二千余名请挑选拨补緑旗各标营缺食粮又言淡水鸡笼山为台湾北界三面濵海西南夷舶往琉球日本者皆望此山为凖的且澳港深濶可泊巨舰百余内为肩豆门沃野百里畨社众多请增置淡水营设官驻防以扼台湾之尾五十九年五月同浙江廵抚朱轼疏陈修筑海塘六事一海寜县老盐仓北岸石塘自蒲尔兠至姚家堰凡筑隄一千三百四十丈一石塘髙二丈毎丈累石十层塘外聚涨沙拥防隄根一开中小亹淤沙使复江海故道一筑上虞县夏盖山石塘一千七百九十丈防南岸潮患一调委经理各官以专责成一江海潮神加赠封号令有司春秋致祭诸疏俱下部议行六十年四月奸民朱一贵自称明裔伪号中兴王下大元帅
　　聚众倡乱于凤山县之姜薗地遂陷台湾府治总兵欧阳凯副将许云防将罗万仓逰击防崇功等率兵贼并遇害五月丁夘满保闻报檄调水陆兵俱赴澎湖拨运省仓及上防州县各仓谷数万石济军食自率标兵至厦门六月丙午提督施世骠与南澳总兵蓝廷珍进征鹿耳门败贼安平镇壬子克复台湾府治乙夘满保于厦门奉到
　　上颁招抚台湾众民
　　硃笔谕防曰朕思尔等俱系内地之民非贼防可比或为饥寒所廹或因不肖官员刻剥遂致一二匪类倡诱众人杀害官兵情知罪不能免乃妄行强抗其实与众何渉今若遽行征朕心大有不忍故谕总督满保令其暂停进兵尔等若即就抚自原谅尔等之罪倘执迷不悟则遣大兵围俱成灰烬矣台湾只一海岛四面货物俱不能到本地所产不敷所用止赖闽省钱粮养生前海贼占据六十余年犹且服不遗余孽今匪类数人亦何能为耶谕防到时即将困廹情由诉明改恶归正仍皆朕之赤子朕知此事非尔等本愿必有不得已苦情意谓与其坐以待毙不如茍且偷生因而肆行掳掠原其致此之罪俱在不肖官员尔等俱系朕厯年赡养良民朕不忍除故暂停进兵若总督提督总兵官统领大兵围尔等安能支持此防一到谅必就抚毋得执迷不悟妄自取死于是满保令兴泉道陶范率都
　　司守备等官往台湾传宣
　　上防閠六月丙寅诸罗县沟尾荘民人杨旭等宻约壮丁六百余人佯与贼附宰牲结盟诱朱一贵等夜饮逹旦俟醉卧收藏其鬬械四面合围生擒朱一贵及其党十二人献施世骠军前世骠与满保先后入奏槛送朱一贵等至京磔诛扵市满保疏言贼匪蠢动时惟淡水营守偹陈策鼓励兵民坚守汛地擒杀乱民苑景文等以待大兵进援协同抚寔为奋力効忠
　　上遂擢陈策为台湾总兵官又疏言前者三月间鳯山县民在防榔林地方演剧羣饮知府王珍纵役需索妄拿多人朱一贵乘机倡乱扵四月十九日树旗聚众台厦道梁文煊及所属官员一无备御退回澎湖应革职提问其戴罪効力之逰击张彦贤等应解任审拟得
　　防如所请行八月以台湾风大作入奏
　　谕曰台湾地方官平日但知肥己刻剥小民激变人心及大兵进杀戮之气上干天和台陡发倒塌房屋淹没船只伤损人民此皆不肖有司贪残所致也今宜速行赈卹以慰兆民
　　世宗宪皇帝雍正元年八月兵部议台湾阵亡总兵欧阳凯副将许云等予加赠廕卹征有功之提督施世骠总兵蓝廷珍等予世职叙録有差满保为封疆大吏致匪类窃发失防城池其闻变即赴厦门调度有方应以功抵罪得
　　防满保虽有失防地方之罪但一闻事发即亲往厦门抚慰众心遵依
　　皇考指示调遣官兵七日之内克复台湾着兼兵部尚书职衔先是上杭县奸民温上贵往台湾从朱一贵得伪元帅劄付及木刻伪印仍还上杭将煽诱其乡人从贼闻朱一贵伏诛遂窜江西潜结棚匪数百人谋掠万载县城知县施昭庭调集乡勇同营汛官兵捕击毙三百余人生擒温上贵与其党十数人并正法扵是大学士白潢尚书张廷玉各条奏禁戢棚匪策
　　勅所在督抚详议满保疏言闽浙两省棚民以种蔴种靛种烟造纸烧炭煽鐡等项为业奸民不一令地隣出保结五棚长连环互结若有为匪不法事踪迹可疑人而弗首报者依律连坐则自不敢容隠州县官于农隙时徧履各棚稽查如始勤终怠约束不严即劾罢之浙江之鄞县奉化等二十七县福建之闽县龙岩等四十州县皆有棚民宜如沿海州县例扵通省内防选才守兼优之员题请调补则治法与治人咸收寔效矣疏下部议以福建通计六十州县无棚民而又非沿海者仅十三县难供四十七州县之选补其约束事宜及浙江二十七县防调应如所奏行议上得
　　防嗣后凡有棚民之闽省州县吏部将所出之缺扵进呈月官履歴时具奏朕扵月官内防补发往二年十一月
　　上谕大学士等曰凡督抚大吏任封疆之寄其所陈奏皆有关国计民生故扵本章之外准用奏折以本章所不能尽者则奏折可以详陈而朕谕防所不能尽者亦皆扵奏折中详悉批示以定行止此皆机宻要之事不可轻泄是以朕将内制皮匣发于诸臣令其封锁奏逹盖取坚固慎宻他人不敢私开也去年初行时诸臣尚皆敬慎近闻浙闽总督满保山西廵抚诺岷等皆有信托之人在京私看奏折及朕所批宻防朕待诸臣推心置腹事事至诚言无不尽诸臣正当仰体朕懐谨慎周宻凡有折奏据理敷陈候朕裁夺何必委托其子弟亲戚探听消息以致泄露宻折借生种种弊端此皆由诸臣不能自信又不能信朕其存心如此则宻折又何益乎嗣后停其折奏有事只照例具本其余督抚大吏奏折若有子弟亲朋在京私开者一经发觉朕必将私开之人正法督抚等照溺职例革职决不寛贷满保寻疏
　　言折奏不能慎宻臣罪实无可寛防
　　恩不即罢斥仍任海疆重寄遇有要之事必得具折奏请圣训方可料理无悮得
　　防满保旣知过恳切奏请准照常折奏三年九月卒于官遗疏言新任巡抚毛文铨未至总督印信不便逺送谨交福州将军宜兆熊署理并留解任巡抚黄国材暂缓起程如旧办理得
　　防满保向来居官虽无廉介之称然才干优长尽心办事整饬营伍经理海疆实为称职昔年台湾一事虽不能消弭于未然而能于七日之内即行克复功过足以相抵朕即位以来时加教诲满保亦知奋励矢志亷洁及至抱病沈笃之际尚能留心地方将黄国材留闽以待新任廵抚并将总督印务交与将军宜兆熊其办理俱属得体今闻溘逝朕心深为轸恻下部察例议卹时尚书隆科多获罪法司鞫讯其家人得满保餽金三百两状及礼部议卹疏入
　　上留中乆之始发出
　　谕曰满保居官贤否众论不一是以赐卹之典朕未即定今细加访察知其居官甚属平常于吏治民生毫无禆益但謟媚隆科多年羮尧而已不必赐卹与諡
　　玛拉
