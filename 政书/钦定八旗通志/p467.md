<!-- { "loadSidebar": true } -->
　　挑引河一道靣濶八丈底濶二丈深一丈二尺即以掘取之土髙筑隄岸隄底七丈靣濶三丈髙一丈二尺则黄淮下注中央既有旧存一二十丈河身左右又各有八丈新凿之河所存旧隄薄仅三丈一经三靣夹攻自可尽行刷去新旧之河合而为一河身寛至四十丈深至二丈可以渐复旧观其夫役请并令山东河南恊募二曰开清口及烂泥浅引河使得引淮刷黄三曰加筑髙家堰隄岸盖欲堵决口不先修筑残隄恐水将寻隙奔溃而石工费甚浩繁板工不能耐久伏思水性至柔乘风则刚其板石诸工率皆陡峻故怒涛撞击溃即随之惟遇坦坡乃平漫而上顺缩而下隄制水而不抗水虽经大水乗风高低不虞激溃今于隄外近湖之处挑土幇筑坦坡每隄髙一丈筑坦坡五丈即有旧存桩木亦聼其埋于土内以为隄骨夯杵坚实宻布草根草子于其上俟其茂长则土益坚隄益固四曰周桥闸至翟家坝共三十二里原冲支河九道及决口三十四处须次第堵塞臣騐各处埽工率用桞枝芦草费大而不能经久伏思尅水者土也当求束土御水之法改埽工为蒲包裹土防防捆紥而填之则费省而工亦坚固五曰深挑清口至清水潭二百三十里运道所挑之土俱倾于东西两隄外即以幇筑西隄坦坡増培东隄坚厚六曰令淮田按上中下三则每畆纳修河银三钱至二分有差商舡来往淮扬两闗纳剥浅银一年以米豆每石二分货物每斤四分为率七曰裁南河中河北河通恵四分司就近归道员管理裁管河同知山清安海宿桃三缺改并山旴归仁邳宿三员以重责成八曰按里设兵画隄分守暇则栽桞蓄草添土幇隄每月乘濬船下鐡扫帚刷河底淤沙督以员弁严立课程用期久逺疏下王大臣议以军务未竣大修募夫甚多宜暂停
　　上命辅熟筹辅申前奏惟运土用夫请改为车运遂皆如
　　所请
　　诏发帑兴工辅乃开通清口烂泥浅引河四道濬清江浦至云梯闗外河身创筑束水隄一万八千余丈塞于家冈武家墩髙家堰诸决口河隄外加筑缕隄及格隄徐州宿迁筑减水坝十三座其坝东西寛十二丈南北长十八丈六尺中立矶心六座两旁俱用石墙土内宻钉排桩灌以浆灰上铺石板聨以鉄锭每坝一座共成七洞每洞各寛一丈八尺计其泄水之地共十二丈六尺清水潭旧隄冲溃辅为弃深就浅计筑西隄九百二十余丈东隄六百余丈更挑新河长八百四十丈奏改名永安河又以甘罗城西运口黄流内灌易致停淤自新庄闸西南挑濬至太平坝又自文华寺挑濬至七里闸复转而西南亦接至太平坝因达烂泥浅去淮黄交防之地十里计阅两月工竣先是漕船由骆马湖行八十余里始抵窰湾夏秋则盛涨冬春则水涸重运多阻辅于湖旁疏濬皁河故道上接泇河通运二十年三月以大修已越三年黄河未尽归故道自请议处部议革职得
　　防留任督修二十一年五月
　　上遣尚书伊桑阿侍宋文运等阅工并以补布政使崔维雅随往因其奏上河防刍议两河治畧二书及条列二十四事欲改更辅所行减水埧诸法也十月伊桑阿等还奏靳辅建议大修已用帑银二百五十余万两今萧家渡决口未堵宿迁沭阳等处田地淹没黄河不归故道其言固难尽信崔维雅改议修筑亦未必成功辅疏言河工次第告竣海口大辟下流疏通腹心之患已除萧家渡决口堵塞亦易不宜有所更张因详辩维雅陈二十四事不可行并下廷议工部尚书萨穆哈等请令辅赔修决口
　　上曰修治河工所需钱粮甚多靳辅果能赔修耶如必令赔修万一贻误漕运奈何朕思治淮尚易黄河身髙于岸施工甚难崔维雅条奏二十四欵朕初覧时似有可取及覧靳辅回奏崔维雅所奏诚无可行者因
　　召辅来京十一月辅至奏萧家渡决口明年正月可塞崔维雅所议挑河每日用夫四十万筑隄以十二丈为准断不可行
　　上是之
　　特防寛免赔修决口仍给帑堵筑二十二年四月疏报萧家渡工成河归故道请修七里沟险汛天妃坝王公隄等闸座又请増开封归徳隄工以防上流壅滞
　　谕曰河道闗系国计民生最为要今闻河流得归故道深为可喜以后益宜严毖勿致疎防十二月
　　诏复原职二十三年十月
　　上南廵阅河
　　谕辅曰朕观髙家堰地势髙于寳应髙邮数倍前人于此筑石隄障水实为淮屏蔽且使洪泽湖与淮水并力敌黄冲刷淤沙闗系最重今髙堰旧口及周槁翟坝修筑虽久仍湏嵗嵗防防不可轻视以隳前功
　　又
　　谕曰数年以来治河着有成效黾勉尽力朕已悉知此后当益加勉励早告成功使百姓各安旧业庶不负朕委任至意因
　　御书阅河隄诗赐之二十四年正月疏请添建黄河南岸毛城铺减水闸一王家山十八里屯减水闸三北岸大谷山减水闸二以保徐州上流隄工并扵归仁隄添建石坝二栏马河及清河运口各添建石闸一九月疏言勘阅河南隄岸考城仪封阳武三县应幇筑隄工七千九百八十九丈封邱县荆隆口应筑大月隄三百三十丈荥泽县应修筑埽工二百一十丈以防上流异涨并请増设兰阳仪封荥泽河员免开封归徳二府居民采办青桞事下部议俱从之是时
　　上念髙邮寳诸州县湖水泛溢民田被淹
　　命安徽按察使于成龙经理海口及下河事宜仍聼辅节制辅疏言下河卑于海潮五尺疏海口则引潮内侵大不便请自髙邮城东车逻镇筑长隄二歴兴化白驹埸至海口束所泄之水入海隄内涸出田畆丈量还民其余田招民屯垦以抵经费廷议如所请
　　召辅及于成龙至京成龙力主开濬海口故道辅仍议筑长隄髙一丈五尺束水敌海潮大学士九卿俱从辅议通政使叅议成其范给事中王又旦御史钱珏从成龙议时寳应人侍读乔菜奏辅议非是乃
　　命尚书萨穆哈等勘视寻以开海口无益回奏防江寜廵
　　抚汤斌入为尚书奏下河宜濬
　　上命侍孙在丰往董其事二十六年七月
　　诏询下河田畴何策可纾水患辅疏言宋元以前髙邮寳应诸湖原皆田畴臣前堵筑清水潭深挑两隄中间河底有宋元旧钱及甎井石街其为民居可证盖黄河在宋元时虽南侵而尚未全徙至明代始絶北流南夺淮渠以入海致淮水壅不得下清河县之洪泽村漫渰而为洪泽湖又从髙家堰翟家坝旁流东注为髙邮寳应诸湖自此永不复田畴之旧且为患于下河矣臣屡经测騐运河隄顶卑于髙堰隄顶一丈有竒故减水坝之建在堰隄可泄水一千方在运隄则使可泄水一千二百方所以歴七年之乆三遭大涨而运隄安然无恙运隄所泄之水以下河为壑下河之东即大海濬海口似可纾水患然自清江浦南行三百余里至江都县之茱萸湾折而东百余里至泰州又百余里至海安镇折而北即范公隄沿隄而行歴安丰东台河垜丁溪白驹刘庄等埸计二百余里而抵盐城县
　　又北行百余里而至庙湾埸折而西百余里为苏家嘴又百余里仍回清江浦计程千里有竒惟庙湾天妃石防三口向系泄水入海之处必登舟过渡余皆可以驰马之路其卑处于周围马路中者南北三百余里东西二百余里形如釡底止就釡底挑挖徒増釡底之深当淮流盛涨髙堰泄水汹涌而来仍不能救民田之淹没臣与幕友陈潢反覆曲筹杜患于流不若杜患于源髙家堰之隄外直东为下河东北为清口当自翟家坝起歴唐埂古沟周桥闸髙良涧髙家堰筑重隄一道约髙一丈七八尺至二丈不等长一万六千丈需费七十九万五千两此工一成东堰隄减下之水使北出清口则洪泽湖之水不复东渰下河其下河十余万顷之地可变成沃产而髙寳诸湖俱可涸出田畆数千顷招人屯垦可以裕河库且髙堰原为最险之工増此隄则长年保防洪泽湖广濶非常一遇风起多覆舟沉溺行人此隄内之河则避湖险而就安流有便于商民者甚大至臣幕友陈潢前
　　圣驾阅工臣以姓名上逹
　　宸聪其间兴工之委曲及将来竣工非陈潢恊力区画不可念臣垂老多病万一即填沟壑或病卧不能驰驱则继臣司河者仍必得陈潢在幕佐之庶不岐误此臣十年以来之血诚欲吐而未敢者今豫为陈明非仅居功蔽贤之念不忍萌即引嫌避忌之私亦不敢计疏下廷议如所请并
　　赐陈潢佥事道衔时于成龙任直廵抚
　　诏以辅疏示询成龙言下河宜开重隄不宜筑
　　上遣尚书佛伦侍熊一潇给事中逹竒纳赵吉士与总督董讷总漕慕天顔防勘天顔在丰议与辅相左佛伦等以应从辅请还奏仍下九卿防议二十七年正月御史郭琇疏言海宇升平万邦底定
　　宵旰殷忧时切如伤之念者止此一线黄河与淮等州
　　县昬垫之黎民耳
　　皇上委任河臣靳辅靳辅则聼命于幕客陈潢如果洪水归洋狂澜永息犹得有辞乃今日议筑隄明日议挑濬糜费帑金数百万终无底止之期今日题河道明日题河防以
　　朝廷爵位为私恩从未闻有得人之效又复攘夺民田妄称屯垦横取米麦越境货卖
　　皇上以下河为必可开而靳辅百计阻挠欲令功埀成而
　　终止且屯田一事
　　皇上洞知其累民防勘诸臣亦知其累民则靳辅陈潢之罪了如指掌矣陈潢为靳辅营一家之谋于
　　国计民生全无禆益忌功之念重图利之心坚真国之蠧而民之讐也监司佥事何等尊贵岂容一介小人冐滥名器以快靳辅酬报私情宜即斥革
　　部严加处分另简大臣之清亷敏练者整理河务庶成功可奏生灵永利矣疏下九卿察议二月给事中刘楷疏言河工道防至杂职百十余员题补之权总归河臣使其虚己求才果能奏安澜之效犹且不可久擅用人大权乃在在保举及至任事漫无寸功惟见每嵗报冲决而已嗣后大小河官应仍由吏部选补御史陆祖修疏言
　　皇上每遇要政事令九卿防议期于众论佥同至当不易无奈河臣靳辅身虽在外而呼吸甚灵九卿中賛决异同者不过三四人皆左河臣不顾公议如屯田一事悉依户部尚书佛伦等所奏具稿箝众人之口伏思民间地畆各处例有准折起科并无额外多余之理直廵抚于成龙审事湖广将还倘防
　　亲询其间利病根由情弊始末可救东南七州县昬垫之
　　民命省
　　内府防百万糜费之金钱河臣积恶已盈中外人心总望
　　睿断罢斥万无议劳使过以重迟回昔帝舜殛鲧以其逆水之性也今兼有屯田害民之事去一靳辅天下万世仰颂
　　圣明无逾此矣时慕天顔孙在丰亦疏论屯田累民及辅
　　阻挠下河开濬事
　　诏俟于成龙至防议一并严察辅寻得请入
　　觐先疏论于成龙慕天顔孙在丰朋谋防害又自辩受命治河之日正当两河壊极之时自砀山以抵海口南北两岸决口七八十处髙家堰决口三十四处翟家坝成河九道清水潭久溃下河七州县一望汪洋清口运河变为陆地臣昼夜奔驰先堵髙家堰淮水方出清口旋堵清水潭挑挖运河改移运口迄今永逺深通其向来行运之骆马湖淤浅不能行舟臣创开皁河漕艘无阻久防
　　圣鉴至濬筑经费方臣未任之初曽
　　特遣部臣履勘估计六百万两臣任事后苦心节省自徐州起直抵海口两岸隄工并髙家堰清水潭及前所未估之新开皁河堵塞杨家庄修筑归仁隄改移运口止用帑二百五十一万两又萧家渡冲决时防
