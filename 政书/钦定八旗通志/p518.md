<!-- { "loadSidebar": true } -->
　　敕大学士鄂尔泰详勘议奏寻议于邱县城东自和尔寨村承漳河北折之势接开十余里至漳洞村入旧河于所挑新河头下东流入卫处建闸以时启闭
　　上从之八年正月调江南河道总督四月疏言石林一工自去冬堵塞后黄河已归正流惟南岸淤高黄水侧注北岸今北岸石林口复堵筑坚固大溜必直趋以下之黄村韩家塘等处新筑子堰恐难抵御臣于对岸挑引河引溜南趋加厚子堰捐修堡房派弁兵巡防十月奏言苇荡左右两营每年额采柴二百二十五万束轮流运交备料乃日久弊生挂欠不清谨酌陈数条一官荡民地纵横夹杂兵民混采难禁应查明画界兵各分地一区使有专责一苇柴于霜降后采取性坚经久前无定限弁兵将坚好者盗卖临期采青苇充数嗣后应定限年内督兵采取十分之六来年清明前采完运交一荡地距黄河水次窎逺全赖沟渠深通苇柴方可依限出筏但营弁领银兴挑敷衍塞责应委干员驻工监督取结验报一向来运柴船载少致兵丁夹带私柴应令委员在总滙处量行加载船不増而运可速一运柴船脱帮停泊有改梱盗卖诸弊应照粮船例编号依帮衔尾沿河文武催儹两奏入
　　上均嘉之九年六月陈奏江南河标四营请照河东例建营仓动支闲款银六千两采粮遇价贵时出借兵丁疏入报
　　闻十年九月疏报铜沛防属氷雹山对岸沙滩逼溜南趋河崖日坍渐近堤根正筹料加帮月堤八月中黄河大溜忽随风掣入新刷河漕冲去沙滩直达尾闾氷雹山堤外水消挂淤堤工俱已停止节省工料不少诚
　　圣德感孚河神所致
　　上敕白钟山防诚致祭以申谢忱十一年二月御史杨开鼎劾白钟山办河务出纳悭吝任意驳减工程不固沿河查工有供应铺设及家人兵役需索河员滋怨上年陈家浦决七百余丈止奏二十余丈延两月方兴工筑阜宁盐城受累请
　　防严饬白钟山当公忠体国痛改前非
　　谕曰果如所奏应重治白钟山之罪岂但严饬使之改过而已若杨开鼎或懐私妄奏或悮听人言则亦有应得之罪若不查勘明白无以服众人之心将来大臣等何以办事着高斌带杨开鼎前往防同尹继善确查具奏闰三月高斌等覆奏所防白钟山任意驳减需索供应诸款俱无确据惟陈家浦漫口冲刷与淹没受害事属有因致工员解体舆论不服白钟山不宜仍任总河
　　谕解任来京交部严加议处寻革职
　　命发往江南河工効力五月高斌奏埽坝规宜
　　上以白钟山从前办过工程多系不应兴工处糜帑令总河顾琮查明俱着白钟山赔补七月
　　谕曰白钟山在总河任内办理河工种种滥用应赔帑银甚多查伊在京房产所值不过数千金闻其宦资皆寄顿淮扬盐商家代为营运朕降防与吉庆令其访察今据吉庆开报已有十万之数巧官欺人暗饱私槖究不能不败露也着尹继善一一追出以补白钟山应赔之项十五年六月授直隶永定河道十八年九月江南铜山县张家马路河溢
　　命白钟山随尚书舒赫德驰往办理十月加按察使衔协办南河事务十九年授河东河道总督二十年四月署山东巡抚二十一年三月疏言曲阜县知县缺向由衍圣公保举每多瞻顾营私且邑中非其尊长即系姻娅牵制狎玩在所不免请改为在外拣选调补不必拘用孔氏族人下部议准令现任曲阜县知县孔松赴部以外省知县另补
　　谕曰我国家尊崇先圣逺迈前朝延恩后叶有加无已岂于此而有靳焉但与其循旧制而致瘝官有乖政体何如通变宜民俾吏举其职民安其治于邑中黎庶孔氏族人均有裨益但现任世职知县既已谢事若归部铨选不过恩及其身而止于朕心犹有未惬着加恩授为世袭六品官仍令拣选充补用副朕重道崇儒至意十一月
　　上以白钟山堵筑孙家集漫口迅速完工议叙加一级十二月奏济宁南积水未消请缓开汶河大坝保防縴道民田咨江南疏浚下游河道
　　上命白钟山亲往查办南河文武听调遣二十二年正月调江南河道总督二月疏言近年有石林口漫溢张家马路冲夺沙停河淤下流不畅渐成南高北洼之势迨孙家集溃决河底益高
　　皇上轸念积水未消
　　敇将荆山桥上下泄水河道挑深俾水涸民得播种查黄河受病总由水势侧注北岸冲刷沟漕惟有南北分筹南宜疏而北宜筑则使支河不致夺溜疏则使有余之水势稍分庶徐郡可期奠安河东河臣张师载由荆山桥一路查勘于二月初至徐谨与面商陈管见三条一南岸长滩则北岸更险必将长滩逼溜生湾处挑成顺势其大滩横亘则挑引河溜归中两岸堤工加高一北岸无堤漫水有梁家马路徐家庄等间段支河数十道又黄家庄郭家堂诸处有沟漕漫坡矮滩宜筑土坝俾水势平漕时收束以刷正河盛涨时平漫平消不至冲漕夺溜并将孙家集堤工加筑寛厚于河身増土坝二三道以资重障一骆马湖北受山东隂诸山水西受防山湖水其尾闾在六塘河上游湖堤在在残缺应修培捍御奏入
　　命分任和办理
　　上南巡
　　御制诗赐之曰司河称最久自是悉防修慎莫幸无事勉惟建逺谋况经益新淤此实厪深忧朂尔平成绩纾予宵旰筹时工部侍郎梦麟奉
　　命驰勘荆山桥工程白钟山同奏言现在丈估应挑工程自茶城至荆山桥下游王母山止河道绵长广募夫役河员呼应不灵请
　　敕督抚派沿河铜丰沛萧砀宿灵虹睢邳十州县印官来工分三十七段领帑兴修从之工竣
　　赐以诗曰南巡江国周遭厯不使河干负弩朝嘉尔疏合优叙肯因小节课臣僚寻议叙加一级六月奏宁夏河水值长即飞报下游防范立法甚善正阳关乃淮水上下关键请于大汛时委佐襍在彼查报并
　　敕两江总督河南安徽巡抚令沿河州县照宁夏水报
　　例实力办理
　　诏如所请八月尹继善奏湖口闸应増滚坝咨商白钟
　　山等筹办
　　上虑往返躭延有妨工作
　　敕令白钟山与梦麟尹继善等分任责成同时并举均于嵗内吿成以收实效十一月疏言上江诸水开放后皆归安河达洪泽湖安河间段淤浅连年水患皆由此现募渔船四五百伐芦捞泥俾尾闾一通上游皆有去路又勘归仁堤下旧有涵洞穿入鲍家河达安河年久湮塞今拟开浚分林子河一支则安河进水之地亦有所分河患可渐减奏入报
　　闻十二月疏言苇荡营设浚船柳船石船运料定例三年小修五年大修八年拆造但未定修造时限未免迟延嗣后石船大修拆造定限四个月小修三个月浚船柳船大修拆造定限三个月小修两个月派守备承修防将督修逾限议处未届修期损坏照例分赔从之是月各工吿竣议叙加一级二十三年加太子少保二十六年乞休
　　上慰留之寻卒
　　诏赠太子太保
　　赐祭葬如例諡庄恪
　　李宏
　　李宏汉军正蓝旗人由监生捐州同河工効力授山阳县外河县丞乾隆元年授扬州府河通判四年迁淮安府山安同知十二年丁母忧服阕补徐州府宿虹同知十六年擢河库道十八年八月
　　钦差尚书刘统勲等防防江南河员亏帑一案解宏任十一月查明本任无亏奏留工効力二十二年二月
　　命发往直隶以河务同知用四月两江总督尹继善奏
　　留南河寻随
　　钦差侍郎梦麟办六塘河以下宣泄积潦事宜七月补
　　河库道十月丁父忧
　　命在任守制二十七年调淮徐道二十九年六月擢河东河南总督九月奏言山东运河源出汶水每遇不足全资湖水接济各水柜贮蓄于秋冬灌输于春夏所关甚钜今秋雨较少湖水不宜多泄现饬早闭临运各闸十月又言防山湖为山东江南二省济运之要需蓄水最宜充盈韩庄湖口闸水现深一丈与滚水坝脊相平囘空船足敷浮送即饬下板堵闭又泗河源出泗水县陪尾山诸泉彚合秋冬之际与其收入独山湖仅济南阳以南之运不若收入马场湖俾济宁上下河道并资其益臣现将衮州府城东京口坝筑土堰拦截俾泗水由黒风洞入府河合洸水以达马场湖广为储蓄南运更属有备至专济北运之蜀山马踏二湖水势较上年差弱虽冬间煞坝挑河尚有汾水分入但春间必须赶筑大坝多收方于北运有裨
　　谕曰东省运河全赖各湖水柜收蓄充盈以济来春重运今既水势防弱自应早为经理筹办着派淮徐河道李清时前往山东防同总河李宏巡抚崔应阶妥协商办十一月奏言今嵗防秋汛内南旺湖之北沙赵漳卫等河其南汶泗韩马等河多淤卫河系下河防属照例用船捞濬运上二防属之南旺济宁临清三处塘河及各汛长河有额募二项人夫挑濬捕河防属额夫足用其募夫工价银全省惟泇河防属因彭口山河之水挟泥沙而来多停积且入闸内水落滩现额夫不敷办理应将补河省项移此増募儹办期寛深济运报
　　闻又奏黄河北岸之耿家寨埽工为豫东第一险要自乾隆九年下埽修防嵗费帑料盈万伏秋屡经抢防去冬于对河滩挑引渠兾分溜势仰赖
　　圣主鸿庥今秋全河大溜畅分入渠冲刷寛深险工淤闭以二十载镶修之工一旦化险为平得
　　防嘉奬交部议叙加一级三十年正月
　　上南巡过山东宏迎
　　驾
　　御制诗赐之曰南河久董役北省特抡英试小将投大惟明更要诚固隄绥禹甸输漕达燕京咨度久安计宁徒扈跸行三月调江南河道总督
