<!-- { "loadSidebar": true } -->
　　世祖章皇帝实录副总裁官七年授浙江廵抚九年杭州嘉兴湖州绍兴诸府被水承谟奏贷藩库银八万两籴米湖广以平粜应徴漕米请每石折银一两于明年麦熟后徴觧其白粮分三年帯征被灾重者如例蠲免并得
　　防允行先是寜波金华衢台温处诸府属荒田以前任总
　　督赵廷臣请除额赋有
　　防令承谟履勘至是承谟遍歴其地奏豁荒弃田地二十九万四千六百余畆水冲缺额田地二万一千九百余畆十年以疾请觧任
　　命乘驿回京调理浙江总督刘兆麒提督塞白理各疏言浙省年来当荒敝时而民生不致重困者皆抚臣承谟之力今以病请告百姓投词攀留积一百五十余纸不敢壅于上闻给事中姜希辙柯耸御史何元英等亦言承谟受事三载爱民如子餽遗请谒不通劾奏贪墨亷治巨猾剔除加耗陋规私派积单骑勘荒悉心赈恤浙人爱戴深于饥渇今虽积劳致疾恳
　　特勉留
　　上谕吏部曰前因浙江廵抚范承谟以患病具奏准其回京调理今据督提等奏称百姓爱戴号泣请留情词恳切特顺民情仍留原任十一年八月承谟疏言浙省徴输白粮其加耗多寡不一湖州每石加五斗五升嘉兴毎石加八斗为运丁防办诸费请嗣后令粮戸以防白米输纳概限加耗四斗五升又请豁台温二卫康熙九年以前荒逋银两及石门平阳未完轻赍月粮等项皆下户部议行十月擢福建总督承谟以海疆重任难副辞
　　上弗允因疏请
　　陛见十二年七月至京
　　召对承谟奏旧疾未痊
　　上遣御医诊视
　　赐药饵逾月疾稍愈
　　命驰赴新任
　　赐冠服鞍马
　　遣侍卫乌丹传谕曰尔向有贤声与他人不同且福建邉疆重地海氛未靖尔其益加勉励副朕委任初福建总
　　督驻漳州至是将撤靖南藩属还京
　　特命移驻福州承谟奏擕其家旧
　　赐防古壮勇八十余人以行甫抵任闻逆藩呉三桂反承谟察耿精忠有异志综计督标兵少又与精忠所部习不足恃乃疏言闽省经制兵自康熙八年依部议裁汰已及三千余名尚应裁汰二千五百余名现在兵单汛广请暂停裁汰遇缺以投诚人充补又请廵行海濵酌寛邉界令民开垦分遣镇兵屯种隙地以裕军饷疏上未及行精忠已叛先佯言海防至邀承谟议事廵抚刘秉政隂附精忠促承谟行承谟知有变左右尽擐甲以从承谟曰众寡不敌备无益也乃坦然按辔至则逆众蜂屯露刃承谟挺身前抗辞骂贼精忠困以桎梏闭之隘室昼夜防伺甚宻使毋死承谟骂不絶口一日精忠遣秉政説之降承谟奋足蹴秉政仆地叱左右掖出曰贼诛戮将不逺兹先褫其魄矣为贼困逾二年冠
　　赐冠衣辞母时衣毎朔望奉时宪书一册悬之北靣跪拜间为诗文以桴炭画壁上当承谟甫为贼困时部曲有张福建者手双刀奋呼夺门连毙贼人力竭被执死又防古人嘛呢为伪防骑精忠遣之守承谟感承谟忠义谋使出走事泄精忠将磔之嘛呢大言曰吾寜与忠臣俱死不愿与尔逆贼同生及大兵破仙霞闗精忠将降饰辞兾免死忌承谟暴其罪恶夜遣逆党逼承谟就缢幕賔无锡嵇永仁防嵇王龙光华亭沈天成从弟承谱及亲属家丁卒五十三人并遇害贼移尸焚诸野泰寜骑兵许鼎乗夜负承谟烬骸藏之明年榇还京
　　上遣内大臣侍卫奠酒福建廵抚杨熙疏列精忠叛后死事诸臣为承谟请优卹总督廷相复専疏言承谟于康熙十三年三月精忠邀以防商公事胁之从逆承谟愤怒不屈遂遭覊絷至十五年九月十六日夜半精忠遣人缢之承谟犹言
　　主恩未报整衣冠叩首然后就缢亲属幕賔及随从诸人尽被贼缢死闽人追思其任总督时多爱民恵政闻遭变每酸心掩泣言之其纯忠劲节久而愈坚富贵荣利不能动其心妻子昆弟不足萦其虑视仓卒遇变激烈捐躯者更未易多得乞
　　勅部优加赠谥卹廕并于闽省立祠褒祀以慰人心诏所司优议赠兵部尚书加太子少保廕一子入监赐祭葬如典礼谥忠贞
　　御书碑文赐其家三十四年福建廵抚卞永誉以士民吁
　　建専祠于州入奏
　　御书忠贞炳日以额其祠四十七年承谟子时崇官广东廵抚复疏述前此福建督抚为嵇永仁等请赠部臣以生员无赠衔例寝议乞
　　特敇追赠入祠于是赠嵇永仁王龙光沈天成范承谱国
　　子监助教学正有差并从祀承谟祠
　　世宗宪皇帝时以承谟与嵇永仁等入祀昭忠祠承谟所着有吾卢稿浙闽奏议百苦吟画壁集
　　圣祖仁皇帝又尝允时崇请
　　御制承谟画壁集序曰朕惟帝王教化首重名节所以维系人心扶树纲纪也古人臣以身事主守土膺疆
　　或遇蝥贼潜生豺狼勃起则捐躯矢志取义成仁而其激烈慷慨之气间发为文辞虽质直无华后世论录终有不可泯灭者以其出于忠义之诚本乎性情之正也福建总督范承谟名臣之子授节闽海方值逆盗兵偏隅煽防筹畧未展横罹幽絷阅三寒暑贞操弥坚故其皭然不滓之志萦纡郁屈无所摅露乃以墙壁为书笺以桴薪为笔墨题分甲乙字辨衡从日月既深篇章渐积名曰画壁记实也卒能终始不挠归于正命若承谟者可谓冐白刃而不疑守丹心而自信者矣夫以茹荼含檗之余每念不忘君父故诗文不必尽合于古之作者而浩然之气流行充溢当其胷填声咽髪植风生土块灰丸同于利剑秃毫断梗等比霜矛冩忠孝之性灵夺奸凶之残魄是又岂刻雕藻绘涂餙虚浮者之所能及乎自三逆殄灭寰宇谧寜卹典频加恩纶屡降固已延赏后昆光贲泉壤矣兹特允其子时崇所请复为序其存稿盖善善欲长春秋之义弁章特锡数出非常庶防追妥忠魂亦以风厉臣节焉
　　张长庚
　　张长庚汉军镶黄旗人由秘书院编修顺治八年迁宏文院侍读十年迁秘书院侍读学士兼佐领十一年迁国史院学士十二年充
　　殿试读卷官十三年擢湖广廵抚十四年疏报垦田八千三百七十五顷下部议叙十五年十二月以荆州安陆襄阳岳州等府水灾请蠲免十六年春复久雨成灾荆安襄岳等府灾民流至武昌汉阳长庚同廵按李廷松总督李廕祖倡议捐赈长庚捐米千二百五十石钱三百二十五千下部议叙加太子少保兵部尚书衔十七年四月授湖广总督康熙元年八月疏请裁驻岳州之上江防道从之湖广旧设廵抚二员又因川陕河南三省疆隅相接设抚治一员科臣姚启圣请援江南陕西之例分湖北湖南两廵抚
　　敇长庚详确定议长庚议以湖北之武昌汉阳黄州安陆徳安荆州襄阳郧阳八府属湖北廵抚辖以湖南之长沙衡州永州寳庆辰州常徳岳州七府郴靖二州属偏沅廵抚辖刑名钱谷各归管理部议如所请并裁郧阳抚治缺
　　上允之二年长庚同靖西将军穆里玛定西将军图海等擒斩明桂王将郝摇旗刘汝魁其党李来亨窜伏茅麓山官兵昼夜环攻来亨穷廹举家焚缢长庚招抚余党并以书招降桂王之荆国公王光兴等楚防悉平下部察叙先是湖广设左右布政使二按察使一驻武昌三年三月移右布政司驻长沙
　　上以湖广刑名事繁应増设按察使一其驻地令督抚议奏长庚疏言増设臬司应照藩司例驻长沙専理湖南长沙等七府及郴靖二州刑名十一月又言房县保康竹山竹溪与兴山巴东归州一带皆楚省邉险地前逆防盘据今已荡平新辟州县宜设兵资保障请酌拨荆彛郧襄四镇额兵驻防要地俱奉
　　防俞允四年五月疏给归州巴东长阳兴山房县保康竹溪竹山等八州县流民开垦牛种部议行十月疏报垦田六千顷有竒部议加一级六年四月
　　上谕查各省大小船按兵定数长庚疏言湖广各营战马礮船共四百七十五内除彛陵荆州城守襄阳均房辰沅常岳等镇恊营战马礮船二百三十三应全留外其提督与武昌城守宜都洞庭等标恊营战马礮船二百四十二内应裁六十二又内有督提二标船三十三酌归荆州武昌城守及汉阳守备就近管理如所请行八年九月甄别各省督抚奉
　　防张长庚以原品随旗行走十二年二月户部以长庚前揑报垦荒奏削太子少保衔十九年二月大兵进剿云贵
　　上以长庚于军中着有能声
　　命署副都统领兵赴之防川东贼谭洪复叛
　　命吏部中范承勲追趣长庚兼程赴彛陵击贼十一月
　　洪犯防州掠取粮艘
　　上以防州乃运粮要地令长庚同防军统领佟佳速取防州防洪死余党就戮川东平将军赵良栋请酌撤满兵而以其半进取云贵长庚在军无功亦撤回未防卒
　　靳辅
　　靳辅汉军镶黄旗人父应选官通政使司叅议辅由官学生于顺治九年考授国史院编修十五年改内阁中书寻迁兵部员外郎康熙元年迁中七年迁通政使司右通政明年擢国史院学士充纂修
　　世祖章皇帝实录副总裁九年十月改内阁学士十年六月授安徽廵抚十一年四月奏临淮灵璧二县虚报开垦田四千六百余顷请
　　防豁免田粮从之十三年逆藩呉三桂耿精忠分防江西
　　煽诱饶州弁兵从逆
　　上诏辅増兵接攘防守辅寻遣兵防剿擒斩歙县贼宋镳等十五年二月疏言户兵二部因军需浩繁令裁驿站经费臣以为欲省经费宜先除糜费在外诸臣非要务勿专差赍奏则火牌糜费节省十之八京差官员酌量并减即觧饷觧礮沿途自有官兵防送亦止需部差一员则勘合糜费节省十之三严禁各员役横索骚扰则节省无名之费更多安徽所属驲站额银二十六万两有竒以十分之四科之嵗省十万余两通天下计之每嵗所节当不下百余万可以裕军饷苏驲困得
　　防驲逓繁苦皆由差员横索骚扰着严行饬禁下部详议如所奏定为例是年疏报存留各属摃脚等项银十一万七千余两节省驲站银十二万九千余两得
　　防靳辅节省存留驲站各项钱粮为数甚多具见实心任事下部议叙加兵部尚书衔十六年三月授河道总督七月疏言黄河之水裹沙而行水合则流急而沙随水去水分则流缓沙停河底日髙故全赖各处清水并力助刷始能奔趋归海而无滞归仁一隄原以障睢水及永堌邸家白鹿诸湖水不使侵淮且令由小河口白洋河入黄刷沙自顺治十六年归仁隄溃睢湖诸水侵淮不复入黄刷沙黄水从小河口白洋河二处逆灌积沙渐成陆地康熙六七年间王家营邢家口溃而黄水不由云梯闗入海古沟翟家坝溃而淮水不赴清口防黄十五年髙家堰清水潭烂泥浅皆溃而运道益淤徐州以下黄流缓弱防漫而河底益髙矣谨以大修事宜分别八疏一曰取土筑隄使河寛深清江浦歴云梯闗至海口河身泥淤须于两旁离水三丈各
