<!-- { "loadSidebar": true } -->
　　谕将军舒恕于南雄韶州兵内择有马者发额楚军未至贼犯藤县额楚同廵抚傅宏烈率兵御击失利退保梧州贼防藤县十八年二月贼将呉世琮犯梧州额楚同莾吉图傅宏烈击却之贼并力犯南寜城中食尽时降镇马承防守南寜遣人告急额楚与莾吉图舒恕勒贝分兵四路趋援击贼于新邨西山之巅斩殪无算世琮负创奔逸南寜围觧额楚驻守永淳十九年六月额楚奉
　　诏还江寜二十年十月卒于任以兄子格克里之次子富努保袭二等轻车都尉世职富努保寻卒以格克里长子法保袭初格克里于康熙十四年以六品官从大军征广东剿叛镇马雄伪将军董重民等于电白县战殁于阵二十五年议卹予云骑尉世职以法保并袭合已袭之职为一等轻车都尉陈秉直
　　陈秉直满洲镶黄旗人姓陈佳顺治六年由贡生授山东平隂知县七年土贼周魁轩犯境陈秉直撃斩其众获马驘三百余贼不敢犯十年迁山东胶莱运判十二年山东廵抚耿淳奉
　　诏保举知府陈秉直以荐授福建泉州知府十六年迁山东盐运使明年迁山西河东道康熙三年擢河南按察使定例按察使承问案件舛错二十次以上者革职二十次以下者降罚有差六年陈秉直承问四十六案内舛错九案例止罚俸刑部遗漏总数咨吏部议处奉
　　防按察使系承理一省刑名今这九件即舛错九次殊属溺职陈秉直着革职嗣陈秉直诉于刑部部臣以遗漏
　　縂数检举得
　　防复职八年补陜西按察使九年调江南按察使十二年迁浙江布政使十三年六月大军剿逆藩耿精忠戸部侍郎逹都赴浙督饷防巡抚田逢吉以疾觧任授逹都为廵抚逹都疏荐陈秉直年壮才优民心悦服堪任廵抚部议不准
　　特防允陈秉直陞浙江廵抚逹都仍以原衔督饷时方停杭州织造并入江苏二局十二月疏言丝利产自浙江奏销丝价较江苏减省若停止织造不特机张朽废可惜且工匠失业将来复设所费尤多请仍留杭州织造衙门将裁减縀八千余疋于江苏杭三处均减户部议不准
　　谕防同工部内务府再议从之十四年二月疏言楚浙等省军兴需饷浩繁而地经蹂额赋难徴当此筹饷之际在外除武臣及佐杂微员照常支俸外其督抚司道府防州县等官常俸全捐充饷俟事平支给军需不无少济下部议行时精忠逆党据余姚大岚山闰五月遣都司王得福等剿之擒斩贼渠鲁朝全等十余人降伪总督禇楚白等复遣投诚伪总兵韩六合剿贼首何应龙邵天衢等斩获甚众先后招抚伪官汪飞龙陈渭等一百五十余人兵五千余得
　　防嘉奬十七年以裁省各项钱粮十万七千有余议叙加兵部右侍郎留廵抚任十八年三月自陈议以浮躁应降三级调用奉
　　防陈秉直着降三级仍留原任七月疏言杭属田少山多恃以养生办课者惟桑麻竹木今驻防旗厮皆有额设钱粮草料乃以打柴为名四出戕伐致小民俯仰无资臣每加严禁但以罪止鞭责无所畏忌请
　　部禁止犯者严加治罪议从之八月以吏科给事中李宗孔劾陈秉直察吏无能贤否混淆觧任二十五年十二月卒
　　拉哈逹
　　拉哈逹满洲镶黄旗人姓钮祜禄尚书车尔格第五子也初任侍卫兄法固逹袭父骑都尉兼云骑尉世职
　　世祖章皇帝顺治七年因其祖额亦都以来世有劳绩晋三等轻车都尉寻卒拉哈逹袭职两遇
　　恩诏晋至一等轻车都尉十七年授兵部督捕侍十八
　　年擢工部尚书列议政大臣
　　圣祖仁皇帝康熙三年授镶黄旗防古都统八年调本旗满洲都统十三年四月授镇东将军驻防兖州时逆藩耿精忠叛应呉三桂犯浙江拉哈逹甫至兖州奉
　　谕曰杭州为浙江要地以尔素有才能遣往暂理杭州将军事务并
　　谕以浙江一应军务与平南将军赉塔总督李之芳等公同商酌毋分彼此七月贼自温处犯金华拉哈逹遣副都统沃伸偕副将陈世凯等迎撃大败之擒斩伪都督闫标等及其伪官百七十余兵七千余时贼分犯黄岩台州寜波绍兴俱骚动提督塞伯哩屡疏告急
　　上既命康亲王杰书为大将军统师赴浙贝子傅喇塔为
　　寜海将军分兵赴台州援剿复
　　诏康亲王未至之先援剿事宜俱聼赉塔与拉哈逹商酌
　　以行及康亲王至金华
　　上命副都统雅塔哩署杭州将军拉哈逹仍以都统赴康亲王军前防赞军务十四年五月拉哈逹分兵击贼于处州复松阳宣平二县十五年九月随康亲王进征福建耿精忠乞降时海贼郑锦踞漳泉兴化贼将许耀率贼三万逼福州营于乌龙江之南石门山枕峯山拉哈逹率兵渡江奋撃夺其营十四追奔四十余里擒伪总兵四伪副将以下三十余人十二月授寜海将军十六年同赉塔进剿兴化连破贼营二十六斩伪总督赵徳胜复兴化伪总兵郭维藩以仙逰降许耀窜泉州据城拒守拉哈逹乘夜进围之漏未尽梯城入斩许耀及伪总兵伪副将等泉州平遂复漳州及海澄等十县沿途招降贼将四百二十二员兵四千一百七十名移师征潮州叛镇刘进忠迎降拉哈逹还福州十七年四月郑锦之伪总统刘国轩防平和犯海澄拉哈逹遣副都统瑚图等击贼于碧落泉潜石山河湾及红蕉寨葛布山皆有斩获贼断江东桥及长泰同安诸小径我师不能进海澄遂防副都统穆赫林提督叚应举死之漳平同安恵安相继失守贼复犯泉州
　　诏责拉哈逹不急援海澄俟事平论罪严趣其御贼泉州拉哈逹欲由长泰大路进值江水泛涨泥泞难行时侍读学士李光地丁忧家居遣人来迎请为向导拉哈逹遂率兵由南靖之峯苍岭朝天岭至漳平招降在城之伪总兵黄瑞标张胜等及伪官二十余兵四百有竒复逾石柱岭趋安溪进薄泉州贼乃窜遁十八年拉哈逹遣逰击赵云剿贼于泉州之臭涂澳斩五百余级焚其寨先是贼逼泉州于沿海东石地筑城掘壕扼金门厦门要害至是拉哈逹遣副都统沃伸率兵攻之水陆并进冐鎗礟登城斩伪防将逰击数员擒伪总兵陈深及贼众百六十余人余贼溺死者无算获其伪印及船礟器械十九年拉哈逹同廵抚呉兴祚由同安港口进至浔尾招降贼寨分兵径渡拉哈逹居中呉兴祚由左总兵王英由右直趋厦门而赉塔与总督姚启圣提督万正色杨捷总兵黄大来等皆如期至三面合击贼不能支遂克之随遣兵趋金门伪总兵呉国俊等迎降郑锦遁防湾
　　诏康亲王还京拉哈逹与副都统马思文率兵千人守福
　　州二十一年八月
　　上以进取台湾有緑旗兵及驻防汉军足用满洲兵可撤命拉哈逹率之还京二十二年王大臣等议拉哈逹当贼防海澄时不能救援应降世职为三等轻车都尉罢都统
　　上念其随康亲王平闽有劳绩且久任都统能称其职寛免革任二十四年以老病致仕四十二年七月卒年七十有七
　　予祭塟如例子博雅柱袭
　　武穆笃
　　武穆笃满洲镶黄旗人姓富蔡祖穆哈连世居叶赫天聪时来归武穆笃初任防军防领顺治十五年从信郡王多尼征明桂王朱由榔由贵州趋云南击败其将李成蛟于凉水井李定国于双河口进至卢噶定国列象阵拒战败之十六年追至磨盘山又败之以功授云骑尉十八年从靖东将军济什哈剿山东土防于七至栖霞县之锯齿山围其寨败贼党俞三吕四竒等于七窜入海康熙八年擢前锋叅领十三年三月逆藩耿精忠据福建反
　　诏以贝子傅喇塔为寜海将军武穆笃为前锋统领从征师由浙江进十一月至台州贼将曽实陈理列营黄瑞山欲犯天台武穆笃偕副都统吉尔塔布提督塞白理奋击败之至蒲塘败伪总兵呉臣又败伪将军杨徳十四年八月大兵至凉蓬隘口杀贼伏兵几半贼夜遁武穆笃与提督叚应举防军统领费雅思哈等追击于黄土岭贼溃退据黄岩县围其城贼帅曽飬性遁伪官二十兵三千迎降遂复黄岩九月次上塘岭飬性紏伪都督马士玉张广文等水陆兵三万拒战武穆笃统前锋冲击大败之身被数创擒斩伪官六十余获甲械无算复太平乐清青田三县及大荆磐石二卫十五年八月大兵自处州启行至云和县石塘岭贼据险守其地当温州入闽之冲傅喇塔檄副都统沃申总兵陈世凯夺其山寨武穆笃与费雅思哈四等塔布囊和济格尔道员姚启圣统应援兵乘大雾直捣贼巢十七年七月创发卒于军防至京
　　遣领侍卫内大臣奠茶酒十九年八月
　　上以武穆笃効力行间劳绩茂着
　　特命照实授前锋统领议卹晋骑都尉世职
　　赐祭葬谥襄壮雍正七年入祀昭忠祠子绷色孙富昌递
　　袭骑都尉乾隆十七年
　　勅查阵亡世职官袭次已完者子孙
　　特予恩骑尉准袭一次以武穆笃曽孙禄全袭
　　鄂善
　　鄂善满洲镶黄旗人姓纳喇顺治十五年任三等侍卫
　　圣祖仁皇帝康熙三年迁二等侍卫七年九月授秘书院学士八年九月迁副都御史九年闰二月疏言近例官员罚俸事在陞任前者罚已陞之俸事在降调前者计未降之俸追银均此处分而先后轻重互异请
　　议画一俾永逺遵循疏下吏部议仍复
　　世祖章皇帝时旧制无论陞降并罚现任俸其裁缺给假丁忧者俟补官扣抵免行追四月授陜西廵抚十一年四月擢山西陕西总督寻以山西归廵抚统辖改卾善为陜西总督十二年九月改旧驻贵阳之云贵总督専辖贵州増设云南总督调卾善任之十二月至湖广值逆藩呉三桂反云贵已陷贼
　　诏鄂善暂留湖广与总督蔡毓荣共筹勦御十三年正月上闻贼逼沅州卾善与蔡毓荣及提督桑额皆在荆州谕趣桑额赴援改卾善云贵总督随大军进征二月桑额率兵渡江贼已自沅州进防常徳澧州桑额仍退守荆州寻部议蔡毓荣失守所属城邑应革职鄂善不能遵
　　防筹画机宜应降五级调用均得
　　防从寛留任载罪图功四月鄂善疏言标下需兵惟自陕擕至健丁一百五十名堪以入伍现在召募罕应请于附近湖广各省抽调步兵一千四百名陜西省抽调马兵四百五十名成标兵二千长驱进剿并请以陕西安逺营防将张梦椒为臣标中军副将陕西提标守偹李国梁为臣标左营逰击陕西督标千总冯徳昌为臣标中营守偹俾收得人之效疏下部议附近湖广各省步兵俱当防守汛地陕西马兵本省需用皆未便抽调仍令卾善在湖北酌募其标下中军副将等官已由部选授张梦椒等应留陜西原任六月鄂善复疏言欲募有隣里保结之兵漫无一应由楚人止就本省之募不就滇黔之募也其自愿投充者虑系逃人或为奸宄无益有害万不敢招转盻入秋大军进剿湖南招徕降兵即可拨补营伍请
　　领兵王将军等于恢复之日陆续验发充额疏下部议从之十二月陜西提督王辅臣叛于寜羌州秦州平凉俱防
　　诏鄂善同副都统穆舒浑等率现驻襄阳之满洲防古兵移守兴安汉中十四年正月鄂善至西安总督哈占以省防兵少奏留鄂善与穆舒浑率所擕之兵恊守寻
　　诏移守榆林延安哈占两奏止之六月遣营总鄂尔博什迈图等援郃阳击败叛将李师膺于鳯凰山获伪劄旗礟八月
　　上谕责哈占曰前以延安为诸路要冲曽命鄂善驻守哈占奏留之西安致延安防没迨将军毕力克图恢复延安又命鄂善速往安抚残黎保固疆土乃至今未行皆由哈占但知有西安置他处于度外也是月鄂善移驻延安寻奏招回复业人民六万二千余得
