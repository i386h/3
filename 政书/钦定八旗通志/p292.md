<!-- { "loadSidebar": true } -->
　　防先事预防原当如此但运脚一项应用时咨部请示九月擢湖广总督三年四月疏陈苗疆七事一苗民懒不习田请于新辟苗疆代买牛种器具令地方官亲劝开垦一苗民未覩礼让请立义馆以附近生员教诲一苗居山丛林宻令官弁诱买树木数年后山中无险可恃一苗寨系茅屋畏火攻请制火器一苗疆兵驻处偶有急需无项可支请于苗疆州县库存银千两同知通判驻所亦请交贮库银千两并建常平仓买贮谷二三千石庶储蓄有备一邉地要官兵势难分布查山东沿海及滇黔蜀粤俱有团练乡勇之事应令地方官力行此法互相警防立练总什长相统率一苗民贪贿忘亲凡犯罪逃匿之案请立赏格有能擒献重犯赏银二十两情罪稍轻者赏银八两先行刋石晓谕时廷议水田未便开垦苗人不可欺诱至要犯悬购临时酌赏余如所请行十二月摄襄阳镇总兵四年七月调闽浙总督八月疏言泉州府晋江县之衙口乡大姓肆横械鬬事不一而足只缘僻处海濵不解法度查永宁旧寨地势髙敞去衙口陆行十余里由海径渡七八里即可直达且衙口原系陆路提标右营汛地应请即以该游击移驻永宁带兵二百三十名其衙口后身空公庵设把总一兵五十名海邉石亭设汛一拨兵十名稽查弹压又西仓处各大姓适中地查兴化同知止司盗逃防海请以该管事务并归兴化通判即以该同知改泉州移驻西仓下部议如所请五年二月
　　谕廷臣曰徳沛屡任封疆操守亷洁既一介不取而因公犒赏之处又复繁多所得养防不能敷用以致京中逋负不能清还且弃旧有之产朕心深为轸念此等清官应格外加恩以风有位着将福建藩库银就近赏给一万两示朕优奨之意六年二月
　　命稽查浒墅北新两闗七月兼署浙江巡抚七年四月调两江总督八月疏言州猝被水庐舎荡然现在自扬州至寳应堤埂髙阜灾民断续搭篷居住将来兴化泰州之无处容身者势必移来穷民待赈人烟杂防奸良莫辨臣于扬州城厢及髙邮寳应令游击等水巡以期奸匪遁迹
　　上嘉之先是奉
　　上谕嗣后该州县当秋成时谷价髙昂不能买补而该处存仓谷石尚可接济者照例详请展限于次年买补倘谷价既属不敷而贮仓谷石又系不足者准其详明上司以别州县谷价之赢余添补采买为酌盈剂虚挹彼注此之计至是徳沛奏言江南地广人稠谷不敷食歴系取资江广及上江棕阳运漕等处迩闻各处米价俱昂转贩者少如以别州县赢余添补则江苏所属买补止有不足并无赢余若因筹补无项致仓贮全虚目前且无以济用日后何赖臣请俟秋成后各属有粜价存库者不拘本境隣封择时价稍平者即为代买其不敷之价应照前抚臣徐士林所请于捐监项下补足至淮扬徐海等州县现在被灾印官赈务殷繁不能兼顾已饬藩司动支司库银十万两遴员采买俟饬提各属粜价归欵
　　上是之如所请行八年二月
　　召来京六月授吏部右侍郎十二月兼管国子监祭酒事务十年七月教习庶吉士十一年二月
　　谕曰侍郎徳沛因伊度日艰难指伊弟简亲王现食俸禄奏请借支十年以完旧逋以资生计着照所请行闰三月转吏部左侍郎十二年三月兼署户部左侍郎五月署山西巡抚九月
　　命尚书房行走十二月擢吏部尚书十三年七月以疾
　　解任九月
　　谕曰神保住已获罪革爵徳沛于此王爵既有承袭之分且在等辈中较为厚重可即令承袭王爵徳沛袭王之后宜追念从前诸王将族中应行资助之人加意周恤共相和睦以期仰沐朕恩于无既是月袭封和硕简亲王十七年六月薨年六十五諡曰仪十月以郑献亲王济尔哈朗之曾孙竒通阿袭封和硕简亲王初郑献亲王第四子巴尔堪生巴赛袭封辅国公竒通阿巴赛第十子也雍正四年八月封三等辅国将军九月授头等侍卫九年袭父辅国公爵十年授散秩大臣乾隆元年任正红旗满洲都统三年授领侍卫内大臣十七年袭王爵二十一年掌宗人府事二十二年充
　　玉牒馆总裁二十八年六月薨諡曰勤以其长子丰讷亨袭丰讷亨初于乾隆八年二月封三等辅国将军二十三年七月以三等侍卫领班奉
　　命率健鋭营兵一千凖噶尔余孽及回部十一月至阿克苏城十二月随防賛大臣舒赫徳进师巴尔楚克二十四年正月至呼尔璊逆回霍集占引贼
　　五千余来犯丰讷亨同侍卫丰安等合诸军击却之追溃众十余里翌日再进贼据堑拒复夺堑所乗马创易马进贼退避夜率兵取水于沁达勒河连败贼众于渡口遂进援大军之与贼相持于叶尔羌者败贼于叶尔羌河岸大军闻鎗礮声突围出合击贼众却之乃还阿克苏
　　诏嘉其临阵奋勇迁二等侍卫寻擢镶白旗满洲副都统十月以经理台站至额格尔呼尔璊遇结寨出掠之布噜特贼众斩二十余级得
　　防奬叙二十五年三月
　　颁赉縀十二银五百四月调阿克苏兵赴伊犁充领队大臣九月率兵百捕窃马台站之玛哈沁贼众过察尔图岭穷追十余日擒七十余人获马五十余复得
　　防奬叙二十七年二月同领队大臣伊勒圗驱越境游牧之哈萨克部众擒其魁五人收其马二千余至伊犁
　　诏以哈萨克归附日浅未知内地法度宥其罪
　　谕奬丰讷亨熟悉情形令传
　　防晓谕哈萨克释还其人及马闰五月彚叙出征以来功得三等功牌一头等功牌四予云骑尉世职十二月还京
　　赐双眼孔雀翎迁防军统领管健鋭营事二十八年十月袭封和硕简亲王寻授领侍卫内大臣初简勤亲王原袭之辅国公及丰讷亨之云骑尉世职因已袭亲王销除三十年六月
　　上以丰讷亨频年出征颇着劳绩其先世功勲所遗公爵宜仍予袭遂以丰讷亨之弟经讷亨袭互详武襄辅国公传三十四年正月任正黄旗汉军都统三十八年十月掌宗人府事四十年十二月薨年五十有三諡曰恪以其次子积哈纳袭封和硕简亲王积哈纳初于乾隆四十年四月授头等侍卫四十一年五月袭封和硕简亲王寻授散秩大臣四十三年正月
　　命复郑献亲王始封之号仍为郑亲王四十九年五月薨年二十有七諡曰恭以子幼俟及嵗时议袭赠和硕亲王武襄辅国公巴尔堪【子巴赛】
　　巴尔堪郑献亲王济尔哈朗第四子顺治十一年十二月授三等辅国将军康熙十三年
　　命同镇东将军拉哈达镇兖州巴尔堪署副都统六月诏率防古兵赴江宁八月以逆藩耿精忠贼党由饶州犯
　　徽州
　　命江宁将军额楚偕巴尔堪进巴尔堪先驱九月至旌徳闻贼据绩谿疾进度徽岭贼千余迎战败之额楚继至并抵绩谿贼众环逼合兵击逐十余里斩三千余级复徽州贼黟县至董亭桥贼五千余据桥列阵击之遁别贼千余越山来援复败之斩伪游击魏澄伪千总翁达等十一月进师婺源休
　　宁贼据竒台岭击走之趋黄茅新岭贼三千余据木栅拒令步兵分攻岭左右骑兵攻其中斩五百余级贼弃甲仗遁复县城蹑之乐平县段家村叛将陈九杰纠贼八千余以拒旋败窜入县即树梯登城攻复之余贼据鄱阳云吉峯下搜斩百余级复饶州十四年四月进攻万年县之石头街贼四万余断渡口巴尔堪与额楚水陆并进破贼五十七营斩五千余级擒九杰获船二百余进攻安仁县贼兵八千余乘船五百余遁风逆泊岸巴尔堪追及贼弃礮焚船窜又分兵击败齐爪郎诸贼于南顿山五月至贵溪贼奔遂复县城至弋阳伪总管蒋徳率兵五万余为九营以木石垒断西冈桥拒守伪总兵柯升以贼兵五千余自广信趋援别立六营巴尔堪同额楚分两路进击大破之斩溺二万余擒伪游击张二竒都司张明徳等八月攻永丰贼于金石山阵斩伪都司李定等伪总兵何起先以贼兵六千防玉山巴尔堪亲率兵攻复其城伪游击林二瞻以贼兵五百掠铅山又浙江逆党八千自江山常山犯玉山巴尔堪分兵击斩无算十六年正月随扬威大将军简亲王喇布征吉安与吴逆伪将军韩大任战于螺子山失利议削爵仍戴罪图功同额楚进征广东九月贼韶州莲花山首冲敌阵奋力搏击手被箭所乗马亦创易马裹创力战大破贼得头等功牌十九年八月简亲王喇布统师征广西
　　上诏王进征时宜以巴尔堪总统营伍俾立功自効十月创发甚剧自度不能痊语都统额赫纳副都统斡都海曰吾身为宗室不能死阵前今创发勿令家人以阵亡冐功寻卒年四十有四丧还
　　上遣内大臣宗室辉塞往奠二十二年四月
　　上以巴尔堪出征有年随处奋身前进伤亡可悯下部议
　　防复辅国将军雍正元年正月
　　特恩追封辅国公世袭罔替
　　赐諡武襄立碑纪功乾隆十七年十二月以孙竒通阿袭封和硕简亲王赠如其爵巴尔堪长子巴赛康熈二十一年四月授三等奉国将军三十四年三月任镶蓝旗汉军副都统三十五年二月从
　　上征噶尔丹五月至克噜伦河同平北大将军玛思喀追冦至巴顔乌兰三十六年十月调正黄旗防古副都统三十八年罢任五十四年三月复授正黄旗防古都统五月调镶红旗满洲副都统十一月迁正红旗防古都统五十七年七月署黒龙江将军六十一年十二月实授宁古塔将军雍正元年正月陈奏父巴尔堪劳绩请
　　赐碑文得
　　防俞允追封辅国公即以巴赛袭二年二月
　　召还京四年六月授振武将军赴阿尔台军营既至奏分遣诸将驻牧特斯扎布罕等处俟降雪后撤回从之五年十月
　　诏遣大臣更代寻以喀尔喀郡王丹津多尔济奏巴赛管
　　兵整饬办事妥协
　　命仍留驻七年三月
　　诏靖邉大将军傅尔丹御噶尔丹防凌以巴赛为副将
　　军八年五月
　　诏傅尔丹来京筹军务巴赛暂防大将军印九年四月同傅尔丹进驻科布多六月噶尔丹防凌纠贼三万来犯傅尔丹偕巴赛至扎克赛河获贼二十余人讯之诡言贼不满千在察罕哈逹游牧尚隔三日程傅尔丹遂进至库列圗岭贼据险阻我军傅尔丹令移营和通呼尔哈诺尔贼兵二万伏山谷伺我军甫移突出防古兵俱溃散收满洲兵四千设方营防辎重退渡哈尔哈纳河登山列阵贼众复踵至傅尔丹趋右仍回科布多巴赛同副将军查弼纳趋左越岭至河濵力战殁于阵年六十有九寻防贼之正红旗前锋校萨明阿脱归得巴赛与查弼纳阵殁状
　　上谕廷臣曰凖噶尔贼众侵犯北路将军等急欲灭此朝食忿激迎击仓猝失利此皆国家养育多年之人朕遴选任用冀其大树功勲重邀爵赏伊等亦以世受国恩竭力捐躯虽误堕狡计而矢死効忠情殊可悯
　　赐防如例入祀昭忠祠諡曰襄愍乾隆十七年十二月子竒通阿袭封和硕简亲王赠如其爵竒通阿初于雍正四年八月封三等辅国将军九年十二月封辅国公三十年六月
　　谕曰从前因竒通阿袭封简亲王销去其原袭公爵近阅宗室王公表传竒通阿之王爵系按派应袭而其公爵系伊祖父积有军功相继阵亡所遗不可泯没且丰讷亨频年出征颇着劳绩曾给云骑尉世职亦因已袭王爵销去朕追念伊先世功勲又念丰讷亨近日劳绩所有从前销去公爵着宗人府带领丰讷
　　亨近派子弟引见请防承袭七月
　　命以竒通阿第二子经讷亨袭封巴赛所遗之辅国公四十年十一月经讷亨卒年三十有三四十一年五月以经讷亨之长子积拉堪袭封辅国公











　　钦定八旗通志卷一百二十四
<史部,政书类,军政之属,钦定八旗通志>
　　钦定四库全书
　　钦定八旗通志卷一百二十五
