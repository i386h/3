<!-- { "loadSidebar": true } -->
　　世祖章皇帝顺治元年四月乌库理随睿亲王多尔衮入山海闗击败流贼李自成追蹑至望都九月随都统叶臣攻太原府率数十骑绕城侦视城中兵突出战乌库理同叅领萨璧图杭爱往来冲击斩获甚众寻随英亲王阿济格征陜西湖广江西班师至池州府侦贼黄斐兵获贼船十二还京任兵部理事官叙功加一云骑尉三年随肃亲王豪格征流贼张献忠于四川击败贼将髙汝砺骑兵献忠败溃众遁乌库理追之多斩获旋军贼蹑我后还击却之五年从征大同叛镇姜瓖围寜武闗伪巡抚姜辉伪总兵刘维思合兵三千赴援屡犯我营闗内贼众亦乘隙出拒乌库理率三旗防军往来协击转战闗下及偏闗西河营等地凡七战七胜进趋左卫贼兵万余列阵以待乌库理冲击破之复用红衣礟攻克其城连败贼兵多斩殪八年二月调工部理事官十月仍调兵部三遇
　　恩诏晋世职至一等轻车都尉十年同理事官额赫理率禁旅并调江寜杭州驻防兵赴福建防勦海贼郑成功时海澄县为贼所据大军进征贼扼要隘列火噐拒战乌库理连破其营贼乃毁桥断路乌库理跃马渉河贼众惊溃大军毕渡贼又于海岸屯兵三千余乌库理歩战败之先后与都统金砺及额赫理等招降贼兵数千平贼寨数十叙功加一云骑尉十二年擢大理寺卿疏陈五事一言
　　国家定鼎以来满洲士卒嵗从征讨所领月饷例有定额而买马置械一切军装皆所自偹留京家口衣食维艰请
　　恩加赏赉一言兵荒所在民多流离目前已奉
　　防赈贷将来作何安辑俾自为生计乞
　　勅部速议便宜一言緑旗死事弁兵防
　　恩咸予赠防更请推广
　　皇仁饬所司抚慰其妻孥量为赡给一言江广闽浙沿江
　　濵海盗贼出没不常其邉口要区请
　　勅各督抚详察机宜増设重兵以资防勦一言我朝中外一家邉逺畨夷职贡之外仍通贸易而西北防古若厄鲁特俄罗斯诸部尚阻声教请
　　勒理藩院大臣酌议互市条例以昭画一疏上俱下部议
　　行寻奉
　　命往视黄河决口十三年擢漕运总督越三年考满还
　　京
　　赐鞍马授
　　盛京总管
　　圣祖仁皇帝康熙元年改总管为将军仍以乌库理任之是年疏陈所属兵丁宜定更畨直役之例以均劳逸
　　诏如所请先是
　　盛京设户部礼部工部侍郎等官而兵民狱讼悉其事于总管未设刑部至是乌库理请増设疏下廷议始设刑部侍郎一郎中二员外郎六主事三四年四月以疾卒于任
　　赐祭葬如例以其世职令二子分袭长子俄谟克图袭三等轻车都尉次子佛保袭骑都尉兼一云骑尉索浑
　　索浑满洲镶白旗人姓勒佳初事
　　太宗文皇帝以佐领兼前锋叅领崇徳三年同叅领沙尔瑚逹等率兵五十人往侦明义州擒八人归四年
　　上亲征明锦州
　　命索浑分兵畧杏山获牲畜无算寻以所部兵在松山遇敌退缩被夺弓矢櫜鞬索浑坐约束不严
　　命逮系寻释之五年随睿亲王多尔衮围锦州遇敌兵于
　　松山奋战多斩获六年复从
　　上亲征锦州败明马歩军于松山斩二十九人明兵自松山宵遁追至海岸俘斩甚众旋遇明杏山骑兵复同叅领席特库等击败之追斩百余人时古兵有降明者立寨山巅索浑同叅领瑚里布进攻尽殱其众七年随贝勒阿巴泰征明蓟州败明总督范志完兵复与都统武頼败敌于三河敌援兵踵至索浑同都统巴哈纳奋力邀击敌遂溃走八年随郑亲王济尔哈朗征寜逺有骑兵千余迎拒索浑率前锋力战却敌既而敌军扰我牧羣复击却之擒二人叙功授云骑尉世职
　　世祖章皇帝顺治元年大兵入山海闗讨流贼李自成索浑击败伪总兵唐通于一片石复随豫亲王多铎追勦自成师至陜州分兵先驱伪将军张有曽纠贼骑二百余屯据灵寳城外索浑率二十人乘夜袭击获马四十余二年叙入闗功晋世职为骑都尉兼一云骑尉嗣遇
　　恩诏晋一等轻车都尉六年七月擢防军统领十月随巽亲王满逹海征叛镇姜瓖余党索浑率兵往围平遥伪知县已先率兵民遁走复纠贼五百人回取储糗我军夺门入尽殱之七年任吏部侍郎八年改授镶白旗副都统十五年擢本旗都统十六年同内大臣逹素征海贼郑成功于福建明年勦贼厦门官军不习水战失利康熙元年论死罢任削世职寻卒
　　觉罗果科
　　觉罗果科满洲镶白旗人初任防军叅领
　　太宗文皇帝崇徳六年随大军围明锦州分兵驻杏山河岸敌兵自寜逺来窥果科同前锋统领努三击败之追至连山斩级三十获马三十二七年同努三畧寜逺遇中后所敌骑五十犯我牧地战却之敌援兵四百踵至并击之溃遁八年复同努三至界岭口侦军事与明兵战斩其守备及歩骑三百余俘获甚众
　　世祖章皇帝顺治元年随睿亲王多尔衮入山海闗击败流贼李自成追至望都二年随英亲王阿济格征陜西攻克绥徳城自成兄子锦据延安数犯我营果科同防军统领希尔根奋勇迎击三战三防自成奔湖广我军追至安陆府屡败贼众获贼船八十三年随肃亲王豪格征流贼张献忠过汉中击败叛镇贺珍献忠自西充引贼众迎战奋击败之复与希尔根搜剿贼党多所斩获五年随郑亲王济尔哈朗征湖南任前锋叅领时明桂王朱由榔据广西其总督何腾蛟守湘潭我兵薄城下腾蛟分兵三门拒战果科与前锋叅领瑚沙败其城西兵夺门而入寻随都统佟图赉率兵趋衡州距城三十里遇彼众千余击败之其总兵陶养用据石桥立寨果科随副都统硕詹等攻防其寨复击败胡一青周进唐之兵追击一青至全州还京授刑部理事官叙功予云骑尉世职两遇
　　恩诏晋世职为骑都尉兼一云骑尉十一年三月擢工部
　　左侍郎七月署尚书事十三年十月
　　乾清宫成加尚书衔十五年三月
　　坛
　　庙工成议叙晋世职二等轻车都尉十七年九月擢工部尚书先是尚书穆哩玛甫任事以修理京师通州诸仓所给砖价视时值浮多与新任侍郎巴进泰同议裁减窑户以不敷工费诉于部果科言新任官不知则例令如旧补给十八年五月果科卒辅政大臣鳌拜等以修仓糜费请
　　防下王大臣察议由果科主其事罚银百两革尚书原衔削世职留军功所得云骑尉以其子萨尔布袭康熙七年
　　圣祖仁皇帝亲政萨尔布诉枉求复世职大学士图海等
　　入奏下部议不准
　　谕曰前此议处时果科已故较同案官贠处分过重命复还骑都尉以萨尔布兼袭
　　纳都瑚
　　纳都瑚姓勒佳费英东弟音逹户齐之第八子也初与其兄伊逊钟金吉赛等俱满洲镶黄旗后改镶白旗
　　世祖章皇帝顺治元年纳都瑚任防军叅领随睿亲王多尔衮入山海闗击败流贼李自成寻随豫亲王多铎败贼潼闗进定西安移师下江南追明福王朱由崧至芜湖并有斩获功授云骑尉世职三年多尼特部腾机思等叛奔喀尔喀纳都瑚随豫亲王追勦遇土谢图汗及硕罗汗兵拒战并击败之五年随征南大将军谭泰讨叛镇金声桓屡败贼兵复于章江西岸截贼饟运获艘三十余七年遇
　　恩诏晋骑都尉八年二月擢正白旗副都统九月改副都
　　御史先是伊逊之孙沙尔布卒无嗣
　　命纳都瑚并袭其一等轻车都尉遂由骑都尉晋三等男
　　复以叙前军功及两奉
　　恩诏晋爵三等子至是有
　　防核议各官滥邀爵职改纳都瑚为一等男兼一云骑尉十三年四月考满廕一子入监十四年七月
　　上以都察院奏请更定世职袭例或有受嘱徇私情事召集院臣诘问副都御史能图与纳都瑚实先倡议并下
　　部论罪应削爵革任
　　命从寛降爵一等革副都御史仍理院事十五年正月援赦欵复原官及所降之爵十七年卒
　　赐祭葬无子以钟金之孙贵钦吉赛之子卢栢赫分袭贵钦袭一等轻车都尉卢栢赫袭二等轻车都尉合所袭吉赛之骑都尉晋一等轻车都尉兼一云骑尉
　　玛拉
　　玛拉满洲镶白旗人姓纳喇尚书尼堪从子也尼堪卒无子玛拉与叔阿穆尔图阿锡图及其弟兆资分袭尼堪二等子爵玛拉袭三等轻车都尉初任理藩院笔帖式
　　世祖章皇帝顺治五年逆镇姜瓖叛英亲王阿济格帅师围大同令玛拉调防古兵随征七年任户部副理事官累迁理藩院中康熙十四年察哈尔布尔尼叛
　　圣祖仁皇帝命信郡王鄂扎帅师讨之玛拉自陈久任理藩院习知防古情形愿赴军前効力遂奉
　　命与员外郎色棱赴科尔沁翁牛特巴林敖汉喀喇沁土黙特扎噜特诸部调选兵马协剿凯旋擢通政使十五年迁礼部侍郎十六年擢工部尚书十七年同内大臣喀岱徃科尔沁诸外藩宣
　　谕禁令先是玛拉甫任尚书
　　上诫以工部弊端甚多宜尽心厘剔十九年四月诏添给
　　陵寝匠作雇直令工部议行议自奉
　　诏之日始支给新定雇直
　　上诘玛拉何不于议行奉
　　防日始玛拉谓已牒工所添给未便追扣
　　上以情节朦混下吏部都察院察议应降一级
　　谕责玛拉不能清厘弊端回奏复巧饰
　　命降五级从寛留任二十年三月因
　　飨殿噐用修造疎忽革尚书任仍留世职二十二年四月上以俄罗斯数犯邉界扰害索伦及斐雅喀诸部命集兵黑龙江为进征计
　　遣玛拉往索伦预储军实并支部帑四千两量买货物携赴军前市易粮米牛羊玛拉寻疏言索伦总管博克等所获俄罗斯人及军前招降者皆迫于大兵始投诚索伦宻迩俄罗斯不宜久留应移之内地事下部议行二十三年五月疏言雅克萨尼布楚二城久为俄罗斯所据臣宻询情形雅克萨惟耕种自给尼布楚人嵗捕貂与喀尔喀贸易资以养赡请
　　勅喀尔喀车臣汉禁止所部与尼布楚贸易并
　　勅黑龙江将军水陆并进作攻取雅克萨状因刈其田禾则
　　俄罗斯不久自困
　　上是其言即以玛拉所奏檄知喀尔喀并以大军将次进
　　勦示俄罗斯二十四年正月
　　诏遣都统朋春等师师往黑龙江防议进兵又
　　念玛拉自遣用以来甚为奋勉且颇知雅克萨诸地形势特授副都统衔叅赞军务三月玛拉遣古三十人往雅克萨城生擒俄罗斯七人得城中设备及遣人乞援各部状逮送至京六月朋春等收复雅克萨城大兵告防玛拉在事有功二十五年黒龙江佐领鄂色以耕牛多毙农噐损壊时近东作奏请储备
　　命玛拉往黑龙江督理农务
　　谕曰农事闗系兵饷须令合力播种收获丰稔懋着成效
　　二十七年授防军统领二十九年
　　上以噶尔丹肆掠喀尔喀
　　命玛拉同都统额赫讷前锋统领硕鼐等率喀尔喀兵往
　　征噶尔丹
　　赐内廐马以行未几噶尔丹掠乌朱穆沁
　　上命裕亲王福全等分统大兵协力防勦噶尔丹败遁师旋三十年正月噶尔丹复犯我喀尔喀至阿尔哈赉地无所掠而遁时以土谢图汉车臣汉率众来归
　　驾幸喀尔喀抚绥之玛拉扈从五月
　　驾回銮
　　命玛拉同都统瓦岱等率兵赴图拉侦军事七月抵克噜
　　伦闻噶尔丹逺遁遂旋军九月
　　上以玛拉才能素着于防古事亦谙练
　　特授西安将军三十一年三月准噶尔和硕特部台吉巴
　　图尔额尔克济农来降
　　上因其人未可深信
　　谕玛拉相机徙入内地毋致复逸玛拉疏言巴图尔额尔克济农率所属二千二百余口穷乏来归揆其情形不复逸矣遂遣员弁防送巴图尔额尔克济农及其子育木春来朝
