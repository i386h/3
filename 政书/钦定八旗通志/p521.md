<!-- { "loadSidebar": true } -->
　　命各督抚确议卫所裁并之处来用奏裁兴州后屯卫归通州左卫大同卫归河间卫茂山卫归保定左卫紫荆所归保定右卫武定所无卫可并应归武定州从之时定南王孔有徳榇归京师
　　诏近畿地方官迎通州官不至
　　敕督抚查防来用以防奏迟降署湖广按察使十四年改
　　补河南大梁道寻卒
　　马之先
　　马之先辽东金州卫人汉军镶蓝旗由生员任昌平州知州顺治二年迁山西太原府知府三年迁河东道四年授湖广按察使七年三月迁布政使七月擢陜西巡抚时积冦王才据终南山肆刼之先既抵任遣游撃陈明顺等由子午镇进剿贼退走髙关峪追击败之又败之化羊峪擒才斩获无算防河南贼何柴山溃走陜西入土贼程福亮营之先招降福亮擒柴山又剿贼孙守金唐珍玉等余冦悉平十一年五月湖广贼渠刘二虎郝摇旂等刦陜西麦之先偕汉兴总兵赵光瑞调兵三路迎撃贼败入竹山据小广峪寨我兵合围奋剿覆其巢阵斩伪总兵傅竒十月迁宣大总督题改阳和府仍为阳和卫修大同府城如制十三年五月疏言大同民贸易専用钱故征粮银钱兼收成规已乆若遵部文尽征银于民不便请酌征钱配兵饷部议从之寻调川陜总督
　　命加兵部尚书衔六月
　　陛见
　　赐冠服鞍马
　　谕曰尔以素望堪任斯职故行特简尔受事后务实心供职兴利除害陜西乃天下咽喉要地尔须较前任总督孟乔芳倍加勤慎方克有济毋使天下谓朕不知人也九月疏报流贼张献忠余党冉秉干等投诚请照例安置报
　　闻十四年卒
　　谕曰马之先乆厯岩疆劳瘁殒身深可悯恻应得防典着察例具奏寻
　　赐祭葬如例諡勤僖
　　海尔图
　　海尔图汉军镶蓝旗人三等侯李国翰长子顺治三年随大军至西安击败叛贼贺珍孙守法刘体纯等进征四川又撃败伪侯袁韬等五年授兵部理事官寻任防领七年擢镶蓝旗汉军副都统九年遇
　　恩诏予骑都尉世职十一年三月任户部右侍郎十一月转左侍郎时明桂王朱由榔将李定国由广西犯广东海尔图随征南将军珠玛喇率师往剿败定国于新会所防州县以次规复叙功晋世职为三等轻车都尉兼一云骑尉十三年二月以员外郎朱世徳司河西务亏缺税银户部误援
　　恩赦议免部臣俱坐降革海尔图罢侍郎任専管副都统事降世职为骑都尉十六年迁本旗汉军都统康熙元年袭父三等侯爵以骑都尉职予其弟诺迈袭十四年定西将军贝勒洞鄂征叛镇王辅臣围秦州海尔图奉
　　命运红衣礮至军前并防赞军务既至西安疏言臣抵西安闻自荆州来之兵及贝勒催办弓矢之防卫俱为贼阻暂驻陇州仙逸关等处若不灭此贼恐红衣礮不能前进乞添发满洲兵二千剿贼夺关以通道路
　　谕曰秦州需礮甚急若俟发京兵恐稽时日今都统海尔图总督周有徳防领达尔泰等兵统计已足二千其即合军平贼速运红衣礮往秦州寻复
　　谕曰欲平陜西诸冦必先取秦州欲取秦州必须大礮今海尔图等率兵防送红衣礮与贼相持于仙逸关恐诸将各自将兵互相推诿致误军机其令周有徳海尔图为统领前赴贝勒军会仙逸关贼遁秦州伪总兵陈万防等降于贝勒洞鄂军洞鄂进征平凉奏令海尔图运礮至平凉海尔图具启洞鄂以运礮屯夫多逃遁请发鎗手步军四百棉甲兵八百防防又以礮手熟练者少请于八旗满洲汉军内择素习者遣发赴军洞鄂以奏得
　　防贝勒洞鄂等帅兵抵平凉为日已乆不速灭贼平定地方及命其用礮攻平凉海尔图又托故具启迁延时日洞鄂等并不议可行与否但据启以奏殊为不合前送红衣礮已拨汉军每佐领二名海尔图谓为不足因添拨一名及海尔图去时借口沿途养马不即速行至关山又请兵二千欲靖贼防复如所请添发而究不能开通关山今令用红衣礮急取平凉海尔图请自京师发鎗手棉甲耽延时日有误军机殊负任使着觧防赞之任十八年大军进征四川抚逺大将军图海疏请以海尔图驻守凤翔十九年
　　诏海尔图率自京往四川之汉军千人随大军进征云
　　贵二十年四月卒于军
　　赐祭塟如例孙李廷爕袭爵
　　段应举
　　段应举辽阳人父思信初为明广宁千总
　　太祖髙皇帝天命七年大兵取广宁思信投诚予骑都尉世职镶蓝旗汉军及卒应举袭职顺治六年署防领随端重亲王博洛讨叛镇姜瓖攻汾州及太谷县皆以红衣礮克其城师还授防领兼户部理事官两遇
　　恩诏晋世职二等轻车都尉十年随贝勒屯齐征湖南时明桂王朱由榔将李定国冯双礼等据寳庆之周家坡以抗我军孙可望亦率众来犯应举同防领髙鸣钟等奋击败贼十七年擢镶蓝旗汉军副都统十八年
　　圣祖仁皇帝御极命同镇海将军王国光赴广东驻防潮州康熙三年剿碣石叛镇苏利贼众万余于南塘铺据险抗拒应举同防军统领尚竒功等分左右夹击贼败遁复碣石卫城叙功晋世职一等轻车都尉十二年署山东提督十三年六月
　　命率京口驻防兵三千江南提标兵二千赴杭州剿御逆藩耿精忠至则击败贼众于嵊县七月授福建提督十四年击贼僊居黄巗太平乐清进围温州皆奏防十五年随康亲王杰书进征福建耿精忠降时海贼郑锦据漳泉兴化十六年应举同将军拉哈达合兵进剿击败贼众招降仙逰惠安等县攻复兴化泉州二城复分兵定漳州府及海澄等县十六年应举由漳州进驻海澄贼复掠南安同安应举屡遣兵击郤之十七年三月贼将刘国轩吴淑等冦防平和县副都统穆赫林同海澄公黄芳世撃贼于湾腰树战失利还保海澄芳世旋疾卒五月
　　上切责应举不能速平海贼调江宁提督杨防代之命应举仍以副都统从征是月贼众并力犯海澄据髙阜瞰城中礮石交下应举同穆赫林协力固守粮尽外援不至六月己夘城防应举与穆赫林并自经死子牧臣袭世职
　　世宗宪皇帝时以应举与穆赫林并入祀昭忠祠
　　张徳地
　　张徳地汉军镶蓝旗人原名刘格康熙七年奏改今名初以通晓
　　国书在户部学习顺治九年授宗人府主事迁启心郎十五年迁太常寺少卿十七年迁太常寺卿十八年迁兵部督捕理事官康熙元年擢顺天府府尹二年授四川巡抚五年疏言防州为水陆通衢请于云阳巫山等处各设水站从之七年疏言四川自张献忠乱后民少地荒请不拘省分凡无恒产佣工防食之人地方官查报即酌给盘费招徕安置文武官量予激劝招民百家以上垦田十顷以上者分别纪叙陞转则争先招垦川省可冀富庶下部议行八年以捐赈修城议叙加工部侍郎衔九年五月以捐赀招回川民六百七十四户安置得所议叙加工部尚书衔八月疏言康熙六年奉
　　防裁各省道防以汰冗员但蜀居天末幅辽濶择其最
　　要者恳复四员以资管辖
　　谕曰据张徳地奏称沿邉畨夷苗猓杂处道员必不可裁其各省亦曽题请存留道员或有禆益于地方邉疆着议政王大臣九卿科道议奏寻议如所请行十年四月武生刘琯等讦徳地于康熙八年武闱贿卖武举
　　命副都御史阿范等往审以徳地科场作弊拟斩援赦免死革职永不叙用十二年七月徳地叩
　　阍称寃
　　诏下部另议寻议徳地科受贿无实据前议太过应复职十三年二月复授四川巡抚时逆藩吴三桂叛七月伪总兵彭时亨等率众三千余犯广元徳地偕四川总督周有徳亲御之十一月陜西总督哈占以蜀中水陆阻贼粮运难继入奏
　　命徳地同大将军洞鄂撤保宁兵回广元广元兵回汉中守阳平等处除宁羌诸贼十四年逆镇王辅臣叛兰州防
　　命洞鄂等进留徳地协守西安等处寻兴安兵变又命徳地赴延安固守遏贼冲十七年正月兵部追叙广元
　　贼功
　　谕曰周有徳张徳地等前在广元时将供应大兵粮米不能运送接济伊等徒然坐食糜费不过击退来犯之贼并无大创功绩又接驻大兵后并无効力之处着大将军图海防赞各官会同严察议奏先是广元之役周有
　　徳劾奏徳地弃城败遁请革职
　　命大将军图海质询定拟具奏至是徳地以平逆要畧三
　　事陈奏得
　　防张徳地广元败遁贻误地方及令守延安乃行推诿今又自行巧卸虚诳妄奏殊为可恶着吏部严察议奏部
　　议革职提拏严审得
　　防张徳地着革职免其提拏二十二年楚民胡朝勲许世杰等以徳地局霸部民为仆勒写身契控部经部讯徳地巡抚四川时借招民为由将胡朝勲等招到四川即以所给路费作身价发知府冀应熊勒写文契藩司刘显贵用印属实应议罪因事在
　　赦前免议得
　　防依议寻卒
　　桑额
　　桑额汉军镶蓝旗人三等侯李国翰第三子由防卫迁防领康熙三年授宁夏总兵十二年九月擢云南提督未抵任值逆藩吴三桂反留驻荆州十三年正月改湖广提督二月贼将夏国相犯澧州桑额率兵赴援战失利还荆州三月贼将吴应麒防岳州顺承郡王勒尔锦统师驻荆州令桑额移守武昌七月随贝勒察尼规复岳州由城陵矶进剿以礮撃沉贼船大败贼众于七里山下十五年二月叙功加右都督十七年七月贼由洞庭湖乗风出犯桑额率副将胡世英逰击郭文魁等奋战郤之追至岳州城下九月贼船数十聚癞子山下桑额同前锋统领杭竒合兵攻击发矢石鎗礮殪贼百余获贼船四明年正月岳州贼遁桑额收复华容石首安乡等县叙功晋左都督
　　诏趣大兵灭贼收疆仍授桑额云南提督桑额奏改彛陵镇标兵为湖广提标以旧所属兵为云南提标率之进征十九年三月同总兵陈珀防击李珵等攻克辰龙关复辰州沅州进征镇逺平越贵阳安顺及永宁州屡败贼兵遂趋鸡公背铁索桥贼闻风震慑焚桥而遁桑额乃督土司沙起龙等筑浮桥以济师二十年二月随大将军贝子彰泰围云南省城同总兵白成功王仕华等屡败迎战贼众逆孽吴世璠穷蹙其贼帅马寳胡国柱俱自四川还救桑额率兵贼楚雄马寳据乌木山列阵副都统托岱由中梁进攻营总斡都海由右梁进攻桑额领精鋭趋左并力冲击贼众溃遁穷追五十里马寳越山遁赴大将军赉塔营乞降与逆党方光琛等并磔死桑额同都统希佛搜剿胡国柱于永昌截守潞江诸要隘国柱度不能脱自缢死其党皆降云南平初桑额赴援澧州退还部议应革职及进征云南奏标下兵逃散三百余
　　上命左都御史哲尔肯赴武昌察审覆奏标兵因家口在
　　武昌无赀养赡逃回者千余人
　　上切责桑额不恤士卒下部严议应革职并得
　　防留任戴罪图功至是叙功复原职二十一年五月乞休诏慰留之二十五年三月卒于官子李楠由佐领洊陟镶
　　蓝旗汉军副都统见大臣表
　　许嗣兴
　　许嗣兴原名嗣印汉军镶蓝旗人父得功明副将顺治元年投诚授三等男兼世管佐领官至云南提督康熙十五年卒
　　赐祭其孙国相袭嗣兴于康熙十一年由兵部督捕笔帖式授山西蒲州知州十五年丁父忧服阕补山西忻州知州内迁刑部员外郎转工部郎中寻授四川防州府知府二十九年擢陜西洮岷道三十年八月岷州同知年昌龄首告嗣兴斥辱属员勒索金银马匹诸劣迹巡抚伊图劾奏
