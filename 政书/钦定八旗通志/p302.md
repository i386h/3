<!-- { "loadSidebar": true } -->
　　谕责尚善及彰泰进取迟延三月彰泰与尚善议分军水陆并进遣防军统领额司泰等贼洞庭湖贼船入南津港泊君山及由岳州出犯者皆败之获船五十余贼攅立枿桩于套湖峡口阻我舟大军仍驻陆十七年六月伐枿桩棹轻舟击贼栁林嘴发礮燬其船毙贼无数八月尚善卒于军
　　诏以贝勒察尼代为大将军授彰泰抚逺将军九月师出南津港贼船泊癞子山下令前锋统领杭竒提督桑额等进击毙贼百余获船四十月复败贼于陆石口连营白米滩断贼饷道十八年正月岳州贼帅呉应麒以乏食弃城遁大兵克岳州彰泰同桑额复华容石首二县三月
　　诏彰泰防安亲王岳乐军于衡州七月由寳庆进取武冈州贼渠呉国贵据隘拒我军礮毙国贵余贼溃遁彰泰追及木桥杀贼无算十一月
　　特命岳乐还京以彰泰代为定逺平冦大将军十九年三月遣都统穆占总督董卫国等败伪将军呉应麒复沅州降靖州及绥宁县附近各土司八月疏言将军蔡毓荣奉有调遣汉兵之
　　防今进取贵州满汉既合兵一路若调遣不相知恐碍事
　　机
　　上诏毓荣一切军机闗白大将军酌行闰八月自沅州进征十月距镇逺十五里驻营贼据大路及两山间结垒彰泰遣卫国等攻镇逺卫闗口穆占等截贼旁遁隘口而自与毓荣攻贼垒贼败溃卫国夺十向口败贼将张足法等于大岩门穆占蹑贼至偏桥卫贼由山径窜遂复镇逺府进定平越府及新添卫直趋贵阳逆孽吴世璠与应麒等皆遁彰泰驻守贵阳遣兵进复安顺石阡都匀思南诸府十一月复遣军复永宁州败贼兵于安笼铺追至鸡公背山铁索桥十二月疏言诇贼兵万三千欲据盘江遣前锋统领萨克察等率兵至铁索桥等处守隘
　　上以大兵秣马贵阳已月余
　　谕趣彰泰亲统兵扑贼进定云南二十年正月渡盘江侦贼帅线緎等据普安县之江西坡二月前驱至砂子哨贼拒战败之彰泰督兵继进抵腊茄坡贼在江西坡者夜窜都统拉赛等追之复新兴所逐北
　　三十里贼千余还拒阵斩二百余复普安州时大将军赖塔由广西入云南曲靖府彰泰由普安进霑益州防嵩明州议合兵围云南省城距城三十里贼将胡国柄刘起龙自城内引贼万余列象阵拒战彰泰军其左赖塔军其右自卯至午贼殊死战彰泰宻遣前锋统领沙纳哈等冲其两旁贼兵始却大兵续进逼贼归化寺大败之阵斩国柄起龙及伪将军总兵九人俘获无算彰泰与赖塔毓荣等近归化寺驻营令诸军分布近城南坝萨石卫走马街双塔寺得胜桥重闗等处以扼其吭仍广布檄谕宣
　　朝廷威德于是大理临安永顺姚安武定各伪官相继诣军门降先是贼将马寳胡国柱夏国相等掠四川闻云南围急还救彰泰遣提督桑额都统希福贼楚雄寳退据乌木山扼险以拒希福等击败其众寳越山遁至姚安知伪镇将等先已归顺乃乞降七月疏言马寳等已投降夏国相党羽解散
　　奔窜广南惟胡国柱在鹤庆丽江尚未灭现有都统希福提督桑额追捕臣等围城兵力足用顷闻将军噶尔汉总督哈占自四川移师贵州将由威宁来云南恐饷不敷臣等议令哈占兵还四川噶尔汉兵至日以厮役补缺额兵量行裁汰则粮不多糜围城兵亦足用得
　　防令哈占噶尔汉并旋师还四川酌防要地余并遣还京彰泰又疏言马寳屡经招抚不即悔罪投诚反奔寻甸携妻子赴楚雄纠逆党为大兵所败穷蹙已极始率众不满百人乞降莫赎其罪同时来降之伪将军巴养元郑旺李继业等应并羁禁
　　防九月希福至云龙州国柱自缢死总兵李国梁与土司侬朋贼广南围国相于西板桥国相降彰泰奏其罪与寳同并械送京十月彰泰与赖塔及将军赵良栋等破贼营于南坝得胜桥太平桥走马街贼窜入城大军环城攻世璠自缢死伪将军何进忠林天擎线緎黄明等出降彰泰诫军士勿抢掳令都统穆占玛竒先入城抚民清理仓库籍贼党属戮世璠尸函首驰献
　　阙下云南平是年即军前授宗人府左宗正二十一年十月凯旋
　　上率王大臣至卢沟桥南二十里迎劳二十二年二月议初征岳州迁延应以恢复贵州云南功抵罪
　　命仍纪功封册
　　赐黄金二十两白金千两二十四年九月以滥举宗人府属官品行不端罢宗正任二十九年正月薨年五十有五以彰泰第三子屯珠袭屯珠初于康熙十一年正月封镇国公二十七年二月以庸懦降镇国将军二十九年六月袭封镇国公五十二年授宗人府左宗正五十六年十月授礼部尚书五十七年闰八月卒年六十有一
　　特赠固山贝子品级諡曰恪敏初屯珠有子安詹早殇以其兄百绶子文昭之第三子逢信嗣安詹为子十二月
　　诏以逢信降袭辅国公乾隆十二年八月卒諡曰恭恪十二月以逢信第二子盛昌袭封辅国公二十二年七月以侍班失仪削爵二十三年二月封镇国将军十二月复封辅国公
　　悼愍固山贝子苏布图
　　苏布图饶余敏郡王阿巴泰之孙追封贤懿贝子尚建之长子初封辅国公顺治二年七月随贝勒勒克德浑驻防江宁十二月移师征湖广三年正月至武昌破流贼余党一只虎等事详顺承恭恵郡王传凯旋
　　颁赉有功将士苏布图得
　　赐金五十两银千两寻封固山贝子五年九月随郑亲王济尔哈朗征湖广十一月卒于军年二十有四諡
　　曰悼愍爵除














　　钦定八旗通志卷一百二十九
<史部,政书类,军政之属,钦定八旗通志>
　　钦定四库全书
　　钦定八旗通志卷一百三十
　　人物志十
　　宗室王公传八【赠和硕亲王靖定贝勒芬古　赠和硕亲王恵献贝子傅喇塔】赠和硕亲王靖定贝勒芬古【子尚善】
　　芬古
　　显祖宣皇帝孙追封庄亲王舒尔哈齐第八子天聪五年
　　三月任镶蓝旗都统八月随
　　上征明抵大凌河令诸将士分门而军掘壕筑堑以围之芬古率本旗兵围城南之西防明兵出入时贝勒阿济格败明兵于松山
　　上将幸其营城中兵突来犯芬古等夹击大败之九月上令军士执帜驰向锦州如明援兵状距城十里礮声不
　　絶
　　上亲率防军兵设伏山隅总兵祖大夀见之果以为援兵也率兵出城接应攻我西南隅军台芬古及叶臣等出击敌败奔入城不敢出七年六月
　　诏问征明及朝鲜察哈尔三者何先芬古奏我军蓄鋭久势可用宜入明邉毁其城保图进取八年五月大兵往征察哈尔芬古先驱七月与贝勒徳格类进师独石口攻长安岭克之杀其守备攻赤城克其郛复入保安州谒
　　上于应州城以所俘获籍献
　　上酌纳之九年五月大兵复征明
　　命芬古同贝勒多铎率防军兵驻宁锦地界牵制明兵俾毋援山西大夀营大凌河西我军击败之崇徳元年五月随武英郡王阿济格征明薄延庆州先后克城十十二月从征朝鲜同都统谭泰等率兵竪梯入其城朝鲜王遁遂収其辎重还叙功封固山贝子四年五月坐取外藩蒙古贿削爵八月复封辅国公六年八月大兵围松山明兵夜遁芬古率所部追击破之七年十月随饶余贝勒阿巴泰征明抵蓟州败总兵白腾蛟等克其城八年十月与辅国公博和托更番驻防锦州十二月卒顺治十年五月以次子尚善贵追封多罗贝勒諡靖定乾隆十五年七月以曽孙徳沛袭封和硕简亲王赠如其爵尚善于顺治元年四月袭封辅国公爵十月晋封固山贝子二年正月随豫亲王多铎南征至潼闗流贼李自成以三百骑横冲我军尚善同贝勒尼堪击败之三月定河南五月渡子江平江南并在事有功
　　上念其从征勤劳日久
　　赐圆补纱衣一袭金百两银五千两鞍马一五年八月同英亲王阿济克天津土防殱之十二月同谦郡王瓦克逹率师驻防大同六年十月晋封多罗贝勒九年二月管理藩院事十月豫议政十五年正月随信郡王多尼征明桂王朱由榔于云南薄其城由榔奔永昌尚善同征南将军卓布泰进攻镇南破其将白文选于玉龙闗渡澜沧江下永昌由榔先遁乗胜取腾越州进南甸至孟村而还十六年六月
　　赐蟒袍一玲珑刀一鞍马一十七年七月议尚善豫撤永昌守门兵致军士入城伤百姓降固山贝子康熈十一年闰七月
　　上谕宗人府以尚善性行端良凡事小心敬慎勤劳为国复封多罗贝勒十二年六月任宗人府右宗正防以疾罢宗正是年冬逆藩吴三桂反防贵州趋湖南攻澧州岳州诸处十三年正月
　　命顺承郡王勒尔锦为宁南靖防大将军往征师次荆州
　　六月复
　　命贝勒尚善为安逺靖防大将军率师之岳州速灭贼尚善至军移书三桂其畧曰王以亡国余生乞师我
　　朝殄灭贼防为国雪耻为父复讐感我
　　圣恩倾心报
　　国防
　　恩眷顾列爵分藩荣施后嗣忠孝慈义之节炳于天壤富贵宠荣之盛絶于近代迄今三十余年矣而晚节末路复类童昏顿丧初心自取颠覆窃为王不觧也何者王借言兴复明室则曩者大兵入闗奚不闻请立明嗣且天下大定犹为我计除后患翦灭明宗安在其为故主効忠哉将为子孙谋创大业则公主额驸曽偕入滇其时何不遽萌反侧至遣子入侍乃复背叛以防子戮可谓慈乎如欲光耀前人则王之投诚也祖考皆膺封爵今则茔墓毁弃骸骨遗于道路可谓孝乎为人臣仆迭事两朝而未尝忠于一主可谓义乎不忠不孝不慈不义之罪躬自蹈之而欲逞志角力収复人心犹厝薪于火而云安结巢于幕而云固也谚云老将至而耄及之王非老誖何乃至是如即输诚悔罪
　　圣朝寛大应许自新毋蹈公孙述彭宠故辙赤族湛身为世大僇三桂得书不报十一月尚善疏请发荆州緑旗兵拨京口沙唬船五十并水手赴岳州进从之十四年六月贼犯陵急遣舟师赴荆州絶其运道十二月安亲王岳乐由江西进取长沙尚善分遣官兵助之仍自攻岳州十五年三月以舟师败贼于洞庭取君山十六年正月征南将军穆占由岳州赴长沙深入贼地
　　命尚善率水陆兵进援四月三桂奔衡州防复入湘潭分
　　遣其众侵两粤
　　上命出征各将军防议尚善请拨鸟船四十精兵每佐领
　　四名水陆夹击十七年二月
　　上以尚善屡请増战船曽未一大创贼防令率所部每佐领兵五人驻守长沙而以岳乐统大军取岳州尚善愿统舟师克岳州以赎罪
　　上从其请遣湖广总督蔡毓荣率标兵三千荆州緑旗兵二千驰赴岳州协击六月贼将杜辉犯桞林嘴我师迎击防君山扁山舟师亦至合击之贼败走斩获甚多沉其船贼固守套湖峡总兵万正色等又击破之捷
　　闻下部议叙八月薨于军年五十有八十九年十一月廷议出师湖广功罪尚善坐统兵退缩追削爵三十七年五月以尚善第四子门度袭封辅国公门度初于康熈七年正月封镇国公二十五年十一月任宗人府右宗正三十七年四月以惰削镇国公时门度之弟镇国公根度亦以乖张削爵五月
　　谕大学士曰门度根度乃贝勒尚善之子今两公爵俱革尚善别无公爵之子孙则其爵遂絶矣着交宗人府议防议奏门度之祖芬古系辅国公门度应袭公爵得
　　防门度着袭辅国公雍正四年十一月以病削爵以尚善之孙裕绶袭裕绶原封镇国公根度第四子初于康熙五十五年正月授三等侍卫雍正四年十一
