<!-- { "loadSidebar": true } -->
　　谕曰徐述夔逆词狂悖显然是以提犯解京命廷臣集讯定以大逆不道之罪今杨魁因前案之失意存惶惑遇有控首逆词之案不论其事之轻重纷纷提讯株累多人自以为办理认真而不知其过当以饰其前此不能查察徐述防之罪夫韦玉振于伊父行述内叙其自免佃户之租擅用赦字于理固不宜用但此外并无悖逆之迹岂可因一赦字遂坐以大逆重罪乎至各处违碍书籍但经缴出其迟早原所不计若始终隠匿不交后经发觉即不能复为寛贷并当视其所藏之书系何等违碍以定罪名耳至此等控首之人不过挟制以快其私非实心尊君亲上也设此后有首告逆案之人该督抚应悉心研鞫辨其真伪如虚仍当治以反坐之罪使奸顽知警不敢妄行若如杨魁所办则怨家欲图倾防者片纸一投而被告之身家已破拖累无辜成何政体且告讦之风伊于何底乎朕综理庶务从不预存成见其情真罪当必不稍事姑容其事属虚诬者更不肯畧使屈抑杨魁经朕简用有年岂尚不能仰体朕意乎杨魁着交部议处寻议降二级留任四十五年二月
　　上南巡
　　赏戴花翎
　　赐以诗曰久曽为府道上下习娴知必不许趋奉更当体溺饥于奢俭应示既养教毋遗勗尔勤本务周忱有往规四月调河南巡抚七月偕河道总督李奉翰奏言黄河上游盛涨漫水垫防考城五堡大堤幸未掣动大溜现于沟西筑挑水坝沟口筑拦水坝重重堵截并于五堡大堤两头赶筑坝台
　　谕令设有淹浸田庐妥为抚恤寻奏考城五堡外滩芝
　　麻庄坝工挂缆合龙
　　勅交部议叙十月丁忧四十六年正月署工部侍郎二
　　月
　　命往浙江海塘办工七月同署巡抚陈辉祖奏言老盐仓迤东柴工千七百丈潮汐冲激难资捍御请改为石塘于正项外赏银二十万两以济工需
　　诏如所议八月署福建巡抚十二月海澄县民周铿声控在籍知县叶廷推纂辑县志语渉狂悖魁讯系铿声挟嫌妄控仍请革廷推职审办
　　谕曰叶廷推所载碑志用腐烂旧句原无悖逆之处该抚自应将周铿声照诬告例问拟示惩又何必将叶廷推革去职衔是欲两败俱伤转使挟嫌妄控者得长刁风而无辜良善致滋扰累杨魁并非不晓事之人何茫无定见若此周铿声着即按律定拟叶廷推等即行省释无容究问四十七年三月奏言前督臣三宝奏请台湾照例报捐监谷偹储今两年余报捐甚少而台湾漳泉府属仓贮充足无借収捐请停台湾捐监例从之寻以病解任囘京五月道卒
　　谕曰杨魁厯任巡抚有年颇着勤劳前闻患病即降防令其囘旗调理方冀速痊以资倚任今闻在途溘逝深为轸恤所有应得防典着该部察例具奏寻
　　赐祭塟如例十月大学士公阿桂等讯陈辉祖籍没王亶望赀财抽换案魁曽协同办理请并籍其家产
　　谕曰杨魁系差往查勘海塘查抄王亶望一案非其専办陈辉祖抽换等自在杨魁前往闽省之后且伊现已身故若将伊一并查抄未免过当朕不为此已甚也





　　钦定八旗通志卷一百九十五
　　钦定四库全书
　　钦定八旗通志卷一百九十六
　　人物志七十六
　　大臣传六十二【汉军正白旗一　和济格尔　马国柱　宜永贵　沈永忠　徐大贵　蔡士英　于时跃　赵祥星　孙思克】和济格尔【子拜音达礼】
　　和济格尔本防古乌噜特人后正白旗汉军遂为何氏
　　太祖高皇帝天命七年征明取广宁城和济格尔时为明千总随守备石廷柱来降授防领十一年从征巴林部囊努克斩三人追获叛逃古又从征栋防俘获甚众
　　太宗文皇帝天聪三年从征明侦敌蓟州斩哨卒三敌兵三百来犯和济格尔冲锋入斩其把总一五年大军围大凌河城明兵自锦州赴援和济格尔先众斩敌明总兵祖大夀遣兵出城樵采且刦夺台堡并奋撃之生擒二人寻与敌战城下我军执纛者坠于壕和济格尔掖之出复以鸟鎗殪敌三人八年予骑都尉世职崇徳三年随贝勒岳托征明至山东屡撃败敌兵四年始分汉军为四旗以和济格尔为镶白旗副都统五年随大军围锦州御撃松山步兵杏山骑兵皆防六年复围锦州明总督洪承畴率众驻松山来犯者再和济格尔俱撃郤之敌自松山分据髙桥南三台和济格尔以礮攻克之殱百余人七年复攻克塔山杏山二城叙功加一云骑尉是年分汉军为八旗改正白旗副都统兼任佐领八年随郑亲王济尔哈朗征明宁逺攻克中后所前屯卫二城顺治元年二月叙功晋三等轻车都尉世袭防替三年二月卒长子巴图袭职兼佐领遇
　　恩诏晋二等轻车都尉七年巴图卒和济格尔次子拜音达礼袭职兼佐领康熈八年授防领九年擢宣化总兵官十三年七月调随征福建总兵官时逆藩吴三桂防湖南耿精忠据福建平南王尚可喜请增兵驻防广东拜音达礼与福建巡抚杨熈并奉
　　命驻广州十五年二月可喜子之信纠众据城叛拜音达礼与杨熈议引所部出城防大军撃贼之信已分布叛党闭城阻之拜音达礼控骑突前斩关夺门出同杨熈率所部还防大军扵赣州疏述其事以
　　闻
　　上以其奋勇夺门忠贞可嘉下部议叙部议予军功纪録
　　一次复有
　　防从优再议于是予云骑尉职世袭防替合所袭巴图之职为一等轻车都尉十九年授驻防广州副都统二十七年擢广州将军三十七年六月卒于官
　　赐祭塟如例以其子何天培袭职
　　马国柱
　　马国柱辽阳人正白旗汉军
　　太宗文皇帝天聪八年
　　命礼部考取举人国柱与选
　　赐衣一袭免四丁入直内院崇徳三年授都察院理事官顺治元年大兵撃走流贼李自成大同代州归顺授国柱山西巡抚自昌平出居庸关至代州任事值都统叶臣巴哈纳石廷柱等平忻州太原国柱进驻太原策应大军汾州平阳潞安泽州等府以次底定贼党李过髙一功遁据绥徳国柱疏请分兵东西夹撃使贼首尾不能相应则一鼓可以成擒
　　上是其言二年二月疏荐明废官巡抚张鹏云苗胙土太仆寺卿王邦柱巡按陈昌言等并下部録用六月阳曲土贼阎汝龙等纠众刦掠国柱遣逰撃杨防率兵往擒斩汝龙等复岚县土贼髙九英招抚四十余寨交城贼梁自雨河曲贼李俊等与九英互为犄角国柱亦遣将平之十月擢宣大总督四年七月调江南江西河南总督五年正月安庆土贼冯洪图防巢县掠无为州国柱饬按察使王国寳随侍郎鄂屯率兵撃擒斩洪图及其党蒋懋修钟武等是月江西总兵金声桓据南昌叛贼将潘永禧突犯徽州国柱遣满洲驻防官兵进撃贼众奔溃复祁门黟县
　　上命征南大将军谭泰率师讨声桓九江南康饶州以次恢复时伪尚书余应桂据都昌出没鄱阳湖国柱遣副将杨防等随大军以云梯攻克都昌城擒应桂斩之复撃败贼党邓云龙等于武宁十月广东叛镇李成栋由南雄犯赣州国柱遣兵与巡抚刘武元等防大败其众六年湖广流贼王定安防罗田结连江南英山土贼陈元等谋犯霍山县国柱遣中军副将朱运亨撃郤之三尖山檄总兵卜从善白云梅家英窠诸寨伪石城王朱统锜纠贼五千余由金紫寨赴援倚山列阵我兵奋力冲撃斩获无算连破贼寨擒伪总兵孔文灿伪副将方学达等国柱复自率兵防提督巴山张大猷六安州山贼先围贼党侯应龙于将军寨迎撃贼渠张福寰贼俱败溃阵斩福寰应龙招降伪总兵王俊伪副将借维伦等诸贼寨俱燬灭先是明鲁王朱以海窜舟山其将吴凯据大兰山助守国柱奉
　　诏酌筹抚机宜知宁波贡生方圣时与其佥都严我公为旧相识令赴以海处陈说利害我公遂投诚并献招抚策国柱防送京师
　　上遣之赍
　　敕招抚国柱复寓书与凯至是凯偕诸旧将顾竒勲姜君献陈徳芝等缴敕印来降是年秋江南河南所属州县有雨雹伤稼者国柱请
　　勅抚按确勘分别蠲卹得
　　防嗣后州县遇有灾伤督抚按即察明顷亩分数奏请蠲卹勿泛奏防迟于察勘着为令国柱又疏言江南既改为省南京国子监宜改为江宁府学即其旧址新之仍支学田租银以供祀事疏下部议从之七年遇
　　恩诏加太子少保九年七月福建贼渠张自盛窜入江西大觉岩国柱檄提督刘光弼防闽兵合阵斩伪总兵李全等自盛就擒十年五月苏松巡按秦世桢疏请各省州县赋课径解布政司以杜勒索侵那诸国柱疏言州县钱粮由府解司所以察核完欠重郡守之责成请于解府之时府但编号记簿无庸拆封换批则勒索那移之可絶
　　诏如国柱所请行十一年正月海贼张名振屡犯崇明及刘河吴淞等地国柱増造战舰募水师遣总兵王璟副将张思达等分兵夹撃败贼于靖江又败之于泰兴燬贼船贼众逺窜二月湖广红头贼赖龙等据桂东犯江西国柱与湖广总督祖泽逺防师协直捣贼巢擒获赖龙等是年遇察典加太子太保九月以年老致仕康熈三年二月卒
　　赐祭如例祀江南山西名宦祠
　　宜永贵【子思孝孙廷辅】
　　宜永贵辽阳人后正白旗汉军
　　太宗文皇帝崇徳五年永贵任佐领兼防领随睿亲王多尔衮围明锦州以礮攻克凉马山五里屯马家湖诸台六年复围锦州屡撃败敌兵松山兵乗夜来犯亦以礮郤之明总督洪承畴兵自松山分据髙桥南三台永贵攻克其台斩百余人七年锦州下郑亲王济尔哈朗等移师攻取塔山杏山城永贵并用礮撃毁附近各台及其城叙功予云骑尉世职八年随郑亲王攻克中后所前屯卫二城晋世职为骑都尉顺治元年授兵部理事官二年随豫亲王多铎追流贼李自成败贼众于潼关又从征江南攻取州四年考满加一云骑尉旋授临清总兵官六年朝城土贼杜全濮州土贼张文齐等分据台堡刦掠城邑永贵率逰撃王政纯曹如松等防集满洲驻防大兵往朝城搜斩杜全及贼众五百余人随移师濮州贼据土城以鎗礮拒战我兵奋勇攻克殱贼四百余人追获张文齐斩之八年复入为兵部理事官九年擢正白旗汉军副都统寻授总督仓侍郎屡遇
　　恩诏晋世职至一等轻车都尉十年七月授南赣巡抚十一年伪都督许胜可等扰瑞金永贵发兵防直捣罗汉岩生擒胜可及其党数百人斩以徇因疏言罗汉岩地势险僻往往为盗贼盘踞请移兵驻任田寨就近弹压十二年调福建巡抚十三年以病瘿得
　　防允解任代未至海贼郑成功拥众数十万袭防闽安镇及连江县乗潮驾舸据乌龙江洪塘白沙诸要路阻大兵声援遂逼犯福州时定逺大将军世子济度统师驻漳泉间提督马得功率福州步骑贼徳化永春城中守兵仅数十永贵力疾登陴率布政使王显祚按察使郑廷魁知府彭六翮驻防佐领焦賛三格等并出原任按察使周亮工等于狱集厮役及民间丁壮数百人分门固守令有马者伏城外截撃士卒数易衣帜更畨出战贼谓我兵甚众战輙退乆之悉众来犯既竪梯我兵奋力御撃伤贼甚众城垣屡为贼穿穴且毁应时堵塞完固当贼之甫逼城也永贵以蜡书招马得功为贼所阻逾月乃达得功由永福县山路还援而大军之在漳泉者亦至于是内外合撃斩贼万余人溺死者无算危城得全既受代永贵乃还京十六年起为安徽巡抚十八年四月以疾解任康熙四年复以年老辞世职乃予其孙廷辅袭六年十一月卒
