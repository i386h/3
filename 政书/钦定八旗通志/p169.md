<!-- { "loadSidebar": true } -->
　　遗失引票
　　遗失出闗口引票罚俸三个月仍行补给
　　事印文
　　八旗传事印文传毕之日承办官即向传事之人取回销燬倘不查收致人借以夜行者将承办官罚俸两个月若将预备传事印文不行严查被人窃去夜行者将承办官罚俸六个月
　　封印后用空白印信
　　八旗衙门封印前一日于空纸及封套上用印记明数目该都统等收贮以备封印后要事件填用仍登记档案开印后将未用者验明销燬倘有借端作弊者交刑部治罪该都统等不行详查罚俸六个月
　　王等行文用印
　　诸王贝勒贝子公等有行文该旗事件该长史并办理家务之人列名用包衣防领闗防送至该旗其有行文部院衙门者用包衣叅领闗防送至该旗由该旗用印转行如长史等不行钤用包衣叅领闗防仍用白文及该旗将白文接受者俱罚俸一年
　　健鋭营文移呈明该管大臣转报
　　健鋭营咨行各处事件该翼长呈明该管大臣查明转报如有遗漏该管大臣与转报官一例议处马厰准带印花印信空白
　　派往马厰副都统于起程之前向本旗都统处将钤印封套并印纸印花酌量足用数目带往以备送京文移及宻封具奏事件之用回日将用去件数开明知照该都统存案剰存若干于都统当面销燬倘有遗失者将马厰副都统罚俸三个月更改姓名
　　武官因更改名字咨送者五品以上官员兵部彚题更改六品以下官员兵部据咨更改
　　议处副叅领副尉及驻防等官通例
　　外省驻防官员有应行议处案件如例无専条者系将军都统副都统照在京都统副都统例定议总管副总管城守尉协领防领防守尉照在京叅领例定议佐领防御防军校骁骑校照在京佐领骁骑校例定议其在京副叅领步军副尉有应行议处案件如例无専条者系副防领照防领例定议系步军副尉照歩军协尉例定议
　　谎告袭职
　　世袭官员革职病故已将族中应袭人保送袭职后被革之人及其妻室故官妻室并伊族人复将不应承袭之人混行告请承袭者俱鞭一百系妻室折赎族人系官降二级调用
　　承袭世职如有舛错等弊保结官含糊具保者降一级罚俸一年
　　遗漏承袭世职
　　凡应承袭之世职遗漏未经承袭者承办官罚俸一年该管大臣罚俸六个月
　　私用开戸人为官
　　将开户之人徇情朦混保送为官者降三级调用拟补之大臣知情者亦降三级调用不知情者罚俸一年
　　谎送廕监
　　将不应廕监之人揑称应行廕监之人送为廕监或廕监生袭职复行蒙混补送廕监或将年嵗未及之廕监生谎称年嵗已及咨送者俱罚俸一年该佐领骁骑校俱罚俸六个月叅领副防领俱罚俸三个月都统副都统俱罚俸两个月如将应得廕监之人而该佐领骁骑校不行传知结称无人承廕者罚俸一年遗漏者罚俸两个月
　　告病不实
　　内外三品以下各官及闲散世职有患病者各该管大臣查验具奏休致王等属员长史司仪长告病王等行文该旗都统副都统等验实咨部兵部代题休致典仪以下告病该都统副都统长史等验实咨部休致系五品以上官兵部彚题开缺六品以下官注册开缺其各城驻防无大臣统辖之总管城守尉防守尉等官告病呈明兵部解任回旗俟到旗之日该都统等查验咨部休致以上告休各官如有诈称患病者革职有世职者令应袭之人承袭若系本人所得世职亦革去其徇情具报之该管官俱降二级罚俸一年
　　王等扰累旗下人员
　　王等擅将旗下人员妄行扰累未经请
　　防即行治罪者该都统等奏
　　闻倘瞻徇隠匿不行奏
　　闻者降三级调用






　　钦定八旗通志卷五十三
　　钦定四库全书
　　钦定八旗通志卷五十四
　　氏族志
　　古氏族掌于太史战国之初智果别族为辅氏尚告诸太史是旧制周末未改也司马迁作年表王僧防谓旁行斜上体仿周谱盖当时犹见其书然不隶于官散佚渐尽沿及东汉乃有家牒故李善文选注引刘歆七畧有子云家谍之文【谨案谍即牒字】亦无裒合诸族勒为一编者也魏晋以后甄别流品以门第官人谱学于是乎兴焉至于北魏南北氏族始并见于史籍然各为宗派各有音义彼此不相假借也明陶宗仪作辍耕录【谨案宗仪入明最久其闻明恵宗即位诗有老臣忭舞之语是其显证以为元人非也今改正】妄以金源氏族分配汉姓如完顔曰王古里甲【即尔佳】曰汪女奚烈【即钮祜禄】曰郎石抹【即舒穆禄】曰萧纳剌【即纳喇】曰康纥石烈【即赫舍哩】曰髙蒲察【即富察】曰李兀顔【即乌雅】曰朱顔盏【即顔札】曰张散答【即萨克达】曰骆斐满【即费莫】曰麻温迪罕【即温特赫】曰温阿里侃【即阿礼哈】曰何阿典【即阿克占】曰雷乌林达【即乌林阿】曰蔡抹顔【即穆燕】曰孟都烈【即都理】曰强斡勒【即倭勒】曰石温敦【即温屯】曰宋移剌【即伊喇】曰刘术虎【即珠勒赫】曰董奥屯【即鄂通】曰曹阿不哈【即韩楚哈】曰田尼忙古【即尼玛哈】曰鱼孛术鲁【即博都哩】曰鲁吾鲁【即珠鲁】曰恵仆散【即布萨】曰林乌古论【即呉库理】曰商凿空杜撰实为无稽之谈流俗相传又有尔佳姓关舒穆噜姓徐他塔喇姓唐那木都鲁姓南乌扎拉姓呉兆佳姓赵萨克达姓仓巴雅拉姓白之类沿宗仪余波尤为乖谬夫舌人见于周官是译语从来已久其可考者语言文字则译意东观汉记载白狼王怀德慕德诸歌是也人名地名则译音史记载南单于姓挛鞮是也左传楚令尹之名称楚谓乳谷谓虎于莬于有义可推者尚不改字况姓氏相沿多莫详其义而曰某当姓某不亦傎乎古来繙经诸家于佛书仅译其语言而宾头卢维摩诘之类姓名则概不改职是故也我
　　国家
　　龙兴之初东北诸部率先归附辽金元之旧姓往往而存其他因地为氏如分于别邑而称东野因事为氏如生于平旦而称东方者亦子孙世守虽迁徙而不改其初支派尚一一可考朝鲜密迩边陲归为臣仆者世系亦一一能稽汉军之隶八旗者阀阅巨族世承爵秩大抵皆谱牒分明更不待论焉我
　　皇上御极之初
　　勅修八旗氏族通谱条分缕析叙述备详近因卷帙稍繁检寻未易又恐无识之徒拾陶宗仪之瞽説
　　特勅廷臣编为辑要一书原原本本既简且该为古今姓氏书之最今叙述八旗族系一以是编为宗惟是编所列氏族凡散居各地者皆标一最着之地而以等处括其余今则凡一姓系出数处者皆一一胪列盖是编为总括便览故仅举大纲今则从志乘之体分详支派所谓言非一端各有当也至
　　国姓原始则敬遵
　　开国方略自为一篇弁冕此门不敢与庶姓并列亦不敢题纲标目与庶姓同一体裁盖礼贵尊
　　尊春秋之大例即古今之通义矣
　　氏族志一
　　国姓原始
　　我
　　朝肇建丕基始于长白实金源之旧地而
　　帝系所出则氏族各别受
　　天眷命预发其祥亦实在金源以前恭考
　　开国方畧辽沈极东之地有长白山即山海经之不咸山也高二百余里绵亘千余里山上有潭曰阐门周八十里源深流广鸭绿混同爱滹三江出焉鸭绿江自山南西流入辽东之南海混同江北流入北海爱滹江东流入东海山川雄厚灵秀斯钟寳珠珍石竒木灵药应候挺生多非人迹所能到其东有山曰布库哩山下有池曰布勒瑚里相传有三天女长曰恩古伦次曰正古伦季曰锡库伦同浴于池有神鹊衔朱果置季女衣试取含之倐已入腹遂觉似有身告二女曰吾身重不能冲举矣二女曰此
　　天授尔娠俟免身再来未晚也季女寻产一男生而能言体貌伟异及长母告以朱果之事因命之曰汝姓爱新觉罗名布库哩雍顺
　　天生汝以定乱国其往治之汝顺流而往即其地也与一小舟乗之凌虚而去舟顺流至河步而止乃登岸折草木为茵端坐其上是时有三姓争雄长日搆兵寻讐乱靡由定有取水河步者见而异之归语人曰吾适至河步见一男子察其貌非常人也众往观皆以为异诘所自来曰我天女所生天男
　　天生我以定汝等之乱众曰此
　　天生圣人也遂交手舁迎至家奉为贝勒居长白之俄朶
　　里城
　　国号曰满洲是为我
　　大清建国受姓之始盖卜世亿万事非偶然地契天符必有灵异古帝王诞生之瑞载诸史籍及诸子百家者姑置无论若生民之诗歌于周雅元鸟之篇载于商颂皆尼山删定列在经典前圣必无虚词后圣必无误信也以古证今岂不炳然有征哉若胙土锡姓自三五以下皆权属帝王而我
　　朝锡土锡姓皆由神授尤摄提合雒以来未闻斯事矣谨恭述原始弁冕氏族志之首信笃承
　　佑命垂裕无疆其所由来者久也


　　钦定八旗通志卷五十四
　　钦定四库全书
　　钦定八旗通志卷五十五
　　氏族志二
　　八旗满洲谱系一
　　完顔氏
　　【凡三十八派一出完顔一出诺图一出拉哈一出翁果尔和一出兆佳城一出沾河一出瑚普察一出马察一出英额城一出鄂尔浑一出多罗树村一出苏完一出嘉木湖一出吉顔一出兴京一出卦尔察一出牛山一出佛阿拉一出哈达一出喀拉沁一出牡丹村一出朱舍理一出沈阳一出蜚悠城一出长白山一出黒山一出漠尔敦一出安图一出郑家堡一出扎库木一出章当一出纳音一出辉发一出吉林乌喇一出抚顺一出蔡亭一出山塔堡一出尼马察】
　　【谨案完顔为大金国姓我朝诞□】
　　【天命金源族裔乆隶八旗旧谱原列第二十八卷中今敬遵圣谕仿通鉴辑覧明祚既移犹存宏光年号之例仍编于八旗满洲氏族之首】尔佳氏
　　【凡一百二派一出苏完一出安禇拉库一出尼马察一出瓦尔喀一出嘉木湖一出长白山一出蜚悠城一出辉发一出哈达一出叶赫一出讷殷一出费徳里一出虎尔哈一出殷一出乌巴塔城一】
　　【出雅尔湖一出吉阳一出沙晋穆尔吉一出沾一出噶哈里一出葢鸡一出松花江一出黒龙江一出聂尔巴一出佛讷赫一出兴堪一出乌费和罗一出浑春一出嘉通阿一出辽河一出马察一出伊兰倭赫一出卦尔察一出囊武一出尚阳堡一出绥分一出扎库塔一出界凡一岀沈阳一出白都讷一出寜古塔一出佛阿拉一出铁岭一出扎库木一出佛尔哈一出尼雅满洲一出辉哈江一出伊苏河一出费雅郎阿一出嘉拉库一出董鄂一出法尔哈村一出新屯一出塔山拜晋一出吉顔一出穆溪一出白河一出海兰一出福城一出安图一出台山一出多巴库一出费德木一出色钦一出东阿一出佛多理一出尔佳一出平原堡一出拉发一出洼木村一出五姓庄一出赫图阿拉一出鞍山一出法沙喇一出法济城一出吉林扈伦一出萨哈连倭赫一出石哈斯覇一出五间房一出鳯凰城一出安巴布尔哈图一出东一出老寨子一出呼讷赫河一出山答铺一出布兼泰一出登色村一出嫩河一出吉林乌喇一出安禇拉库一出哈斯哈村一出费雅达玛一出啇顔和罗一出鄂诺一出殷逹浑一出伊麻齐一出西林木伦一出西哈诺尔一出英额一出塔山和罗一出扎库理一出安巴徳普特】
　　钮祜禄氏
