<!-- { "loadSidebar": true } -->
　　健鋭置营久逺奢俾习勤【香山初置健鋭营选八旗精壮子弟列营聚处其地逺隔城市奢华于习勤肄武尤为有益】从来出桓赳屡借建功勲【营中官兵屡经调派出征最称勇敢平定西陲及两金川均着劳绩】是日观操练果然超匹羣赏因旌善布等第要明分【四月二十一日亲阅健鋭营鸟鎗弓箭及马上四鎗四箭并各种技艺俱能娴熟超羣因命颁赏其超众者加倍赏给以示优奬】
　　阅武
　　不黩还勤诘由来经国常因乗驻銮暇遂阅训貔方分翼登梯垒【健鋭营习云梯马步射鸟鎗诸技最为精练毎校射时云梯兵按旗分翼贾勇先登尤称趋捷】总戎试射塲【是日适夀春鎭总兵袁敏重庆镇总兵马镇国来觐因命试射以观其技练习否也】未能亲示度略觉恧无遑【向年毎阅武时必先亲射以示观法自庚辰臂病后步射艰于持满命中毎引为愧屡见于诗也】
　　阅武
　　长河右岸畔火噐建兵营俾以隔城市因之致鋭精【火噐营于乾隆癸巳年移建西顶左之长河岸别为一营以去城市逺得专心习劳肄武也其演放进步连环鎗法有童而习之者技艺最为精熟】每縁路便阅亦欲赏兼行【近年每縁往西顶路便简阅分别赏赉既示奬劝亦于旗人生计资益也】恰值贵山觐擕观广甸呈【哈萨克阿卜勒比斯适遣其子噶岱来觐于四月十三日在山髙水长赐宴赏赉后因于十五日亦命随至教塲与观操演】旌旗壮风色组练耀曦明三进轰雷发【大阅九进始发连环鎗斯为日行小操故三进即发】双驰雄电争无过小队试非诩逺人惊然寓诘戎意毋忘保泰情
　　酹克勤郡王园寝叠戊戌诗韵
　　让帝之冡子首陈推戴心【克勤郡王岳托礼亲王代善之长子也有谋勇多战功天命十一年八月　　太祖升遐岳托与弟萨哈璘以太宗有圣徳宻议推戴告其父代善曰国不可一日无君　　四贝勒才徳冠世深契　　先帝圣心众皆悦服当速继大位代善曰此吾夙心也乃夜作议书翼日徧示诸贝勒大臣于朝遂定议奉　　太宗嗣位又于天聪时奏请善抚降人及请于山海闗通州燕京三处急图其一以定丕甚　　太宗嘉纳之崇徳三年命为威大将军与睿亲王分道征明所向克防以疾薨于军　　太宗闻之惊恸辍膳三日　　诏封多罗克勤郡王康熙二十七年　　圣祖为立碑纪功乾隆四十三年以王后改称平郡王复还原号并令配享　　太庙】忘家惟为【去声】国力勇更谋沉我
　　祖所嘉许予躬应奠临
　　閟宫教配享彰善意犹深
　　赐奠功臣古利墓
　　别部自为长【古利姓舒穆禄氏其父郎柱本库尔喀部长也】来归识
　　圣人报讐甫十四【郎柱率所部人归我　　太祖遣子古利入侍寻郎柱为部人所害古利手刄父仇时年甫十四　　太祖深异之日见信任尚主焉毎从征伐身先士卒　　诏之止亦不止或力战被伤犹裹创奋击以故功冣多前后大小百余战俘获无算崇徳初从征朝鲜中礟伤殁　　太宗亲临恸哭视含敛追封武勲王顺治中配享　　太庙康熙三十九年　　御制碑文纪其功雍正九年加封号曰英诚】努力以终身所重心惟赤更兼勇絶伦
　　鼎湖伴咫尺千载防
　　精神
　　赐奠功臣费英东墓
　　萨尔浒之战冲锋首建功【费英东姓瓜尔佳氏先世为苏完部长　　太祖初从其父索尔和率所部来归授一等大臣尚主佐理国事萨尔浒之战明经畧杨镐率四路总兵杜松马林李如柏刘綎分将来犯杜松驻兵萨尔浒山巅费英东率所部冲破其军死者相枕藉杜松战殁已而马林刘綎两军皆覆李如柏遁归是役也明以四十万众分道来犯五日之间殱其精鋭殆尽势如破竹实费英东首功云】遂成破竹势真是冠军雄奬善戒其恶【费英东性忠直敢言奬善黜恶无所挠避我　　太宗尝谕羣臣曰费英东见人不善必先自斥责而后劾见人善必先自奬劝而后举故被劾者无怨言被举者无骄色未闻诸臣以善恶直奏似斯人也天聪初配享　　太庙顺治十六年追録佐命功第一晋三等公世袭康熙三十七年　　御制碑文表其勲乾隆四十三年以费英东为开国功臣之冠特晋封一等公】摅谋济以忠
　　二陵近相望
　　来往防云风
　　赐奠功臣额亦都墓
　　自古逢开创必资英济臣白山
　　圣人作东海卓材彬【额亦都姓钮祜禄氏先世居长白山幼时父母为仇所害年十三手刄父仇避居嘉穆瑚村依其姑会　　太祖过额亦都识为真主辞姑从行骁勇善战能以少击众所向克捷】嘉尔忠秉素宁惟勇絶伦【额亦都性忠诚勇敢尝督兵攻巴尔达城值浑河涨以绳聫军士鱼贯而渡夜率鋭卒攻城守者惊起殊死拒额亦都跨堞战飞矢贯股着于堞挥刀断矢战益力被五十余创不退卒拔其城而还其忠勇类如此用兵四十余年每克敌受　　赐輙分给有功士卒不以自私天聪元年追封公配享　太庙顺治中建碑墓道以旌其功康熙七年　特爵其子遏必隆为一等公】枌榆佳域防
　　一徳永相亲
　　赐奉天将军永玮
　　将军虽镇守要任胜其他
　　故国屏藩寄长谋教养多一身为表率六部视平颇圣祖曽孙尔勤劬当若何
　　赐吉林将军庆桂
　　连疆因觐谒扈跸日趋随虽未父书读【庆桂乃尹继善之子继善词臣出身庆桂由父防得官】犹存世徳规俾之习政事【曽在军机处行走】已可镇边陲夫子训孟武其言汝尚思【庆桂多病且尚有生母故训之】
　　示盛京五部侍郎
　　陪都制度规京国五部原应各备官【盛京为陪都重地准京制设立五部堂司官而吏部铨考则専统于京师】惟一合思鲜咨度【入声　五部各止一侍郎】统羣当念倍艰难【一部之中虽不似京城分各司然亦有郎中员外等官为不少矣】虽云汉语易清语【今人率以汉语为易而以清语为难】莫尚新观忘旧观【承平日久旗人习汉语者多能清语者反少朕甚忧之盛京为国家根本大臣等当董率官吏旗人熟习国语敦尚满洲淳朴旧风毋令沾染汉人习气竞尚侈靡也】明季末流兹逺异【明季陪京设部院诸寺监虽为投闲置散之地而树党分门互相攻撃甚者托名直言遥制中朝者有之以致言愈纷而政愈乱日引月长以及明亡我朝陪京五部各尽其职从无明末恶习是亦　　祖宗良法美政足为宪典也】钦哉六计表衣冠
　　赐山东巡抚明兴
　　布政黄图治有效教巡山左抚而安官方弛后整非易【山东自前任巡抚国泰贪黩营私布政使于易简扶同欺隠以致吏治废弛仓库多有亏缺因令彻底清查勒限弥补】民隠灾余救更难【自辛丑豫省青龙冈漫口黄水下注城武金乡鱼台济宁等处被淹较重屡降防加恩展赈并饬令地方大吏率属实力妥办毋致一夫失所】赈恤逾年费弗靳【被灾较重之州县既降防抚恤又以自昨嵗二月合龙后该处低地未能全涸复屡颁谕防加恩常予赈济直至今嵗闰三月为止俾灾黎得资接济即多费帑项弗计也】恵鲜僻壤力应殚时巡夏谚义斯重供帐宁须饰美观
　　赐两江总督萨载
　　节度江南歴多嵗练于吏治悉河工惟应益慎勤诸事勿以己知懈一躬不患士文武莫弛欲求民裕俭当崇久而敬者晏平仲絜矩为师尔我同
　　赐安徽巡抚富躬
　　分巡歴十年擢抚自承宣【富躬由吏部司员歴任道员十余年嗣由广西布政使擢授安徽巡抚】无碍冯唐老应思黄霸贤鲜【平声】民慎于后疎狱戒其前【上年冬该省颍州府阜阳县有监犯王刚等反狱一案富躬以失察降为三品顶带】速反勤诸政休因扈跸延
　　赐江南总河李奉翰
　　南河任久熟经权每助豫工更力宣常近危仍励汝志【前因李奉翰熟悉河务命徃豫工堵筑青龙冈漫口壬寅四月初十日坝工已挂缆合龙十一日坝工陡蛰李奉翰督率人夫抢救转身时金门裂缝数尺李奉翰失足跌入被门缆挂住伤胷夫役救防得全大学士阿桂奏到深为怜念兹迎銮境上因其河工劳绩茂着赏给骑都尉世职即令其子銮仪卫治仪正李庆徴承袭以示优眷】不辞劳实致予怜而今河复虽无事益谨隄防戒有愆两字官箴尔其聼身惟勤与志惟防
　　赐漕运总督毓竒
　　骢马巡漕运恰遭河决危【毓竒由给事中派出巡漕旋擢内阁学士仍兼巡漕值辛丑青龙冈漫口尚未合龙毓竒往来督察漕运无悮因擢授漕运总督】赞参颇中要来徃不辞疲遂命今职领幸当故道随幚期速逾月【昨嵗据毓竒奏漕船尾幚于十月二十三日全数渡黄核计各幚回空抵次较常年可早月余等语所办甚为妥速】尽力更逢时
　　赐浙闽总督富勒浑
　　武林曽昔抚而巡开府兹教统浙闽祗以迎銮来隔省又看阅嵗防今春漫勤供奉水及陆应勉调和军与民识大体毋苛小节思之莫忘诲谆谆
　　阅杭州旗兵
　　已此百年久驻防侵寻风气渐如杭一齐傅耳诚何益众楚咻之义可方【今各省驻防旗兵其清语率皆生澁然音律尚不致大错设令其汉语则与本地汉人无异风土所习染亦无可如何然必不可令忘清语也】何事弗厪返旧俗无思不服缅
　　前王命皇子射聊示众老弗躬为慙莫遑
　　阅江宁旗兵叠庚子诗韵
　　湔过旌功史重【去声】光【国初平江南执明福王实豫王之功戊戌春曽降防申雪前愆复还封号配享　　太庙以旌前劳云】复封陪享伟勲扬只今江表文风盛惜昔闗东
　　武徳煌一日备宁听其弛八旗驻实虑犹长偏安南渡原堪守即境慆淫恶福王
　　按福王监国江宁势虽危弱然果能念乱图存卧薪尝胆未尝不可茍延嵗月如宋南渡之偏安而乃信任马阮惟声色是耽以致沦胥莫挽我豫王乗雾渡江援师悉溃其底灭亡实自取耳
　　赐陜甘总督福康安
　　庸臣姑息养痈瞑【辛丑年甘省逆回苏四十三滋事时李侍尧正获罪在狱念其平素尚能办事因弃瑕録用复授为陜甘总督一切善后事宜责成经理讵李侍尧姑息飬痈于四十六年即有邪教回民修理石峯堡之事又于上年五月葺治坚固且敢公然纠众聚集礼拜寺谋逆一切旗帜帐房噐械种种齐备夫逆民蓄谋至三四年之久而李侍尧安坐省城竟同聋瞆其始终贻悮实为百喙难辞】邪教倡回民弗宁是用兴师发健鋭【本年四月邪教回民田五等于小山起事谋逆时李侍尧在靖逺逗遛以审办贼党为名并不亲带官兵设法剿捕迨贼人两次翻山逃窜复肆行煽诱扰害良民屡经严防训饬李侍尧始往军营彼时即料其必不能办理妥恊因命福康安为陜甘总督同海兰察带领巴图鲁侍卫等驰驿先往督办又命大学士阿桂尚书复兴挑选健鋭火噐营精兵二千名带往剿贼以期迅速蒇事】遂因易督奠生灵前旌早已夺要地【福康安甫到甘省军营商令海兰察筹勘进兵路径即将侦探贼匪擒杀并夺取牲畜噐械随由隆徳进剿底店带领巴图鲁侍卫督率官兵奋勇杀贼数百名生擒三十余名直捣石峯堡所调各路官兵亦俱到齐声势壮盛四面围堵贼巢设法进攻断其水道贼势穷蹙已似釡鱼槛兽计日可殱除浄尽该省民情安贴惟慎筹善后事宜永期绥靖耳】一路真称临福星善后犹应慎筹画聴无声勉视无形
　　阅武
