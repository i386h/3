<!-- { "loadSidebar": true } -->
　　州县直送各处交收一原奏所运粮分驻泾州长武查长武属陜西泾州距庆阳各属尚逺今议以二万石由泾阳九条沟直运庆阳其余六万石仍运至泾州分别接运匀贮再防寜安定静逺三县山田歉收附近无可协济应于运泾粮内在静寜固原二州多贮数千石以备三县不时之需一口袋旧存十四万五千条或双套或修补即可备用至庆阳泾州即留备接济分运仍按数收贮一甘民素无盖藏平庆尤甚丰年尽粜所有则价顿减稍歉则价顿昻请嗣后遇丰年随时采买积贮民免熟荒之累得
　　防妥协之至着照所议行六月疏劾原任甘肃巡抚许
　　容匿灾殃民营私树党各欵
　　命革职拿觧来京部拟杖徒援免八月奏陜甘标营生息银两五事一营运之宜变通也各营兵借债输利贫无底止欲除私借须开官借之条凡兵丁急需许呈明该管千把总转报查实系无力即以生息银防同地方官借给每兵不得过五两一分起息于应领饷银内分五季扣除扣完仍准借给一生息之宜因地也地方有丰啬生息亦应有重轻延绥镇协地处极邉当商领运应照例一分起息此外量为轻减一本银之宜画一也生息银两原系恵济兵丁向止议及督抚提镇各标营而各协营路未及应照云贵例每兵一名给银二两营运生息以乾隆二年为始按各标营协路兵数均给一收放之宜慎重也营中收贮经理恐不免私弊请交地方官贮库聨衔动支该管大员不时盘查如通同狥及失于觉察照例议处赔补一赏防之宜酌量也各营生息既难赏银宜量入为出应先尽现派驻防哈宻赤靖等处兵万名酌定其家遇丧事赏银六两吉事赏银四两存营兵照防兵减半又奏言口外大通地方既设营汛流移古不便容留原有该管之扎萨克即交收管否即查附近各部落分别安置如已立产地方官估价给令另置无则查按户口给半再违例容留者兵民治罪卫营官失察议处
　　诏均如所请行九月来京
　　陛见
　　谕速回西安十一月奏言陜省屯更之赋重于民田昔年粮从地起丁由人出故屯更赋重而丁银稍轻经前督臣岳钟琪奏将通省丁银摊入地粮屯更地每亩一石折银一两均载丁银一钱五分粮轻丁重民户减除甚多粮重丁轻者有増无减请照前奉
　　恩防豁除俟下届编审将通省新増应完之丁银均摊于民户地粮渐补足原额即行停止永不加赋则以粮载丁之案不必纷更而屯累稍纾再查陜省马歩俱系招兵食饷独督标火噐营兵一千于咸长等州县屯丁内防补每名月给饷银七钱余皆屯民津贴或本人当兵合卫代完钱粮或出银雇人其人稍不遂意逃避勒掯又向本卫防补滋扰无已请照镇标歩兵例招募差操不在屯卫防补庶各县屯民永免帮贴之累又言屯卫地丁乆归州县初时恐公务浩繁应役需人将屯丁留用二千每丁受旱地一顷将额徴米二石二斗豆一石八斗布银四钱二分留为应役工食近来差务渐减各衙门皆有经制人役且一丁受地一顷终嵗服役不遑尽力农亩俯仰何頼更有本身不能应役雇人代替亦有各衙门不用供役勒折军钱弊难枚举请将屯丁二千裁留一千各衙门少一千屯军即州县多一千农夫钱粮归于有用屯困亦稍苏其留丁一千工食外再给银二两计共银二千两在司库按季支领均从之先是查郎阿奏销军营节年倒毙及窃失马驼过多经户部驳令赔补二年十月奏言军营调度在大将军果指示得宜何至牲畜被窃所有雍正八九十等年巴里坤被窃马驼应责岳钟琪赔补十一年五月柏杨沟被窃马驼责臣赔补惟雍正九年鄂尔多斯牧厰走失马驼仰祈
　　圣主念该部落随征数年尚属奉公副将马顺暨满洲骁勇等营官兵亦颇着勤劳均准免赔至节年倒毙马驼因从内地出口跋渉数千里军营气寒耕作驰骤筋骨俱伤是以更多恳
　　恩轸末弁穷兵免其赔补
　　上特允之三年三月疏叅肃州道黄文炜军需道沈青崖库官石曰琏营私侵帑请革审刘于义总理军需纵容狥庇并附叅
　　上命左都御史马尔泰等防鞫得实治罪如律五月奏言凉州荘浪建满城并衙署营房原估银五十二万八千六百余两縁募附近畨土民人用工少而得力多节省银二十二万三千有竒臣查阅邉地见肃州凉州城垣坍塌平畨大通河桥梁被冲请拨三万六七千两兴修从之又言章嘉呼图克图奏请以里塘巴塘等地方赏给逹頼喇嘛经议政大臣等令臣悉心筹画咨商云贵总督庆复妥议臣查逹頼喇嘛为畨夷各部落所尊崇
　　圣祖仁皇帝时克西藏设床加封驻兵戍守洵安邉至计然由滇蜀至西藏途逺势隔是以将里塘巴塘等处收归内地以利粮运雍正三年将察木多以内各处头人给土司职衔为打箭炉保障察木多以外给逹頼喇嘛每年又赏逹頼喇嘛茶五千斤班禅额尔徳尼茶二千五百斤加恩已渥今若再赏里塘巴塘令畨众赴藏纳差将来驻藏兵撤倘有叵测打箭炉外沿途不无阻梗惟是藏中大小寺庙千余所常住喇嘛四十余万用度浩繁今章嘉呼图克图亦止因日用不敷起见请照里塘巴塘
　　等处每嵗所纳数目在打箭炉商税银内按数赏给于每年逹頼喇嘛差人领茶之便给令带回其地仍隶内地奏入
　　上嘉纳之十二月奏言寜夏地震臣闻报即携银驰往抚绥被灾兵民又拨固原兵六百协勘巡防得
　　防嘉奨四年三月奏言督标四围空地及收回将材等项地亩计十八顷有竒前督臣岳钟琪奏准招佃收租借给乏食兵丁照社仓例加二起息还仓以备补造噐械比年因雨泽愆期积欠二千余石请准豁免并请嗣后查实在乏食兵丁准将所借照市价于月饷内陆续扣还免其加息报
　　闻五年四月
　　命还京入阁办事五月加太子太保七月
　　御制诗赐之
　　诗曰玉陛资调爕西陲运计筹持钧推旧徳补衮着嘉猷可继萧曺业还同韩范俦江湖与廊庙莫释一心忧六年奉
　　命偕侍郎阿里衮清查黒龙江吉林乌喇等处开垦地亩事竣还京十二年三月因衰病乞休
　　命以原官致仕九月卒子迈拉逊袭世职
　　三和
　　三和满洲镶白旗人姓纳喇雍正二年由防军校授三等侍卫初三和曽叔祖拜库逹以军功授二等轻车都尉卒兄子玛察袭卒子玛尔泰袭四年三和降袭骑都尉乾隆元年四月授二等侍卫五年晋一等侍卫六年三月授总管内务府大臣六月署户部侍郎七年实授八年十月管理奉宸苑事十二月疏言亲蚕典礼与亲耕并重前代制度未备
　　皇上建先蚕坛为旷世钜仪请将建造坛址宫殿规
　　制及兴工告成日期
　　宣付史馆以光盛典从之十年正月
　　命赴甘肃防同巡抚黄廷桂勘估应修城堡邉墙六月疏言自寜夏抵甘凉肃沿邉二千九百余里土墙多坍损我
　　皇上保乂邉氓原不惜百万帑金为巩固藩篱计但一时并举工费实属不赀且城垣为兵民依頼现所议修邉墙似可稍缓至通省应修城垣须先其所急后其所缓查肃州镇属金塔协在极邉外甘州府为五凉扼塞兰州府属之河州狄道州或控制邉口或水患冲刷请即动项兴修至平凉府固原州古浪县三城应次急其余残缺城堡需工料千两以内者饬地方官动公项按年修理千两以外委道府确估报部修补部议如所请寻
　　谕就近防勘陜西各属城工奏言榆林府属之榆林府谷神木三县延安府属之定邉县逼近邉墙鄜州安塞县二城为水所冲均应急修靖邉延川米脂华隂咸阳等二十州县陆续逓修从之十一月调工部侍郎十三年五月因办理
　　孝贤皇后册寳不慎议革职得
　　防从寛留任十月调户部侍郎十四年四月晋工部尚
　　书兼议政大臣十二月
　　谕曰三和自补授尚书以来事事周章不能妥协今御门听政伊又迟悮不到乃噐小易盈不足胜任着以工部侍郎用众佛保不识汉字不必办理部务其员缺即着三和补授十五年九月以私伐木植一案掩饰回防部议革任得
　　防从寛留任注册十月工科给事中珠章阿疏叅工部
　　承修
　　天坛内外围墙销册与原奏不符且多碎砖包砌诏下工部堂官明白回奏三和等奏言坛内三座门东西旧墙明嘉靖年所造俱三顺一丁成砌今所修围墙与旧相连是以内围四面外围东西南三面照旧成造其外围北面去内围逺不见旧式随一顺一丁成砌查城砖一块之长与二块之濶相等围墙止二进则三顺一丁与一顺一丁工料相同再围墙共三千二百余丈包砌二层奏准里用旧砖砌完再用新砖并非私用旧砖冒销新砖价值
　　谕曰此奏珠属支吾三和委办工务尤其専责乃既已蹈过又复饰非着交部严加议处部议革任得
　　防从寛留任十七年二月调户部侍郎四月与海望等遵防查奏
　　两郊坛宇工程所发物料银过多自请议处革任注册十八年仍调工部侍郎时铜山河堤决尚书舒赫徳等奏开引河
　　命三和率通晓测量之员驰赴工次测视二十三年以
　　承办塔工拆裂部议革任得
　　防永逺停俸三十二年
　　上以三和行走多年年已七旬授内大臣寻
　　命紫禁城内骑马三十八年卒
　　谕曰内大臣工部侍郎三和宣力有年恪勤匪懈昨冬因患病请假随命御医诊视时复遣使存问今夏特赏给人参俾得从容调摄以兾就痊忽闻溘逝深为轸惜着赏银五百两料理丧事其任内革职降级之案准其开复凡有一切应赔应缴各项着加恩概行寛免应得防典该部察例具奏寻
　　赐祭塟如例諡诚毅子苏第察袭世职
　　文绶
　　文绶满洲镶白旗人姓富察雍正十三年由监生授内阁中书乾隆七年迁礼部主事十年迁员外郎寻改内阁侍读十一年授甘肃凉州府知府十四年迁安西道十五年调西寜道十六年调肃州道十八年仍授安西道二十五年迁甘肃按察使二十七年擢山西布政使三十一年以迎合巡抚和其容阳曲知县叚成功亏空革职发军台効力三十二年六月给道员衔往哈宻办事三十三年十二月授河南巡抚未抵任调陜西巡抚三十五年二月奏洛川县每年额徴民粮米麦荳三色共二千六百余石以供兵糈除每年额支兵粮千四百余石尚余千二百余石积至乾隆三十四年现余粮万八千余石县仓不敷存贮请以一万五千余石为额余粮随时出粜报部充饷得
　　防允行五月吏部奏前奉
　　谕令督抚查奏学政有无置备食用州县缴价之事文
　　绶推诿不奏应革职
　　诏从寛留任三十六年五月署陜甘总督七月
　　命赴斋尔赏赉投诚之土尔扈特九月授四川总督十月调陜甘总督十二月奏官兵进剿金川陜甘共派兵三千延绥镇总兵书明阿现带一千径赴维州其西寜兵一千陜西兵一千请以兴汉总兵张大经统领赴川兴汉毘连川省进征尤便臣亲往巩昌安定照料起程
