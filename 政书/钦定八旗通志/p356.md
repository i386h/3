<!-- { "loadSidebar": true } -->
　　皇上恩授理藩院尚书念昔时曽到尔处汗甚爱敬我故作书相告拉藏汗得书寻奏防妄阿喇布坦遣兵据喀木卫藏地请
　　敕发大兵即为防应
　　诏西安将军额伦特等集兵救援详见额伦特传五十八
　　年九月赫夀卒
　　赐祭如例


　　钦定八旗通志卷一百五十一
<史部,政书类,军政之属,钦定八旗通志>
　　钦定四库全书
　　钦定八旗通志卷一百五十二
　　人物志三十二
　　大臣传十八【满洲正黄旗六　圗理琛　贝和诺查克丹　觉罗满保　玛拉　素圗　托特　定夀　拉布敦】
　　圗理琛
　　圗理琛满洲正黄旗人姓阿顔觉罗康熈二十五年由监生考授内阁中书三十六年转中书科掌印中书寻迁内阁侍读四十一年监督芜湖关税务四十二年充礼部牛羊羣总管四十四年以缺牲被控革职五十一年四月
　　特命复职出使土尔扈特初土尔扈特汗阿玉竒从子阿喇布珠尔尝假道凖噶尔赴西藏谒达赖喇嘛已而凖噶尔台吉策妄阿喇布坦与阿玉竒搆怨阿喇布珠尔不得归请内属
　　诏封贝子
　　赐牧嘉峪关外党色尔腾嗣阿玉竒遣使萨穆坦入贡上悯阿喇布珠尔欲遣归至是
　　命圗理琛偕侍读学士殷扎纳中纳顔赍
　　敇往谕假道俄罗斯五月圗理琛等自京起行七月达俄罗斯境驻楚库栢兴以假道故俟其国察罕汗信五十二年正月信至始行由乌的柏兴越柏海尔湖而北抵厄尔库其驻托波尔之噶噶林遗属博尔科泥来迎噶噶林者彼国所称总营也圗理琛等欲行博尔科泥言噶噶林令迎天使由水路行而昻噶拉河氷未泮请驻之五月由昻噶拉河乘舟抵伊聂谢柏兴登陆闰五月抵麻科斯科复乗舟由掲的河顺流而行所经者曰那里穆柏兴苏尔呼特柏兴萨玛尔斯科狄穆演斯科七月至托波尔噶噶林名马提飞费多里鱼赤者迎至署留八日仍遣博尔科泥防之行抵鸦班沁登陆由费耶尔和土尔斯科越佛落克岭抵索里喀穆斯科以路泞守冻十月始行所经者曰改郭罗多黒林诺付喀山西穆必尔斯科十一月至萨拉托付是为俄罗斯与土尔扈特界水自东北来折而南俄罗斯呼为佛尔格土尔扈特则呼为额济勒阿玉竒汗驻牧地曰玛努托海距此十日程以雪盛不能行五十三年四月阿玉竒遣台吉伟徴等来迎五月圗理琛等渡额济勒河喇喇布珠尔之父纳扎尔玛穆特遣人献马却之六月朔至玛努托海阿玉竒择吉聴宣
　　敇我使语之曰阿喇布珠尔已赐爵优飬欲遣归尔牧以策妄阿喇布坦恶尔恐戕之尔若欲令阿喇布珠尔归当自俄罗斯来迎阿玉竒曰我虽外夷然冠服与中国同俄罗斯乃嗜欲不同言语不通之国也天使归经其国当察其情俄罗斯若以往来数故不假道则我无由入贡矣阿喇布珠尔荷
　　厚恩与归土尔扈特等复何疑虑于是阿玉竒及纳扎尔玛穆特等各赠马及方物圗理琛等以越境无私交却不受阿玉竒待之有隆礼留十四日筵宴不絶复附表奏谢圗理琛等遂行由旧路归俄罗斯遣防如初五十四年三月还京是役也往返三载余经行数万里盖土尔扈特为俄罗斯所隔逺阻声教而俄罗斯又故导我使纡道行圗理琛等自奉使及反
　　命无辱焉既归圗理琛异域録首冠舆圗次为行记一
　　卷呈
　　览
　　上嘉恱授兵部贠外郎阿喇布珠尔亦遂留牧党色尔腾不复遣再传至其子丹忠于雍正九年迁牧额济内河四月圗理琛迁郎中雍正元年七月
　　命赴广东盘查藩库九月即擢广东布政使三年正月调陜西布政使四月署陜西廵抚七月实授九月疏言西安延安两府地广事繁请改商州同州华州干州邠州耀州鄜州葭州绥徳州俱为直州分西安府属之镇安雒南山阳商南四县商州朝邑郃阳澄城韩城四县同州华隂蒲城二县华州武功永夀二县干州三水淳化长武三县邠州同官白水二县耀州延安府属之雒川中部宜君三县鄜州呉堡神木府谷三县葭州米脂清涧二县绥徳州部议从之四年四月奏请支库银六万两采买刍豆为西安兵丁备用
　　谕曰圗理琛向任广东布政使时宻奏不准官兵预支俸饷广东及各省原有嵗暮预支两月钱粮之例伊亦固执不行以致兵丁度嵗艰窘怨谤繁兴抚臣年希尧强之而后给发随经具折奏闻比时朕恐圗理琛在广东未必相安故改调西安旋有西安廵抚员缺遂尔擢用今圗理琛奏请预支银两采买豆草以备用是圗理琛为布政使时则但知有钱粮而不知有兵丁今为廵抚又但知邀兵弁之欢心而不复计钱粮之出纳身为大臣乃偏执已私遂至前后大相矛盾况雍正元年题定兵马豆草折银之例悉照酌中之价若遇豊年价贱兵丁可得余银若遇歉年价贵许该管上司题请増给是兵丁原无歉年匮乏之虑今西安兵丁之豆草请预买以备用则他处兵丁之豆草独不当预备乎圗理琛身在西安即欲加厚于西安旗标兵丁岂此外兵丁皆不当惠乎西安总统满洲兵马乃将军延信专责圗理琛即谓有益于兵丁亦当与延信同奏今妄凭臆见独自敷陈显欲侵将军之职掌着传防申饬五月保送游
　　击查尔扈
　　谕曰尝见满洲为上司则以满洲为可信任汉人为上司则以汉人为可信任汉军为上司则以汉军为可信任不思身为大臣管辖之人满汉俱有一有偏向则诸事皆不得其平何以服人心而举庻务前令陜西督抚提臣各保游击一员守备一员送京引见朕意以陜西武弁可用者甚多而征讨桌子山等处又多効力有功之人地方大
　　臣当従公保荐以副朕留心人材之意乃圗理琛扵游击内将查尔扈保送前来查尔扈曽在乾清门侍衞行走用为陜西抚标游击满洲在陜西为緑旗武官者只有查尔扈一人而图理琛即将伊保举岂此外遂无可保举者乎且查尔扈系朕深知熟识之人又何必进京引见着即令囬任又潼闗修造满兵房屋延信图理琛特差旗员四人前往监造若云满洲房屋汉官监造未必合宜何妨指示规模令其照式为之而必欲差委满洲谓其不致侵蚀浮冒是明以汉人为不可信用而以满洲为可信用即有意偏向之明騐矣着交与延信图理琛不时稽查若所差旗员不善办理或有侵蚀浮冒或在地方生事滋扰朕少有所闻定将延信图理琛一并从重议处十月防言靖邉定邉二所距保安安塞肤施三县甚逺请将靖边所地丁钱粮归附近之镇乐宁塞二堡令靖边经厯司征收定边所地丁钱粮归附近之砖井盐埸二堡令定邉县县丞徴収下部议行寻迁兵部右侍郎五年四月转左侍郎六月调吏部右侍郎八月偕喀尔喀郡王额驸防等往定喀尔喀与俄罗斯界十二月仍调兵部右侍六年三月追议前定界时与俄罗斯使臣萨瓦鸣礮谢天私立木牌扵定界所旋焚之擅纳俄罗斯贸易人入界又前任陕西廵抚时将天下兵数缮折私给延信
　　命逮治鞫实拟斩十一月
　　宥免十二月
　　命往筑扎克拜达里克城十三年九月
　　今上御极授内阁学士十二月授工部侍郎乾隆元年谕曰图理琛年老昏庸不胜工部侍郎之任着仍为内阁学士二年乞休
　　允之五年卒
　　贝和诺
　　贝和诺满洲正黄旗人姓冨察尚书济席哈之孙
　　圣祖仁皇帝康熙二十七年由工部笔帖式授户部主事洊迁兵部员外郎戸部郎中兼佐领三十四年十一月迁兵部督捕右理事官防迁大理寺卿三十五年二月奉
　　命往山东经理闸河五月总漕桑额奏漕船尽过济宁较
　　上年早月余皆仰赖
　　睿虑周详豫遣卿臣贝和诺封闸蓄水启闭以时六月贝
　　和诺还奏漕船陆续抵通
　　上曰遣官有益漕运自后可仿行之七月迁都察院左副都御史三十六年正月擢戸部侍郎十一月礼部奏朝鲜国王李焞以旱涝频仍廪庾空乏八路流离请开市义州中江贸谷得
　　防览奏朝鲜乞籴朕心深为悯恻可赏给米一万石令侍郎陶岱督运前往再运二万石令侍郎贝和诺往中江监视贸易三十七年五月事竣李焞表谢八路生灵赖得全活十二月授陕西巡抚二十八年六月疏言陜省兵民被
　　恩抚恤无微不周准开捐事例原期积贮充实缓急足恃臣抵任后计原报捐纳米麦拨支兵粮等项应存一百七十七万八千九百一十九石今省仓及各州县实存十七万一千二百石有竒亏缺一百六十万七千六百八十六石不敢不据实陈明
　　上命尚书富拉塔张鹏翮往同贝和诺察核三十九年正月覆奏原捐米麦分贮长安永夀华隂等县因防霉烂出粜三十八万二千八百九十余石现已籴补足数此外俱系报捐之官生挂欠今亦陆续完纳尚少一百九万九千八百余石应开造报捐官生姓名及挂欠实数达部俟完纳后方准陞考试仍勒限严催倘逾限不完并议处经手各官事下部议从之三月疏言汉兴道所辖界连楚蜀幅辽濶最为紧要请以议裁之神木道李杰就近调补疏入
　　谕部臣曰神木地方朕前统领大兵经过见田畆瘠薄人民稀少最为寒苦然逼近防古实属要地前贝和诺奏裁神木道今又以现任道员李杰题补汉兴道是为李杰规避寒苦希调善地其严加议处部议降三级调用
　　得
　　防从寛留任五月调四川廵抚十一月
　　命督理进炉蛮粮饷四十一年四月疏言打箭炉驻劄官兵需用饷宜豫为接济请拨隣省银十万两来川应期给发扣捐本省知县以上各官俸银补项下部议如所请
　　上曰四川极邉之地官员度日维艰免其扣捐俸银补项六月疏言打箭炉木鸦等处畨民一万九千余戸归顺应添设安抚使五员副使五员土百户四十五员以专管辖又疏言邉末借茶资生向来邉民造办赏畨茶包之外聴其以所余运炉贸易恐有营官挠阻请给天全土司官引四千道副土司官
　　引一千六百道定额徴课闰六月疏言各省重犯招册久经达部其秋审时令造全招又摘造畧节事属繁复请嗣后秋审以原供及督抚防语叙入册内停止繁复造送十一月疏言化林松潘均属邉地素不产米向来化林设兵尚少故照建昌各营例折给今兵众饷多米价腾贵请照松潘之例増价给发四十二年正月疏言各省教职毎学二员独川省有五十七学各设一员请于威茂等州叙州等府防川等卫添设训导一温江等县添设教谕一九姓司学添设教授一三月疏言前抚臣于养志题明松潘小河叠溪三处收捐米谷分贮备用自三十八年迄今松潘捐一千七百余石其小河叠溪以道路险峻输运维艰罕赴捐纳请停止收贮例四十三年正月疏言川省行盐潼川中江山路﨑岖艰于陆运额引壅滞难销惟氷江小溪水运可通请増给水引商民交便诸疏并下部议行二月内迁兵部侍郎四十四年五月擢云贵总督四十五年六月疏言新陞广东布政使之云南按察使刘防枢老成练逹清亷爱民今现署云南布政使请即以留补得
　　防如所请九月擒获逆匪李天极王枝叶等于富民县之响哨山李天极者昆明人冐入广通县学与临安府生员朱六非造为符防以师宗州生员之子魏枝叶流荡不归诱之诡托明桂王之孙阳以王姓相呼遇开化府卖药人杨春荣自县谈相人张平山富民县演伎人杨起凤同谋不轨伪称文兴三年以铅摹桂王之寳及诸伪印散播总制大将军副总兵都督佥事等伪劄愿入党者改装头僧或长髪道士潜期先掠广南次掠开化由防自刦省城为督标弁兵首报先后擒获李天极王枝叶杨春荣杨起鳯张平山朱六非请
