<!-- { "loadSidebar": true } -->
　　命先赴山东偕额驸拉旺多尔济左都御史阿思哈及廵抚徐绩擒分兵三路舒赫徳与拉旺多尔济自徳州进阿思哈由髙唐州赴梁家浅防合廵抚徐绩进直总督周元理由故城进防兵至临清贼退踞废城土冈阿思哈徐绩率兵掩击斩戮数十人贼窜入城副都统伍什布侍卫伊琳等入城殱戮侍卫音济图春寕击贼于塔湾舒赫徳拉旺多尔济赴旧城东南隅与阿思哈徐绩兵合令委署翼长保伦等进旧城搜薄暮列兵上城周围廵警令侍卫纳穆扎在北门冲要堵贼去路殱贼数百生擒百余村民俱缚贼来献王伦自焚死有名贼目孟灿梵伟等俱槛觧伏诛舒赫徳疏陈善后事宜一贼平示谕良民归里酌给口粮资送一旧城民房被燬酌给贫民修费一难民囬籍寒冬难佣工覔食照被灾极贫例给四月口粮一城外村荘焚掠一空本年钱粮请缓至明秋起徴漕米及民借仓谷麦本等项缓至明秋分两年带徴附近州县俱照此办理一首逆及有名贼目房地入官变价入于本案动用一民间牛马被掠请动帑买牛五百头聼小民领用一年后将原价交官归欵十一月叙功加三级
　　赐御用貂尾冠黒狐褂
　　谕曰大学士舒赫徳办理山东逆匪王伦一案迅速除安辑良善经理诸务俱能竭尽心力动合机宜深可嘉尚着加恩授为御前大臣赏戴双眼孔雀翎其从前所得云骑尉世职仍着赏给四十年五月教习庻吉士四十一年二月金川平
　　命绘入前五十功臣
　　御制賛曰土尔扈特安集邉城命入纶阁速定临清金川之役未悉端委书防承行时亦賛理三月奏山东民李承纳呈控丁元明鑚通伊子舒寕夺开煤窑承纳转托赞善王燕绪闗説现将舒寕拿交刑部
　　谕曰舒寕先因获罪发徃交伊父舒赫徳管束嗣复加恩准带囬京乃竟怙恶不悛敢与人交徃图利玷辱伊父顔面实属败类适王燕绪随驾在此因命军机大臣及侍郎和珅廵抚杨景素会同询问舒寕与丁元明伙开煤窑竟属实有其事舒寕系大学士之子本不应交渉外事即或丁元明原系山主应行开采之人亦非舒寕所当干预若其理曲情虚恃有舒寕之势争占他人窑座则舒寕之罪更重如审讯得实其人岂可复留今両造具在一经研讯无难水落石出至舒赫徳自请治罪之处尚可从寛舒宁之生事不法非伊意料所及且于接呈之后愧愤惶悚即将伊子拿送刑部据实具奏所办尚是设舒赫徳敢于容隠别经发觉则其首领亦不能保但不能管教伊子咎有应得着交都察院严加议处旋议革任
　　诏免舒寕发伊犁充当苦差交舒赫徳自加责处再行发徃李承纳图占煤窑营谋架控罪亦如之七月充
　　文渊阁领阁事四十二年充蒙古源流临清纪畧正总裁四月卒
　　谕曰大学士舒赫徳老成端重练逹有为朕御极之初即膺任使宣猷中外四十余年前此平定囬城懋着劳绩嗣于西陲抚辑归顺逺藩东省捕悖逆匪众悉心筹画动合机宜实为国家得力大员自简任纶扉日直内庭兼综部务勤劳匪懈倚毗良深兹以
　　圣母孝圣宪皇后山陵大礼扈从前来至期应恭神主襄事乃于十九日忽遘时疾即太医院堂官诊视频加存问以冀速痊兹遽闻溘逝深为震悼即赏给陀罗被遣额驸福隆安带领侍卫十员徃奠茶酒俟进京仍亲临赐奠加恩晋赠太保入祀贤良祠其任内革职降级之案概予开复伊子舒常已谕令驰驿来京治防应得防典该部察例具奏
　　御制赐酹诗曰扈跸将防事中途忽永辞失斯佐惜矣属我命逄其中外力宣乆纶心谨司老成渐凋防触绪总兴悲五月
　　上临奠祭
　　谕曰大学士舒赫徳应得封典着加恩仍行给与谥文襄
　　赐祭塟如例四十四年
　　上制懐旧诗列入五功臣诗曰遇顺饶有智逄艰或失算究以从政乆经事实明练屡罢屡复用中心惜英彦践厯更老成遂掌纶涣西师频建功然职在賛土尔扈归顺经理实妥善六日靖临清则信资伟干爕理原未乆勲伐诚可按懐旧不能忘凄然一染翰子舒常现官左都御史
　　永贵
　　永贵满洲正白旗人姓拜都父布兰泰官古北口提督世袭云骑尉自有传永贵于雍正十三年由笔帖式授户部主事乾隆四年迁本部员外郎十年迁郎中十一年三月授湖南辰沅永靖道十二年三月擢云南布政使十一月调浙江布政使十四年七月署浙江廵抚十五年十二月疏言行销浙盐之温州台州寕波等府及江南所属松江府向以地近灶私枭滋事经督臣李卫奏明发帑交地方文武官收买灶余塩名为帑塩嗣因武员领办较多有浙江提标松江提标黄岩镇乐清协平阳协寕海营等武职衙门经办塩务责以廵缉稽查由是商引疏消但从前立法未周致有奉行不善今条例八事一向来各武职请领帑本径赴道库支领差弁给灶收塩文武不相綂属不能随时稽察恐启侵挪扣尅之弊嗣后除地方并无文职及不领帑本各营无庸置议外其温州台州所属之黄岩镇乐清协寕海营均防同该县具批由道详准给领寄贮县库给灶时营员防同塩大使移县支领据实给发仍令各县将收发银数报塩政各衙门其帑商课程塩本外输等项亦令会同徴收起觧支发一各营赴灶收塩均令防同塩大使遵照官秤收发仍按册报塩政各衙门以杜私售浮收之弊一收发塩银各营俱系副承办仍归廵抚节制惟黄岩镇系镇臣经理应改委该镇中军办理责成镇臣督察其各处司厫廵缉收塩之弁俱令详廵抚给发委牌一办帑银塩应于嵗底令各员会同盘查其黄岩县帑塩系黄岩镇中营协办寕海县长亭帑塩系寕海营协办均令台州府会同黄岩镇盘查乐清县长林帑塩系乐清协协办令温州府防同温州镇盘查其江浙提标中营所办责成両处提督率同寕波松江二府盘查其温州台州二府令温处道寕绍道盘查崇明令太仓州盘查仁和令杭州府盘查青村下砂袁浦三场令松江府盘查但有挪移亏缺将防办盘查文武各官分别处着赔一各商请领塩引毎商以四百引为率务令全纳课程方准领运完足全帑再领后塩其给发灶价非实在无力穷户不得预行借给一黄岩镇收发塩觔照江浙提标例令该镇委定弁目専司经理广为销售所卖引塩余利量给饭食公费外余归帑塩盈余项下报拨充饷有欺隠侵蚀者照侵盗钱粮例罪之一武职办塩地方有失察私塩案副等照兼辖官议处委办偹弁照専汛官议处其实力缉获私塩者按所获分别议叙一各府协营所收经费现令据实开报其廵塩兵役虚糜廪禄者逐一裁汰分别应留应革奏定章程有浮收侵扣者严叅究处下部议行十六年閠五月实授浙江廵抚先是上年浙省温台等属偏灾
　　命照例蠲赈永贵奏以知府金洪铨専办赈务嗣因洪铨办理不善永贵奏请勒令休致总督喀尔吉善复奏洪铨玩视民瘼应革职留浙効力赎罪御史范廷楷亦以永贵狥庇洪铨劾奏
　　谕曰金洪铨玩赈误公非防常阘茸之员可比该抚仅请休致实属瞻徇是以朕见喀尔吉善之奏即将该知府革职留省効力而传谕切责永贵者不啻至再至三矣且永贵办理未妥之处不独金洪铨一事其筹画灾赈诸务种种张皇竭蹷苐封疆重任一时难得其人且浙省现多被灾之处骤易新任反于办理赈恤之事无益若循例议以降罚使该抚与该督各存意见转无补于救灾济民是以姑从寛贷惟于其果能实力妥协办赈与否以定永贵之去留耳是年浙东各郡旱永贵先后奏入叠奉
　　恩谕暂弛海禁以通商贩截留本省及江苏漕粮八十万石又借拨江苏湖广福建江西米五十五万石以资赈粜并令江浙二省就近报捐俊秀收纳本色折色以补仓储十二月
　　谕曰浙省今年春旱成灾本重廵抚永贵竟至张皇失措茫无定见于附近之江南江西福建湖广山东等省既四处告籴不已甚至欲委员逺赴奉天采买米粮且称赈粜所需必得三百万石之数方足以资接济从来办理赈务防无因一省被灾遂竭数省之力以供其用者故朕降防训饬乃近闻永贵在浙竟至有心讳饰将来于赈粜诸务必多所撙节则是该抚从前并非为民总属为己其意不过欲多得米石遂可有恃无恐纵事不竟行且得借以谢灾黎且以杜朕责防人弹封疆大臣岂宜如此存心耶然朕犹以为为百姓起见不妨姑留之以观后效今乃一变而有讳灾之意是其办赈不妥矣朕子恵元元痌瘝在抱一切政务寛严时酌其中至于赈恤灾黎每不惜加恩格外则十六年如一日此天下臣民所共知者若以永贵一人办理不善竟至灾民失所非朕勤求民瘼本懐且使各省督抚闻风效尤渐启讳灾之习所闗于民主休息者甚钜实难再为寛容永贵着革职来京防十七年正月发徃北路军营効力赎罪四月
　　命办理粮饷二十年十一月
　　上以其办理奋勉赏按察使衔署临洮道仍
　　命速徃巴里坤办粮饷事务二十一年五月
　　赏副都统衔兼賛大臣九月
　　命筹办西路防站是年冬厄鲁特宰桑逹什策凌等煽乱定邉右副将军兆恵驻伊犁由济尔哈朗赴特讷格尔沿途贼二十二年二月永贵抵巴里坤具以军中状
　　闻
　　谕嘉官兵同心奋勉
　　赏永贵三等轻车都尉世职防
　　赐玉韘荷嚢鼻烟壶三月偕兆恵等由额林哈毕尔罕路进五月领兵追贼扎那噶尔布尼玛至孟克图岭未获
　　上训饬之十月协办军务
　　命署西安廵抚未任
　　诏徃鲁克察克办理屯田事务二十三年三月以侍郎衔留军营办事是月奏派兵三千六百在乌噜木齐辟展托克三哈喇沙尔等处垦种可收三万六百石
　　谕朂其亲徃察勘董劝并较量收成分数酌筹来嵗次第增兵垦种事宜旋奏托克三增兵四百哈喇沙尔增兵二千又奏昌吉罗克伦各增兵千五百垦种从之八月授刑部侍郎十月奏辟展等处收获较上年多六千余石除备续垦各处籽种外余谷三万五千八百余石足敷官兵口粮七月有竒仍俟次年早收小麦青稞接济
　　谕令悉心经画时兆恵兵抵叶尔羗需用马匹
　　诏永贵廵查台站前至阿克苏即留驻办理运送马粮
　　事务二十四年六月
　　命囬京九月行至库车适布政使徳舒觧送囬人为厄鲁特吗哈沁所戕永贵奏调率阿克苏兵搜捕
　　谕令与防军统领努三协殱逆党十月囬部全平命来京二十五年六月调仓塲侍郎十月疏言毎嵗漕艘抵通必于石坝另换剥船由五闸转运进京自大通桥下至通州通永闗计四十余里从未大加挑浚河身愈髙隄防愈庳雨大则冲隄溃防雨少则浅阻胶舟漕运因之迟滞虽每年嵗修终无实济不如为一劳永逸计大挑一次嗣后嵗修可省过半
　　诏如议速行十二月授左都御史二十六年正月命徃哈什哈尔办事六月奏囬部三十一城阿竒木伯克请分别铸给印信又奏择伯克子弟及囬人可造就者赏戴金顶学习办事俱从之十一月授礼部尚书二十七年授镶红旗汉军都统二十八年三月疏言囬部地畆取溉沟渠有赫色勒托庸库森提斯衮等河惟赫色勒布伊提斯衮汗阿里克三处分别图巴里克河之水尚不足用请自赫色勒河东南浚渠四十余里引水入赫色勒布伊村以资灌溉又托庸河水湍急冲刷地畆派伯克等添建上石隄坝并凿山石以弱水势报
　　闻五月奏遣托木齐图等向霍罕额尔徳尼索所占阿济北鄂斯等处地额尔徳尼遵约归还
　　上嘉其办理妥协下部议叙加一级八月还京二十九
　　年六月充
　　经筵讲官三十年三月乌什囬人滋事
