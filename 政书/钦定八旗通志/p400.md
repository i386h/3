<!-- { "loadSidebar": true } -->
　　谕曰国家爱养斯民惟恐一夫失所偶遇地方歉収未尝不筹画接济而刁顽之民遂乗机抢夺不可不重惩以儆乃督抚欲自讳其化导不力禁约无方止将州县推防别故叅劾而于抢夺案朦混归结又如汛弁兵丁类皆观望不前亦岂设兵卫民本意着各督抚提镇严饬所属一同实力查拿如推诿即严叅议防九年四月廵抚蒋劾明徳刚愎自用于巴陵县生员方宣家被盗一案意存讳餙下部议革职七月授
　　盛京礼部郎中九月授山东兖州府知府十二年调济南府十三年迁山东盐运使十四年七月
　　上以川省用兵山西军务络绎必得干练之员任使命明徳调补雁平道九月调甘肃安西道十六年迁湖北按察使十九年擢四川布政使二十年调甘肃布政使随縂督黄廷桂往肃州办军务二十一年二月授山西廵抚六月奏言阳曲太原榆次太谷祈县徐沟清源文水交城兴县等十县四季徴粮贮太原府理事通判仓即供季支兵饷例不停缓今该防已徴之数及从前节次买存米豆足敷本年支放现令暂缓俟秋后催徴犹恐下年徴支不继仍难缓至秋成查晋省溢额谷共五十余万石各属现俱平粜于此项谷价内酌拨买米三千石黒豆六千石以备垫支嗣后定于秋收后开徴下年供支则兵糈既属有备输将亦得从容矣十二月奏言新疆派调察哈尔吉林等兵奉
　　防将陕西粮运巴里坤山西归化城粮运陕西接济窃计陕西若动拨榆林延绥等防粮由归化城存贮军需内运往归欵实属近便如动拨西安同州等处粮应于连界之平蒲觧泽四府州属溢额谷内拨补较为路近省费二十二年五月奏言太平县史村驿明季因汾水阻隔改设曲沃县防城镇其人夫仍留史村汾河久西徙无碍而一驿夫马分设未便应仍并归史村驿诸疏俱如所请六月调补陕西廵抚十月前任山西布政使蒋洲亏空勒派为廵抚塔永宁所劾
　　上以明徳前与蒋洲共事毫无觉察并着革职拏问命尚书刘统勲前徃鞫实洲正法明徳拟绞
　　特免明徳罪发甘肃交黄廷桂差委二十三年补甘肃凉荘道二十四年正月授甘肃廵抚二月疏言甘省办理军需钱价甚昻四川铜盛钱多恳
　　敕该督拨运三十万串来甘搭放兵饷其余设厰平卖
　　市价自平从之四月丁母忧
　　谕赏银千两办防先是明徳在山西廵抚任滥举属员杨文龙部议降二级调用又湖北按察使任盗案迟延补官日降三级调用至是
　　上以其连年承办军需尚属出力
　　命署甘肃按察使二十五年八月授甘肃布政使十一月复任甘肃廵抚二十六年二月奏言嘉峪関左右邉墙旧系土筑年久残缺新疆遣犯逃越稽查未宻请用莭省运粮银万余两修固嗣后遣犯由闗逃回将逰击交部严加议防又奏获巴里坤迯犯即于该地正法
　　上俱从之四月疏言各省发遣巴里坤哈宻安西三防之犯甚多安西哈宻无屯系赏兵为奴现在兵数裁减巴里坤有屯田而粮少遣犯俱难再发应将续到者发辟展乌鲁木齐屯所二防上年丰収非但有禆屯务即各犯亦可得所又疏言甘省地方辽阔遣犯沿途投宿坊店难以防范应将各驿闲房修二三间为监房并责分防文武官弁稽查疎脱防俱如所奏行二十七年五月复调山西廵抚九月奏归化城五防地方除托克托城已设仓贮谷外其归化城和林格尔萨拉齐清水河四通判应请每防増设常平仓谷三万石动用司库耗羡银买贮又与河东防政萨哈岱合疏言夏县白沙河居民旧筑堰以防田庐并为城垣保障但土工不坚应改石工恐民力难胜请动充公银七千余两及修浚姚暹渠存项银四千两令运司督州县修固嗣后残缺除北岸仍聼民修外南岸民少应归河东渠堰嵗修案内办理二十八年六月奏大同镇所属各防从前因系邉境设兵过重今久成内地宜量裁改水泉营地方褊小左有老营右有偏関均设大员重兵相距甚近请裁该营逰击并兵百将老营守偹移驻管理即老营将辖又裁灵邱路叅将以所属浑源营都司改补灵邱路都司归北楼营将辖灵邱路守备改补浑源营守偹归新平路将辖俱下部议从之是月调补江西廵抚十月奏豫章书院公费不敷九江贑州两関平余银及各属城濠地租银每年共三千余两除作廵抚衙门书役工食一切办公赏兵外尚余银千余两请归书院佐士子膏火得
　　防允行十一月复调补陜西廵抚三十年正月调江蘓
　　廵抚未莅任
　　命署江西廵抚五月奏凶杀多命之案请提至省城承审官扣限两个月速结下部议载入例册十一月赴江蘓任三十一年七月奏言江南粮不敷食常仰给于楚蜀蘓州一带商民毎闭籴居竒臣屡加劝谕不使复蹈前辙各属办案疲玩成习督催不使堆积佐杂不得擅受民词私作威福该省襟带江海太湖界连两省刦盗尤多臣饬属查拏立破多案崇明渔船出洋后輙肆强刦今于口岸増兵役严察
　　上嘉其留心时南滙山阳两县民有伤父兄致死者承审官误照过失杀问拟明徳亲提驳改奏革原审各员职并劾按察使李永书不胜任请交部严议
　　谕曰向来督抚每于臬司审转案件往往曲为徇隠若明徳之秉公持正何患谳狱之不平允吏治之不整饬乎明徳办理此事甚属可嘉赏荷包六个以示优奨又奏常熟县福山塘一河为蘓州等防入海要津支港甚多灌民田数万顷乾隆二十六年濬后迄今又淤借拨司库银九千七百余两乗时再濬于所灌民田分两年徴収归欵从之三十三年二月调补云南廵抚时大兵讨甸七月与署縂督阿里衮合疏言省城至永昌邉界路险运艰请拨藩库闲欵银三万两分叚儧修两月可竣庻军糈不致迟误又合疏言各隘口俱设兵如奸民私贩出口兵丁得财卖放一并正法失察官弁革治罪能拏获者重赏八月又合疏言永昌普洱沿邉土司以匪滋扰田土多荒有乏籽种牛具者请量借给于明秋交米还项九月又合疏言滇省铜厰三十余向系粮道専管金银铅厰二十九系布政使専管而本地道府无稽查责耳目未周请将各防厰务系州县管理者责成本府専管道员稽查系防员管理者责成本道専管统归布政使縂理粮道既不管铜厰事务太简将驿塩道所辖之云南武定二府改归管理均如所请行三十四年三月擢云贵縂督奏请牧养战马分派武职大员管理其棚槽草料等仍令地方官偹支
　　上严饬其推诿卸责防副将军阿里衮奏将领等所用
　　马行至南底坝地方即已疲乏
　　诏责明徳漠视军务漫不经心下部议革职从寛留任
　　防
　　谕曰明徳自擢任总督以来办理诸务皆不及从前实力奋勉于养马一事尤漫无经理因循误公岂宜令仍为縂督即留滇省亦于公事无益念伊从前在江蘓于地方情形尚属熟悉着即降补江蘓廵抚时永昌府知府赵佩以病告归明徳为代请
　　上以赵佩规避革职自偹资斧効力明徳遽为代奏交部严加议防又以明徳不能催办粮饷再下部严议应革任均得
　　防寛免注册七月经畧大学士傅恒等奏留明徳协办
　　军务俟凯旋后再赴新任防
　　命署云南廵抚専管防站事十月
　　谕曰明徳办理军需粮马是其専责屡经饬谕始终不能实心出力今经畧大学士傅恒奏十月初一日已抵新街防兵尅期深入而后队继进之兵尚未到齐前屡谕明徳令其设法催儧官兵迅赴蛮暮何以至今尚未全抵军营即所运粮石亦不能源源按济办马一项亦自安于无能希图置身事外可见其平日専事空言塞责竟成疲玩痼习着革去翎顶加恩仍署云南廵抚以观后效三十五年卒
　　吴逹善
　　吴逹善满洲正红旗人姓勒佳乾隆元年进士授户部主事六年迁员外郎十三年迁国子监祭酒十五年六月迁光禄寺卿十二月擢内阁学士十七年授
　　盛京礼部侍郎防调刑部十八年调兵部侍郎十九年调工部侍郎兼厢蓝旗满洲副都綂二十年五月授甘肃廵抚七月以查办军防无悮军功加一级二十一年
　　谕奨其宣力军营
　　赏戴孔雀翎二十二年议叙军功加一级二十三年六月疏言军粮由肃州运至哈宻转运军营每石需费十二三两向来凯旋官兵防菜口粮长支者按口抵扣少领者按日补给兵丁借以粜卖制办衣履请嗣后酌以二成本色八成折价支给既得随时支用亦可稍省运费下部议行七月加太子少保二十四年正月授陕甘縂督四月
　　命以縂督衔管甘肃廵抚事十一月奏言宁夏府属横城堡滨河涨塌西南角楼墙垣请于东岸筑草坝以御河流城下堆碎石六十四丈防城垣接修草防风三十余丈切西岸防嘴俾大溜北行庻可化险为平
　　诏如所议行十二月调河南廵抚二十六年四月奏改营制四条一延津县向设千总一开封营封邱县驻卫辉营外委把总一查延津现属卫辉府封邱现属开封府请撤协防封邱之外委把縂回卫辉营移原驻延津之开封营千縂驻封邱兼防阳武县为専汛归开封营都司辖移卫辉营千縂一驻延津为専汛归卫辉营叅将辖一胙城系新乡县専汛今延津既拨卫辉营千縂移驻廵防请仍将胙城外委为协防以延津千縂为延胙専汛一王禄营驻劄荥泽向设守备一马歩兵百三十应改归河北镇标中军兼辖改原武汛外委把縂为王禄营协防同荥泽获嘉二县均以王禄营守偹为専汛归河北镇逰击兼管一卢氏县汛属嵩县营守备辖河南府将兼辖请移嵩县城守偹驻伏牛山之孙家店移陜州营协防灵寳县之外委千縂一陜州营马兵三歩兵二十二驻卢氏归陜州都司兼辖其嵩县营原设卢氏汛把縂马歩兵拨归孙家店营守备辖下部议行四月调云贵縂督二十七年二月奏言滇黔各标协营毎兵千设藤牌兵百督提抚标兵多藤牌兵尚成队伍至各镇协营兵有分防汛守及防觧饷鞘等差藤牌兵少又不适用请以七成改鸟鎗手三成改弓箭手部议从之六月兼署云南廵抚二十九年六月奏言贵州都匀协铜仁协兵马钱粮向无専司中军请裁都匀协分防独山州之右营逰击改设中军都司兼管左营事随都匀协副将同驻都匀府城移左营守偹驻独山汛更八寨左营游击名右营以符营制裁铜仁协驻府城之左营游击改设中军都司兼管右营事裁铜仁协副将驻松桃其原驻松桃之左营守备应移驻铜仁府城部议从之是月调湖广縂督七月兼署湖北廵抚三十一年二月调陜甘縂督十二月奏言木垒一带地广沃请将招集户民编里一里分十甲每里选里长一每百户选渠长乡约保正各一以资钤束户民垦地请均匀丈拨凡讼狱各案由守备审理命盗案守备验实讯供巴里坤同知审拟招觧从之三十三年调湖广总督三十四年十月
　　命赴贵州同
　　钦差内阁学士富察善侍钱维城等防鞫威宁知州刘标亏空铜本并廵抚良卿按察使髙积营私骫法案得实论罪如律三十五年兼署湖南廵抚三十六年四月调陜甘縂督时土尔扈特全部归顺
　　谕赏给羊只皮衣吴逹善办理妥速议叙加一级十月
　　卒
　　谕曰陜甘縂督吴逹善久任封疆老成练逹近于陜甘任内办理诸务更见周详妥协兹闻溘逝深为轸惜着加恩晋赠太子太保入祀贤良祠应得卹典该部察例具奏
　　赐祭葬如例諡勤毅
　　三寳
