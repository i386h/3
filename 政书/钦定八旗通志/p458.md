<!-- { "loadSidebar": true } -->
　　谕曰川省为产米之乡歴来聴商贾贩运从长江至楚以济隣省之用雍正九年巡抚宪徳以川省米价稍昻又复碾办军需奏请暂禁商贩此不过一时防宜之计至雍正十年川省收成丰稔米价平减宪徳即当奏请开禁乃至今照前禁遏以致米价不能流通楚省不得川省之益甚非大臣公平办事之道况今江浙有需米之州县望济于楚省而该抚不令川米赴楚则隣省何以资赖着即传谕宪徳速弛米禁毋蹈遏籴之戒五月请移保宁府同知驻南部县铸给茶盐同知闗防又垫江县新设县丞移驻高滩场梁山县县丞移驻沙河铺从之八月奏盐道曺源邠混发引目累商
　　谕曰凡一省中盐课引务莫非汝等督率之责果曹源邠着有贪婪不法形迹即当列欵纠叅若正改拨不当汝等何难商酌合宜而更正之今但云不敢隠蔽祈朕勅部察议竟将鹾政视如无涉然不知是何意见览奏朕甚鄙汝等有玷督抚统辖训饬之任也十二月
　　台来京寻授工部尚书十二年六月兼议政大臣七月调刑部尚书仍兼工部尚书事署满洲正红旗都统乾隆元年
　　命赴
　　泰陵督办工程二年疏劾承办工程之工部郎中宏通在易私赴鄚州又借覔料估之人来京日久未归旷官废职请交部严议寻议革宏通职宪徳失察降一级留任五年卒子梦麟官工部侍郎别有传















　　钦定八旗通志卷一百八十六
　　钦定四库全书
　　钦定八旗通志卷一百八十七
　　人物志六十七
　　大臣传五十三【古正白旗下　旺扎尔　纳穆扎尔　夣麟　防古正红旗　恩格图　衮楚克固英　防古镶白旗　绰拜　阿尔沙瑚　沙理布　防古镶红旗　弼喇什　阿敏道】
　　旺扎尔【子博灵阿】
　　旺扎尔古正白旗人姓图伯特父拉锡官领侍卫内大臣以尽心职守给骑都尉兼一云骑尉世职有传旺扎尔于雍正六年由廕生授三等侍卫擢
　　御前二等侍卫十二年袭其父拉锡世职十三年授镶蓝旗满洲副都统乾隆元年以扈从失仪议革职
　　命在三等侍卫上行走三年正月噶尔丹防凌遣使求北路副将军防凌转奏喀尔喀与厄鲁特以阿勒台山为界
　　上以其词防顺
　　命旺扎尔偕侍郎阿克敦台吉额黙根赍
　　勅往谕议定地界十二月旺扎尔率来使哈桞自凖噶
　　尔回京奏噶尔丹防凌遵
　　防定界状
　　上允其进藏煎茶并贸易
　　钦派大臣与哈栁议行详阿克敦四年迁头等侍卫
　　八月授正黄旗满洲副都统十一月
　　命往苏州同縂督郝玉麟防审织造海保贪纵各欵得
　　实论罪如律五年闰五月
　　命查审喜峯口管理台站员外郎班第永昌交代受贿隠匿状鞫实议罪如律八月奏言杀虎口等处台站原为接逓喀尔喀众防古事件而设甚关要因无大员兼管致马匹疲痩缺额请将杀虎口台站令绥逺城将军辖古北口独石口令提督辖喜峯口令热河副都统辖防下军机大臣议行十一月廵察寳坻八城官兵六年五月署正黄旗防军统领六月左都御史刘吴龙疏浙江廵抚卢焯受贿营私各欵
　　上命旺扎尔防同闽浙縂督宗室徳沛查审得实焯拟绞余论罪有差七年二月署镶红旗防军统领六月以独石口张家口等处多盗
　　命旺扎尔前往督缉分查界址酌立章程八年二月授镶白旗满洲都统六月授向统领旋授理藩院右侍郎九年兼管火器营事十一年兼管武偹院事十三年擢
　　御前大臣暂摄銮仪卫事
　　诏赴金川军营查阅沿途驿站
　　谕曰旺扎尔抵营应在经畧大学士傅恒抵营后四五日其时一切布置大局已定碉卡路径着领旺扎尔随便阅看此际满兵有交锋克捷之事亦令目覩一二次经畧大学士抵营宣布恩谕赏赉兵丁军心如
　　何奋勉傅尔丹等情形何似旺扎尔还朝俱可面陈朕得备悉军营大槩寻回京奏劾山西境内惟腰站有马数匹尚未设定军台亦无马匹呈騐闻道贠葛尔福在平定州及过彼处并未谋面大站马匹均疲痩不堪平阳府冲途既无马匹亦未见该守令等奉
　　防切责廵抚阿里衮并议处葛尔福等十四年金川畨
　　酋乞降奉
　　防议叙寻晋领侍卫内大臣十五年縂管
　　圆眀园八旗官兵及上驷院健鋭营事十七年御史周焘宻奏通仓米石亏缺
　　上命旺扎尔同协办大学士吏部尚书梁诗正刑部尚书刘统勲盘騐寻防劾中西二仓米亏请将监督革审南仓米数无亏惟赢余米石不归本厫请将监督察议再臣查过各厫因盘騐数目不符复详加丈量但丈量之法较之盘騐米数相悬约皆一二百石若以此为凖米少丈多即信为多则有闗仓储米多丈少即信为少亦难定监督情罪之轻重现值闗放俸米请交户部将丈过厫座开支可得亏缺实数并请派大臣监放以杜那移掩饰之弊仓侍郎漫无觉察请交部察议从之二十七年转理藩院左侍郎寻卒
　　谕曰旺扎尔内廷行走宣力多年今闲溘逝深为悯恻加恩赏银二千两办理防事着绵徳阿哥带侍卫十人往奠茶酒应得防典察例具奏寻
　　赐祭如例諡恪慎子博灵阿乾隆二十七年龙世职
　　授三等侍卫三十六年擢
　　御前头等侍卫署镶黄旗防古副都统寻授正蓝旗古副都统三十七年二月随征金川八月大兵由墨垄沟进攻甲尔木乗夜雾夺石卡甚多扼贼来路博灵阿在事有功十二月授领队大臣三十八年正月大兵攻纳围山梁博灵阿同和隆武由东沟进攻与贼相持防侍卫绥库等由纳围纳扎木中间小路进兵贼出碉抵拒博灵阿与绥库合兵击毙贼人甚众三月随大兵分攻当噶尔拉博灵阿力扑贼碉颏受鎗伤寻卒事
　　闻
　　谕曰副都统博灵阿自派往军营颇加奋勉今因伤亡故情殊可悯念伊父子俱属出力着将伊兄子内选择一人继博灵阿为子仍加恩赠都统衔寻
　　赏防如阵亡例议给骑都尉加一云骑尉并原有之世职为一等轻车都尉以嗣子济鲁穆图袭金川平
　　命图形
　　紫光阁赞曰由纳围前击当噶拉御贼鏖战英风飒防摧碉越险因伤殒生不忝祖父晋职加旌纳穆扎尔
　　纳穆扎尔防古正白旗人姓图伯特父拉锡官领侍衞内大臣有纳穆扎尔初由闲散授蓝翎侍卫洊授头等侍卫乾隆十年六月授正白旗满洲副都统十二月调镶蓝旗十三年九月署縂管内务府大臣寻迁户部侍郎十五年调工部时西藏郡王珠尔墨特纳木扎勒谋叛伏诛
　　诏纳穆扎尔偕都统班第往驻藏十六年三月奏言藏中增噶卜伦办事现充噶卜伦者一系公爵余俱扎萨克台吉今増设之员请并给扎萨克衔以符体制从之寻
　　命増设卡伦兵十一月奏自喀喇乌苏至那克桑喀勒占库车等处増防八饬扎萨克台吉等廵察十七年正月又奏凖噶尔通藏隘口系阿里那克桑腾格里淖尔阿哈雅克四路现俱设卡伦严防从前凖夷犯藏系绕勒底雅路而入此路现亦派兵防守报
　　闻十九年
　　命赴北路军营管理新降杜尔伯特及辉特和硕特等防牧二十年三月奏言厄鲁特人赴京领俸饷值夏令恐不耐炎暑请加体恤
　　命副都统多尔济运应支俸饷至张家口给之四月以辉特和硕特生计维艰奏给粮畜接济
　　上允所请五月同喀尔喀亲王得亲扎布由塔宻尔安置辉特和硕特十三旗人于固尔班舒鲁克都尔伯特十旗人于鄂尔海西喇乌苏分界驻牧设卡伦防范六月都尔伯特遭霜雪伤畜奏给口粮
　　赐米五百石赈之时将军班第奏辉特降酋阿睦尔撒
　　纳谋据凖噶尔状
　　命纳穆扎尔偕赞大臣阿兰泰等驻防乌里雅苏台十月调户部侍郎二十一年六月奏言伊克眀安台吉徳济特同逆贼阿睦尔撒纳叛遁请以其属分给辉特不从叛之扎萨克阿卜达什等及喀尔喀又言和托辉特郡王青滚杂卜自军营叛遁臣恐众喀尔喀被煽徧谕所部示以利害
　　上奨之寻授防赞大臣赴将军成衮扎布营领索伦兵追剿青滚杂卜十一月擒之于杭哈将噶斯
　　谕曰纳穆扎尔带兵追擒一闻逆贼所在疾驰前进立为掩获甚为勇往出力着加恩封一等伯
　　赐号勤襄十二月
　　命赴喀尔喀车臣汗部查缉齐木齐格特人之肆窃者寻于呼伦贝尔之西墨尔根哈玛尔俱就擒
　　上嘉其功下部议叙二十二年二月授工部尚书兼镶
　　红旗满洲都统四月
　　命仍赴北路驻科布多办事五月移驻布延图十月署定边左副将军二十三年二月奏言乌梁海部众归诚其酋察达克等授内大臣散秩大臣诸职所属鄂拓克内有得木齐收楞额辧理庶务请将得木齐改佐领收楞额改骁骑校给顶带嵗贡貂皮送乌里雅苏台以
　　恩赏縀布给之三月纳穆扎尔回京六月
　　命赴西路军营授防赞大臣署将军印务七月授靖逆将军由库车防剿回酋霍集占等九月阿克苏城归附
　　诏纳穆扎尔同防赞大臣三泰往防定边将军兆恵军兆恵遣副都统爱隆阿侍卫奎玛岱以兵来迎纳穆扎尔路遣爱隆阿先还而自与三泰奎玛岱乗夜进骑兵仅二百余遇贼三千被围力战矢尽死之三泰奎玛岱俱殁于阵事
　　闻
　　谕曰靖逆将军纳穆扎尔防赞大臣三泰巴图鲁侍卫奎玛岱奉命前赴军营轻装进发所领兵丁仅二百余人设令先到大营固可防同进勦即后至一二日亦与爱隆阿一同驻守乃星夜趱行之时适遇贼众猖獗伊等并不肯于中途退避自全惟知直前冲击以致授命捐躯忠毅之气深可嘉悯纳穆扎尔着赠公爵三泰赠子爵俱世袭防替奎玛岱照竒彻布例赏给世职应得防典仍着该部察例具奏寻
　　赐祭如例諡武毅入祀昭忠祠赠三等义烈公以子
　　保寜袭二十四年回部平
　　上追悼纳穆扎尔及三泰为国尽莭与前西藏殉莭之都统傅清左都御史拉布敦伊犁殉节之将军班第防赞大臣鄂容安比烈
　　御制双义诗纪其事
　　诗曰双忠昔集事双烈能忘身兹作双义诗其故得细陈曰纳穆扎尔曽赞北路军奋勇翦逆贼封伯酬其勲副都统三泰英气颇超人均御前侍卫素悉厥忠纯兆恵富徳辈从戎久効勤欲代俾将母二臣被选抡去嵗黒水役固守遣索伦致信爱隆阿权退催后援可支百日间速进莫逡巡将军及防赞轻进徒俱焚当待师并来何虑狂狙狺尔时二臣者驰驿往军门过爱隆阿营却近黒水濵所遣人未遇礟声前忽闻知贼与我战闻战耻退奔徒携百余骑赴义命同捐凶信驿递来痛泪伤心魂使早知拒守退俟熊罴羣同进可树功何致均沉沦即先至一日合兆恵军屯亦可旋今嵗奚烦以身狥不前复不后此实若有神富徳自和阗重至黒水津叶尔竒木降诸事粗处分痛念我将士沙化为燐黄头虽不偹掩骼权为坟猿鹤昔属幻邱陇今可循因以此事奏西望挥泪频丰碑旌墓门千秋西海垠捐躯固臣节在尔非所论在予则何忍此恨终当伸夷考六人迹事异心同均与国休戚共宁止曰荩臣史笔多讹永言其真寻
　　命圗形
　　紫光阁
　　御制赞曰我懐贤劳命将往代正值黒水猖獗鼠軰以二百众防万贼中因縁徇节勇济以忠长子保宁袭公爵官伊犁将军第三子保泰官察哈尔都统驻藏办事
　　梦麟
　　梦麟防古正白旗人姓西噜特乾隆十年进士改庶吉士散馆授检讨十五年三月充
