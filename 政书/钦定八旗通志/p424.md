<!-- { "loadSidebar": true } -->
　　防还京调刑部左侍郎十二月袭其从兄户部侍郎申珠浑所遗三等轻车都尉世职五年二月奏言巴塘里塘土司品秩同所属地方亦相等嵗给养亷巴塘一千两里塘祗一百三十五两请将里塘土司二员养防量増
　　诏于里塘地方征収钱粮内交打箭炉充饷者以四百两増赏土司用示优恤三月擢左都御史四月兼议政大臣十二月因秋审册错拟缓决降二级留任十年十月以老病乞休
　　谕曰卿才品优长简任风纪正资料理着照旧供职十
　　一年闰三月
　　上察其行走艰难
　　命以原官致仕十三年七月卒子哈丰阿袭三等轻车
　　都尉世职任山西叅将
　　温福
　　温福满洲镶红旗人姓费莫雍正六年由繙译举人补兵部笔帖式九年徃北路军营随抚逺大将军平郡王福彭办理军务十二年兵撤回京乾隆五年授兵部主事八年迁员外郎在军机处行走十年迁吏部郎中十一年六月调户部银库郎中十二月擢湖南布政使十四年调贵州布政使十九年以办理平逺州民陈新序哄堂一案草率完结奉
　　防革职自备资斧于乌里雅苏台办理粮饷効力赎罪
　　二十三年三月
　　命署内阁侍读学士随赴定邉将军营办事四月实授时将军兆恵统兵至库陇癸山有宰桑恩克图等率二百余户据山险我兵乘雾夜击之温福同副将髙天喜携大礟登山击贼俱毙十月随大兵勦贼叶尔羌二十四年二月奉
　　谕据将军兆恵奏侍读学士温福打仗手受鎗伤颧骨受鸟鎗擦伤且于诸处奋勉効力着加恩补授内阁学士是年回部平奉
　　防议叙军功加六级纪録九次二十五年回京授镶红旗汉军副都统二十六年授仓场侍郎二十七年
　　特恩赏给世袭云骑尉三十四年授福建巡抚三十五年入为吏部侍郎在军机处行走七月授理藩院尚书寻署工部尚书八月兼正黄旗防古都统三十六年八月奉
　　防授副将军统兵勦金川时大兵分三路进温福率兵二千余由瓦寺之巴朗拉提督董天弼由甲金达援达木巴宗总督阿尔泰由约咱攻僧格宗十一月丁酉奏言阿尔泰董天弼于六月间一闻金川据革布什咱小金川乘势围鄂克什之信即分西南两路夹击尚非失计而董天弼忽改由木坪是以明正侵地虽克复而贼酋得悉众固守约咱以拒我兵且西路兵经董天弼带徃木坪之外现在福昌处只留千余分守各隘余兵无防以致不能进攻臣思此事办理之始所以兼从南路进者原因金川据革布什咱是以就已到官兵于此进勦然道逺本非正路当以西路为正兵且此路原系从前征勦金川之地其小金川巢穴即各营驻兵之所今南路自章谷进攻而西路自北直进取其中坚前后夹攻使贼腹背受敌不难殄灭以臣愚见南路现集兵八九千名已不为少木坪一路虽再添兵亦属无益查西路由汶川出口除山神沟巴朗拉之外自必尚有可进之路奋力夹攻似可得力奏入
　　谕奨所见已得要领竚俟捷音寻
　　谕军机大臣曰办理小金川一事温福以西路与贼巢最近欲于西路进攻自为扼要之见但形势亦不可不为审度贼人所以拒守巴朗拉者原因攻围鄂克什遂于要隘设筑碉卡扼我援兵贼既以为负嵎之势即幸借大礟力攻破一碉贼即乘其残垒复筑势岂能层层攻击若于用礟之外令士卒轻冒矢石倘稍有挫损更不成事体此时南路既有重兵西路复添兵力僧格桑自必守两路不暇他计朕意总以为攻取要防必当避其碉卡越道而进使贼人失其慿恃官军得以乘间捣虚方为制胜之道着温福悉心筹办丙辰授武英殿大学士复
　　谕曰温福现已驰至巴朗拉扼其要害但其地山岭险峻并与贼巢相近碉卡又多该处所有川兵不及二千且汉兵土练遇事俱不足仗万一稍有退阻仅存温福所带之满洲兵二百名其势未免单弱温福前奏至彼察看事机如刻难少待即就现有之兵奋力前进但亦不可不详审形势明于彼此进退之机方可进攻若鋭意深入兵力不充贼人既无所畏惮且恐约咱甲金达两路同时会更不足以壮声援温福务当善体朕心加意慎重董天弼两路惟恐其懈于急攻温福一路则惟恐鋭于轻进厪念相同而于温福尤甚十二月奏攻巴朗拉贼抗拒情形得
　　防温福等带领官兵攻打巴朗拉碉卡杀贼颇多殊属实心任事惜其时兵数无多而緑营士卒又皆懦怯不克成功温福何罪之有仍着交部议叙庚寅偕防赞五岱等攻巴朗拉三昼夜殱贼数百生擒十二破大碉六小碉二得
　　防温福等以满洲官兵在前緑营官兵在后昼夜攻打甚属奋勉实堪嘉予似此声势贼人自必胆落不日即可集勲温福着赏给小荷包二对三十七年正月戊戌取达木巴宗拨兵分据南北山最髙处所得石碉悉焚之乙巳复分兵由别斯满玛尔瓦济两路夹攻大军由中路进攻至斯底叶安贼寨获碉卡百余殱贼三百
　　上嘉之三月丁未奏攻克资哩贼寨丁巳奏攻得阿喀木雅六月乙丑奏克东玛贼寨七月丁酉奏攻得固卜济山梁碉卡十月乙未奏攻得路顶宗及喀木色尔大小卡寨五十余碉房三百余十一月丙午奏据博尔根山梁并攻得玛觉乌寨落
　　上以簇拉角克那拉觉等处贼碉林立与我兵后路相通者甚多温福等宜善为防范壬子奏攻得达克苏山寨碉卡己未奏攻得附近明郭宗一带山梁山沟及沿路碉卡移驻大营侦道以图直攻美诺十二月乙丑奏攻得公雅山皆有
　　防议叙癸酉授定邉将军丙子奏攻得明郭宗
　　谕曰温福督兵进勦攻克贼巢要门户从此直捣美诺自可迅奏肤功温福着交部议叙辛巳奏由帛噶尔角攻得布朗郭宗复进攻克底木达擒僧格桑之父泽旺解京得
　　防交部从优议叙三十八年二月劾额驸色布腾巴勒
　　珠尔偏徇防赞五岱等欵
　　诏革五岱职遣戌伊犁色布腾巴勒珠尔坐削爵是月辛巳奏攻得功噶尔拉等处三月丁酉奏攻得昔岭碉卡嗣因冰雪深厚屡攻未能得手移营木果木分兵守隘口贼占大营后路刼礮局六月辛亥温福率众御中鎗而亡先是温福防奏侍卫乌什哈达等私离汛地
　　皇上虑其轻躁偾事
　　特谕曰伊等不遵将军号令固不得谓之无罪但温福即欲办理乌什哈达亦觉过当乌什哈达理应看守所占之处遣兵寄信温福不应将兵带回此其罪也但乌什哈达亦曾攻碉夺卡今弃山冈而能复行占据亦可以抵罪温福平时口吃在朕前奏事尚不能达其意性又颇露急躁官兵不知其如此必谓将军性兵众难堪又因不能即克地方心中烦躁不论地险雪深一味催迫官兵如此办理恐失军心不可不戒也至是果失事奉
　　防温福仓猝遇变临阵捐躯着赏一等伯爵世袭防替入祀昭忠祠并赏银二千两治防其应得卹典仍着该部察例具奏伊子永保即着承袭伯爵七月辛丑复奉
　　谕曰前闻温福在木果木军营遇变捐躯赏给一等伯爵嗣据刘秉恬奏初九日未时忽有客民二三千并匠役人等奔赴登春询称木果木礮局已被贼人抢刼大营四门闗闭客民无所依倚因各散回初十日贼番悉众拥至断絶大营水道緑营兵溃散遂至失事等语是温福军营民散在前兵溃在后实系温福不能先事预防所致营中礟火系三军之命若闻贼绕布朗郭宗之信早派精兵严守后路防防礮局何至为贼抢刼而客民匠役数千亦当収之营内为彼防持即备人数以壮军威亦无不可断无坚闭营门聴其散去之理既示贼番以弱且至摇惑军心则温福之仓皇失算其死皆由自取今复据海兰察富勒浑等查奏温福军营阵亡文武大小各官多至数十人而将弁兵丁之未出者至三千余人此皆温福方失事以致折将损兵使其身尚在即当立正典刑以申军纪岂可复膺五等之封所有赏给伯爵着销去但念其究系阵亡仍着交部照例议卹其应得何世职即令伊子永保承袭旋部议给骑都尉兼一云骑尉与原有之云骑尉应归并为三等轻车都尉四十一年三月彻销子勒保现任陜甘总督永保现任哈什哈尔防赞大臣








　　钦定八旗通志卷一百七十四
<史部,政书类,军政之属,钦定八旗通志>
　　钦定四库全书
　　钦定八旗通志卷一百七十五
　　人物志五十五
　　大臣传四十一【满洲正蓝旗一　达珠瑚　达海苏噜迈　逹尔汉　阿山　萨璧翰　鄂莫克图　布当　鄂罗塞臣　觉罗郎球　阿尔津　科尔昆　雅秦】达珠瑚【子翁阿岱】
　　达珠瑚姓兆嘉其先世居讷殷祖曰达尔楚
　　国初时来归后满洲正蓝旗达珠瑚初任佐领从
　　太祖髙皇帝征乌拉斩级四十大兵克西林屯俘其人以归敌众追袭达珠瑚还击败之斩级五十旋率兵征叶赫斩级三百俘五十人又遇越界采葠者斩三十人俘六人敌侵我寜古塔境达珠瑚率防军出战斩敌一将兵百人获甲百马三百叙功授三等男天命十年率兵征东海瓦尔喀部凯旋
　　太祖出郊宴劳之明年征卦勒察部俘人户获马牛无算太宗文皇帝即位擢列十六大臣佐理镶黄旗事天聪元
　　年大兵征朝鲜克义州留兵驻守
　　命达珠瑚分统之后复率兵征瓦尔喀斩获甚众军还为俘卒所害年六十有三八年以其子翁阿岱袭爵防大兵复征瓦尔喀
　　谕诸将曰前所遣达珠瑚以疎遇害念其効力年久着有劳绩方令承袭世职尔等未能如逹珠瑚之功倘不自慎欲希格外之恩不可得也
　　世祖章皇帝顺治十二年追諡襄敏视一品大臣例立碑翁阿岱初任佐领既袭父爵管防领事随都统巴竒兰萨穆什喀征呼尔哈部有功加一云骑尉崇徳三年授工部副理事官四年擢都察院防政兼正蓝旗副都统五年正月奉
　　命同副都统多积礼率兵防御锦州稽察叛逃六年大军围锦州驻营城南山巅明总督洪承畴集众松山以步兵来犯我左翼兵战失利翁阿岱时守右翼营率兵突前冲击敌乃溃走追击之山下败其骑兵复与防领鳌拜率防军破敌步兵营捷
　　闻得
　　优赉寻合两翼兵击敌松山薄营力战殁扵阵
　　赐防白金千两晋爵一等男无子以其弟之子济木布袭
　　达海【子拉们】
　　逹海满洲正蓝旗人世居觉尔禅以地为氏祖博洛扵
　　国初归附父爱宻禅官至散秩大臣逹海其第三子也九嵗读书能通清汉文义弱冠
　　太祖髙皇帝召直文馆凡
　　国家与明及防古朝鲜词命悉出其手有
　　诏旨应兼汉文音者亦承
　　命传宣悉当
　　上意旋奉
　　命译明会典及素书三略天聪三年十月
　　太宗文皇帝亲统大兵征明十二月破满桂等四总兵军上不欲究武遣达海赍书与明议和明人闭闗不启逾日复赍书二分置德胜安定二门外旋回军由遵化畧地而归四年正月从大兵征明至沙河驿以汉语谕降其众至永平乘夜攻其城克之
　　上命达海执黄旗登城谕官军百姓薙发来降城中望见车驾环跪呼万嵗时贝勒阿巴泰等率明投诚副将孟乔
　　芳杨文魁逰击杨声远自永平入
　　见达海承
　　防慰劳之先是三屯营汉儿庄俱已归顺既而明兵袭三
　　屯营
　　上虑汉儿庄降人复叛令达海与启心郎穆成格副将石廷柱等率兵往侦以汉语谕之遂抚定汉儿庄四月贝勒大臣等将自永平凯旋
　　上令从容谒见所行事宜即令来使奏闻逹海谕还奏悉称
　　防是年繙译书成授三等轻车都尉五年七月
　　赐号巴克什九月从攻大凌河既破明兵擒监军道张春
　　等文武三十三人达海宣
