<!-- { "loadSidebar": true } -->
　　上恩徳谕之降十月复偕石廷柱招明总兵祖大夀先遣阵获防将姜新入城既而新偕大凌河游击韩栋至大夀意曰乞使石副将过濠将布心腹于麾下达海曰未奉
　　上命不敢令往栋因送大夀子为质乃使廷柱往与大夀
　　语越日遂降十一月
　　上宴归降各官达海
　　谕慰劳如初十二月议定朝贺礼仪明年三月详定
　　国书字体初
　　太祖指授文臣额尔徳尼及噶葢创立
　　国书形声规模大体略具达海继之増为十二字头至是
　　上谕达海曰国书十二字头向无圈防上下字雷同无别幼学习之遇书中寻常语言视其文义犹易通晓若人名地名必致错误尔可酌加圈防以分晰之则音义明晓于字学更有禆益矣逹海遵
　　防寻绎酌加圈防又以
　　国书与汉字对音未全者于十二字头正字之外増添外字犹有不能尽叶者则以两字连写切成其切音较汉字更为精当由是
　　国书之用益偹是年六月病逾月卒疾亟时
　　上召侍臣垂泪谕曰朕以逹海偶尔疾病犹异其痊愈今闻病笃深轸朕懐其及身未曽宠任当优恤其子尔等以朕言告之
　　赐蟒縀令侍臣赍往逹海闻
　　命感怆垂泪已不能言矣时方译通鉴六韬孟子三国志
　　大乘经未竣而卒七年二月
　　诏以其长子雅秦降一等袭职授骑都尉仍管佐领文臣
　　例无世职盖异数也十年二月
　　上以逹海通汉书习典故为国宣力注念不忘复召见其子三人
　　赐馔
　　赐币并
　　谕其次子辰徳勤习汉书
　　赐达海諡曰文成雅秦别有传第三子拉扪以前锋统领从征逆藩吴三桂与贼战衡州殁于阵赠云骑尉达海少子常额当雅秦卒后
　　特授学士雅秦子禅布康熙八年任秘书院学士为达海请赐立碑得
　　防达海巴克什通满汉文字于满书字加添圈防令其分明又照汉字增造字样于今赖之念其効力年久着有勤劳着仍追立石碑
　　苏噜迈【子苏尔济鄂洛顺翁鄂洛】
　　苏噜迈满洲正蓝旗人姓嵩佳世居栋鄂部父逊扎哩
　　太祖高皇帝时来归授其长子苏巴海为佐领苏噜迈其
　　次子也天命三年苏噜迈从
　　上征明抚顺树云梯攻城苏噜迈先登克之六年授佐
　　领
　　上统大军取沈阳辽阳苏噜迈并从征有功
　　太宗文皇帝天聪元年随大贝勒阿敏征朝鲜薄义州城苏噜迈率二十人先登诸军继之遂取义州俘获无算三年从
　　上征明攻克洪山口城予骑都尉世职四年春
　　上统师围永平
　　命副都统阿山叶臣等率勇敢士二十四人乘夜攻城苏噜迈与焉城上鎗礮交发苏噜迈面中鎗不退乘敌礮裂自焚遂冒火树云梯登城大军继进取永平
　　上遣医诊视鎗伤
　　赐号巴图鲁
　　赍牲畜布帛晋世职为三等轻车都尉寻征明旅顺口及
　　寜逺被重伤得
　　优赉崇徳元年随武英郡王阿济格征明北京入邉时攻雕鹗城中礮伤口因以残疾家居顺治七年九月三遇
　　恩诏晋爵三等男康熙元年十一月卒
　　赐祭如典礼諡勤勇次子逊塔袭爵仕至副都统长子蘓尔济初任前锋侍卫顺治元年随睿亲王多尔衮讨流贼李自成同前锋统领锡特库击败贼将唐通于一片石三年随端重亲王博洛征福建败明总兵姜正希于汀州叙功予云骑尉世职遇
　　恩诏晋骑都尉七年卒无子以苏噜迈之第三子三塔哈袭第四子鄂洛顺初任二等防卫康熙十四年随建威将军佛尼埒讨逆藩吴三桂由陜西进四川击败伪总兵髙定寻授防军防领二十九年调前锋防领随裕亲王福全征噶尔丹有功三十年任江宁副都统三十四年擢江宁将军四十四年七月卒
　　予祭葬如例第五子翁鄂洛初袭兄三塔哈骑都尉世职康熙二十年随征南大将军赉塔讨逆孽吴世璠由广西进师伪将军何继祖拥众据石门坎翁鄂洛与都统希福等击败之继祖遁据黄草坝与贼将詹养王有功等合兵拒战翁鄂洛复大败贼众夺其营养王有功俱就擒师至云南殱贼党胡国柄复追贼将马寳巴养元等凯旋叙功晋三等轻车都尉世职寻卒以其子鄂竒袭骑都尉兼一云骑尉世职
　　达尔汉
　　达尔汉姓郭络罗初满洲镶黄旗后改正蓝旗父扬舒为沾河寨长
　　太祖高皇帝时率所部来归尚长公主为额驸从征尼堪外兰攻萨尔浒城以计擒其长诺密纳而诛之嗣从征屡有功及卒
　　太祖亲临其防逹尔汉为长公主所出初任佐领尚和硕公主为额驸从征叶赫诛其贝勒锦台什积功授一等男
　　太宗文皇帝即位擢列八大臣任镶黄旗都统随大贝勒代善征扎噜特部单骑追擒其台吉以归复征栋防俘古穆楚赫尔及杜喀尔代青多尔济三塔布囊父子晋爵三等子天聪元年随大军征朝鲜克义州定州安州斩其府尹李筦等朝鲜国王李倧请议和逹尔汉与都统纳穆泰等涖盟师还
　　上赐宴劳之复从
　　上征明攻锦州有功先是贝勒阿巴泰因
　　赐宴时不得与大贝勒并列使逹尔汉以耻与子弟列坐
　　意代奏
　　上谕逹尔汉曰尔宜劝谕之奏朕何为者至是察哈尔使臣昻坤等来归设宴阿巴泰复使纳穆泰申奏
　　上以逹尔汉有啓贝勒之责前此不能劝谕而以其言
　　入奏
　　命觧都统任寻复之三年从攻遵化率镶黄旗兵攻北面之西克其城四年敖汉奈曼诸防古兵从征明攻昌黎不克
　　诏遣达尔汉与都统喀克笃礼等率兵千人驰赴应援达尔汉进攻又不克防永平滦州皆下有
　　诏班师遂焚其近城庐舍而还五年三月
　　上谕八大臣指陈政事阙失达尔汉奏曰臣以微贱之躯
　　拔至大臣之列如
　　国家果有过举岂敢不言既无阙失指谏何从至于小民懐怨实有自来岂有政治和平而致怨者臣请自今洗心正已矢公审防以协羣情凡有所见尽心直告以图报称而已七月从攻大凌河城率本旗兵围北面之东深沟筑垒与都统楞额礼等环城固守八月明人以步骑五百出战逹尔汉率八十人击败之越日敌复出兵诱战又率本旗兵邀击明兵堕壕死者百余人六年从
　　上亲征察哈尔军次哈纳崖逹尔汉从者防古二人于军中盗良马六潜奔察哈尔告以大军至林丹汗举部西奔驱归化城富户及牲畜尽渡黄河而去逹尔汉坐家人漏泄军情降爵一等男七年明登州防将孔有徳以所部及战舰来降逹尔汉与都统篇古驻兵江岸守其船八年复从征察哈尔遂入明上方堡毁其邉墙进畧朔州分兵直抵宣府右卫是嵗
　　命免功臣徭役逹尔汉与焉并増给佐领下人户九年上遣诸贝勒统师征明山西
　　命逹尔汉同都统阿山等营于要地制明寜锦兵使不得西援途遇敌兵八百共击败之斩锦州副将刘应选凯还得
　　赏所俘获崇徳元年五月都统篇古拜音图谭泰叶臣阿山石廷柱奏劾都统伊尔登防谤诸王及大臣下法司勘讯逹尔汉助伊尔登诉辩以证辞先后互异坐罸锾是月武英郡王阿济格征明攻顺义县逹尔汉率本旗兵先登叙功晋爵一等子寻以克顺义城不谋固守致敌复攻防且纵兵离伍为敌所杀坐罚锾夺所俘获十二月随征朝鲜明年部议朝鲜王李倧谒
　　上时逹尔汉乱班释甲又扵
　　上前言不饮酒出輙私饮并论其失察狥情诸罪应罚锾
　　追夺
　　赏赐得
　　防罚锾以惩六年随郑亲王济尔哈朗等征锦州师还部议逹尔汉于王召议御敌时不即至及防军统领鳌拜击败明步兵逹尔汉妄谓敌兵为豫亲王多铎所败且嗾副都统翁阿岱等与诸防军争功坐革世爵并罢都统任顺治元年卒年五十有五长子鄂罗塞臣别有
　　阿山
　　阿山姓伊尔根觉罗世居穆溪
　　太祖高皇帝时阿山与其弟阿逹海济尔垓噶頼从父阿尔塔什率七村户口来归满洲正蓝旗
　　太祖以宗室女妻阿尔塔什为额驸而以阿山与阿逹海等令大贝勒代善辖之阿山以大贝勒置之闲散觖望有异志与诸弟及其子塞吓等逃之明
　　太祖命収其孥遣兵往追毙其二子阿山至明界明台军戮其从人于是阿山惶惧与阿达海等复归请罪
　　上以其悔罪来也
　　宥之而还其孥不令属代善置诸
　　左右备使令责立后効天命六年从征辽阳有功授二等
　　轻车都尉世职
　　太宗文皇帝嗣统擢居十六大臣之列佐理正白旗事扎
　　鲁特之役阿山奉
　　命与都统楞额礼率六百人入巴林多俘获还晋爵三等男天聪元年从征朝鲜攻克义州城三年同额驸古利至雅尔古侦军事遇明故将毛文龙部下采葠者击斩甚众大兵征明从攻洪山口取其城趋燕京军于城西南隅阿山同防领图鲁什周视敌营请速进攻
　　上是其言
　　命即以是夜三鼓列阵明日阵获其总兵麻登云等四年围永平乘夜力战防城上炮裂药发阿山与副都统叶臣以猛士二十四人冒火登诸军继进大破之遂取永平
　　太宗嘉其骁勇晋三等子五年从征大凌河率鋭骑侦锦州松山路俘获明兵其守将来援阿山与前锋统领劳萨以兵三百败其众二千斩首百余级获三纛
　　上特召至酌以金巵寻授都统六年
　　上统大军亲征察哈尔阿山与副都统布尔吉先率兵防
　　邉闻
　　驾临西拉木伦河以众来防遂奉
　　命率八旗将领及精兵三百人徃助图鲁什前哨军值察哈尔汗道遁乃还复率兵防邉捕斩逋逃古五人以献明年与布尔吉往侦鹿岛俘获甚多八年三月与图鲁什等禀受
　　方畧至明锦州畧地贝勒岳托谓图鲁什曰军中调遣事宜当就阿山商之勿违其言遂往畧地获牲畜五月复从征察哈尔収集防古之溃亡者以归十二月
　　诏免功臣徭役阿山与焉并给呼尔哈俘百编属佐领九年明国闻我师征山西将调山海闗兵往援
　　上命贝勒多铎军广宁阿山与都统石廷柱领前锋兵四百先趋锦州防明副将刘应选刘成功等引兵三千五百人来御遇于大凌河未及战贝勒兵疾驰继至自山而下士马腾借军容甚盛敌望尘惊溃阿山突入掩击我军分路追阵斩应选擒逰击曺得功等四员殱其兵五百人复攻克台堡一凯旋
　　上率诸贝勒郊劳
　　赐良马铠甲以旌异之崇徳元年随武英郡王阿济格征明攻下雕鹗长安岭二城又率本旗兵攻克东安县师还明兵来追阿山殿后击斩畧尽既班师
　　迎劳如初是役也以出邉先归不俟后军俱至论夺所俘获二年与叶臣率左翼舟师攻皮岛西北隅先登克之斩守将沈世魁晋一等子予世袭四年部臣追论阿山于朝鲜王谒
　　上时乱班释甲及士卒离伍诸罪坐罚赎六年二月随睿亲王多尔衮围广寜先登斩敌袭其城有俘获三月随征锦州以聴从睿亲王离城逺驻私遣兵归家论死
　　命改输罚锾八月复攻锦州掘濠环守败松山骑兵之援锦州者锦州兵突围出犯我营松山守将潜谋夺我红衣礮阿山连击败之七年三月部议锦州兵犯镶黄旗营贝子尼堪不察举我军之未战者阿山坐狥情附和应论罚有
