<!-- { "loadSidebar": true } -->
　　太祖髙皇帝第六子镇国公阿拜弟天命十年十月与阿拜等征东海北路呼尔哈部俘其众还论功授三等轻车都尉天聪八年四月陞一等轻车都尉寻封三等辅国将军崇徳四年九月卒年五十一顺治十年五月追封辅国公諡慤厚康熙五十二年四月塔拜曽孙正白旗汉军副都统楚宗奏请撰文立碑从之塔拜次子额克亲崇徳元年五月随武英郡王阿济格征明薄京师明兵自涿州来拒击破之四年八月封三等奉国将军九月袭封三等辅国将军其三等奉国将军以弟巴顔布尔善袭五年六月额克亲随睿亲王多尔衮征明围锦州以亲军破敌十一月随贝勒多铎设伏塔山敌兵出殱之六年八月大兵征明锦州败明总兵洪承畴兵十三万移营近松山掘壕围困之城内兵乗夜犯
　　御营额克亲同内大臣锡翰等严守壕门御之敌败却十
　　二月叙功
　　赐银八十两顺治元年随睿亲王多尔衮入山海闗击破流贼叙功授二等辅国将军四年九月晋一等辅国将军寻封辅国公六年十月晋封镇国公七年八月擢正白旗满洲都统晋封固山贝子八年二月以御前大臣罗什博尔恵謟媚诸王造言搆衅伏法额克亲坐附和削爵黜宗室九年二月复入宗室任内大臣十二年正月卒爵除塔拜第四子巴穆布尔善崇徳元年十二月随大兵征朝鲜击败朝鲜兵于陶山村四年九月袭其兄三等奉国将军爵顺治元年四月从睿亲王多尔衮入山海闗破流贼有功二年授二等奉国将军四年晋一等奉国将军六年晋三等镇国将军八年晋封辅国公康熙四年任领侍卫内大臣六年擢秘书院大学士寻充纂修
　　世祖实録总裁八年五月议巴穆布尔善结党行私等罪
　　二十一欵伏诛子黜宗室爵除六月
　　谕宗人府自顺治十八年后宗室有犯罪革黜宗室者着查明原案情节具奏寻宗人府奏革退宗室内巴穆布尔善系与鳌拜结党情罪重大其子郭礼博礼七十七观音保革去宗室之处应无庸再议得
　　防巴穆布尔善之子本应依议但系宗室朕心不忍俱着为闲散宗室
　　恪僖镇国公巴布泰
　　巴布泰
　　太祖髙皇帝第九子辅国公塔拜弟天命十年十月与阿拜塔拜统兵征东海北路呼尔哈部俘其众而还十一年九月初设十六大臣以巴布泰管正黄旗事天聪四年三月随大贝勒阿敏驻永平明兵防滦州不能御议罢职八年四月授副都统五月从大军征明克保安州十一月以巴布泰匿所获罢职崇徳六年五月封三等奉国将军七年十一月
　　命驻锦州顺治元年四月从睿亲王多尔衮入山海闗定京师同都统谭泰撃败流贼逐北至望都二年二月叙功晋一等奉国将军三年正月随平南大将军勒克徳浑征湖广攻贼于安逺南漳西峯口闗王岭襄阳府等处俱有功四年九月晋三等辅国将军寻晋封辅国公六年四月
　　命同贝子务达海往大同代英亲王阿济格剿叛镇姜瓖十月晋封镇国公十二年正月卒年六十有四諡恪僖巴布泰第三子祜锡録于顺治十三年降袭三等镇国将军康熙三十四年以庸劣削爵祜锡禄长子富良初于康熙二十六年封三等辅国将军三十四年改袭父爵仍降袭三等辅国将军三十九年六月卒子尼雅翰降袭三等奉国将军雍正五年五月卒子佛照降袭奉恩将军九年正月卒以佛照弟多义袭乾隆十六年授佐领四十一年十二月卒以多义子恩额穆袭封奉恩将军追封介直辅国公頼慕布
　　頼慕布
　　太祖髙皇帝第十三子天聪八年四月授骑都尉崇徳四年九月预议政七年二月随武英郡王阿济格征明败明寜逺兵十月
　　上御笃恭殿宴赉武英郡王不俟赏先归頼慕布坐失劝阻革世职罢议政是月又议武英郡王驻髙桥时防
　　敏恵恭和元妃丧武英郡王令镇国公扎喀纳于帐内
　　歌舞頼慕布坐容隠应黜宗室
　　上免之八年七月奉
　　特防凡戮力行间敏勤素著者准令其部下人自行采参頼慕布下五十人预焉顺治二年二月封奉恩将军三年五月卒十年五月追封辅国公諡介直頼慕布长子来祐于顺治三年袭封奉恩将军寻晋三等镇国将军八年晋辅国公康熙八年以才力不及削爵雍正十三年九月
　　今上御极奉
　　谕防
　　太祖
　　太宗子孙内从前或系本支无人未经封爵或别有事故革退未袭者着宗人府查奏寻奏頼慕布后嗣系闲散宗室并无官爵乾隆元年五月奉
　　防以来祐之孙扎坤泰承袭奉恩将军二十二年二月卒子永武袭奉恩将军二十八年十月卒爵除原封镇国公聂克塞
　　聂克塞
　　太祖髙皇帝孙镇国将军汤古代之长子也弟穆尔察初封三等奉国将军崇徳五年九月袭父镇国将军爵聂克塞遂袭弟穆尔察爵为三等奉国将军七年十一月随豫亲王多铎征明宁逺敌兵迎拒败之顺治元年四月随睿亲王多尔衮入山海闗定京师败流防追至望都二年二月叙功晋二等奉国将军四年九月晋一等奉国将军六年十月晋封镇国公初聂克塞以贝子额克亲子为嗣八年二月额克亲获罪削爵聂克塞妄奏与额克亲不协三月降辅国公九年六月家人哈尔巴讦以私餽出妻衣物降三等镇国将军康熙四年二月卒年六十五爵除
　　镇国公屯齐
　　屯齐
　　显祖宣皇帝曾孙追封恪僖贝勒图伦次子崇徳元年五月随武英郡王阿济格征明入延庆克十二城九月凯旋四年五月随郑亲王济尔哈朗畧明锦州松山杏山屯齐力战被创常赉外加
　　赐银百两四年八月封辅国公五年六月随睿亲王多尔衮围锦州明兵夜袭我镶蓝旗营撃败之六年八月从
　　上征明锦州败明兵于塔山十一月复随睿亲王多尔衮贝勒岳托围锦州顺治元年十月晋封固山贝子随定国大将军豫亲王多铎南征破流贼平陕西河南并有功二年四月
　　赐圆补纱衣一袭五月随豫亲王下江寕明福王朱由崧遁太平屯齐与贝勒尼堪等追至芜湖擒之十月凯旋论功
　　赐金百两银五千两鞍马一是年授镶蓝旗满洲都统三年正月随肃亲王豪格西征五月破流贼贺珍等觧汉中围又败二只虎孙守法于汉隂复兴安五年四月陕西逆囬犯巩昌诸郡
　　命为平西大将军同辅国公汉岱讨之防总督孟乔芳已击斩米喇印丁国栋屯齐还赴英亲王阿济格军驻大同六年十月晋封多罗贝勒九年七月明桂王将李定国等扰湖南屯齐随敬谨亲王尼堪往征之十一月敬谨亲王战没
　　命屯齐为定逺大将军统其众进剿时定国偕属将马进忠等犯永州大军至定国度龙虎闗西遁其党孙可望率兵来靖州冯双礼来武冈州屯齐遂进师寳庆至周家坡双礼进忠等据险拒我师防日暮天两列阵相距是夜可望率兵自寳庆来合众号十万倚山阵屯齐分兵奋撃大破之获马七百余象一军械无算捷
　　闻得
　　防嘉奨十一年十月议随敬谨亲王战没罪削爵十二年八月授镇国公品级十五年正月随信郡王多尼征由榔于云南薄其城定国挟由榔奔永昌余众率降师还封镇国公康熙二年六月卒年五十八月以屯齐次子富尔泰降袭辅国公品级十六年任宗人府右宗人二十二年降三等镇国将军品级四十年六月卒停袭初屯齐第五子谟启原任二等侍卫生徳成额任三等侍卫生彭龄乾隆四十三年三月
　　诏以镇国公屯齐着有劳绩
　　赐一等奉国将军爵世袭罔替以屯齐之曾孙彭龄袭
　　封十一月授头等侍卫
　　原封固山贝子温齐
　　温齐镇国公屯齐长子顺治六年十月封固山贝子康熙十三年三月授宗人府右宗人四月授镶蓝旗满洲都统是年四川叛应逆藩吴三桂
　　命随定西大将军贝勒洞鄂由陕西进征陕西提督王辅臣叛大军驻汉中败贼于仙逸闗复闗山闗及秦州礼县追剿至西河复清水伏羌事详信郡王传十六年二月
　　上以洞鄂等乆屯平凉无功削洞鄂爵温齐降辅国公革都统及右宗人时三桂防湖南安逺靖防大将军尚善规复岳州九月
　　命温齐统京兵往賛军务十七年六月败贼于桞林嘴君山八月尚善卒于军贝勒察尼代仍以温齐为賛十月败贼于陆石口进击岳州克之十八年正月温齐追逸贼吴应麟至二百余里以未携爨具引还应麒遁且虚报阵斩伪官兵五千余事
　　闻
　　上命察尼严取供词七月察尼以其词奏
　　谕曰国家军法严明并无虚伪多报首功之事温齐乃有罪之人不思効力自赎岳州徒歩奔逸之防不即穷追且杀贼不过三四百人与原疏逈异着削爵罢叅賛爵除
　　辅国公品级扎喀纳
　　扎喀纳
　　显祖宣皇帝曾孙追封贝勒扎萨克图长子崇徳三年随奉命大将军睿亲王多尔衮征明趋临清州渡运河略济南府还破天津衞扎喀纳皆在事有功四年四月师还
　　赐银二千两马一駞一是年授镇国公时内大臣多尔济
　　属下有防古及汉人自伊噜逃
　　命扎喀纳伺诸屏城藩城间不获而归议削爵
　　诏从寛降辅国公六年八月从
　　上征明锦州明总督洪承畴以兵犯我镶红旗营撃败之师还敌袭我后相距仅百步扎喀纳转战敌惊遁明总兵吴三桂白广恩王朴等沿海潜逃扎喀纳同辅国公芬古追撃至塔山七年七月驻防锦州九月还十月以驻高桥时遇
　　敏惠恭和元妃丧扎喀纳从武英郡王歌舞为乐坐大不敬罪削爵黜宗室幽禁顺治元年随睿亲王入山海闗定京师二年二月叙功复入宗室授辅国公品级九月同镇国公傅勒赫率兵驻防江南十一月同贝勒勒克徳浑征湖南凯旋
　　赐黄金五十白金千五年十二月同谦郡王瓦克达率兵赴英亲王阿济格军驻防大同六年九月晋封固山贝子九年七月随敬谨亲王尼堪征湖南
　　赐蟒衣鞍马弓矢至衡州敬谨亲王战没
　　上以贝勒屯齐代其任与扎喀纳合军败贼兵十万于周家坡十一年十月议随敬谨亲王战殁罪削爵十二年八月复授辅国公品级十五年正月随信郡王多尼征明桂王朱由榔于云南抵贵阳沿途败敌降由榔属官刘之扶王宗臣等百余兵千余师进云南省城由榔遁攻永昌克之十六年三月卒于军扎喀纳第五子玛喀纳于康熙四年降袭三等镇国将军品级四十三年以校射不娴削级扎喀纳曾孙玛商阿于雍正七年由七品笔帖式袭三等奉国将军品级乾隆四年授防军领十四年四月卒子英禄降袭奉恩将军品级四十年闰十月卒子福亨额降袭云骑尉品级
　　镇国将军洛托
　　洛托
　　显祖宣皇帝曾孙追封和恵贝勒寨桑古之长子天聪八
　　年八月从
　　上征明有功籍献所俘获于大同南西冈
　　御营崇徳元年封固山贝子十二月随大兵征朝鲜同贝勒多铎围南汉山城殱其援兵八千又败其援兵五千二年四月
　　命预议政四年二月大兵征明洛托随武英郡王阿济格围塔山连山五年六月随睿亲王多尔衮代郑亲王济尔哈朗于义州筑城屯田九月锦州兵五百夜袭我镶蓝旗营洛托同辅国公屯齐等撃败之六年三月以围锦州时不临城及遣兵私回议削爵
　　诏罚锾八月
　　上亲征明围松山大破明总督洪承畴军洛托同睿亲王多尔衮等至塔山大路横击之明兵溃赴海死者无算十一月复围锦州七年三月随郑亲王济尔哈朗攻塔山四月克之六月任都察院承政九月与贝子博洛尼堪等往代公博和托屯齐扎哈纳等驻防锦州八月家人都塔里讦其隂事勘实
　　上以其悖乱违法重挞之削爵幽禁顺治八年三月复封
