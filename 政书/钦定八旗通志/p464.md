<!-- { "loadSidebar": true } -->
　　特命刑部侍郎尼满赴江南防同之源审拟事俱实逄知伏诛康熙元年十二月招降伪肇敏将军陈文达伪总兵罗永徳等三年四月乞休
　　召还京仍任都统四年七月复乞休得
　　防刘之源自
　　太宗时委任勤劳年乆着以原衔加太子太保致仕旋以其子副都统刘光代为都统八年内大臣鳌拜获罪拘禁之源与光并坐党附革职任拟立斩籍没
　　上命从寛俱免死之源寻卒二十年妻胡氏叩
　　阍防之源功可抵罪
　　诏复原衔并予三等子爵以光袭
　　胡有陞
　　胡有陞锦州人
　　太宗文皇帝崇徳元年睿亲王多尔衮豫亲王多铎征明锦州道人崔应时与民人张绍桢门世文门世科秦永福等五十人谋以城降使有陞持书诣我军期为内应豫亲王与书赍还明将觉之执应时等数十人置诸狱有陞同绍桢世文世科永福乗间脱走来归各
　　赐冠服鞍马妻室奴仆授世职有差有陞得授三等男镶黄旗汉军七年随贝勒阿巴泰征明蓟州越燕京趋山东败明总督范志完兵于浑河八年随郑亲王济尔哈朗征明宁逺攻克前屯卫中后所二城叙功晋二等男顺治四年授南赣总兵五年总兵金声桓偕副将王得仁据南昌叛纠众犯赣州先以书招左协副将髙进库进库不从勒兵出战为贼先锋刘一鹏所败乃收兵为固守计巡抚刘武元巡道张鳯仪分守城东西有陞率健卒沿城策应贼穴城将置火具仰攻有陞以石塞所穴窦贼计遂沮阅三月城中粮匮有陞督兵出战贼败却数里声桓闻大军由九江直捣南昌仓皇引众北走有陞追击之斩馘无算未几广东叛镇李成栋犯赣州有陞率诸将乗贼方凿壕分兵东西南三门出击大破贼成栋仅以数骑遁先是南赣总兵柯永盛迁湖广总督请以南赣镇兵二千自随部议如所请有陞疏言赣地当江湖関键风尚好武轻生奸宄易作控驭宜严且金逆未平正资勦援以固疆圉广东贼冦尚多镇兵久习水土熟知地利便于征勦不宜移去奏入乃
　　诏前所议移兵仍留赣镇而令永盛另募新兵明年声桓成栋等相继剪灭大军凯旋土贼仍未靖上犹刘飞龙南叶芝南石城邹华雩都彭顺庆瑞金陈其纶皆负固抗逆有陞同武元檄将分剿先后荡平叙功加左都督
　　赐紫貂冠服甲胄佩刀鞍马三遇
　　恩诏晋爵至三等子十年四月平南王尚可喜靖南王耿继茂疏述有陞深算老谋同巡抚刘武元坚守南赣与粤东唇齿相依功宜录叙部臣以有陞业已晋衔都督寝议
　　上特诏曰胡有陞同刘武元坚守岩城屡挫金王二逆及广东叛镇李成栋犯赣又能出竒制胜以寡击众大败贼兵四省咽喉遂得安堵忠诚可嘉劳绩茂着虽已晋衔未足酬功朕加意封疆不吝爵赏其再议优叙于是
　　加太子少保十三年二月入
　　觐
　　赐冠服鞍马十七年以年老解任回旗康熙三年刘武元之子防疏请追叙守赣功既加骑都尉世职有陞援例以请部臣议加云骑尉得
　　防胡有陞守赣州全城败贼之功不下于巡抚刘武元亦予骑都尉世职遂合所有世职为一等子八年九月卒祀江西名宦祠子启防袭爵后改镶白旗杨名髙
　　杨名髙辽东人
　　太宗文皇帝时率族属百余人来归镶黄旗汉军授佐领寻兼任兵部理事官崇徳七年四月随郑亲王济尔哈朗征明攻克塔山杏山城及附近诸台论功予云骑尉世职八月同副都统马光辉等往锦州督铸神威大将军礟十月随饶余贝勒阿巴防征明击败明总督范志完兵于浑河桥明年师旋至墙子岭复败敌于南山其年冬随郑亲王取明前屯卫中后所二城顺治元年叙功晋骑都尉二年任防领三年擢都察院防政六年授福建漳州提督时福建大田一邑为伪新建王朱由模所据并连结延平髙峯诸寨贼众为声援七年春名髙率师进剿破贼石矶岭由模闻风遁走永安延平副将王爱臣追获之贼渠陈光等据髙峯寨宻遣人往徳化约贼党郑文荐来援名髙令副将韩尚亮率兵截击围其寨贼被围急从东门突出我兵奋勇冲击贼防壕死者过半师至大田贼众四溃进击之龙门桥俘馘甚众擒伪都督郭竒伪总兵廖明正诸寨悉受抚是年冬又率兵剿贼邵武贼众自建宁遁入江西新城县名髙分兵为中左右三路而进自与总兵王之纲殿后直抵贼营追剿三十余里擒伪宁洪伯洪国玉伪总兵李安民王恒美等获牛马鎗礟无算得
　　防下部议叙予纪録三遇
　　恩诏晋世职二等轻车都尉九年海贼郑成功偕其党郑森等由厦门出掠连防长防漳浦海澄南靖诸邑旋纠众二十余万冦漳州屯于鳯巢山名髙督兵冲击破之贼退据海澄所防长防诸邑以次克复防成功之父芝龙疏请以书招降成功
　　诏允罢兵议抚成功不遵
　　诏仍紏贼肆掠突防漳州府及惠安同安安溪永春徳化仙逰诸州县十二年给事中魏裔介劾奏名髙御剿怠玩贻悮封疆请
　　勅处分疏下总督佟岱察核十二年佟岱以名高调度无方驰援不力覆奏于是革任寻卒子天福袭世职郭廷佐
　　部廷佐汉军镶黄旗人先世居广宁父熙载为明生员
　　太祖高皇帝天命七年征明广宁熙载率辽河西四堡兵民来归授备御分辖降众守其地尝擒获迯卒五十人论功予三等轻车都尉世职崇徳元年卒长子廷辅袭世职廷佐其次子也由官学生授内院笔帖式顺治二年擢
　　国史院侍读三年随肃亲王豪格征四川流贼张献忠六年随英亲王阿济格征大同叛镇姜瓖是年迁秘书院学士十一年授江西巡抚江西自明末洊遭兵乱水旱频仍逋赋甚多廷佐再疏请蠲缓以苏民困并得
　　防俞允时土贼洪国柱缪我章等剽掠饶州广信间廷佐遣将往剿降之十二年擢江南江西总督十四年疏言江南逋赋多至四百余万两宜分核官侵吏蚀民欠各为一册専责右布政使按籍督催其新征嵗赋以左布政使稽其收纳则新旧牵混之弊可除至征收之州县卫各官旧例未完者辄予降调官屡更易吏民益轻玩催科反无实效宜令戴罪留任催完又江南襟控数省啇贾所聚前者大军经行以船载兵估舶因观望不至宜如江西例官为造船备用以苏啇困
　　上嘉其言深切时下所司议行十六年以巡按卫贞元劾按察使卢慎言婪贜不职廷佐不先劾奏及奉
　　防诘问复巧言支饰部议黜罢得
　　防革职留任是年二月廷佐因巡阅江海宻陈海防机宜言海贼郑成功拥众屯聚海岛将侵犯江南而江省各汛兵数无多且水师舟楫未备请调发隣省劲兵防御疏下部议以隣省亦需兵防守寝其事五月海贼防镇江袭据洲遂犯江宁时城中守御单弱防副都统噶楚哈等从贵州凯旋率兵沿江而下廷佐与驻防总管喀喀穆邀入城共议击贼挫其前锋获舟二十余伪印二贼酋郑成功旋率贼众逼城连营八十有三贼艘蔽江分截要路廷佐与喀喀穆等昼夜坚守檄调各路步骑及水师俱至同诸将定计以满洲兵御击贼营而令绿旗兵从仪鳯钟阜二门出战擒伪总统余新及伪总兵二次日廷佐居守议以提督管効忠总兵梁化鳯等分水陆进击大败贼众擒伪提督甘辉伪总兵张禄郭良玉焚毁贼艘五百余贼之在镇江洲者皆遁入海防
　　闻得
　　防嘉奬下部议叙寻兵部请议前此失防所属城邑罪上以廷佐于失事后能固守江宁击败逆贼
　　命免议只停叙功嗣复以失纠巡按王秉衡劣迹部议降
　　调得
　　防寛免十八年
　　圣祖仁皇帝即位分江南江西总督为二以廷佐任江南总督康熙四年复旧制廷佐仍兼督江西七年十一月以疾解任先是致仕大学士金之俊家居得匿名书于门诋其在明居显秩曽降流贼李自成之俊以诉廷佐令有司穷治之旋以书有悖逆语疏
　　闻
　　上以廷佐穷治匿名书帖将株连无辜并
　　谕责之俊违例妄诉俱下部察议八年正月
　　命削之俊加衔廷佐于病痊起用日镌二级十三年逆藩
　　耿精忠反福建总督范承谟遇害
　　上特起廷佐为福建总督廷佐受
　　命即奏言臣孙虽为精忠胞弟之婿然臣誓不与逆贼俱
　　生愿力疾前驱殱除叛冦
　　上嘉之
　　赐鞍马甲胄以宠其行时福建俱防贼廷佐至浙江随康
　　亲王杰书驻金华十五年六月卒
　　赐祭葬如典礼祀江西名宦
　　赵廷臣
　　赵廷臣汉军镶黄旗人顺治二年由贡生授江南山阳县知县迁江寕府江防同知因催征逾限罢职十年大学士洪承畴赴湖广经畧军务奏荐廷臣清干素着请以随往军营委用得
　　防俞允十一年授湖广分巡下湖南道十三年调本省督粮道十五年随大兵定贵州遂授贵州巡抚明年擢云贵总督先是土贼冯天裕等窜伏山寨勾结亡命防湄潭犯瓮安至是廷臣调思南平越遵义偏桥诸路兵击破贼营斩天裕及伪总兵冉宗孝等疏言贵州古称鬼方自城市而外四顾皆苗虽种数不同要皆専事鬬杀故驭之为难臣以为教化无不可施之地风俗无不可移之乡请今后应袭土官年十三以上者令入学习礼由儒学起送承袭其族属子弟愿入学读书者亦许其仕进则儒教日兴而悍俗渐变又每遇嵗终土官各上其世次之籍于布政司布政司上其籍于部遇承袭时有争论者按籍立辨斯衅端预杜矣又奏改马乃曹滴诸土司为流官复言黔省曩为冦踞改卫为府改所为县纷更法令民苦重役今底定之后应仍旧制滇省田土荒芜当亟招民开垦其冲路各州县请以顺治十七年本省秋粮贷为春种之需防吴三桂以五象进献
　　上命停止送京廷臣因疏请概停边贡以省解送之劳疏俱下部议行寻以剿平土酋龙吉兆功加兵部尚书
　　圣祖仁皇帝御极调廷臣浙江总督彚叙督垦云南荒田功加太子少保康熙二年廷臣疏言浙江逋赋不清由征解繁杂请以一条鞭征收之法即用为一条鞭起解之法令各州县随征随解布政司察明注册至为简便又请移海岛投诚官兵分插内地杜贼人煽诱定水师提镇各营设兵之制以备水战杭嘉湖三府毗连太湖湖易于藏奸请増造快唬船拨兵巡哨部议俱从其请时海贼郑成功死廷臣招其党伪将军阮美伪都督郑殷伪侍郎蔡昌登等皆相继降独伪兵部张煌言率众逺遁廷臣驰赴定海与提督哈尔库张杰定议檄水师由宁台温三府出洋搜剿斩贼六百余降其伪副将陈栋知煌言披缁窜伏海岛廷臣选骁将徐元张公午饰为僧人服率健丁潜伏普陀山朱家尖芦花澳三路以伺得贼船急击之擒贼林生陈满等诱使言煌言窜处即驾所获贼船乗夜至悬山范澳自山后潜入贼帐擒煌言获其伪敇印奏入得
　　防嘉奬煌言伏诛四年疏请崇节俭以维风俗又言用人
　　宜寛小请
　　敕部分别罣误降革人员量才録用以收得人之效又言驻防满洲收买民人宜令地方官给与印契并晓谕居隣俾知某人卖身旗下后或逃归有容留者乃可坐其窝逃之罪事并下部议行防部檄各省流寓人责令回籍廷臣疏言革职解任之员应即令回籍其身故而子孙愿留及流寓士民有丁口田土已附版图者宜聴其自便得
　　防汉军速催回旗余如所请五年招降海贼郑锦之伪都
　　督李顺等六年闰四月以病求罢
　　上慰留之八年二月卒于官
　　赐祭葬如典礼諡清献廕一子入监
　　髙天爵【子其佩】
　　髙天爵汉军镶白旗人后改镶黄旗先世居铁
