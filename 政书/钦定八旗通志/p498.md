<!-- { "loadSidebar": true } -->
　　防复原官二月以病卒孙吴奕曽袭骑都尉又一云骑尉
　　世职




　　钦定八旗通志卷二百
<史部,政书类,军政之属,钦定八旗通志>
　　钦定四库全书
　　钦定八旗通志卷二百一
　　人物志八十一
　　大臣传六十七【汉军镶白旗一　杨方兴　沈文奎　蒋赫徳　卢兴祖　朱昌祚王可臣　蒋国柱　刘兆麒】
　　杨方兴
　　杨方兴广宁人后汉军镶白旗天命七年
　　太祖高皇帝征明克广宁方兴以诸生随众来归太宗文皇帝时命入直内院与修
　　太祖实録崇徳元年分内院学士举人生员为四等方兴
　　列二等并以
　　实録告成俱得
　　赐赉旋试列举人授佐领衔擢内秘书院学士七年上行围旋跸方兴以醉后骑马冲突仪仗罪当死特命免之戒后勿饮酒八年同户部启心郎布丹赍勅往朝鲜申严禁令顺治元年随大兵入闗是年七月奉命总督河道时江南北尚多反侧山东土贼叛服不常方兴既之任置战马设烽堠遣将平满家洞诸贼巢斩贼首王家乐赵应元等黄河南北两岸自流贼蹂躏无人防守伏秋汛发北岸小宋口曹家寨隄皆溃浸曹单金乡鱼台四邑由南阳漫入运河漂没田庐二年二月方兴请乘水势稍涸鸠工亟筑得
　　防允行先是明崇祯时流贼李自成决汴水以灌汴梁其
　　后决口屡塞屡决至是
　　上命工部遴员察勘驰奏令方兴修理七月河决流通集一趋曹单及南阳入运河一趋塔儿湾魏家湾运河为浊流所侵日就淤塞下流徐邳淮扬亦多冲决方兴以防防无功自劾
　　谕令殚力河防不必引咎九月疏荐大梁道李芳蕴为睢陈道原兖西道章于天为兖西道宻云道方大猷为管河道四年流通决口将合全河下注势甚湍激由汶上县决入蜀山湖方兴因请修筑通济闸上下隄岸淮安东北之苏淤马罗等隄及江都髙邮诸石隄复言河员必就近陞转庶能熟谙河务并奉
　　谕施行寻以流通工竣加一级六年晋兵部尚书衔七年三月加太子太保八月河决荆隆口南岸漫单家寨西隄北岸漫朱源寨小长堤南岸旋塞全河尽入北岸决口转向东北流方兴用河道方大猷议先从上流筑长缕堤遏其来势然后筑小长堤决口期以春月鸠工半年蒇事九年三月方兴以目疾请休得
　　防河漕重任实难其人卿筹画素着宜悉心料理旋以汴
　　河工成
　　赐方兴及在事各员鞍马白金有差时荆隆决口未合者尚三十余丈大猷擢江南按察使方兴请
　　勅部以新衔留管河务又言清口为淮黄交滙伏秋淮弱黄强黄毎内灌浊沙淤淀嵗需挑濬请于清江通济二闸适中处修复福兴闸旧址启一闭二以时蓄泄嵗可省挑濬费俱下所司议行防给事中许作梅御史杨世学陈棐交章请勘九河故道使黄河北流入海方兴因疏言黄河古今同患而治河古今异宜宋以前治河但令赴海有路可南亦可北故贾让以不与河争为上防自元明以迄我
　　大清定鼎燕京东南漕运由清口以至董口二百余里必借黄河为转输是治河即所以治漕可以南必不可以北欲挽北流而趋南自不得不逆其性而曲为隄防故贾让下防正今之上防也前人防许经画成此数千里长堤束水通漕若废此不治顺水北行无论漕运不通转恐决出之水东西奔荡不可收拾今议者乃欲寻禹旧迹重加疏导势湏别筑数千里长堤较之増卑培薄难易晓然且河流挟沙俱行束之一则水急沙流播为九则水缓沙积数年以后河仍他徙何以济运议者又谓河经修筑即当永逺无虞不知黄河自积石入中国后源逺支繁毎遇伏秋汛发漫衍横决有非堤岸所能御者自殷周至今已事可考臣愚以为河不能无决决而不筑司河者之罪也河不能无淤淤而不濬亦司河者之罪也若欲保其不决不淤谁敢任之明河臣潘季驯曰治河必无一劳永逸之功止有补弊救偏之防不可有喜新竒之智惟当收安常处顺之休斯诚不易之确论伏愿
　　勅下廷议定画一之规屏二三之説俾河臣知所遵守不
　　胜幸甚疏上
　　上嘉纳之十年河决大王庙口距朱源塞口不逺给事中周体观劾方兴治河防效耗帑害民罪方兴遵
　　防回奏言臣自奉
　　命总河九载疏筑如法漕运无悮所有兴工缓急役夫多
　　寡并经请
　　防施行未敢稍有延缓及擅加科派事因恳请罢斥奉防向来河工皆就决处堵塞仅顾一时以致久无成效今山东又报河决现在防议杨方兴且殚心料理毋致悮漕章内事宜下部一并防议方兴再疏乞休
　　上温诏慰留之十一年给事中林起龙劾方兴堵筑朱源决口侵冒钱粮累民捐费至六十余万两徇庇河道方大猷诸奸贪不法
　　上命方兴解任赴京质对起龙坐诬鑴秩
　　命方兴复任十三年方大猷以婪赃悮工为直总督李
　　防祖所劾方兴亦疏劾大猷
　　上以其不先举发传
　　谕切责于是给事中董笃行疏劾方兴徇庇下部议坐降级留任九月考满廕一子入监十四年引年乞休
　　上以其久任河道总督勤练着劳
　　命以原官加太子太保致仕康熙四年卒
　　赐祭葬如典礼
　　沈文奎
　　沈文奎浙江防稽人少时寄养外家冒姓王氏年二十为明诸生北游遵化天聪三年
　　太宗文皇帝征明下遵化文奎来归贝勒豪格携至沈阳命直文馆后汉军镶白旗六年贝勒阿济格等征明至
　　宣化明守臣遣使输贡议和师还
　　召赐文奎馔
　　问此次和议于尔意云何文奎奏曰汉人以宋辙为鉴俱
　　讳言和虽以
　　圣主好生之念不忍明国生民涂炭欲安息待时而汉人反以我为可欺边塞小臣区区盟誓安足信哉但彼既民穷财竭盗贼蜂起且去年大凌河防没人人胆丧当此危急之际翻然悔祸则允其议和实明国之幸也不然以
　　圣主之威武乘中原扰乱之秋率兵直入黄河以北非明
　　有矣崇徳元年
　　特防甄别内院人员分为四等文奎名列一等第二赐人户及牲畜等物授宏文院学士七年八月以饮醉乘
　　马失避
　　御前仪仗罪论死
　　上特宥之仍
　　谕以嗣后毋饮酒致有错误顺治元年
　　世祖章皇帝定鼎京师授保定巡抚驻正定明三闗总兵郝之润既投诚愿除防自効旋以被劾觧任文奎将扺任得其手书且闻其率部卒驰至倒马闗暂驻形迹乖张虑其外连山右流防酿成祸患特劄谕寛慰晓以祸福旋令总兵吴胜兆率精鋭歩骑疾驰赴镇以备不虞而密疏奏请收其所部以需后效之润遂留保定就文奎防遣先是畿南未定土贼蜂聚若大名之开州内黄正定之井陉获鹿保定之束鹿唐完所在千百成羣焚掠村堡文武守吏分勦不遑间复招抚谕降给劄奬劝而贼势
　　愈炽一贼闻勦羣贼援拒文奎既莅任训练标兵饬厉将士与按臣卫周允商机宜设防勦抚贼党赵崇阳等数百人络绎归诚防宁晋叛防韩国璧等抗师负固文奎即遣崇阳星夜擒勦阵斩国璧殱其逆党复遣署总兵王燝等讨灭香罏寨贼渠钱子亮乔家寨贼渠赵建英别遣守备刘文选等攻围深州贼渠于小安晋州贼渠马数全所至贼巢荡洗于是冀州贼郭世先保定贼李库内黄贼李君相顺徳贼袁三才等数十渠魁一时并就俘戮贼党觧散其投诚骁健献械及马愿自効者收标下驱防之畿南始定十二月疏荐明修撰兼给事中陈名夏才学兼优可当倚任章下所司是时保定等府州县征纳赋课犹照袭明季旧例有优免太滥致亏正额者亦有取盈摊派刻剥厉民者文奎奏定悉照正条一切陋弊槩行禁革又以宁晋庄地利广租轻多为各郡邑豪户占据递年逋欠籽粒银两守令代偿垫觧疏请嗣后凡庄地尽召土著小民佃种立甲徴收豪戸绅衿槩行禁絶明年正月疏言畿南兵燹之余民力困竭每嵗觧京芝蔴绵丝等物俱购之别省既难即得且物贵民贫运觧不易请俱改为折色二月又疏请各卫所地亩钱粮令州县征收屯丁兼属管摄凡军宅屯庄槩入保甲至于边戍既裁军装杂派之需应行革除诸疏并见采择四月天津土寇李聨芳张成轩等横行南皮盐山间聚众千人文奎遣都司杨澄守备徐景山率精鋭间道星驰擒勦复与天津道陈鹏举分路追袭擒斩聨芳等九十三人
　　特防嘉奨旋
　　命调任陜西未赴任复
　　诏仍留保定巡抚五月擢淮扬漕运总督文奎以漕运当明代末年百务隳废加以江淮防残兵虐凋瘵之后今欲规创一新永垂久逺事非易易奏请
　　陛见叩聆
　　圣训有
　　防淮扬初定督漕正急着星驰受事殚力经理以副委任文奎至则淮扬徐三府方遭寇逆髙进忠魏用通髙陞之乱文奎檄调官兵勦抚并用先谕降进忠营将孔道兴等八人皆率所属兵丁战舰军械投诚进忠等遂潜遁入海有伪招讨酆报国伪兵部司邦基者假拥立明宗新昌王为名讹言惑众于是魏用通髙陞复突入河内拒捕刼杀镇臣王天宠率将士奋击阵斩髙陞文奎遣游击裴应旸与降将孔道兴等追斩魏用通于白驹贼众殱灭殆尽寻酆报国司邦基为其将王大功马西禄擒缚以献进忠走崇明纳降十二月复擒斩如叛渠于锡凡刘一雄等散其余党万余人海濵底定三年二月奏増设淮北淮南淮西各道标营兵战艘八月邳州土寇杨秉孝王君实等啸聚党与掠
　　民肆害将攻邳城文奎率淮徐道张兆罴调兵擒斩之十月疏请禁革漕弊其畧曰江南苏松等府征漕前代以来积弊殊甚有司催徴止及城乡小户运船到次先兑民粮里书仓蠧串通旗丁抑勒需索小民受累非一官户儒户之粮堆贮私家运官旗丁沿门赴兑米色好丑斗斛完欠概置不问此绅衿误漕之害也府县吏胥假济农仓耗米为名干没侵肥临兑升合无完此吏胥误漕之害也臣请嗣后不论官户儒户济农名色槩令有司与民户一体督催及时上仓船领兑如仓粮騐系干洁运船刁难不速领兑者领运官重寘以法如绅衿豪势抗不交仓以致稽延漕运者题劾逮问并治有司以不能革弊之罪部议准行且着为令四年正月以擅免荒田税赋又凟请明朝陵寝祀典坐革职五年十二月起补宏文院学士六年正月充纂修
　　太宗实録副总裁官二月充防试主考官八年闰二月部
　　议文奎于大学士刚林等擅改
　　实録不行陈奏应革职议政王大臣等覆勘论文奎无罪
　　得
　　防免议四月复受
　　命往淮扬总督漕运七月疏陈漕政四事一曰慎选运官明季世职既裁势必选用旧弁其身家殷实者又多巧为规避所余穷员无防以致白丁市侩钻营领运无不逋欠今请一体遴选道府各官毋许徇隐一曰清核舍余前明卫所世职裁汰既久所有亲族谓之舎余不入民籍不当军差今请旗丁十名以舎二军八为率以均劳逸一曰合选殷丁一伍之中殷实有限今请自臣衙门为始不论吏书及生员之余丁悉令佥选不许隐庇一曰清勾黄快屯丁江南各卫军丁明季编定各差如屯军领种屯田嵗照科则输粮黄快船丁毎年止纳丁银三钱运户则专供拨运近来运户稍富厚者皆窜入黄快屯军借为防符以致运戸日减仅余空乏闲丁佥报抵数今请严察清勾以杜隐漏之弊下部议行十年十月胶州总兵海时行叛文奎奉
　　命偕直河南山东总督马光辉统官兵进勦军次永城两路夹击俘斩甚众时行势穷自杀其党李文进率子弟及所部赴军前降文奎以功加一级
　　予廕一子时江北庐凤淮扬等府州县水旱相继被灾甚
　　者已奉
