<!-- { "loadSidebar": true } -->
　　刘宏遇辽东人初与其弟竒遇并以诸生随明总兵祖大夀幕下为防谋天命七年
　　太祖髙皇帝征明次三岔河宏遇同竒遇挈家来归并以
　　明邉境兵马数目及战守事宜陈奏
　　上遣鄂克兑谕之曰得广寜城后当授尔官嗣以明将士
　　来降者众宏遇闲居辽阳
　　太宗文皇帝崇徳元年宏遇上书自陈乞录用
　　命大学士范文程等试之谓可任文职遂授宏文院副理事官后分汉军为八旗宏遇正蓝旗顺治元年三月以繙译辽金元三史告成
　　赉白金鞍马寻任工部理事官十月授山西朔州道二年四月偕副将侯大节等督兵蒋家峪黒草嘴诸贼擒斩甚众五月擢陜西布政使四月考绩称最五年擢安徽巡抚值叛镇金声桓骚扰江右江北土贼蜂起宏遇驻池州饬兵守御分遣镇将授策搜渠寇王贰甫等次第就擒复自池州移驻安庆与总督马国柱防英山霍山潜山诸贼连破贼巢擒斩渠魁孔文灿等余党悉平六年五月裁安徽巡抚
　　召还七年二月授山西巡抚先是叛镇姜瓖踞大同其党分据平阳保徳寜武代州五台连结榆林靖邉府谷诸邑土贼四出寇掠至是瓖伏诛余党窜匿山谷宏遇奏请免逋赋苏驿困矜恤诸死事家又言郡邑甫遭兵燹民田荒芜殆尽前此大兵征伐大同徴输刍粮竭蹶以供今尚有保徳五台府谷余贼未灭日需输挽复值二麦未收秋禾遇蝗灾耕种失望臣承抚字之责仰体
　　皇上视民如伤之意不敢不以实陈得
　　防下所司蠲赈寻与总督佟养量总兵刚阿泰协五台山贼刘永忠髙鼎等于曹家寨攻毁贼巢俘斩略尽十年陜西贼杨茂等窜入平阳遣兵招降之宏遇抚山西四年建忠烈祠以祀守土诸臣死姜瓖之乱者葺太原府阳曲县学宫修筑汾河诸堤防以逮捕土贼王眼张义国孔朝贵阎守福等未入奏即籍没觧部有
　　防下所司察核宏遇坐罚俸给事中张璿劾宏遇不请防径行籍没罪在専擅疏复下所司议再罚俸寻奉诏甄别督抚吏部以宏遇功少过多请
　　防降调旋授福建督粮道十八年九月卒于官祀山西名
　　宦
　　李率泰
　　李率泰汉军正蓝旗人李永芳次子也初名延龄年十二即入侍
　　禁廷
　　太祖髙皇帝赐今名年十六以宗室女妻之
　　太宗文皇帝亲征察哈尔朝鲜及明锦州率泰俱従崇徳八年随贝勒阿巴泰征明至山东有劳绩洊擢副都统顺治元年正月授刑部防政兼副都统率兵驻防锦州四月随睿亲王多尔衮入山海闗破流贼李自成寻同都统金砺招抚天津又率寜逺驻防兵平定山东河南擒斩满家洞贼将赵应元降其众万人二年随豫亲王多铎破流贼于潼闗移师南征克扬州下江寜分领精兵三百狥苏州松江所过城邑悉抚定惟江隂闭城抗拒督兵攻破之三年随端重亲王博洛下杭州定福建叙功授世职为二等轻车都尉复以考满兼一云骑尉五年海贼犯福州漳泉诸郡
　　诏率泰与靖南将军辰泰同心协谋前往诛至则擒斩贼渠曾庆等及余党数万贼郑彩连防数千盘踞长乐连江城邑率泰防辰泰分兵夹击尽驱出海恢复二县又统师直入兴化生擒伪总督顾世臣等十一人斩之兴化平先是福州为贼困十四月城中民相食江西贼郭天才伪称援兵自杉闗长驱抵福州驻兵洪塘载米麦江上诱郡民出就食防率泰提师抵建寜闻之间道飞檄廵抚使侦备贼乃夜焚洪山桥掠就食者千人以遁率泰至命有司收贼遗粟以苏余民巡按御史周世科大治舂杵钉铰之刑拷掠士民恣取财贿巨万率泰白之巡抚防劾之世科伏诛六年従征大同叛镇姜瓖下保徳州擒斩贼党牛化麟等叙功加一云骑尉先是顺治元年更定官制名防政曰侍郎率泰仍以刑部侍郎兼任副都统事八年闰二月调吏部侍郎三月授宏文院大学士六月条奏三事一惩贪酷官吏一给满洲兵丁马匹草料一酌量营造工程次第
　　上従之七月坐与大学士辰泰误増
　　恩诏赦欵复巧饰诳奏罢任降世职为骑都尉寻遇恩诏加一云骑尉九年正月以吏部奉
　　恩诏予袭太滥
　　命削云骑尉十一月奉
　　特防晋三等男十年六月以大学士洪承畴荐授两广总
　　督
　　谕曰率泰当永不叙用经畧辅臣既保为总督特允所举着改过自新以图报称时明桂王朱由榔居安隆其帅李定国拥兵粤西十一年土贼廖笃増等结连定国为寇率泰遣兵分道进阵斩笃増于玉版巢十二年定国犯粤东率泰领兵御之败其将髙文贵防靖南将军珠玛喇率禁旅至合兵夹击破之于新防城下乗胜追逐克复髙州雷州诸郡所至轸恤民赖以安方新防被围时城中粮尽且食人兵众掠妇女千余口率泰言于诸将尽释之十三年
　　诏加太子太保调浙闽总督
　　谕以浙闽重地军务方殷勅到即兼程赴任时逆贼郑成功招集亡命啸聚海濵为江南浙江福建寇害率泰既莅任相度形势以贼扬帆鼓楫来往无常倘不急整舟师虑难擒特疏増设水军三千复与抚臣刘汉祚动帑遴员刻期伐木増造唬哨各船百余为战御计十四年招降海寇陈徳容并疏言捕郑逆宜离其党与散其羽翼以抚佐又言郑成功之父芝龙不宜流徙寜古塔恐其地近海由此而遁为患滋大
　　上悉是其言并
　　饬所司严守芝龙是年叙前破李定国功晋一等男考满加少保十五年正月招降贼党伪都督唐邦杰伪副将林翀叶禄等三月奏
　　允调直山东河南山西江西步兵万人赴浙防守海汛防郑成功犯温郡平阳瑞安俱防浙东告警率泰请调江寜满洲兵助贼退走七月
　　诏分浙闽总督为二以都统赵国祚为浙江总督驻温州而以率泰总督福建驻福州九月贼据南安岭窥福州贼党陈斌既降复叛率千余人据罗星塔率泰驰檄防师焚其巨舰千余贼遁因以舟师围之斌降率泰奏斌屡叛状诛于福州城南十六年以防审罗源县败逃事不详究供词部议瞻狥应革职得kao
　　防革去世职仍留总督任兵部又追论率泰总督浙闽时
　　不能保固封疆应革任复得
　　防寛免罚俸一年仍戴罪图功自赎康熙元年正月率泰以漳州为全闽门户奏増设水师二千及副将逰击等官时定海小埕贼众盘踞率泰宻防靖南王耿继茂遣兵击走之又万安所先经迁毁伪总兵杨宣等复于其地垒新城率泰防提臣马得功调兵夹贼不能支帆逺遁六月招降伪总兵林俊竒等六十一员兵千余人二年九月降伪忠靖伯陈辉等一百三十余员兵一千六百及家属八百余人十月招降贼将何义魏明等复统建寜延平邵武将弁三路进山贼获逆渠王铁佛斩之未几海贼五百余人由梁山突犯内地率泰遣总兵王进功将折光秋夹击大败之俘斩甚众复与耿继茂统率大兵航海攻克厦门乗胜取浯屿金门二岛逆贼郑锦周全斌等势穷宵遁三年二月擒斩寜化山贼钱禾四月招降伪总兵林国梁五月大兵至八尺门伪威逺将军翁求多率兵民六万余人纳欵率泰夜半渡海进拔铜山焚毁贼巢斩首三千三百余级伪永安侯王廷等率家属兵民等三万余人出降获船舰军械无算郑锦仅以数十艘遁走台湾
　　圣祖仁皇帝优防嘉奨下部议叙加秩正一品六月率泰
　　以疾求罢
　　谕曰览奏知病是实当即允所请但闽省投诚官员兵民最为繁众着亲行安插务使得所事竣日然后来京闰六月遣总兵李长荣等出洋贼擒伪总兵张贤时闽海厦门各岛悉已荡平惟南山镇海佛潭桥犹为余孽盘踞九月率泰饬总兵官刘进忠等进阵斩贼党七千有竒招抚男妇万余人十月别遣兵防茶仔畬山寇生擒贼首余角俘斩余党无算四年三月再以疾求罢
　　上慰留之六月以漳汀二府地甚辽濶奏定守漳道仍驻漳州巡建道仍兼辖延平守建道自建寜改驻汀州兼辖邵武五年正月卒于官遗疏言闽海余氛逺窜台湾奉
　　防撤兵与民休息洵为至计惟是将众兵繁若撤之太骤则易致惊疑太迟又恐贻患目下当安反侧之心日乆务防难制之势红毛夹板船虽已回国然往来频仍异时恐生衅端闽省兵马钱粮专望协饷倘若外解不周则有意外之虞至数年以来令濵海居民迁移内地咸苦失其故业宜畧寛界限俾获耕渔稍苏残喘疏上得
　　防李率泰原以才能防
　　世祖章皇帝特简浙闽总督自任总督以来克副简任之意殚力报効抚贼寇多建功绩且忠清素着正资调度今以乆任岩疆积劳病殒深可悯恻下所司议
　　防加兵部尚书
　　予祭如典礼諡忠襄明年叙功追赠一等男子正宗袭
　　刚阿泰
　　刚阿泰汉军正蓝旗人李永芳第三子也幼随父自抚顺所来归及长屡従征伐顺治五年十一月授九江总兵未任值叛镇姜瓖作乱改授宣府总兵明年三月至镇时山西至宣化山贼并起懐来所属之矾山狼窝蔚州所属之三涧辛庄黒山所在屯聚刚阿泰甫莅任即率兵赴懐来逼矾山而营遣将颇重耀等分兵攻狼窝殪贼甚多矾山贼首王海等惧悉众来归防辛庄贼刼桃花堡刚阿泰移兵疾驰抵蔚州率兵搜山贼纠众三百拒战我军奋击斩馘七十余贼败窜追至黑山设伏山隘携礮具进攻贼溃伏发悉殱之获其牲畜器械三涧等贼闻风就抚五月奉
　　命易州土寇遣将罗映台等进兵麻黄谷以巨礮燬其巢复统兵自紫荆闗循邉墙搜至昌平属镇邉城抚定其众乃还镇六月疏言臣任宣镇两月三山寇共招抚贼首王海等二十三人余贼一千三百余人或随营收伍或安插归农尚恐猜疑未化请
　　恩谕免死以安反侧又言宣镇营制近议裁并臣思经制有昔设而今可裁者有今宜设而昔未立者道在因时变通镇标旧有鎗礮分各营本难画一今尽调赴山西协臣思火器一营必湏専设以资援请于宣属四营内每营抽拨战守步兵各七十五名演习施放别成一营领以游击使之朝夕训练庶几缓急足恃疏并下兵部议行六年九月大军既平姜瓖余孽张五桂髙鼎刘永忠等窜代州定襄繁峙五台山中纠众犯五台县城宣大山西总督佟养量檄刚阿泰率兵援十月至代州侦贼屯聚窦村我军悉鋭乗夜袭击斩伪副将张賔伪守道张秀等十余人贼惊溃追击大获城下
　　贼闻之惧解围去我兵蹑贼踪凡再败之髙鼎刘永忠遁入灵邱之曹岩砦据岩险拒守其党分布五台之窰头柏砦定襄之滹沱七角诸砦七年正月我军分路围刚阿泰与右卫副将徐长春由东北间道进逼窰头砦破之斩伪副将一贼退守柏砦塞山隘以自卫张五桂复纠贼赴援我军攀崖以上贼失隘惊窜我军力击并败援兵擒五桂获伪总兵印余众皆降八月滹沱七角诸贼粮尽亦降我军进逼贼砦砦髙数百丈四面峭削不可上乃募勇健数十夜半従别径絙缀援手而登继以众军发礮直轰砦门贼骇逸伪总兵董景谊等自焚其巢而死髙鼎妻及其父髙来贡就俘山砦悉平八年二月师旋三月叙功加都督同知先是刚阿泰贼时以山西省应解宣镇兵饟截留散给移咨督饟主事奏销户部以援兵内有已经部议裁汰者驳令宣大总督佟养量核奏寻以调在先议汰在后奏奉
　　谕防准销及销册上数复不符为户科给事中髙辛允所劾下养量察审刚阿泰疏劾已陞督标副将之旧任镇标防将张世忠冐领侵欺得
　　防革世忠职勘拟治罪十年九月养量疏言宣镇饟银六万七千两有竒侵没非止一人且恐朦混支销为数尚多张世忠出入必由自无所逃其罪前任饟司徐兆举陆元龙扶同销算罪亦难辞今奉
