<!-- { "loadSidebar": true } -->
　　太宗文皇帝征明至大凌河大败明兵明监军道张春率众数万来援瑚尔翰力战殁于阵子瑚世礼袭职孙温达大学士兼吏部尚书
　　恩赠瑚尔翰如其官
　　额德
　　额徳满洲镶红旗人姓完顔氏世居翁果尔和地方天聪七年六月以防军校随贝勒岳托等征明攻旅顺口乗船进击至城下矢尽奋勇力战殁于阵
　　恩赐云骑尉世职【承袭详见世职表】
　　孟魁
　　孟魁满洲镶红旗人姓鄂济氏世居乌喇地方
　　国初随征董防擒获绰什希塔布囊妻及西岱台吉之弟天聪八年从征明至大同攻左衞城与褚库并登克之叙功
　　恩赐云骑尉世职并以防古牲口
　　赐之后任副都统从攻怀来殁于阵
　　桑固里
　　桑固里满洲镶红旗人天命六年随大兵克明辽东授游击世职天聪五年从征锦州力战阵亡八年
　　恩赐二等轻车都尉世职【承袭详见世职表】
　　巴岱
　　巴岱满洲镶红旗人世居完顔地方以地为氏由防军校于天聪八年八月随
　　太宗文皇帝征明大同夺勇进击阵亡
　　恩赐云骑尉世职【承袭详见世职表】
　　穆什屯
　　穆什屯满洲镶红旗人天聪七年随冷格里征明攻南海岛遇敌于铁山战殁八年
　　恩赐佐领世职【承袭详见旗分志】
　　喀尔防吉
　　喀尔防吉满洲镶红旗人姓董鄂氏
　　太祖时为防军统领
　　诏以办事有能不违指使授三等轻车都尉天聪八年我兵围锦州敌兵自松山犯我红衣礮喀尔防吉拥纛挥兵直前击之转战而殁
　　诏加三等轻车都尉为二等世职【承袭详见世职表】
　　拜兰
　　拜兰满洲镶红旗人姓纳兰氏世居彛巴丹早从征伐积功授游击世职甞从攻沙岭城领五佐领纛越众先至败敌有攻天命十一年从
　　太祖高皇帝征明宁逺未下
　　命以本旗兵攻觉华岛
　　赏白金百两
　　太宗文皇帝即位八旗设十六大臣拜兰为正黄旗大臣天聪三年从征明至北京城下奋击明满桂黒云龙等四总兵军大败之七年随征旅顺口与萨穆什喀并舟先入奋击岸上兵面及肩脇俱被创复前进败其一队乃大呼孰能超跃先登者吾必以奏
　　上并启之贝勒于是雍舜朱玛喇超跃登拜兰率兵继之兵少动拜兰又大呼曰杀敌人整而复入遂克之乃以破敌有方晋三等男八年十二月奉
　　命管步兵副都统事率章京四十一兵二千五百往征黒
　　龙江
　　太宗谕之曰尔等兹行道逺务直前慎毋惮劳少怠也俘获者用善言抚慰饮食甘苦一体共之则无所疑畏而归者必益众且其地人民语音与我国同携之来皆可为我用攻略时宜语之曰尔我之先世本一国版籍甚明尔向未之知以是甘于自外我皇上乆欲遣人开示特时有未暇耳今日之举盖为尔计也如此谕之有不翻然归者乎尔等其勉体朕意大丈夫受委任当輙图报称语云少壮不努力老大徒伤悲若此时不力图建竪异日虽悔何益耶随赐食又
　　谕曰入略之后或送俘必经由席北绰尔门地为便将来遣人迎及餽粮亦必相待于此处其应略地须乡导有夏姓武因屯长喀拜从役二人库鲁木图屯长郭尔敦从役三人及纳屯一人适已偕至今俱令其从军矣尔等可率以往所经路询即知若彼处已略定此三屯者不可稍侵扰宜令留本处仍谕以尔等输诚来归乃使复还故土后宜益恭顺倘往来稍间谴责立至矣若所略弗如愿则不必留此三屯当尽携来凡器用之属有资军实者亦无使遗弃军还务结队而行不可分散尔等其凛遵焉乃
　　命贝勒萨哈亷杜度都统纳穆泰等送至二里外拜兰按
　　旗分列简士卒阅器械集诸将宣
　　勅谕毕遂启行九年四月拜兰遣兵部启心郎额色黒伊木布等疏报收服编户二千四百八十有三丁口七千三百有二又俘获妇人子女一百十有六并牲畜皮物无算五月尽克其地携其氓户而还献所俘获
　　太宗嘉其出征劳苦即以所俘获者分赐之叙功进一等男十年二月以前征旅顺口时所被创复溃卒
　　恩赐三等子世职【承袭详见封爵表】
　　布哈
　　布哈满洲正蓝旗人姓舒穆禄氏世居讷殷江地方
　　国初来归拜常阿等四村人叛布哈率兵定之以所获俘来献论功授轻车都尉世职天命六年三月随
　　太祖高皇帝征明沈阳攻其城明奉集堡总兵李秉诚等引兵来援掩袭猝至布哈奋勇争先力战殁于阵以子花山袭职
　　布噶
　　布噶满洲正蓝旗人姓舒穆鲁氏世居讷音江以拜常阿等叛统兵平定之俘获无算叙功授二等防将世职天命六年随大兵取沈阳奋勇争先战殁于阵
　　赏防如例
　　富克察
　　富克察满洲正蓝旗人姓扎拉理氏世居瓦尔喀地方初授佐领于天命六年从大兵征明北京至昌黎县遇敌奋勇冲击殁于阵
　　恩赐三等轻车都尉世职【承袭详见世职表】
　　劳汉
　　劳汉满洲正蓝旗人姓他塔喇氏世居扎库木地方天命时从大兵攻抚顺城以第一人先登克其城天聪元年从大贝勒济尔哈朗阿敏征朝鲜攻义州潜夜登城战殁
　　恩赐骑都尉世职【承袭详见世职表】
　　名葢
　　名葢满洲正蓝旗人姓勒佳氏世居哈达天聪三年为防军从征大同攻朔州继额尔毕赫以第二人登城战殁于城上
　　恩赐云骑尉世职子商吉图承袭以孙查克覃官赠光禄
　　大夫
　　布尔机
　　布尔机满洲正蓝旗人天聪四年从
　　太宗文皇帝征明围永平冐火登城克之遂驻永平明山海闗援兵来犯布尔机越众陷阵力战殁
　　恩赐备御世职子梭尔敏袭
　　达穆布
　　达穆布满洲正蓝旗人姓觉尔禅氏大海巴克什之兄也初管武备院事天聪五年七月从
　　太宗文皇帝征明大凌河与明监军道张春兵力战阵亡恩赐云骑尉世职【承袭详见世职表】
　　丹布
　　丹布满洲正蓝旗人任武备院卿天聪五年从
　　太宗文皇帝征明围大凌河丹布越众先登战殁于阵恩赐云骑尉世职【承袭详见世职表】
　　迈格
　　迈格满洲正蓝旗人姓勒佳氏世居囊武地方天聪八年八月从贝勒阿巴泰征大同攻左衞城奋勇先登战殁
　　恩赐云骑尉世职【承袭详见世职表】
　　特音珠
　　特音珠满洲镶蓝旗人姓完顔氏
　　国初率众来归
　　太祖高皇帝初编佐领
　　特命兼管六佐领事授备御世职厯官副将随大兵进战每着竒功创痕遍体寻以创发卒子多贝袭彦布礼
　　彦布礼满洲镶蓝旗人姓勒佳氏世居瓦尔喀地方初任佐领兼一骑都尉随
　　太祖高皇帝出征屡立战功授三等轻车都尉天命六年
　　三月从大兵征明沈阳力战阵亡
　　太祖高皇帝悼之亲视殓执其手降
　　防优防其子孙
　　恩赐二等轻车都尉世职【承袭详见世职表】
　　图扪
　　图扪满洲镶蓝旗人姓西林觉罗氏世居汪秦村父屯泰
　　国初率其属来归
　　太祖高皇帝以其众编佐领使统之屯泰卒图扪袭父职天聪五年从征明随五大臣进战败明兵于大凌河明监军道张春率众数万来援图扪复争先迎撃足中火礮不退我师继进遂破明兵
　　太宗文皇帝闻其伤足
　　亲临抚问图扪奏言臣无妨观敌势已怯易于破灭勿以
　　臣为念是夕卒
　　太宗深悼惜之
　　特赐备御世职子图顔图袭雍正二年
　　勅建昭忠祠祀阵亡殉莭诸臣图扪以庶官当旁列适其曾孙鄂尔泰任云南贵州总督以平苗功议叙因请以议叙之官貤封图扪得
　　防加图扪内大臣兵部尚书衔给与一品诰封昭忠祠牌
　　位改书新衔入于大臣之列
　　爱赛
　　爱赛满洲镶蓝旗人姓纳喇氏世居叶赫地方天聪五年七月以防军校从
　　太宗文皇帝征明大凌河明监军道张春率兵来援爱赛
　　力战阵亡
　　恩赐骑都尉世职【承袭详见世职表】
　　卓纳
　　卓纳满洲镶蓝旗人姓纳喇氏哈达国贝勒万之孙也
　　国初来归
　　太祖高皇帝以十五户人编为佐领使统焉
　　赐姓觉罗氏天聪五年七月从
　　太宗文皇帝征明大凌河明监军道张春率兵来援卓纳
　　身先士卒力战阵亡六年
　　恩赐骑都尉世职【承袭详见世职表】
　　多贝
　　多贝满洲镶蓝旗人姓完顔氏世居完顔地方初袭骑都尉世职管佐领事天聪五年七月随
　　太宗文皇帝征明大凌河明监军道张春率兵来援多贝
　　身先士卒力战阵亡
　　恩赐三等轻车都尉世职【承袭详见世职表】
　　懋海
　　懋海满洲镶蓝旗人姓通顔觉罗氏世居雅尔湖地方
　　国初来归初从征乌喇摧敌有功天命六年从大兵征明破明兵于耀州累官授骑都尉兼佐领天聪六年从征锦州力战阵亡
　　恩赐二等轻车都尉世职【承袭详见世职表】
　　阿尔岱
　　阿尔岱满洲镶蓝旗人姓觉尔察氏世居瑚济寨地方硕翁科洛巴图鲁安费扬武第四子也初任佐领天命六年驻防耀州明兵来犯列阵败之累从征伐以功授备御世职天聪五年攻大凌河城敌兵突出身先冒矢石冲敌兵遂殁于阵从优
　　赐防加世职为三等轻车都尉【承袭详见世职表】后以子杜尔德
　　官赠防军统领
　　爱门
　　爱门满洲镶蓝旗人任佐领天聪七年六月随贝勒岳托等征明取旅顺口伏兵突出抵战殁于阵
　　恩赐佐领世职【承袭详见旗分志】
　　赛必汉
　　赛必汉满洲镶蓝旗人姓吕氏世居叶克舒洼拉
　　国初来归从征朝鲜有功授骁骑校天聪八年五月从大兵攻辽东力战殁于阵
　　赏防如例











　　钦定八旗通志卷二百九
<史部,政书类,军政之属,钦定八旗通志>
　　钦定四库全书
　　钦定八旗通志卷二百十
　　人物志九十
　　忠义传二【满洲八旗二崇徳年中共九十三人】
　　讷尔特
　　讷尔特满洲镶黄旗人姓马佳氏以骑都尉从征锦州明兵据松杏两山旌旗壁垒甚盛讷尔特挥兵奋击寻征大同攻小石城拔之累迁副都统刑部侍郎崇徳时从大兵南下征山东奉
　　命攻武定州城坚不可破指挥先登尅日而下后与明吴
　　总兵战奋勇深入死之
　　诏赠三等轻车都尉【承袭详见封爵表】
　　务尔格
　　务尔格满洲镶黄旗人姓钮祜禄氏世居长白山地方忠义公图尔格之长子也崇徳二年三月从奉命大将军恭顺王孔有徳征皮岛率舟师渡海先入战殁于阵
　　恩赐骑都尉世职【承袭详见世职表】
　　阿哈尼堪
　　阿哈尼堪满洲镶黄旗人姓钮祜禄氏额亦都巴图鲁之孙也
　　太宗文皇帝时任侍卫兼防军叅领于崇徳三年十一月从贝勒多铎前往中后所助和硕郑亲王济尔哈朗将过北京遇明总兵祖大夀率兵来拒阿哈尼堪奋勇力战殁于阵
　　赏防如例
　　朝哈尔
　　朝哈尔姓钮祜禄氏果毅公额亦都巴图鲁第三子少随
　　太祖髙皇帝征讨天命六年
　　恩赐偹御九年同诺海等八大臣畧明地师旋陞防军统领崇徳三年九月从征明未入闗时遇明哨兵追击至闗生擒防古二人获马四匹至北京于城北夺敌红衣礮遇敌兵百余人率防军败之又败其步兵于芦沟桥
　　特授为议政大臣
