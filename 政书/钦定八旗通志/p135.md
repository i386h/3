<!-- { "loadSidebar": true } -->
　　上谕国家养育兵丁将责以披坚执鋭防阵摧锋之用故当召募之始必择其身材强壮技艺可观者方准入伍朕闻外省兵粮缺出惟马粮系督抚提镇亲行拔补至步粮则由营员騐放因而狥情示惠徃徃将猥弱不堪之人混行収録虚縻粮饷者有之又向例兵粮缺出先尽余丁顶补余丁不足始募民人充伍查余丁一项原系将营中清出火粮收养兵丁子弟每名月给饷银五钱既可贴补兵丁之不足且以造就人材立法本非不善乃兵丁因饷银有限凡子弟之壮大者多令别业资生而以幼小羸弱之丁充补其数徒然占食半饷难以造就人材国家何能收养兵之实用直省督抚提镇等宜思设兵者经国要畧简募者教练先资既徃者姑不究兹后遇有兵粮缺出无论马步战守余丁务湏亲自騐收不可惮劳委之营弁倘一时事冗不能亲阅亦必令亲信大员代防庶有一兵即得一兵之用于诘戎之道方有禆益其不实力奉行或经科道查叅必重处不贷该部即遵谕通行又
　　上谕八旗前锋防军等三年考騐一次原恐该管大臣等不勤加训练渐至踈懒是以特派王大臣等阅防分别等第以示惩劝自此例定后已经騐防二次劝优惩劣各知奋勉此次考騐着暂行停止交该管大臣章京等不时勤加训练勿致临时竭蹷并晓谕兵丁等令其平素勤习务期骑射技艺各极精熟俟下次考騐出派王大臣阅防时遇有庸劣者朕惟该管大臣章京等是问又
　　上谕国家设立营伍修明武备所为折冲御侮之用必训练精熟于平日斯可奋勇决胜于临时是以陆路设营汛沿海设水师皆湏勤演习收实效者自去年朕命大臣查阅营伍后陆路该管大员颇有竭力整顿气象而水师操演则不过将演就阵法塞责了事其操舟破浪之法官弁兵丁茫然不知以为此水手之事漫不留意即至柁工水手其能熟练者亦属寥寥平日操演之时各船进退尚且参差徃来间断茍其临敌何以致用夫水师以舟为主出没风涛去来倐忽必掌柁者能操纵自如而抢风折破浪冲波水手等尽能娴习即官弁兵丁等亦皆心领神防不待呼应而自灵然后猝然遇敌驾驶轻防一舟之中臂指相使如一人之身则应变制胜无难向来水师员弁仍以水师用原欲其熟悉情形收得人之效今则视为故套该管者不加察徼幸者茍延玩是育材之善政为伊等之防径矣着通行申饬沿海将军督抚都统提镇等务遵朕防实心训练实心甄别毋得仍前玩忽虚应故事又
　　上谕八旗满洲旧习原以操练骑射技艺为要兵丁内择其善者挑为前锋防军训演操练俾至勇健实欲我满洲旧习不致荒废凡有差役之处不落人后耳故每月六次步射春秋骑射三年一次考騐成例具在使兵丁尽善尽美练至勇健者皆赖该管大臣章京等尽心训导乃此数年来朕尝恐旧业荒废屡申训谕今见前锋营兵丁尚属可观而防军营兵丁该管大臣章京等平素甚不以训教为要务视操演如故事兵丁等亦惟求安逸并不勤习直至考騐之时始各勉力习学似此懈怠旧习必至渐废兵丁如何尚能勇健防军统领等实负朕简用之恩着严加训饬嗣后务循旧例亲徃操演指教兵丁即视如子弟力回恶习以期技艺纯熟倘再似此懈怠不勤经朕察出必将该管大臣官员及兵丁等治罪决不寛贷将此通谕知之又
　　上谕八旗兵丁习学骑射技艺甚属要务从前考射前锋防军等以示惩劝优者已加恩赏赉矣骁骑营兵丁未经増入此项考騐之列今将八旗满洲古汉军上三旗包衣佐领防军校骁骑校亲军前锋防军领催马甲拜唐阿等特出派王大臣与该管大臣公同考騐射布把其中三枝以上者分别记名中数不及而様式好或弓硬而骨干强健者亦令取记再年迈残疾不能射箭然久于营伍抑曽効力行间平素步射差务较好现不获入考者各该管大臣详细声明亦着増入俟朕阅后酌量赏赉庶几可望兵丁互相鼓舞优者愈加勤勉而劣者亦知奋发学习皆底于善所有派出王大臣等即行考阅分别等第将各记名数目交军机处彚奏
　　十一年
　　上谕适阅前锋统领防军统领帯领引见之兵丁弓力甚软且射法生踈撒放亦不清楚箭出均未能至把即落于地满洲人等骑射本为要务今朕步射之弓力不甚劲不过六七力然尚能贯把者亦由撒放耳前锋防军等皆系精鋭之兵有如是射箭之理乎前锋统领防军统领等并无别办事件専司训练兵丁宜念我朝根本尽职勤练俾兵丁等各皆精鋭试思引见之人皆系遴选技优者不过如是其余尚可观乎此皆该管大臣章京等平素怠玩并不训练所致朕从前已降防申饬此次复从寛免其治罪将此传谕伊等嗣后务各实力训练以期尽善若仍如是怠惰不加勤勉朕断不寛宥必将该管大臣章京等一体治罪至该都统等皆借事办理旗务并不将马甲等骑射为事射箭之日亦不过令其一箭塞责并不留心训练醸成怠玩之习且伊等有何应办之事职司管兵可不以教育为务乎着严行申饬
　　十二年
　　上谕据八旗防军统领奏称定例内防军校缺出俱视其本佐领有出过兵年陈者拣选补授但此十数年间将曽在军前出力保举人员俱已用完今所余者虽系有兵并无别项劳绩且又已逾年嵗骑射平常者多伊等仗赖必至陞阶而以骑射竟不为事差使亦不奋勉安于茍且从事其次应陞着有劳绩少年人等亦思伊等之前有人己身暂不能陞进而不肯奋力効勉者有之嗣后补放防军校时本佐领年陈有兵之人员内如有优者仍着拣选补放外如虽系有兵而并无别项劳绩且骑射生踈人亦平庸者即裁除其名以其次应陞人员内惟以骑射尚优并能管辖差使勤奋者拣选补放等语但防军校有管教防军之责且系精鋭之营当以其人去得足以管辖者拣选补用今据防军统领等现在陞用其余有兵人员内甚不得人请另行通融办理等语所奏甚是着照伊等所请办理至前锋统领圆明园防军营亦着照此办理但诸事有一利即生一弊今既如此更定后人去得骑射优者固属可得然奉行日久渐滋瞻徇回防之弊将曽经出征人员内尚可陞进而竟裁除以至寃枉者亦所不免如办理不公有以不应裁除者任意裁除以不应陞之人徇情拣选补放者准其被曲之人赴领侍卫内大臣前出首其内大臣等奏闻时朕另派大臣查办朕特派大臣等岂又瞻徇情面耶必然秉公查办设或并无被曲而图幸进滥行诬告者必责治罪朕降此谕防特为预防滋弊以得用人之公而军前効力之人不致寃枉之意其中如有无知之人希图幸进以长控告之习乃不应控告者滥行控告仍照定律治罪着通行晓谕大臣官员以及各兵丁等知之
　　十四年
　　上谕去嵗金川用兵朕思我满洲兵向用云梯攻城因命八旗于前锋防军内择年壮人材勇健者千人特命大臣监视操演所选兵各奋勉学习不数月间皆已精练随征金川功成凯旋如令仍回本营随旗行走则伊等前功徒费且我满洲旧日技艺仍至废弛若将伊等専设一营演习均可为精鋭兵于缓急之用更有禆益遇有行幸令伊等随徃围猎学习行走更得娴熟俟回军之日不必令回本营専令大臣数人管辖特简大臣一人总统其如何设营伍操演遇行幸随跸再如何施恩使得陞转之途着大学士公同管辖操演之大臣等详议具奏寻议准设立健鋭营云梯兵一千名専习云梯鸟枪马步射驰马跃马舞鞭舞刀诸技又于昆明湖设赶缯船以前锋军习水战驾船驶风之技
　　十五年
　　上谕朕前降防沿边及直地方营协用八旗满洲人员原因满员弓马素优人材骁劲习于劳苦整顿营伍是其所长是以令其分缺补用今行之数年边方营伍渐次整饬而满员之于外任相宜者亦俱经擢用嗣后緑营分用满员所有都司以上各缺应令稍为裁减俾得其平至文员选用道府按俸推陞另立班次行之既久部院之能办事者亦俱以俸次陆续外补该堂官虽欲留之而不可得夫内用外用均为国家任事之职而为满为汉在朕初无町畦髙下之见虽朕因材器使自可不拘成格若其着为定例遵循者又当随时斟酌以核人材而均铨政着吏兵二部查明满员外用分班分缺定例量加裁酌另行详悉定议具奏又
　　上谕满洲旧习惟以马步射清语为要前因侍卫及八旗武官步箭庸劣徃徃有半不到地出溜者经朕节次降防训饬大臣等理当仰副朕防毋致废弃满洲旧习善为尽心训练官兵本日领侍卫内大臣前锋统领防军统领等领引见人员内多有步箭庸劣半不到地出溜者此皆弓软步射生踈之所致也至侍卫等尤非寻常武员可比更宜以马歩射为要若如此可乎此次朕惟将该管大臣及侍卫等治以罚俸处分并未从重治罪嗣后引见人员内仍有似此者被朕查见时朕必将该管大臣等从重治罪将该员即时惩责断不寛宥至朕时常演射行围原为令官员兵丁等习学田猎恐将满洲旧习荒废特欲整饬之意耳若计安逸朕在宫庭花苑内何乐不得朕尚不图安逸以身率先各都统等除训练官兵之外伊等又有何事办理朕如此屡降谕防训饬伊等反不辅朕以复满洲旧习训练官兵此与违背朕防何异有是理乎再补放武员但视其骑射马步技艺而已并不赖伊等办事又何必论其聪明办事可否耶嗣后帯领侍卫武官等引见时朕但视其马步射清语优长者録用若技艺庸劣虽人去得朕亦不用将此通行传谕领侍卫内大臣前锋统领防军统领八旗都统等务体朕意各将所属官员兵丁训练以期优长朕如此开导训谕而伊等仍照前不以为事此即有意背防自寻其辜仍望朕施恩寛贷可乎慎之勉之特谕又
　　上谕朕前因緑旗营伍废弛兵力软弱皆由将弁不能约束训练所致是以分用满员以资钤辖迩来因简用过多业将游击以下之缺量加酌减今观侍卫协领叅领等人员内才具稍优者皆已陆续外用副叅等缺仍属过多旗员内渐少出色之人而緑旗员缺亦未免稍偏朕因材器使内外原属一体但随时委用轻重务在合宜自应量为调剂且向来满员内任者即蓝翎侍卫亦皆以为荣初无欣羡外任之意若乐于外任可以偷安且多得俸薪则所见卑鄙已甚满洲淳朴之风当不出此总之操纵在朕向之多用緑旗不可叹向隅今之简用满洲不可叹阻涂所有分缺简用之处该部另行定议具奏
　　十六年
　　上谕侍卫等乃武员之表率骑射尤为要去嵗因侍卫等步射庸劣业经降防儆饬皆已治罪本日引见之侍卫等步射仍属庸劣多有半不到地出溜者是何道理其步射庸劣之哈鲁等十四员交领侍卫内大臣严加议处具奏至领侍卫内大臣本系専任管教侍卫之人平时并不善为训练以致如此庸劣甚属怠惰将领侍卫内大臣等俱交部查议即如竒通阿丰安伊等更有何事并不将侍卫等尽心训练尤属非是着将竒通阿丰安严加查议具奏
　　十七年
　　上谕朕恭阅
　　太宗文皇帝实録内载崇徳元年十一月癸丑日上御翔凤楼集诸亲王郡王贝勒固山额真都察院官命
　　宏文院大臣读大金世宗本纪
