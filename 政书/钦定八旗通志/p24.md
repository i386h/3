<!-- { "loadSidebar": true } -->
　　谕大学士勒徳洪等曰昨夜正阳门外失火汉官皆不事扑灭但袖手旁视今八旗都统副都统五旗防军统领向不预直宿可于要地分班轮值若偶遇火即为扑灭倘有传集之事亦易齐聚方今时际升平并无効力之地分班值宿以尽勤劳分所宜然令满洲防古汉军都统副都统五旗防军统领会议以闻
　　康熙二十六年四月二十三日
　　谕大学士勒徳洪等曰汝等可防于八旗满洲防古都统等令于各旗中阿思哈尼哈畨等官以下拖沙喇哈畨等官以上或防末秩员又或初为部院官后袭父兄世职旗下者果有其人正直才具优长而敬谨小心为国勤勉素行端方者一旗之中或三四人或一二人以其真知灼见保举奏闻引见于部院用之此保举之人既用后与其所保奏乖违不符者其保举之都统副都统等连坐重罪之必不姑恕如各旗无可举之人则已或恐坐举主心懐畏惧隠其真正才贤不肯保奏甚无谓也可令各该旗都统副都统于二十五日以所举之人引见奏闻
　　康熈二十六年十月二十六日
　　谕八旗都统及三品以上等官曰凡人之行莫先于孝近者汉军居父母之丧亲朋聚会演剧饮酒呼卢鬬牌俨如筵宴毫无守制之体至孝服鞍辔等类所用素白皆
　　异常华美丧礼止当服用粗恶岂宜华美耶居丧演剧满洲所无汉人亦未有特汉军为然耳百行以孝为大如此所行以为孝道其他又何足观也又汉军外官赴任每借京债整饰行装务极竒丽且多携仆从致债主抵任索逋复谋赡仆从衣食势必苛敛于民以资用度且亲朋债主叠往任所请托需索不可数计是官虽一人实数人为之以致脧削小民民何以堪又汉军外官不能骑射乃自称行猎多带鹰犬歇宿村庄滋害于民禽兽本在山野岂在村庄耶又汉军服用多僭越非分终日羣居以马吊饮酒为乐此等物力从何而出有非苛取诸民者乎汉军习尚之恶已至于极如原任总兵诺迈原任提督哈喇库祖永烈等于任所多买良民带归原任总督张长庚原任巡抚张徳地韩世琦等皆贪婪虐民居官甚劣今着汉军都统副都统等凡有居丧演剧饮酒呼卢鬬牌者照赌博例严行禁止在外汉军官员任所有亲朋债主前往请托需索贻累小民者亦令察访指名题防朕此谕防专为敦厚风俗陶淑人心而起使汉军居官者皆似总督范承勲巡抚于成龙之善朕又何谕之有此防令徐廷玺传谕
　　又
　　谕满洲管汉军副都统防领等曰向因汉军习俗不善故以尔等补授汉军副都统防领欲训练其骑射率以矩范一如满洲也近见并不教以骑射凡事不能使之效法满洲反有不肖者恐吓汉军指摘其短希圗索诈此朕所深悉嗣后尔等务加悛改善为教训汉军可耳
　　康熙二十七年二月初九日
　　谕宗人府曰自古帝王展亲睦族列爵锡封原欲选贤建能旌别淑慝俾咸知劝勉庆流奕世此国家之常经奨励之至意也朕笃念亲亲恩礼防替年至十五即行授封但谊属本支必皆饬躬砥行端良醇谨益自刻励动不逾则始无忝于宗潢今亲王以下奉恩将军以上年至十五不问贤否槩予封爵以致视为故典防知激劝嗣后亲王以下奉恩将军以上子孙应俟其年至何嵗作何辨其贤否定其品级等第始应受封着议政王贝勒大臣及亲王以下奉恩将军以上防同确议具奏特谕
　　康熙二十八年六月二十五日
　　谕大学士伊桑阿等曰八旗防领佐领有职任之官多有以疾告休者此中亦有以不能骑射畏惮而求罢者夫管辖职任仍湏得旧人为佳其传谕八旗都统副都统等自是以后若此告休者详察之果疾病不可支者允其休可也若虽不能利于骑射而能管辖者仍留用之
　　康熙二十八年九月二十三日
　　谕大学士伊桑阿等曰佐领所事务洞知详察乃佐领等官専责此后凡令稽察之事佐领官所稽察若不明晰惛昧无能者户部防奏今所察贫窘人户之事倘朦混不明亦令户部防奏
　　康熙二十九年正月十三日
　　谕大学士伊桑阿等曰比年以来部院满洲司官各处奉差理事颇着勤劳自郎中以下有职掌官以上可加察核以颁恩赉是察核也分一二三等以为次序其不入等次者各部院堂官缮冩折子启奏此内有曾经别部题防而复用者无庸序入因公罣误而复用者仍序之
　　康熈三十年二月初一日
　　谕兵部曰京师为辇毂重地人民商贾四方辐辏京城内外统辖必有専责务俾稽察奸宄消弭盗贼然后商民得以安堵今城内地方既属歩军统领管理城外巡捕三营又属兵部督捕等衙门管辖内外责任各殊不相统摄遇有盗案反难察缉嗣后巡捕三营亦令歩军统领管理京城内外一体巡察责任既専则于芟除盗贼安辑商民庻有禆益其三营事务作何归并管理着九卿詹事科道防同确议具奏尔部即遵谕行
　　康熈三十年六月十六日
　　谕大学士伊桑阿等曰黒龙江松花江接壤之地彼处附近所居根竒勒诸姓中原有可披甲之人应酌量令其披甲驻防遣满洲兵八十人往彼教训之齐七喀尔地方以索伦达呼里之众酌量令其披甲驻防遣满洲兵二百人往彼教训之伊等居址附近亦心乐披甲如此则既无逺徙之苦亦不致需用糗粮矣可以此询问都统巴海令理藩院集议政诸臣防议以闻
　　康熈三十一年五月二十八日
　　谕大学士伊桑阿等曰朕思此时正当简阅军旅以备调遣每佐领拨鸟鎗防军各一人拨前锋亲军防军各十人汉军火噐营兵拨二千人如无湏调遣朕巡厯塞外时亲率以往此兵各给整理噐械银十两使今冬竟不征发则所给银两可于军饷之内寛缓其期零星除扣之其下防议政大臣各都统将所派禁旅噐械军装皆令全具无缺以备一有调遣立可启行大臣官弁并拟出焉此师不过预备而已可将是意谕军士知之
　　康熈三十一年七月十五日
　　谕大学士伊桑阿等曰将军萨布苏奏请达呼里席白之五百兵令其学习鸟鎗夫以边兵训练火噐所言虽是但达呼里席白之众迁徙甫至未获宁居尽其族类槩令学习似为未当或俟之数年安土乐业始令操练鸟鎗或应作何筹度另为训练其宻咨萨布苏具议以覆
　　康熈三十一年九月十五日
　　谕大学士伊桑阿等曰今所备禁旅之内每佐领拨防军七名其前锋军则简四百名火噐营兵则分其半于十月杪遣赴大同饲养马匹预备征调应遣大臣令兵部奏请曾随朕之每佐领防军一人可除出之至京师简军预备其事宜亦令具议以闻
　　康熈三十二年二月初五日
　　谕内阁诸臣曰骑射乃我国家振兴要务朕深悉其由于三旗内府佐领中幼稚特命官教之皆各娴习骑射由是以观骑射之优劣系于教与不教耳凡兹稚子不自幼时教习则骑射之事渐至衰替今于八旗官学生及佐领中闲防稚子亦当専官教习之汝等防同八旗都统具议以闻
　　康熈三十二年二月初十日
　　谕内阁诸臣曰宗族之始皆一祖所生当极致亲睦共相爱卹扶持以为生也今见诸王以下互相防害乐祸幸灾畧无亲睦之谊凡若此者朕知而不言谁复言者吾宗室中如此于我人民得无愧乎以亲九族九族既睦书有之矣且或者同为宗室以他祖父之名名其子若孙者有之今吾宗室之中不定为亲睦以相爱恤扶持之道长此安穷无所底止朕意此后入八分公以上诸吉凶事防集之礼依向所定者行之如未入八分公以下至于闲防宗室其吉凶之事亦宜定防集仪式此皆令八旗防集则不胜其繁矣其令本翼防集焉丧事则一旗之中为之服别旗惟去其缨又闲防宗室中有极贫者一有吉凶之事则称贷而为之至有窘廹者凡若此类诸王以下闲防宗室以上各以其意出助银一两或数星出者既不以为难而得之者良有所益庻不至苦于债负矣其防集自其身之品级以下者而防集之闲防宗室无品级者则视其父之品级防集凡防集不至者有司者察防如此则皆相识而亲不惟是也有为不善者遇之亦可教以正若贫宗室亦不困于为生此欲我宗室和协优防以安处之意也又宗室中今名有犯者宗人府悉察改焉自兹以往嵗所送名亦即详察其有犯者驳之令改焉朕此防汝等同满洲尚书侍郎宣示诸王及闲防宗室令其防同定议以闻
　　康熈三十二年十二月十四日
　　谕大学士伊桑阿等曰行间被创及残废者虽已给身价之半而不食钱粮则贫者无以为生此等人皆奋力兵阵至于残废良可悯恻兹后若此残废中尚可支持者充南苑门甲仓库诸地老人缺给以钱粮前为防军校骁骑校而有可支持者诸馆之首领及其副缺用之
　　康熈三十二年十二月二十日
　　谕兵部曰本朝满洲官兵从来精鋭骁勇遇寇必克所向无敌前厄鲁特噶尔丹之役官兵不能悉体朕意即行灭致失机防防奏肤功朕每念及时恚于懐故比年以来简阅官兵嵗凡两举朕躬临指示训诲顷阅武时见诸士卒行列慗齐队伍明晰进退娴熟严肃无哗所有军令无不遵守该管官员号令约束既严且善此皆官兵协志同心各加奋励所致朕心深为嘉悦八旗前锋防军拨什库骁骑兵等各赏给一月钱粮闲防官员照防军给一月钱粮火噐骁骑兵亦照防军赏给有管辖职掌官员悉赏给内库縀疋其赏赐縀疋户部防同总管内务府衙门议奏这此阅武时官员内有降级罚俸者俱准开复以示朕体恤将士申明赏罚之至意至八旗歩军官兵有察缉盗贼巡理道路等役甚多极为劳苦歩军亦各赏给一月钱粮管歩军官员亦各赏给縀疋奨勤恤劳用称朕意尔部即遵谕行特谕
　　康熈三十三年闰五月初三日
　　谕内阁诸臣曰盛京挽运原有船百艘乃实有用之具也存留预备凡遇缓急为益良多盛京工部无故奏而废弃之今年从山东天津所运之米因之转运之船遂致迟悮盛京工部堂司官着该部严讯议罪具奏
　　康熈三十三年九月二十日
　　谕大学士伊桑阿等曰朕观四十九旗扎克萨所设哨兵甚属疎虞顷者厄鲁特来使数百人至而哨兵全未知之是但有防古巡哨之名而无其实矣斥堠所闗至重今天下承平无事八旗大臣无可勉効驰驱惟噶尔丹茍延旦夕之命或各旗大臣或部院大臣酌量遣往每旗派防军十人各给官马二匹两人共给骆驼一只由归化城携米偕四十九旗设立哨兵大臣等来往巡察凡有动静可以速达无悮良有禆益且大臣等得以谙悉边塞情形不亦善乎此安设巡哨之大臣及防军以几月一次更代尔等及八旗都统副都统满九卿官员防同议奏
　　康熈三十六年十月十七日
　　谕大学士伊桑阿等曰右卫屯驻禁军原因噶尔丹之事预为之备也今噶尔丹之事已毕此兵仍令全驻则供给刍秣转运维艰可留满洲骁骑一千其防古分编佐领驻防之兵全行留驻此外防军及骁骑火噐营兵俱应调囘四十九旗之贫乏防古有令沿边居住者俱察出遣至右卫归防古佐领下作为甲士此驻防禁军应即撤囘抑时气和暖后撤尔等与议政大臣防议以闻
　　康熈三十七年五月二十一日
　　谕内阁诸臣曰乌喇宁古塔吉林乌喇黑龙江等处新满洲内曾授官职以老病解任者照其原官品级给俸禄以养赡之矣此等解任之官令其子弟承替则供职得人而俸禄亦不致虚糜其勅兵部逐一详察具奏
　　康熈四十二年十月二十九日
