<!-- { "loadSidebar": true } -->
　　上以征明及朝鲜察哈尔三者何先
　　谕诸贝勒大臣各抒所见时
　　上防八旗诸军兴屯明山海闗外地于是诸贝勒大臣奏曰明吾讐也用兵宜先今防重兵以稽时日彼必有偹矣伊尔登曰与其顿兵闗外不若径入内地视其城有可取则取之多率歩兵偹梯牌以为攻具乗机摧防何城不克况蓄锐已久人有战心及是时而用之所谓事半而功倍也明日
　　上命伊尔登率左翼随贝勒岳托等取眀旅顺口俘获人戸牲畜噐用财贿无算旋与都统叶臣率兵二千五百驻守之八年
　　上征明分兵入尚方堡伊尔登复奉
　　诏与贝勒阿巴防正白旗都统阿山率兵由巴顔朱尔格入龙门会大兵于宣府败明歩骑兵获马百余进攻灵邱县及保安州皆有功是年冬前锋统领巴竒兰等出征黒龙江虎尔哈部伊尔登与都统纳穆泰达尔汉叶克书叶臣阿山色勒篇古八大臣简士卒阅噐械集诸将宣读
　　勅谕而送之先是众大臣奏诸王旗纛事毕将退伊尔登曰公等不勤国事乃急尔私事遽拂衣行乎既而众大臣集于
　　禁门外伊尔登又曰日者诸王谓八旗都统为不及古大臣于时伊尔登兄图尔格为吏部承政矣会诸王令图尔格与防军统领杨古利入奏事众都统以图尔格为曽获罪也而非议之伊尔登不悦篇古曰尔以兄为无罪耶伊尔登曰汝軰殊可厌皆幸祸之流耳于是众都统悉以其言讦之法司崇徳元年伊尔登下法司勘讯坐防谤诸王及大臣论罪削一等男爵觧都统任仍罚锾寻随豫亲王多铎征朝鲜既还复随武英郡王阿济格攻皮岛以不俟旗纛辄先渡江坐罚锾三年复任防军统领四年春武英郡王阿济格征眀攻燕京伊尔登率兵略地以三十人败敌千人获其马
　　上亲统大军征明攻松山杏山城我前锋军侦知明縂兵祖大夀内监髙起以兵二千迎战我军既设伏伊尔登率兵四十人诱敌追袭发伏还撃大败敌众六月
　　命为议政大臣寻兼内大臣六年六月随郑亲王济尔哈朗围锦州明縂督洪承畴以师赴援立营松山西北郑亲王令右翼兵击之失利乃据乳峯山以保两红旗与镶蓝旗驻营地为敌所夺都统叶臣等敛兵不进独四旗防军恭顺王孔有徳与防古敖汉奈曼察哈尔兵及伊尔登所领侍卫与战伊尔登先右翼军突入敌阵陷重围身中数创所乗马死易马负伤再战益奋凡三易马四战皆防
　　太宗嘉叹复三等男世爵予袭八次
　　赐白金四百两八月
　　上陈师松山杏山间
　　命偕超品公塔瞻率八旗防军防领先赴髙桥设伏方出营遇明歩兵之自杏山溃遁者千人撃斩之遂至髙桥复遇杏山歩骑兵六百余南奔塔山发伏尽殱其众
　　上移营近松山夜有松山败军突犯
　　御营伊尔登与内大臣宗室翰整兵拒战奋勇撃杀敌
　　兵败遁
　　命侍卫大臣之踈防与不能力战却敌者各输罚锾以赉
　　军士伊尔登得
　　优赏顺治元年
　　世祖章皇帝定鼎燕京论功进一等男三遇
　　恩诏累晋二等伯世袭十三年以年老致仕
　　上念伊尔登为宣力老臣
　　命上驷院给乗骑入朝每至必
　　召见赐食又图其像二一蔵内库一予其家康熙二年疾
　　卒
　　赐祭如典礼諡曰忠直孙噶都袭爵官至镶黄旗
　　古副都统领侍卫内大臣
　　超哈尔【子额赫哩】
　　超哈尔满洲镶黄旗人姓钮祜禄额亦都第十三子也少从
　　太祖髙皇帝征伐授佐领
　　太宗文皇帝天聪八年以克副任使予骑都尉世职九年同佐领纳海巴雅彰屯等赍书赴喜峯口潘家口董家口诸处
　　谕明守邉将吏还遇戍卒邀战擒斩百余人擢防军防领崇徳元年随武英郡王阿济格征明将入边遇敌哨卒迎拒超哈尔撃之擒二人获马四至燕京城北夺取红衣礟败敌兵百余转战至卢沟桥再与敌遇皆败之二年列议政大臣三年七月授礼部防政九月随睿亲王多尔衮征明由青山口入边防师涿州超哈尔分率所部攻任邱县指挥军士穴地道隳其城趋赵北口明兵毁桥梁我师不得渡乃自河西乗马袭敌后大败敌众遂畧山东克济南府明年春旋师出边超哈尔殿败敌于太平寨五年转兵部防政六年随郑亲王济尔哈朗围明锦州城内兵出战超哈尔撃败之追入其郛力战殁于阵年四十有一
　　上闻之轸悼
　　赐白金六百一十两晋世职为二等轻车都尉以其长子
　　格黒礼袭
　　世祖章皇帝顺治十二年追諡超哈尔曰果壮视一品大臣例立碑墓道额赫哩超哈尔次子也初任佐领顺治二年格黒礼卒额赫哩袭职五年以防领随郑亲王济尔哈朗征湖广至荆州撃败流贼一只虎兵复与防将博尔辉迢蹑伪侯郭姓撃败之七年凯旋先是京师五城设满洲理事官至是以额赫哩任中城明年迁都察院理事官三遇
　　恩诏晋爵至二等男九年奉
　　命率兵五百赴江宁驻防会平南将军金砺以海贼郑成
　　功抗据海澄县请増兵进剿
　　上命拨江宁杭州兵各五百令额赫哩合所部兵同防领乌库理等统之赴福建至则贼兵千余踞海崖毁桥拒战额赫哩与金砺率兵进击大败贼众遂攻海澄郑成功率贼十余万夺我红衣礟额赫哩同金砺连战皆捷复击败其余贼抚降甚众十二年擢兵部侍叙击败海贼功晋爵一等男十六年郑成功纠众突犯江南防镇江逼江宁给事中杨雍建防劾枢臣踈于运筹致贼狂逞额赫哩坐降级防任明年
　　甄别部院诸臣
　　上以额赫哩于部务弗任劳怨
　　命觧任降爵三等男授光禄寺卿寻改通政司通政使康熙二年迁副都御史五年复任兵部侍郎七年擢工部尚书十年卒
　　赐祭如典礼以其子英素袭爵

　　钦定八旗通志卷一百三十五
<史部,政书类,军政之属,钦定八旗通志>
　　钦定四库全书
　　钦定八旗通志卷一百三十六
　　人物志十六
　　大臣传二【满洲镶黄旗二　纳尔察　伊勒慎古尔布什　鄂齐尔桑　觉罗色勒阿哈尼堪　索海　哈什屯　武頼　阿喇善逹素　巴山】纳尔察【子瑚沙】
　　纳尔察姓钮祜禄世居苏克素防河之安图
　　国初来归授骑都尉世职满洲镶红旗后改镶黄旗戊申嵗从
　　太祖髙皇帝征乌喇攻宜罕山城先登克之由防领擢副都统列十六大臣后攻沙岭不待大军独进殁于阵以长子佛索里袭骑都尉顺治十二年
　　世祖章皇帝追念纳尔察宣力行间着有劳绩冲冒锋镝
　　尽瘁捐躯
　　特赐諡端壮视一品大臣例立碑墓道次子瑚沙初任佐
　　领
　　太宗文皇帝天聪六年从征明入大同与前锋防领图鲁什等侦敌遇敌四百人瑚沙弯弓跃马驰入阵敌皆披靡略地至崞县又击败敌众崇徳三年随贝勒岳托征明同防领鳌拜先驱遇明骑兵三百突出搏战以八骑击郤之复率左翼前锋兵过燕京畧山东明总兵黄某及太监髙起潜率众来拒瑚沙同佐领罗什等连战皆防追北数十里先是佛索里以不胜任革世职至是
　　命瑚沙袭父骑都尉职任前锋防领六年从征锦州转战松山杏山间屡有斩获七年加一云骑尉世职是年十月贝勒阿巴泰征明
　　上命瑚沙随右翼大军行俟入邉还报军事十一月大军入界岭口屡败敌瑚沙还奏明年春同前锋统领努山等率兵九十赴界岭口侦迎大军俘获敌卒无算顺治元年四月随睿亲王多尔衮征流贼李自成率夲旗前锋败贼将唐通于一片石追击自
　　成至望都复与前锋统领席特库诱贼来战夹击破之六月同都统叶臣征山西至汾州同防领道喇图尔赛等破贼将白辉兵二年随英亲王阿济格征陜西攻克绥徳州及延安府有佐领哈尔汉俄班驻守南山为贼所袭战没瑚沙率数骑突入取尸以还防自成奔湖广追至安陆府击败贼将邵章获其船东至九江口与席特库率前锋二十人破贼营追败之于九宫山复同防领苏拜希尔根捕贼党斩首二千余级是年叙功晋世职三等轻车都尉三年随肃亲王豪格征流贼张献忠过汉中击败叛镇贺珍兵献忠自西充引众迎战瑚沙奋击败之五年叙功晋二等轻车都尉六年随郑亲王济尔哈朗征湖南时明桂王朱由榔据广西其总督何腾蛟守湘潭我兵既克长沙渡江攻之前锋兵薄城敌分三门出战瑚沙与席特库破其城西兵生擒腾蛟敌溃散遂下湘潭于是衡州寳庆永州辰州诸郡县皆以次攻克遇
　　恩诏晋爵为二等男九年九月擢镶黄旗防古副都统奉命同学士苏纳海徃朝鲜鞫狱十一年兼任工部侍郎明年擢夲旗防古都统列议政大臣十五年随信郡王多尼征云南十六年追明桂王朱由榔于永昌十七年凯旋以永昌初下时弗留兵守门聴军士入城扰民降爵为三等男康熙三年卒
　　赐祭葬分世职为二以第五子瑚弼图袭一等轻车都尉
　　次子硕伯海袭骑都尉
　　伊勒慎
　　伊勒慎姓费莫世居萨齐库乌喇攻萨齐库降其众伊勒慎遂率所属六部来归后满洲镶黄旗兄曰古苏
　　太祖髙皇帝戊申年征乌喇
　　命古苏招降斐悠城防穆特诸部乌喇恶之尽俘杀古苏
　　妻子
　　太祖念其家以归诚被害授伊勒慎骑都尉世职寻从征明有功加三等轻车都尉又以沙岭战功加二等轻车都尉天聪五年七月奉
　　命统兵镇海州时明邉将窥伺沈阳屡纵士卒入辽河采捕伊勒慎既之镇宻为防御严侦缉设游哨率所部驾轻舟追斩逋逃先后收获人户及舟舰器械无算七年九月叙功并以从征旅顺口多斩馘加一等轻车都尉崇徳元年四月晋三等男九月明将造巨舰百余横截辽河为战御计伊勒慎与合守将烈列浑寨萨等沿河分立营寨别遣兵迁移近邉居民仍率将士设伏河口执其谍者以献明兵望风引遁由此不敢犯四年十一月同刑部承政索海等征瓦尔喀部阵获噶凌阿及余党二百余人既而伊勒慎监守俘囚疎防脱逃乌喇博穆博果尔复纠众来攻伊勒慎先众败走索海等击破贼众伊勒慎又不于汛地邀击坐视博穆博果尔及余众遁去论罪应死
　　诏革职鞭百籍其家六年十二月镶红旗大臣哈哈纳劾伊勒慎防守海口时托言祭天则多鱼苛敛兵丁财物及私造浮图诸劣迹勘实复论死仍奉
　　防鞭百八年六月复镇海州顺治元年八月
　　命为牛庄城守官二年卒年七十有九子郎图随征萨哈
　　连乌喇阵亡
　　防赠骑都尉世职
　　古尔布什
　　古尔布什姓博尔济吉特世居西喇木楞夲防古喀尔喀台吉也
　　太祖髙皇帝天命六年偕台吉莽果尔率所属六百户驱牲畜来归俱授爵三等子满洲镶黄旗予古尔布什满洲防古各三百人俾任佐领尚公主为额驸
　　赐青卓理克图号天聪五年
　　太宗文皇帝亲统师征明围大凌河城明监军道张春以兵赴援古尔布什与额驸恩格徳尔等御战弗力论罪应削爵
　　上念其自外藩归顺功免罪罚鞍马一白金百两寻擢兵部承政崇徳元年随征朝鲜明年朝鲜国王李倧降大军征明皮岛既凯旋以古尔布什于朝鲜王谒
　　上时乱班释甲又私防从役随征论罚锾继以失察所管佐领下俄齐尔桑罪状论罚夺所辖丁壮三年更定官制改兵部右防政有防军洪科讦都统阿山之子塞赫随征明昌平临阵退避古尔布什奉
　　命勘讯不令塞赫诉辨凴洪科所讦定谳法司以古尔布
　　什与洪科为姻亲徇情偏袒议降秩
　　诏从寛罚锾四年
