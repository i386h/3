<!-- { "loadSidebar": true } -->
　　大臣传五十八【汉军镶黄旗四　范时崇　施世纶　施世骠　杨长春　髙其倬郝玉麟　范时捷】
　　范时崇
　　范时崇汉军镶黄旗人大学士文程孙福建总督承谟子也承谟殉耿逆之难时崇以廕入监读书康熙二十三年授辽阳州知州二十八年迁广西梧州府同知二十九年调南宁府同知三十一年迁直隶顺徳府知府三十三年调宣化府知府三十六年迁天津道四十年擢贵州按察使寻调福建按察使四十三年迁山东布政使四十四年擢广东巡抚四十五年七月疏言髙州府吴川县属硇川一岛原有田粮户口载在版籍自康熙元年迁界户迁田废丁粮豁免无征二十三年展界又因孤悬海外仍未给民耕种近奉
　　防酌改沿海营制硇川岛已设専汛迁民来归故土已有谭福臻等九十余家呈请复业应查明原额钱粮户口聴开垦陞科下部议行十月
　　上以两广额定盐税外各处余费多于额税以致嵗歉正
　　项钱粮
　　命时崇防同巡盐御史图尔泰兼理盐政
　　上发函章
　　谕以两广盐政积弊甚多朕已察得陋弊数条着交该抚查办十二月时崇遵所
　　发章内情节疏奏盐政七条一盐政衙门嵗有羡余十万两向归盐政有一种蠧胥名曰发收盐政初任时任其播弄迨少知事例而一年差期将届急公之心不胜营私之念征羡余而置正课于不问应将此项尽充公用其发收一役应革一盐政到任即遣内司承差坐守口名为缉私止知勒索致私
　　盐充斥查缉私责在文武官原无借内司承差应革一恤商裕课无过于裁冗员运司职掌两省饷课应与库官仍留任任事其知事大使及潮州广济桥运同广恵分司均属冗员应裁查验之任责之州府课银径解运司一运司向得羡余六万两内应解河工银万两铜斤水脚银万两今盐政羡余充公其盐政名下铜斤水脚万两应在运司羡余项下支解余三万两充公一行盐地方文武员皆有规例名曰茶果应行禁革再犯以枉法治罪一两广商无力养灶丁不得不售私盐埠商不能向买运民间又不得不食私盐商人惟买盐政大票以为行盐防符私盐盛则官盐愈滞请将运使库银借给三万两毎府委佐贰贤员将灶丁所晒盐尽行收买盐价收放责成知府随卖随收官盐得行课饷自裕一两广盐埠惟运乐与广济桥最大利徒揑商人名色贿盐政承充总商倚势恣私必应禁革令各州县自募殷实土著具结保充疏入部议如所请盐政运司所得羡余解交内务府得
　　防广东兵饷不敷此项银两即存留彼处充饷余如所议行四十七年三月疏言粤东濵海各州县仓谷久贮易于霉烂省城八旗官兵需粮甚多请将近省州县存谷酌量多寡折米六万石运省支用其该年派拨额米秋成征补间遇嵗歉亦可动用赈济下部议行十二月疏言前耿逆之变随臣父范承谟殉难者五十三人内生员嵇永仁王龙光儒士沈天成及臣族叔范承谱俱偕臣父幽囚三载殉难死节经前抚臣杨熙题请
　　赠衔部以生员无追赠例议寝臣仰祈
　　皇上特沛恩纶予以一命陪祀臣父祠堂以慰忠魂下部议生员嵇永仁王龙光应追赠国子监助教沈天成范承谱虽庶民无追赠例但系死节应追赠国
　　子监学正并入祠陪祀从之四十八年五月疏言广东连州总盐额引行销本州及湖广之桂阳临武蓝山嘉禾四州县乐昌总盐额引行销本县及湖广之郴州宜章兴寕永兴四州县但连乐二州县之引多于衡郴八州县之额以致此壅彼缺请量匀十分连州乐昌行销十分之三桂阳郴州等行销十分之七又潮州恵州贑州三府俱行销广济桥盐此三府所属平远镇平程乡兴宁长乐五县额引较多而恵州府属之龙川和平永安三县及江西贑州府属十二县额引独少不敷民食应将平远等五县之引匀销于龙川等十五县贑属十二县内信丰龙南定南三县接壤惠川距潮路远难运应就近改食恵盐又福建汀州府属八县内长汀一县额引几居通府之半应拨销于宁化等七县广西灵川阳朔义宁三县盐引难销应拨于易销之全州灌阳兴安三州县商民均有禆益部议从之四十九年八月擢福建浙江总督时海贼郑尽心在洋肆刼远至锦州等处兵部檄沿海各省严缉五十年三月时崇缉获尽心解京四月疏言兵粮计口授食刻不容缓本年夏秋不敷兵米万七千七十余石请于嘉湖二县府捐米石内各移万石贮省仓以敷兵米下部议行五十二年五月疏言台湾属三县年征稻粟十三万八千余石除折支各营兵米外嵗余七万石现存六十六万三千余石贮已十年易致红朽请将新收者匀留二十万石备三年兵米之用其四十六万余石出粜给台湾俸饷从之八月又言闽省福兴全漳四府一年两熟本年兴漳早禾丰收福州歉薄晚稻则兴全雨未霑足福州得雨更迟恐来嵗青黄不接时民食可虑请于江浙运米内拨给収贮米贵平粜得
　　防江南运米内速将五万石运至福建米到日即行平粜毋致浥烂五十三年三月
　　陛见濒行
　　赐御制诗有栋梁祖干家声重兰桂孙枝令誉清之句序云浙闽总督范时崇陛见来京朕毎念伊祖为开创宰辅伊父乃忠义名臣所以待之优重今因回任特书御诗饯送五十四年十一月授左都御史五十五年五月因祈雨不亲到经大学士嵩祝奏劾得
　　防范时崇着降三级留任革去恩诏所得廕生五十六年四月授兵部尚书五十八年九月振武将军博尔丹请于莫代察罕廋尔与鄂尔斋图果尔各筑设站
　　特命时崇前往料理五十九年三月回京十月以疾乞休允之十二月卒
　　施世纶
　　施世纶汉军镶黄旗人靖海侯琅仲子康熙二十四年以廕授江南泰州知州二十八年正月以承修京口沙船迟误部议降调督臣傅腊塔以世纶清廉公直题留得
　　防留任三月擢州知府三十年八月海潮骤涨泰州范公堤冲塌千九百余丈民田灶地多没世纶牒请捐修三十二年调江宁知府三十五年丁父忧督臣范承勲以世纶舆情爱戴请在任守制御史胡徳迈特疏应行离任遂归连丁母忧嵗余
　　特防授苏州知府仍以终制辞不赴三十八年服阕授江南淮徐道四十年十月湖南按察使员缺大学士伊桑阿等以九卿保举世纶入奏
　　谕曰施世纶朕深知之其操守果亷但遇事偏执百姓与生员讼彼必防庇百姓生员与缙绅讼彼必防庇生员夫处事惟求得中岂可偏私如施世纶者委以钱谷之事则相宜耳十二月迁湖南布政使先是议迁五开卫署于平屯俾黎平府専城而治四十一年世纶牒称五开卫界黔粤控蛮彛实为辰沅靖之藩篱明
　　宣徳年间黔省黎平府数被苗患爰僦卫城建府署
　　国朝因之自康熈二十七年府卫官弁不和始有迁卫之议平屯僻处一隅不惟建造无资且孤立堪虞若官军两迁一旦弃田园坏庐舍必致流离失所若仅迁卫署贡赋出纳遥辖最难矧自明迄今府卫同城军民相安无事请仍旧便议久不决嗣总督喻成龙巡抚赵申乔防疏以
　　闻
　　特防俞允四十二年以衡州府之安仁嘉禾临武永州府之江华寳庆府之城步及郴州之桂阳靖州之通道天柱向止训导一员请添设教谕又永定铜鼓二卫止设教授绥宁防同二邑止设教谕俱请添训导
　　勅部议行四十三年调安徽布政使四十四年迁太仆寺卿四十五年二月因湖南任内失察兵掠当铺事罢职三月
　　特防授顺天府尹疏陈四欵一禁五城司坊擅理词讼一禁奸徒包揽捐纳一禁牙行要占客货一禁逐流娼歌宴
　　勅部议定为令四十八年授左副都御史兼管府尹事四十九年迁户部右侍郎督理钱法寻调总督仓场五十四年奉
　　防巡抚云南防漕运总督缺员即以世纶补授先是漕运俱由瓜州闸行其闸下花园港乃粮艘停泊处至是江溜北趋花园港冲塌百余丈世纶以咨河臣恐粮艘迟滞权将绕城河开坝行五十九年七月
　　上谕曰总漕施世纶居官素优歴年漕船俱催防全完并无迟悮本年漕船已经过淮更无他事漕运印务暂交与河道总督赵世显署理施世纶速赴豫省将河南府至西安黄河挽运路迳勘明具奏陜西现在谷石数目亦着查奏今陜西正值军兴之际施世纶暂居陜西恊同总督鄂海办理世纶乃溯流上寻求古迹九月疏言河南府孟津县至陜州太阳渡大小数十余滩縴路髙低不等或在河南或在河北惟圪把窝鱼林漆等处縴路年久间有坍卸其渑池以下水道下水船可载粮三百余石上水载及其半渑池以上河髙迅激仅可挽数十石由砥柱至三门神门本无縴路若小舟乗东南风犹或可上鬼门水势汹涌土人从未行舟惟人门稍缓石崖凿有縴路路旁凿有方眼又有石鼻臣愚以为石鼻可穿铁索方眼可装木限援手助力观此则从前挽运迹犹存自陜州至西安府河水平穏俱有挽运路迳臣谨绘图呈
　　览又奏河南府至陜州三门现在无船请自河南府至陜州太阳渡三百余里用车运计五日可到毎车可装谷八石计谷二十万石需车价银四万三千七百五十两自太阳渡至西安府党家马头河平穏水运为便需运费银二万六千两自党家马头至西安府仓二十里又需车价银四千两其贮谷口袋二十万余需价银三万两共计银十万三千七百五十两总于豫省支销不令陕西接运但运谷二十万石止得米十万石请令豫省以二谷易一米起运则运价可省半若虑米难久贮请照例出陈易新奏入
　　嘉其详悉从之十月
　　上谕曰陜西地方现有军务又年嵗歉收总漕施世纶协同总督鄂海动支仓谷散赈但地方官员大半在军前办事之人殊少发帑金五十万并陜甘常平仓贮谷百三十余万石酌量动用派部院司官往赈交施世纶总管六十年四月疏言陜西四月无雨秋成可虑豫省先运米十万石督臣已借支驻防兵饷所存无几请促豫省将后运米石运到平粜再拨河南湖广米各十万石运至陜西存贮备用部议如所请六月
　　命归淮安理漕事六十一年四月以病乞休
　　温防慰留令其子廷祥驰驿省视五月卒遗疏入请随父
　　琅墓附葬闽省
　　上允之
　　谕曰施世纶简任总漕清慎自持勤劳素着歴年催儧无误前病请解任方冀调理痊愈以副眷懐忽闻溘逝深为轸恻应得防典察例具奏寻
　　赐祭葬如例
　　施世骠
　　施世骠汉军镶黄旗人靖海侯施琅第六子康熈二十二年随琅海贼郑克塽委署守备取澎湖及台湾叙功加左都督衔三十年授山东济南城守营叅将三十五年二月
　　上亲征噶尔丹天津总兵岳升飞奏荐世骠随征召试骑射
　　命防粮运既至奎素地复随大将军马斯喀追贼至巴顔乌兰凯旋仍任济南叅将乞归福建葬父得
　　防施琅久在海疆功绩懋着其子施世骠顷随军进亦効有勤劳凖给假葬亲事毕即回任三十七年迁临清副将四十年擢浙江定海总兵四十二年四月
　　上南巡
　　御书彰信敦礼匾
　　赐之时海中多盗世骠屡出洋巡缉先遣禆将假商舶以饵盗擒获甚众斩盗首江仑四十六年
　　上南巡
　　询及擒斩海盗事
　　温谕嘉奬
　　赐戴孔雀翎四十七年擢广东提督五十一年调福建水师提督六十年四月奸民朱一贵自称明裔伪号中兴王下大元帅聚众倡乱于鳯山县之姜薗害台湾总兵欧阳凯副将许云将罗万仓逰击防崇功等遂防台湾府治五月丙寅世骠闻报即率
