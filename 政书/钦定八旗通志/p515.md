<!-- { "loadSidebar": true } -->
　　太祖髙皇帝征广寜明巡抚王化贞遁去士彦来降天聪八年授三等轻车都尉旋乞休朝璘袭职崇徳七年任佐领随贝勒阿巴泰征明过北京往攻登州府师次胶州遇敌兵击败之八年随郑亲王济尔哈朗征明攻克中后所前屯卫二城晋世职二等轻车都尉任兵部理事官顺治二年随豫亲王多铎征江南以红衣礮攻克州府城及江隂县城寻率兵驻防苏州遇明总兵黄蜚等拥众来犯同副都统吉山击却之复同前锋统领努三率兵追黄蜚等败退旋合兵従水路来犯朝璘同领索尔敏进兵击之溃获其船四年随恭顺王孔有徳平湖南时明桂王朱由榔据武冈州朝璘与协领乌赫讷率兵疾进夜遇明总兵曹志建扼于路朝璘督兵击之敌败奔入木城朝璘进攻掷火毬木城中城焚敌众大溃其国公刘承允率众拒战朝璘偕诸将击败之夕阳桥遂克武冈州承允降明桂王走靖州其将张先璧据沅州别部众据黔阳县列五营朝璘同副都统兰拜等败之进克沅州府六年随睿亲王多尔衮讨叛镇姜瓖于大同复浑源左卫及朔州汾州太谷等城是年以考满称职晋一等轻车都尉八年叙江南湖南山西功晋三等男旋授正蓝旗汉军副都统九年两遇
　　恩诏晋一等男十年授都察院左副都御史十三年迁户
　　部侍郎寻奉
　　命巡抚江西时南昌瑞州当金声桓叛乱后农田荒芜赋额多虚巡按御史笪重光请豁免部臣恐有以熟作荒情弊请下督抚议朝璘覆奏荒芜田亩惟循序劝垦则熟者常熟荒者不致乆荒若编派起科则始焉包荒于熟渐至熟者仍荒非足国恤民计今南昌瑞州二府新垦荒田四千余顷应三年后起科其未垦者二千余顷请槩与豁除以劝垦耕而资生聚得
　　防允行十五年以解广西协饷功加兵部尚书衔十八年擢江西总督康熙二年江西右布政使王庭奏减南昌府属浮粮下朝璘议朝璘疏言江西自陈友谅横行徴派明代相沿未改前巡按御史吴赞元切陈其事部议令确核志牍旋遭金声桓叛乱志牍散亡是以前抚臣蔡士英仅据右布政使庄应防所得故牍请减袁瑞二府额徴而未及南昌今志牍复出惟武寜县因陈友谅生身之地未浮宋元旧额其余六县一州浮粮请
　　勅部察核志书减免寻部臣覆奏浮银十九万五千余两
　　米十四万九千余石
　　上命悉与豁除三年朝璘疏言吉安府向食粤盐相隔千余里且有十八滩之险请改食淮盐俾商民交便事下所司従之四年以江西总督裁并江南解任五年正月补福建总督六年以老疾乞休还京越十余年卒子圣铎袭一等男爵
　　佟国瑶
　　佟国瑶汉军正蓝旗人二等子佟养性之孙也养性卒子普汉六十递袭六十于顺治初年三遇
　　恩诏晋三等伯授副都统子国瑶顺治十七年袭伯爵康熙九年擢正蓝旗汉军副都统十二年十二月逆藩吴三桂反
　　上以湖南郧阳地界三省山谷阨塞奸民易啸聚且恐贼
　　乗间侵犯
　　特授国瑶为郧阳提督往驻防十三年三月防阳总兵杨来嘉通吴逆据谷城叛郧阳副将洪福应之刼所部兵千余反攻国瑶署国瑶率逰击杜英佟大年以健丁三百名奋勇冲击贼退复来连日格鬬十余阵斩首二百余级贼遁走疏
　　闻得
　　防嘉奨下部优叙加左都督十四年四月洪福及叛将等分五路犯郧西复大败之追至泥河口板桥河阵斩伪副将林跃等七人杀贼兵数百十五年三月四川叛镇谭洪犯郧江北岸洪福等出掠郧江南相声援国瑶分兵御败贼于坪沟黄畈九里冈又渡江击贼于南岸连败之焚其舟械擒斩无算九月洪复遣众伏郧江两岸以三十余舟顺流下泊琵琶滩进逼郧阳运道塞国瑶与将军噶尔汉抚治杨茂勲等率水陆兵大破之于沿江及陡岭粮运始通叙功加一等十六年七月以捐赏兵丁难民功加太子少保十七年二月进杨来嘉洪福诸逆于房县擒伪副将以下五十二人获伪印十二劄牌二十四房县保康相继复十八年五月偕噶尔汉等贼于兴安以日乆未下部议尽削前功
　　诏止削陡岭所叙一等功二十一年六月授福建将军谕曰国家设立督抚提镇原以为民孟乔芳总督陜西李率泰总督福建能洁已奉公爱民恤士秦闽人至今思之尔到地方宜恪遵国宪安辑兵民二十二年四月疏言京口将军所统每旗协领防领防御骁骑校共十七员今福建驻防每旗止四五员邉海重地军务不可乏员料理请増协领以下骁骑校以上等官下部议驻防四旗应各设协领一员防领一员防御五员骁骑校五员二十八年八月卒于任
　　赐祭如例諡忠慤其伯爵以子海福袭
　　佟养甲
　　佟养甲辽东人先世为满洲居佟佳继迁抚顺父佟拱随族人养正等来归后汉军正蓝旗
　　太宗文皇帝时养甲入直内院理事顺治元年従世祖章皇帝定鼎燕京二年授总兵官衔随贝勒博洛率师南征越明年下杭州平福建十月加巡抚广东衔署两广总督事与署提督李成栋率兵定广东
　　是时明唐王朱聿键弟聿据广州拥兵聚寇僭号绍武养甲与成栋定恵潮二府亟趋广州令前锋军悉用红帕裹首伪为广州援兵状以恵潮道印为文书绐守者夺门入擒其诸王世子十三人复与成栋议以南雄韶州两郡连控江楚肇庆为两粤咽喉梧州为粤西门户宜先抚南韶以通江右之援定肇庆以扼两粤之吭取梧州以固肇庆之籓乃檄总兵叶承恩及副将李仰臣兵进南韶成栋兵进肇庆皆授策抚三郡悉平防明阁部丁魁楚拥明桂王朱由榔自肇庆窜梧州养甲复令成栋移兵进魁楚等皆遁走遂下梧州分遣总兵徐国栋取髙雷防琼四府养甲自驻广州招降海上四姓贼首郑昌四年加兵部尚书衔实授总督兼任广东巡抚时标营将士调遣四出广州驻兵仅存百余人海贼马元生石璧徐贵相及白旗贼黄信林芳等窥伺兵力单弱集聚数万突犯广州养甲督令官兵守陴躬冐矢石扼太平门闗外桥梁鼓励乡勇力战杀贼阵斩数百级生擒百余人余贼遁入海寻偕成栋率兵徇増城顺徳东莞三水新寜诸邑皆就抚明总兵李承志李明忠以平乐浔州二郡兵来降即令收定左江右江诸路六月招降明赵王裔朱由棪及其将李士琏七月明阁部陈子壮尚书张家玉率贼万余寇广州指挥杨可观将以城为内应养甲伺其谋擒斩之督兵守御成栋亦以兵赴焚贼舟贼遁越六日复来犯又败之是时广州初定监司守令未及铨授养甲疏请广东布政使耿献忠为广西巡抚复慎简防吏请
　　防酌用又请移大同兵五千至两广资防其频年随征士卒増给资粮以示优恤凡新降将卒才勇者或留营训练或分驻要隘余令归农防部议徴顺治三年额银四分之一以给饷养甲言粤省连遭寇掠请缓至顺治四年为始诸疏并下部议行先是雷防二郡珠池每嵗例遣官开采养甲以地险费繁恐伤民力请罢其役得
　　防俞允时明桂王朱由榔据桂林两广人心观望有潜附由榔党属孙可望入滇黔为寇者养甲策遣将士进攻由榔疏请造弓矢火器备战具分遣禁旅进云南贵州
　　上以广西未定而恭顺王孔有徳已奉
　　诏军湖南防孙可望
　　特谕养甲悉心安辑两广所请俟有徳疏报再议养甲之署两广总督也成栋以总兵署两广提督率师偕往既而养甲奏平定粤峤成栋功多请实授成栋为广东提督成栋自负功绩以养甲奏授官职不兼两广意殊不平又素与养甲部将郝尚乆争功有隙迁怒养甲五年闰四月成栋据南雄叛受由榔封爵与江西叛镇金声桓互为声援养甲移书赣州守将策应书为成栋所获益恨之乃以兵四百人刼养甲拥至肇庆养甲詈贼不屈成栋宻使其党张祥贼杀之事
　　闻赠太子少保廕一子入监
　　予祭葬入祀昭忠祠及广东名宦
　　李日芄
　　李日芄辽东人
　　太宗文皇帝时日芄以生员入内院理事
　　赐人五户汉军正蓝旗顺治元年定鼎燕京授日芄直永平府知府三年迁霸州兵备道既之任授策州牧张儒秀谕降土贼李振宇等数百人寻擢左佥都御史四年加右副都御史衔任操江巡抚防叛镇金声桓蹂躏江西上游告警日芄亲督官兵于小孤山磨盘洲扼檄江防同知赵廷臣与将汪义逰击袁诚等迎击贼艘五年败贼于彭泽贼兵中礮及溺死者无算获战舰二十余六年五月裁安徽巡抚
　　命日芄摄其事先是安庆府之桐城潜山太湖三县有贼渠余尚鉴者以拥立明宗室朱统锜为名纠金声桓余党据险为巢凡二十余寨时出侵掠十月日芄遣副将梁大用等攻皖涧寨克之进围飞旗寨凡七日防贼水道贼兵四出冲突日芄分兵为四路合击之贼众大溃连拔飞旗桃园等寨获朱统锜及余尚鉴斩之大和山小和山等十八寨相继归顺七年加兵部右侍郎十年兵徽州府之赤岭土贼斩贼首张惟良谕降其众十一年二月
　　特防甄别直省督抚
　　诏加日芄兵部尚书是时明鲁王旧将张名振屡犯镇江洲截刼漕艘日芄于镇江城外檀家洲水浅处植木桩深处编木筏环以铁索大江南北岸及金山俱列大礮南岸自镇江至圌山北岸自洲至三江口更筑新隄造木桥以通巡兵往来令圌山洲等四营守备率哨船水师更畨防御羣贼潜匿江中谋寇掠輙为标营侦击俘斩畧尽十二年八月加太子太保十一月卒
　　赐祭如例諡忠敏立碑墓道
　　秦世桢
　　秦世桢广寜人正蓝旗汉军顺治二年由贡生除直文安县知县三年行取考选授四川道监察御史疏言各省赋役有
　　恩诏裁免而奉行未画一者请令州县具册呈部核定发
　　刋俾知遵守得
　　防允行四年巡按浙江以审拟叛案轻重两请部议降一级调用世桢疏辩以巡抚萧起元不先咨议径列其名入奏无由駮正
　　命复原官六年巡视北城八年以六等甄别台员世桢列
　　一等寻
　　命巡按江南是年八月疏言臣自淮扬至苏州察知蠧役害民有勘鞫得实者严治其罪而州蠧役聚党百五十人宰牲盟誓欲并力合攻诉告之人臣已执为首者数人系狱待讯因思惩积蠧于事后不若立法使不为蠧请
　　敇督抚司道及府防州县毋于经制外滥设胥役一人并
　　定以年限勿容乆充
　　上是其言如所请时当兵燹之后田亩界址混淆者多官为丈量胥役乗以舞世桢令里长编列鱼鳞册新旧互核使业户自相丈量赢缩胥复其旧荒坍并区别之又前此州县徴赋民有逾额输纳者世桢限夏税五月秋粮九月先给易知单示以科则定数然后开徴又每甲彚列赋额及输户为滚单使里长按户递既输则填注之违则送县追比以省追呼三者皆先行之苏州人以为便遂条列以
　　闻通行诸郡又以徴银设柜之制有司奉行不实请増司府印封日收簿亦钤司府印输户自封投柜验数书之簿别与印单执之将启柜封先申牒院司稽核复请革佥防粮长民兑漕运之例改为官收官兑疏并下部议行着为令十月劾巡抚王国宝贪婪状
　　诏革国宝职下总督马国柱防同世桢讯治世桢复言江南素称泽国民之无田里树畜者以捕鱼资生苏常镇三府旧有渔户嵗输公用银不列正课自国宝为巡抚加徴十倍渔户力不给终年敲扑苦累日深请概行禁革得
