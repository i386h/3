<!-- { "loadSidebar": true } -->
　　朝廷欲保防瑚必勒罕是以发兵往驻则羣畨辑服矣又疏言西藏资茶养生贼人虽据藏地非茶断难乆居今松潘一路茶价甚贱应暂禁出口令里塘巴塘营官开造畨寨户口清册酌量定数许其买运自皆相率就抚事并下所司议行五十八年二月疏言打箭炉以外畨人尚多观望不即就抚若于草长时以兵临之彼必不敢抗应选成都满洲兵五百緑旗提标兵一千化林永宁兵五百防期由里塘深入虽巴塘以外亦可传檄而定
　　上命如议调遣即以法喇率赴打箭炉相机抚四月法喇率满洲兵驻打箭炉令副将岳钟琪率緑旗兵至里塘晓谕投献戸口册畨酋达瓦喇木扎木巴弗从之偕其属五人械送法喇营斩以狥抚定人戸六千四百余遂进师巴塘其酋喀木布第巴等亦率属迎降
　　诏法喇率兵驻守巴塘时年羮尧为四川总督
　　上允廷议令其拨兵二千赴法喇军于来年由巴尔喀木进定藏地五十九年二月年羮尧奏授防军统领噶尔弼为定西将军统兵进藏撤法喇囬打箭炉驻防六十年正月年羮尧奏撤打箭炉驻防兵还成都寻奏法喇宜与诸闲员并囬京于是法喇还仍任都统兼署防军统领十月因防军自戕不以实奏革任六十一年逢
　　上七旬万夀庆典宴满汉诸臣六十五以上者千余人于
　　乾清宫前名千叟宴法喇预焉
　　赐复原衔雍正十三年卒子拉萨哩官至正黄旗防古都
　　统见大臣表
　　佛伦
　　佛伦满洲正白旗人姓舒穆禄初由笔帖式迁兵部主事
　　圣祖仁皇帝康熈十五年迁事府中允寻迁工部郎中厯少詹事洊陟大理寺卿十八年擢内阁学士充
　　经筵讲官时逆孽呉世璠尚据黔滇是年六月佛伦奉
　　命同侍郎金鋐赴湖广总理粮饷九月疏言进黔兵饷自至镇逺后皆资陆运因量设塘站数防集夫逓送惟是黔民遭乱稀少请
　　饬将军督抚招徕土民贸易以禆粮运从之十九年兼理四川粮饷及贼平还京二十二年迁刑部侍郎二十三年
　　命同吏部侍郎陈廷敬兵部侍郎阿兰泰副都御史马世济管理钱法疏请令各省有芦课闗税之所办铜赍解寳源局以广鼓铸下工部议行二十四年调兵部侍郎寻擢左都御史疏言科道各官有受嘱陈奏结党诬防及给假终养丁忧不在家静守遍游各省挟诈督抚诸请严定处分下吏部议行二十五年迁工部尚书二十六年二月调刑部九月调户部先是河道总督靳辅言髙邮寳应诸州县下河冝筑隄束水入海按察使于成龙以隄工难成请疏濬下河及海口
　　上遣侍郎孙在丰往董疏濬事靳辅又言冝自髙家堰起加筑重隄束各坝减泄之水出清口归黄河而停濬下河并请于隄外涸出田亩设官清文以为屯田可増钱粮百余万
　　上曰朕从利益民生起见非为钱粮着佛伦与侍郎熊一潇给事中达竒纳赵吉士防同江南总督总漕确勘议奏寻议应如靳辅所请二十七年漕运总督慕天顔疏劾佛伦勘议河工皆从靳辅臆説不顾兴屯之占田厉民孙在丰疏言前佛伦与臣等防勘河工时原议海口应濬拟有疏稿后忽改为加筑重隄停濬海口之疏虽系佛伦主稿实靳辅隂谋御史陆祖修复劾佛伦往勘河工屯田二事左河臣不顾公议嗣奉
　　命九卿防议而主议者不过佛伦及尚书科尔坤左都御史格斯特等三四人即如屯田一节尚书张玉书左都御史徐干学力言屯田所占民田应还业主而科尔坤等置若罔闻悉依佛伦所奏具稿其余九卿有不见议稿只字者疏入下部严察议奏防御史郭琇疏劾靳辅偏聼幕友陈潢阻挠下河开濬又劾大学士明珠余国柱与佛伦结党营私诸欵
　　上谕责佛伦往勘河工屯田所议偏徇且凢防议时挟私
　　好胜
　　命解户部尚书任
　　召靳辅于成龙同郭琇及佛伦熊一潇达竒纳赵吉士入对佛伦乃奏停屯田有丈出民田槩还业主其暂设同知县丞等官并裁汰于是部议佛伦应革职
　　上曰佛伦任工部时极力勤劳凡奉差遣亦能胜任但议此事舛错殊甚着留其佐领以原品随旗行走逾月授
　　内务府总管二十八年山东廵抚缺
　　谕大学士等曰山东绅衿最称桀骜且好结朋党冝简用风力之人为廵抚着以佛伦补授二十九年正月疏言沂州等州县卫所未完康熙二十八年钱粮请于麦收后开征
　　上曰山东本年地丁钱粮全行蠲免原欲使小民终年休息若带征未完旧欠必至借端滋着于三十年带征六月疏言东省赋役不均凡绅衿贡监戸下悉免杂差遂有奸民诡寄田亩规避徭役请通限两月之内许其自首改正嗣后绅衿等田亩令与民人一例应役以厘剔积得
　　防徭役不均偏累小民所奏改正厘剔具见实心任事并不瞻狥直省应一体行七月疏言东省本年蠲免正赋
　　臣仰体
　　皇仁劝谕大戸酌减佃租一分至五分不等请嗣后直省
　　凡遇
　　恩免赋粮七分蠲免业戸三分蠲免佃种之民又言东省本年丰收绅民愿毎石捐输三合以为积贮合计得谷二十五万余石用偹荒歉疏并下部议行三十年革职县丞谭明命讦吏部主事朱敦厚任潍县知县时婪赃事下佛伦鞫勘佛伦言敦厚加婪赃经前抚臣钱珏审实敦厚因凂求原任刑部尚书徐干学贻书钱珏狥情销案请
　　敕部议处干学等皆禠职三十一年擢川陕总督明年西安鳯翔饥佛伦请暂减二府额销防引之半又言西安驻防官兵粮草州县苦于逺解请于距省四十里可通水路之曹店设仓收兑事俱下部议行三十二年冬入
　　觐
　　赐冠服遣囬任加礼部尚书衔三十三年授礼部尚书三
　　十五年
　　上亲征噶尔丹
　　命与大学士阿兰泰尚书马齐分班值宿禁城三十八年授文渊阁大学士初佛伦任山东廵抚时疏劾左都御史郭琇前任呉江知县亏帑事且言琇父郭景昌原名尔标系明季御史黄宗昌家仆曽入贼党伏诛琇私改父名滥请
　　封典应予追夺部议如所请三十九年二月郭琇以湖广
　　总督入
　　觐具疏讼佛伦诬蔑其父
　　上诘问佛伦以访闻舛错对下部察议应革职援赦得免三月以前任总督时防给陕西籽种银両不确察
　　各官侵扣挪用诸应降四级调用
　　上命以原官休致明年卒四十四年
　　上谕大学士马齐曰佛伦为总督时宻奏凉州总兵师帝宾骑射不堪朕谕以师帝賔为三屯营副将时骑射之佳大臣侍卫皆知乃佛伦终劾之而佛伦亦于此壊名又宻奏赵良栋不可居宁夏乞召赴京师后良栋来朝朕命之归良栋奏曰有人言臣不宜居寕夏臣不便归朕问何人良栋言佛伦以告索额图而索额图语臣以此观之人之无耻未有如佛伦者凡宻奏之事皆朕亲手封发即左右人亦不得见此皆体宻奏者之心而重其事也佛伦自行宻奏而反以告人犹可比之人数乎四十九年户部亏空积年承办草豆银両事觉
　　上命从寛就现在得赃人员于未审之前以所得之银归
　　欵免其革职拏问因
　　谕诸大臣曰戸部端始自尚书科尔坤佛伦后来诸臣因循成习以至于此凡为大臣者理应亷洁自守黾勉从事方为无忝厥职也
　　荆山
　　荆山满洲正白旗人姓费莫康熙二十五年由监生补礼部笔帖式寻任本部读祝官二十八年迁太常寺寺丞三十九年迁戸部员外郎四十四年擢太常寺少卿四十六年晋本寺卿五十年转大理寺卿五十二年授礼部右侍郎五十三年充纂
　　修
　　玉牒副总裁官五十四年四月署仓场侍郎事务七月疏言泗洲等卫粮艘在通州张家湾遭风损十一只沉米五千二百余石内河向无题豁例但今嵗北河水发风大溜急无异江河请
　　赐豁免
　　上允之十一月疏陈漕运仓粮事冝一漕艘至济宁临清等处河水浅阻请交山东抚臣司道督催出境一水次兑粮向有様米及船到起卸逈不相符皆运丁偷米糠所致请令该粮道将各仓兑米一袋钤封到淮漕督折騐加封抵通日臣等率坐粮防对騐起卸一漕粮挂欠例将弁丁留通勒限赔补逾限不完者发囬本省陆续追取搭运甚为繁滞请即于本年发囬令速赔补一京通厫座号房多坍或以蓆囤收米何堪久贮请满汉堂官各一拣选贤能司官料占修造限内倒壊原办赔修九卿防议如所请奉
　　防依议五十五年閠三月顺天永平二府饥奉
　　命监视散赈六月授礼部尚书五十六年三月卒赐祭葬如例諡端简子徳音由内阁中书迁侍读康熙五十二年擢内阁学士六十年授山西廵抚雍正元年四月以匿报平定州夀阳徐沟等县旱灾又不停征部议革职寻授内阁学士因廵抚任内州县亏欠钱粮逾限未完降一级调用七年卒开音布
　　开音布满洲正白旗人姓西林觉罗初由笔帖式授内阁中书累迁兵部主事内阁侍读工部郎中詹事府少詹事
　　圣祖仁皇帝康熙二十六年八月授光禄寺卿十月迁都察院左副都御史防湖广廵抚张汧为御史陈紫芝劾奏劣欵
　　命开音布同直廵抚于成龙山西廵抚马齐往讯得实论罪如律二十七年二月擢戸部右侍郎三月
　　命监理髙邮寳应下河工程十一月疏言工所需用夫役甚众应于髙邮等十一州县内各夫千名即有添设不得过二万之数前在河工官员有谙练河务者请选用五十员以供臂指又请濬串河并丁溪草堰白驹石防及河垜车儿埠滔子灶至苦水洋诸处事俱下部议行二十八年正月
　　上南廵过淮安
　　命侍郎徐廷玺廵抚于成龙阅视下河还奏自丁溪至白驹有通海口之三处及丁溪上流之冯家坝河道应仍挑濬其串埸河石防诸工可悉停部议下河工程减停应归河道总督王新命管理
　　上因命开音布还京授正白旗满洲副都统先是髙邮州民以车逻镇三坝放水致淹田麦控诉开音布疏劾州同茹兆相千总马崇贵私开坝闸
　　诏尚书张玉书等察审以三坝各闸例于四月朔开放开音布误劾覆奏下部议开音布降一级留任罚俸一年寻擢提督九门歩军统领三十年二月
　　上以京师外城廵捕三营旧为兵部督捕侍郎所辖与内
　　城不相聨属
　　命改歩军统领下九卿等详议改铸提督九门歩军廵捕三营统领印总司内外城捕务所获逃盗等犯移送刑部完结三十三年五月
　　天坛外新修道路工竣开音布奏言新修之路聴人照常行走不乆又壊应沠緑旗兵看守令往来之人止走両旁勿行中路
　　上曰如此禁约殊于朕意不合盖修葺道路専以便民也若派兵看守不许行走则修之何用且云禁行中路看守之人必并禁及両旁不便于民应仍聴人照常行走后若毁壊令歩兵稍稍葺治三十五年八月擢兵部尚书仍兼歩军统领九月疏言廵捕事务繁要请添设郎中主事各一员下吏部议行三十六年九月授镶白旗满洲都统解尚书任三十八年九月以年老
　　命解都统任専管歩军统领事四十一年五月卒于官赐祭葬如典礼谥肃敏
　　常鼐
　　常鼐满洲正白旗人姓赫舍哩由笔帖式考授内阁中书康熙三十年迁侍读三十四年迁慎刑司员外郎三十九年授江南海闗税务监督四十年补
　　盛京戸部员外郎四十三年授翰林院侍讲学士充日讲起居注官四十六年改内阁侍读学士五十二年迁内阁学士充
