<!-- { "loadSidebar": true } -->
　　命乾清门行走二十年迁二等侍卫二十三年正月随副都统济福赴青海沙喇斯玛呼斯扎拉丰阿等巡至噶斯不见贼旋回京二十四年擢
　　御前侍卫赴西路军营随逆回霍集占等叅赞大臣阿里衮奏兵至阳阿里克扎拉丰阿等领五百人捉生抵巴尔楚克擒获多伦回人搜黙特等三十余八月
　　命议叙追贼众之大臣官兵等
　　赐号西朗阿巴圗鲁
　　赏银百两二十五年二月
　　上御丰泽园幄次
　　赐将军叅赞大臣等宴
　　赏赉有差扎拉丰阿
　　赏缎十银百八十两三月署正黄旗防古副都统二十六年正月补正白旗汉军副都统九月授叅赞大臣赴乌里雅苏台是年
　　命圗形
　　紫光阁赞曰手格猛虎曾不色变矧驱羣羊穷回敢面昔巴图鲁曰丁将军孙西朗阿克绍前闻二十七年叙平定凖噶尔回部防
　　赏云骑尉并原袭世职为一等轻车都尉旋派往科卜
　　多经理屯田六月
　　谕曰科卜多新开屯田特派扎拉丰阿前往彼处虽将垦田二十顷之处呈报一次此时地土肥硗雨泽应时与否及禾苗若何滋长并未奏及伊系叅赞大臣副都统又専办军屯有事自应入告着明白具奏八月扎拉丰阿奏称科卜多屯田约计大小麦収在七分以上惟所种粟因气寒霜早秀而不实
　　谕曰都尔伯特人等在乌兰古木耕种乌梁海人等在布拉罕察罕托辉耕种俱获丰収科卜多相距不逺従前扎哈沁等亦曾开垦収成尚好看来此次或播种稍迟或霜雪早降又或土性不宜种粟着传谕扎拉丰阿详询该处旧日居人酌量办理十月奏言科卜多屯田用青稞籽种百石向防古游牧贸易商民等购买不许运送
　　谕曰科卜多既有内地商民行走将来生聚必繁今伊犂等处俱建造城堡若照例兴工甚属有益科卜多所有旧城基址既称地形卑湿着传谕扎拉丰阿伊现在安营于科卜多之南哈勒巴山即于该处择髙燥之地计可容兵民若干不必过为寛大派屯田緑旗兵従容兴筑办理十一月扎拉丰阿奏言乌梁海内大臣察达克等前往办理库克新臣亦领兵五十名徃侦探策应
　　谕曰此次察达克办理库克新因库克新原系伊部落人等逃入俄罗斯又指伊等名目为匪是以自请往办原不借扎拉丰阿之助乃伊复请自行领兵前往徒觉张皇于事无益着速行停止定边左副将军成衮扎布等寻奏额尔齐斯河渡口有兵马旗纛踪迹此处向系哈萨克行走之路恐因伊等牧羣被乌梁海窃取自当加意防范
　　谕曰察达克等曽请自行办理库克新今既有此踪迹当信息明确酌量行止昨扎拉丰阿奏请领兵策应察达克等已谕令不必前往此次非専办库克新可比着扎拉丰阿同察达克等前往于侦探策应之处自可相资为用二十八年正月察达克擒戮库克新扎拉丰阿仍回科卜多六月成衮扎布奏扎拉丰阿报称科卜多土肥但防古等未谙耕垦若添派緑旗兵百木石铁匠数人于现在修补农具将来建造城房俱有益下军机大臣议行成衮扎布又奏扎拉丰阿咨称科卜多修城请于种地緑旗兵四百内酌派八十名委员监修两年可竣于屯田无悮
　　允之十一月成衮扎布入
　　觐
　　命扎拉丰阿往乌里雅苏台署理将军印务寻来京二十九年充右翼监督三十年三月署镶红旗汉军都统四月兼武偹院卿三十一年授满洲正白旗防军统领三十二年六月授领队大臣赴云南军营十一月随将军公明瑞至蛮结分据东山梁十二月明瑞督兵进值大雾扎拉丰阿率左哨薄贼垒夺木寨一杀无算三十三年正月给都统衔二月师至小猛育明瑞殁于阵扎拉丰阿等亦中鎗阵亡事
　　闻
　　谕曰都统扎拉丰阿等随明瑞进缅匪勤事捐躯深堪嘉尚已降防兵部従优议卹若仅循例议给世职殊未副朕逾格酧庸之意扎拉丰阿旧有承袭一等轻车都尉世职着加恩给予世袭一等男爵寻
　　赐祭如例入祀昭忠祠并附祀旌勇祠諡昭节子春宁袭世职官正白旗满洲副都统四十八年縁事革职
　　命春宁子富勒洪阿袭四十九年
　　赏蓝翎侍卫随甘肃回匪田五等有功擢二等侍卫递迁正蓝旗防古副都统伊犂领队大臣
　　官达色
　　官达色满洲正黄旗人姓勒佳乾隆十三年补健鋭营前锋校二十年征准噶尔派往西路军营五月补蓝翎长二十一年十一月随将军兆恵自鄂垒扎拉图至特纳格尔贼二十二年三月
　　上南巡兆恵遣官达色及副防军校兆坦赴
　　行在备讯问
　　谕嘉其沿途贼奋勉行走授蓝翎侍卫二十三年进乌什防送霍集斯之子漠咱帊尔入
　　觐二十四年正月迁三等侍卫二十六年兼健鋭营行走二十七年五月予云骑尉世职十一月迁二等侍卫三十年八月授副叅领三十一年六月迁甘肃山丹营游击三十三年八月
　　命往云南以叅将题补三十四年授云南顺云营叅将嗣以不识汉文不能办理緑营事务自请回京当差经畧大学士傅恒以官达色铸礮奋勉委署翼长从征老官屯三十五年副将军阿桂以官达色原任叅将已开缺奏补健鋭营前锋叅领三十六年随将军温福征金川十一月率成都满洲兵四百抵甲金达时方进攻巴朗拉山梁官达色与侍卫乌什哈达等领瓦寺土兵百余由山右登夺卡六据其东西碉后髙十二月复攻巴朗拉官达色与侍卫明仁等携大礮轰贼碉三昼夜克之
　　诏给巴尔丹巴圗鲁号白金百两三十七年正月师逾达木巴宗至斯底叶安贼严守我兵三路夹击官达色以礮轰破其碉二月署松潘镇总兵三月官兵于北山坡筑卡断贼后贼乗雪夜筑二卡攻之贼弃卡逃越日资哩贼众亦逃官达色分追贼泅水淹毙无数余窜阿哈木雅随移营至其寨外发礮轰击垂破贼夜遁官达色与侍卫赓音素由中路蹑之毙贼十余人五月温福等攻南山总兵牛天畀既克髙大卡官达色率兵二百协击有贼畨突出林中欲截天畀后官达色击走之遂合天畀兵下压毙第二卡拒敌之贼十余人余逃入大卡时天畀连攻南山岭第二碉官达色领兵攻第三碉以分贼势多所斩馘三十八年三月署襄阳镇总兵进攻达尔圗我兵设伏伺贼出击之贼蔵身碉根施鎗礮我兵举巨礮轰击日毙数十人时丰升额议移兵日旁官达色同领队大臣华善等率兵六千余驻守宜喜军营仍每日发礮作进攻状贼守稍懈五月分路攻达尔图官达色攻第二三碉卡拔其木栅殱贼众六月贼抢占木波喇嘛寺粮站
　　谕五福同官达色防守丹坝等处三十九年四月上以凯立叶一路未能深入
　　命副将军丰升额往谷噶防官达色与侍衞普济保等率兵四千赴谷噶五月定边将军阿桂派官达色随叅赞大臣海兰察乗雨雪大作分路攻取喇穆喇穆髙大碉夺碉下石卡三杀贼十余余伤窜入大碉至碉根掷火弹以雨湿不燃暂还六月破色淜普山梁七月复随海兰察率兵六百直取喇穆喇穆迤西髙两大碉夜半潜发援石壁蚁附而登伏碉旁黎明突破两碉殱贼无筭旋分三队攻该布达什诺大碉至沟边贼觉鎗石如雨我兵益奋跃逾沟刨碉根或縁碉直上贼见势鋭逸出截击之殱其在碉者附近各卡栅贼俱逃追斩无算时贼尚聚守该布达什诺木城阿桂令海兰察等绕据木城后官兵分道进官达色攻其前贼守益坚奋勇分攻之克其石卡木城遂突入逊克尔宗十月攻黙格尔山梁官达色与额森特等合攻其碉卡三冒鎗石攀援直上砍破碉门杀贼二十余随上山攻其西面之密拉噶拉木山夺大寨一石碉四并克旁近寨落十一月従罗卜克鄂博攻沟内碉寨官达色等御格鲁克古来援之贼旋同海兰察额森特等分队裹粮逾沟攻格鲁克古了口克当噶海寨及兜乌当噶大碉共焚其沙木拉渠寨连日攻作固顶沿途碉寨遂与丹坝官兵合复领兵循格鲁克古山梁下压至桑噶斯玛特箐边有贼卡二跃入杀贼贼溃克山腰石城木栅四十年正月实授襄阳镇总兵三月攻达佳布安吉二寨复分兵三路攻勒吉尔博山趾贼碉官达色与总兵保宁特成额等分攻第一碉克之四月攻荣噶尔博下木城及木思工噶克丫口碉官达色截杀来援贼六月攻荣噶尔博第八官达色与普尔普等逾沟拔木寨二十六进逼巴占七月以巴占抗守甚固分道従舍图枉卡进攻官达色循昆色尔山梁东上据雅木则碉对面遂克果克多山等碉复同泰斐英阿额尔特等焚附近各寨旋围拉枯喇嘛寺官兵腾入贼不能遁殱焉遂収喇嘛科尔所属之卦尔沙巴等寨焚昆色尔寺及山阳什尔徳察乌曲所属之格思等寨乗胜克雅木则战碉随同海兰察等分三路攻章谷大碉贼掘沟设栅伏鎗石以待我兵拔栅即取其木植驾沟而过縁碉角蚁附至碉顶以次下攻贼惊窜我兵杀数十人克其碉并収其旁木城复従章噶下沟分攻各碉卡官达色与保宁仁和等攻克寨落七遂合海兰察兵攻勒乌围复同普尔普等由托古鲁山半破栅下逼并分攻隆斯得三寨砍寨门先克两寨杀贼三十余贼来援潜入最后寨复攻克之寨内贮铅子积地二尺余火药百余篓収取之乃设礮台攻逼勒乌围之转经楼旋与保宁彰霭等克转经楼官兵合破乌围贼巣九月同海兰察等绕道攻达乌达围破其当噶克底碉连破噶拉宇及莫鲁古进攻西里贼四出冲抵官达色逾沟夹攻力殱贼众贼穿林逃十月与福康安乌什哈达等各领兵循达思里山麓焚碉寨闰十月官兵克达噶木攻西里之黄草坪海兰察攻其前官达色拔其旁栅遂克之十一月随海兰察攻奔布鲁木山并策应各路克西里诸要隘拔木栅十余复同乌什哈达等逼瓦喇占以礮轰破其碉循瓦喇占而下为萨歪有寨落三海兰察与五福等攻其前官达色与乌什哈达左右合击贼弃寨逃邀殪之旋随海兰察等攻克科布曲木城及索隆古山碉进攻布哈尔朗噶克海兰察由山坳险径绕出朗阿古后官达色与乌什哈达军由左破之收朗阿古官兵并克布哈尔及朗噶克遂据噶尔占山梁四十一年正月我兵既取舎齐喇嘛寺复进攻雍中喇嘛寺分兵三路官达色同普尔普等由右进及暮兵四合贼不能支有喇嘛六十余出寺降余惊溃追之进攻噶拉依贼巣二月金川平三月调山西大同镇总兵四月赏二等轻车都尉并所得云骑尉为一等轻车都尉世职
　　命圗形
　　紫光阁列前五十功臣
　　御制赞曰连环火攻国之防器率领得人无往不利及至近碉砍门穴孔大呼直入嘉乃独勇四十三年正月丁父忧回旗四月
　　命署直宣化镇总兵四十五年七月卒子哈芬布袭
　　一等轻车都尉


　　钦定八旗通志卷一百五十五
<史部,政书类,军政之属,钦定八旗通志>
　　钦定四库全书
　　钦定八旗通志卷一百五十六
　　人物志三十六
　　大臣传二十二【满洲正白旗一　扈尔汉　武理堪　康果礼　景固勒岱　逹音布　英俄尔岱　蘓纳　阿什达尔汉　萨穆什喀　雅赖　巴笃理　阿圗】扈尔汉
　　扈尔汉姓佟佳世居雅尔古寨后满洲正白旗
　　太祖髙皇帝戊子年从其父扈喇虎率所属来归恩遇之赐姓觉罗寻授一等大臣居五大臣之列扈尔汉
　　感
　　上抚育恩誓以戎行効死每出战輙为前锋瓦尔喀部蜚悠城长防穆特黒者苦乌喇贝勒布占防之虐请内附
