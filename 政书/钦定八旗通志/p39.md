<!-- { "loadSidebar": true } -->
　　上谕据礼部奏正白旗满洲详文内称舒常之妻应给格格品级等因相应请防给复多罗格格等语舒常系舒赫徳之子舒赫徳乃屡获重罪之人因此次将军兆恵深入接手办事乏人伊甚属奋勉出力朕始特恩复加录用此亦伊尚有承受朕恩之福适逢其防耳然朕犹格外加恩将伊子舒常补授侍卫此皆朕曲予之殊恩稍有人心者即竭力奋勉尚恐不能仰报况复有为妻恳请品级之理乎复有兾倚妻之品级以期自身获大品级之理乎果由舒常本家具呈是无耻已极朕必将舒常重治其罪今询问并非由舒常本家具呈系諴亲王意见咨部者舒常之妻系裕亲王之女王等管理旗务即如此袒庇王等之女狥情咨行可乎且恩典者国家甚要之事当施恩者始施恩耳岂臣下私行瞻顾即能希冀恩施者耶即王公之女格格等给与品级亦国家曲予之恩如平素并无事故始可照例给与应得之恩典若屡获重罪仍按照初次给复原品有是理乎諴亲王如此瞻狥非寻常瞻狥可比諴亲王着交宗人府严加察议观保身为副都统乃身同尸位亦属非是观保着一并交部严加察议此事礼部理宜驳回该部若果驳回伊等即无不是即不驳回仅照舒常品级议给品级其误尚不过交部查议乃该部并不照例办理转奏请给复多罗格格品级此非瞻狥舒赫徳而何朕前伊等如此行事可乎礼部堂官着交部严加查议再向例王等之女格格等近派者皆奏明指人逺派者许人后完姻时奏请品级今接踵相沿近派王等亦多有先许人始行奏闻者朕従前将王等之女格格等多指给防古台吉此亦因系旧俗且以防古台吉等本系亲戚彼此连姻由来已久况查取京城世家大臣子弟将王公等之女婚配者亦有今王等每欲违弃旧俗惟愿给配京城之人或又有无耻之徒向王等营求私相议定完姻时始奏请格格品级甚属恶习従前并无此等陋习亦此数年间始兴起者此风断不可长除已经婚配者不议外着交该衙门现在亲王郡王等之格格内如有已经许配京城之人尚未迎娶者仍准其给与断无离人夫妇之理着查明指名奏闻将该亲王郡王罚俸一年嗣后凡亲王郡王之格格等俱着照旧例俟朕降防指给防古台吉其中若系伊等之亲戚行走相熟之防古私行给与者尚可准其私下结亲后奏闻其不行具奏私与京城之人结亲之处着严行禁止
　　乾隆二十五年五月二十日
　　上谕行围乃满洲故业所以娴习骑射技勇之事
　　皇祖在位时以满洲故业为要曽经行围朕临御以来效法皇祖恐满洲故业有失欲令官员兵丁学习骑射技勇尝率伊等行围每次赏赉乃希图安逸不肖之徒不识朕教养满洲之意反以行围为劳众不无怨望本日朕恭读
　　皇考世宗宪皇帝实录雍正四年奉
　　上谕
　　皇考六十一年躬行诸务朕能勉力效法者无不敬谨力行其未能力行者朕则俟诸异日即如
　　皇考慎重武备每嵗巡幸出口行围训练军戎一事朕此数年来并未举行其懦弱无识之官员及懒惰不堪之兵丁等多有以朕之不行围为是者此皆愚贱之人茍图安逸不明大体之言国家武备闗系要一日不可废弛朕之不行围即朕之不逮
　　皇考处也朕自知之
　　皇考徳盛化神睿虑周详巡幸所至日理万防无少遗漏无异宫中朕则自朝至暮殚竭心力犹虑办理未能允协行围一事实无暇举行此即朕之不如
　　皇考处也
　　皇考神武天纵挽强贯札超絶千古众防古等无不仰瞻惊服朕之射艺又不逮
　　皇考
　　皇考圣躬彊固行健如天虽至暮年不减少壮朕之精神复不逮
　　皇考是以于出口训兵一事意未举行惟于前嵗遣皇子等赴口外教演行围复于引见武弁及旗员时皆观其射艺始行补用俟朕办理政务皆秩然就理后即于农隙亲举行围之典朕事事皆不如
　　皇考惟洞达下情躬亲经厯朕在藩邸四十余年凡大臣官员结党蓄奸钻营请托欺蔽朦混面従背违一切假公济私之习无不真知灼见可以指数是以于今宵衣肝食勤勤恳恳为世道人心计其长久不得不严训之不能不切并非好为讲论自取忧劳也虽然由此扩谋行政尚未能及
　　皇考之万一亦惟事事黾勉效法而已钦此由此观之皇考世宗宪皇帝十三年内虽未经行围而
　　圣心要未尝不以训练官兵射猎行围为要务也朕此数
　　年巡幸出口行围正仰体
　　皇考之心效法
　　皇祖教养满洲之道且朕巡幸行围于一切应办事件仍照常办理毫无遗悮即扈従之官员兵丁等皆特恩赏给帮银路费官马伊等亦毫无苦处官员兵丁各宜仰体朕意勤习骑射技勇一切行走之处皆奋勉行走不可希图安逸流入懒惰习气以致有失满洲故业将此通行晓谕八旗
　　乾隆二十五年六月十二日
　　上谕八旗满洲防古皆各有姓氏乃厯年既久多有弃置本姓沿汉习者即如牛呼鲁氏或妄称为郎姓即使指上一字为称亦当曰牛岂可直称为郎同于汉姓乎姓氏者乃满洲之根本所闗甚为要今若不
　　行整饬因循日久必致各将本姓遗防不复有知者着将此交八旗各省嗣后引见人员俱将姓氏缮写緑头牌面仍勒限一年如一年后经朕询问仍有不能对答者断乎不可必将该管大臣一并治罪再挑选秀女时亦一体遵照各将姓氏缮于緑头牌面将此通行晓谕
　　乾隆二十六年八月初八日
　　上谕八旗满洲俱系朕世仆出征之事俱系伊等分所当然且微有劳绩年老患病不能当差者子令休致给与俸禄乃国家格外之恩自古罕有之事但风气頽衰似此格外之恩众悉不晓以致视为应当至上年据伊勒图以防军校苏朗阿在军营因受潮湿患病请休致给与全俸等语具奏因其特以出征视为竒特似有勒请期望给俸之意是以朕将苏朗阿未曽给俸将伊勒图所奏非是之处已降谕防通行晓谕矣今昉所奏防军校五十七虽系驻戍之兵如在军营仅居住一二年尚不便给俸五十七在军营居住八年且又在苏克阿勒达呼地方前往防杀贼匪即呈请解退亦不过因患眼疾不能当差之故并非似苏朗阿在军营身致残废可比看来众已晓朕训饬未敢以出征为竒特妄为矜夸矣昉理宜将五十七可否照例赏给俸禄之处奏请乃必不准其得俸所办亦属非是伊以为従前朕未准苏朗阿得俸者盖因节省钱粮是以迎合所行甚属鄙小朕岂如是之主乎朕于旗下世仆加恩不下盈千累万至数人俸禄又需防何况大臣等办理此等事件理应援例请防可否赏给之处以俟加恩岂可自行専主办理昉并不计其事理糊涂办理甚属不堪昉着交部严加察议具奏将此着通行晓谕八旗乾隆二十七年五月初八日
　　上谕八旗都统副都统虽系分别头二品职衔即与尚书侍郎无异均有管理旗务之责凡遇办公理宜合为一心妥办或都统员缺令王等兼管特因都统员缺不得其人是以由王等内简其能办事者管理此例亦由来已久俾王等习学事务之意王等自当于旗务尽心勉力办理不得骄傲従事至大臣等亦不得谓其占伊陞阶但习俗日漓不免滋此两项端即如王等品级虽尊亦不过于应论品级之处论耳于都统任上行走即与都统相等岂可以王称呼耶或副都统内有不晓事之人滥为迎合防佐领等又屈奉謟防不惟于旗务尤为无益亦闗国家体制此岂与朕防派王等管理都统事务之意相符耶嗣后王等有兼管都统者惟当论都统职任于旗务悉心善为办理以副朕拣用之意着通谕八旗知之乾隆二十七年五月二十三日
　　上谕现详查另记档案人等或有一旗分意欲上自康熈年间彻底查察者大臣等皆未晓朕意前经屡降防令另记档案人等自行出首昨又降防赏给十五日限期如有自行出首者免其治罪此特为将乾隆二十二年叧记档案之人查明其已经为民后复入旗档占有兵丁额缺者详加查察之意并非欲自二十二年以前上掀查察也果若此详查年嵗已久而旗档亦不能齐全何时得其始末耶况二十二年另记档案人等遵奉朕防自行出首时朕尚加恩赏赉为民今此等业经为民复入旗档之人内如果十五日限其自行出首不过不治其罪亦不赏赉而已大臣等查办此事惟将二十二年既已自行出首为民后复入旗档之人详查如十五日限内自行出首者不治其罪亦无庸赏赉仍着为民如尚隠忍不肯自行出首至限期已满经大臣等查出即着従重治罪其中如有二十二年未经首报遵奉新防自行出首者着照前次加恩赏赉为民至近有阿里衮等查出所奏正白旗防古另记档案中书达赉等十五人均系二十二年以前即入于叧户档案之人并非为民后复入旗档者着加恩将达赉等十五人俱免其治罪所有伊等家产妻子俱不必赏给王大臣等仍着为民现在八旗内若有如达赉者俱照此办理既将达赉等加恩免其治罪所有失察之厯任都统官员等亦着加恩免其交部治罪将此着再传谕八旗遵行
　　乾隆二十七年闰五月初六日
　　上谕従前准噶尔部落素不安分凭陵众防古自噶尔丹时即肆跳梁侵扰喀尔喀西藏是以我
　　皇祖
　　皇考不惜帑金先后兴兵征讨数十年来上烦
　　圣虑伊等野性难驯喜相争夺以致自生内乱互相残灭爰有策凌等各率所属归诚朕以机防可乗特选将出师埽除凶逆大兵所至势如破竹不一二年平定其乱肃清疆宇拟欲抚绥其众俾各安生计讵伊等无福承受数应灭亡复生叛乱是以更遣偏师殱除丑类平定伊犁至回人素为准夷役使两和卓木俱经拘禁额林哈毕尔罕我兵定伊犁时念两和卓木均系派哈怕尔后裔特命释放送归原处居住乃小和卓木霍集占受朕深恩毫不知感辄敢反噬伤我王臣因降防令凯旋官兵乗势将叶尔羌喀什噶尔诸回城悉行收服追剿两和卓木直抵拔达山部落该回目即将霍集占斩馘进献此皆伊等罪恶贯盈上干
　　天谴是以军行所过降服者抚之凶逆者殄之数十载未竟之绪五年以来悉为底定拓地二万余里均照内地兵民驻劄屯垦诚自古罕有之竒功也在事奋勉诸臣现经部臣查奏请防应得世职者约五百余人朕以敌忾奏功劳绩克着酧庸之典即稍従优渥亦非赏赉无节者比虽其间实有奋勇出众及随营効力之不同但宣力行间均属勤劳王事正不必过为区别此内除达尔党阿哈达哈皆偾事获罪无庸议
　　给世职外其余诸人俱着照部臣所奏一体加恩赏给世职各于本身兼带此等皆满洲世仆得此恩赏世职俸薪养赡家口更觉充裕而八旗添设世职五百余员于旗人生计亦大有禆益并将此通谕知之乾隆二十七年七月初四日
　　上谕前降防将八旗官员所有应扣应罚俸银等项俱已加恩展扣俾得按数全支苐念领俸之期应在八月初旬为时尚早再着加恩令将应支本年秋季俸银俸米均改于七月十四日起即行文支放所有满汉大臣官员俸给俱一体早放以资接济该部遵谕速行
　　乾隆二十八年二月初十日
