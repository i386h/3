<!-- { "loadSidebar": true } -->
　　高防爵字澹庵汉军厢白旗人雍正元年改入厢黄旗初由廕生任直正定府蠡县知县迁湖广安陆府同知康熈四十五年陞四川松茂道佥事疏濬都江堰水灌田民食其利督运黄胜关粮储累署布政使按察使事凡所措置动合机宜后转直口北道四川人至今思之崇祀名宦祠董绍美
　　董绍美汉军厢白旗人由监生授山东沂州州同以卓异陞知州康熈五十九年任钦州正直亷明申明伦理屏絶苞苴雍正三年卒钦州绅士感徳设神主位奉祀天涯亭崇祀名宦祠
　　孙芳
　　孙芳汉军厢白旗人初以正四品职衔任河南陈州知州首革编审陋规防拨置闽兵至中州开垦安揷营房各得其所民不扰害立社学置学田又厘正商水所侵故地疆界民颂其功寻陞云南鹤庆府知府崇祀河南名宦同旂有朱廷梅者任江南徽州府知府清白自矢洁己爱民善政甚多士民徳之亦崇祀名宦祠
　　万萧裕
　　万萧裕汉军厢白旂人由监生任桃源县知县操守洁清聴断明决减火耗禁私派重农恤刑加意学校士民頼之崇祀名宦祠【以上二十二人并旧志所载】








　　钦定八旗通志卷二百三十八
　　钦定四库全书
　　钦定八旗通志卷二百三十九
　　人物志一百十九
　　循吏四【汉军镶红旗　汉军正蓝旗　汉军镶蓝旗】汉军镶红旗外任官
　　王清彦
　　王清彦字亮辰汉军镶红旗人顺治初授湖广耒阳县知县丁父忧起复九年补任直大名府魏县年少有肆应才猾吏蠧胥莫能施其奸事至立判案无留牍时军兴役繁清彦稽牌甲均头役虽有力之家不得规免穷民无偏累之苦百姓感其徳后内陞行人司行人县民立石画像以志去思复公请于督抚学政崇祀名宦祠
　　卢豫
　　卢豫汉军镶红旗人康熙癸夘科举人十六年任山东潍县知县朔望同僚属宣讲
　　圣谕十六条风雨不辍小民敦伦睦族教化大行夜不扃户每春下乡劝农捐助牛种民无游惰田无荒芜遇蝗蝻扑灭有方禾稼赖以无害捐俸修理黉宫又于北门外买田十亩为义冢倡修大桥于东门外白浪河设立义学俾训童防旌孝子节妇以树风声有节坊烈庙碑记世后陞湖广荆州府同知崇祀山东名宦祠
　　徐鳯鸣
　　徐鳯鸣字祥宇汉军镶红旗人顺治八年任进贤县知县其明年冬土冦入县鳯鸣与鬭面受一矢仍奋勇追贼手戮数十人贼惧引去邑赖以安事载江西通志十二年调河南郏县知县县当流冦残败之后四野荒芜鳯鸣抚辑招徕安挿八里营等处给地耕种名其保曰鸿宅保冢头镇河水时民多病涉鳯鸣捐修石桥以便行旅其禔躬极亷洁聴讼极公明设立义学振兴文教邑人歌颂
　　不衰十五年陞广东儋州知州郏县人思其徳崇祀名宦祠
　　韩昌先
　　韩昌先汉军镶红旗人由贡生任浙江萧山县知县莅事明敏政简刑寛立里甲均当法使徭役均而诡计絶至今遵焉卒于官民为立社西郭以祀之事载县志康熈六年九月崇祀名宦祠又同旗有苏宏谟者任贵州粮驿道时滇师凯旋供亿之繁日无宁晷宏谟防刃豁如毫无凝滞先是往来差遣多以人代马谓之夹马夫民苦之又养马草料尽派民间宏谟悉为革除民力以苏殁后崇祀贵州名宦祠
　　黄道宏
　　黄道宏汉军镶红旗人康熙七年由廕生知福建诏安县县治负山滨海地瘠民贫俗多顽梗道宏至即减耗羡修建申明旌善二亭并设义学以劝谕之诏安与粤之潮州接壤奸宄出没道宏设法抚辑皆归本业防歳旱防诚祈祷甘霖立沛十一年迁临江府同知闽人祀之名宦祠
　　张仲徳
　　张仲徳汉军镶红旗人康熙十五年任广东布政使时粤东初平民多失路仲徳广为招徕休养生息免杂徭杜包侵絶差扰禁挪垫革火耗胥吏不敢作奸田有瘠薄给牛种劝民力耕当大兵云集往征粤西南韶等府每苦兵饷不继仲徳措置得宜劝输有法上不损赋下不扰民兵马饱腾因得恢复诸郡兵燹之后士子失业仲徳勤加训诲振兴文教贫士或衣食不周必多方周济浮粮坍荒绘图详告编审丁粮随时消长计粮多寡定差之轻重絶丁口混淆粮差偏累诡计之凡不便于民者悉去之粤中有轻生恶习每因睚眦服毒自缢民以病殁者亦架词诬陷株连牵累其家立破仲徳徧谕严禁有假命图赖者重治亲人并罪邻人之不为劝解者仍责令本家自行殡不许地棍借端诈骗自是粤民无轻生者时征勦叛镇祖泽清兵马杂遝积尸甚多仲徳捐俸买棺埋得免暴露殁后士民佥举入名宦祠
　　金鸣鳯
　　金鸣鳯字竹亭汉军镶红旗人康熙十六年以恩监生为光泽县知县时逆贼初平村落残燬鸣鳯极意招徕常单骑巡行郊邑有强卒凌虐百姓鸣鳯痛惩之冦至则统领乡勇尽力捕杀尝捐赀施赈赎难妇给牛种恤农民以生以聚邑民赖之崇祀名宦祠
　　张至隆
　　张至隆汉军镶红旗人康熙三十二年任肇庆府知府防洁率下僚属敬畏肃学校劝农桑饬保甲省刑狱士民颂之郡当牂牁下流歳三四月西流暴涨庐舍漂溺至隆亲驾小舟躬先负土日夜督率堤以永固从肇庆新桥而上人烟寥落山路多岐舟人以胡蔓毒药为香燃之客迷遂窃其资名曰闷香船至隆捕得悉投大江中其患始息民立祠祀焉
　　姚启盛
　　姚启盛字际斯汉军镶红旗人以刑科给事中分巡贑南持大体不事烦苛而市井豪猾及吏胥贪墨者必绳以法先是贑城数被火灾启盛教民造绠缶畚挶之具以备救防城东小山曰火熖山相以为火祥因于路逵浚大井建阁于其上命名天一以压之启盛为增修完固火患衰息贑江十八滩水险易溺为置船拯救民无水患革雩都大庾之派积困以苏寻陞江西督粮道又擢布政使每遇贑州事輙留意曰吾未尝一日忘贑也卒于官贑民匍匐往哭焉康熙十七年崇祀名宦祠黄执中
　　黄执中汉军镶红旗人康熙十七年授福建古田县知县时耿逆初定余党逃匿山中毎出掳掠居民相率迁徙以避执中相率乡勇攀藤附葛捣其巢殱巨魁八人余党溃散乃招抚流离各归安业寻以丁忧去官服阕补浙江天台县防以持己恵以养民一如在古田时陞河南南阳府同知卒天台民懐遗爱崇祀本县名宦祠古田县亦崇祀名宦祠
　　李遇时
　　李遇时字雨若汉军镶红旗人康熙十八年任岳州府知府时吴逆之乱大兵初定岳州招抚流亡劝农息讼滇黔未靖亲诣行间转饷数百里所属平江县乱后多积逋遇时晓以大义民咸乐输郡学倾圯捐赀倡率修葺课士劝学振起文教重修岳阳楼废坠咸举士民公请崇祀名宦祠
　　胡云龙
　　胡云龙汉军镶红旗人康熙二十一年由廕生知四川隣水县事招抚流移劝谕垦辟经画井然民懐其徳崇祀名宦祠同旗有王瑚者以康熙二十二年任四川温江县知县性刚果能断禁科派吏胥畏之无敢犯法者卒民人思之亦崇祀名宦祠赵世安
　　赵世安字惟康汉军镶红旗人康熙二十七年任浙江仁和县知县寻擢福建兴化府同知强毅多干略严禁赌博凡樗蒱之戯有侦得者虽纨袴子弟必重惩之又请以罚锾重修木兰陂民懐其利后摄诏安县事卒于官闽人祀之名宦祠
　　王登魁
　　王登魁汉军镶红旗人康熙二十八年由贡生任河南汝州知州设立义学培养人才延请名儒捐俸供给文风丕变每逢朔望实力宣讲
　　圣谕重修州志三十年秦晋大荒饥民流入中州登魁设法赈济全活甚众蝗起露处郊野扑捕不遗余力遂不为灾先是鲁山贼王二等依山啸聚摽掠隣境登魁亲率民兵讨平之三十一年运楚省粮赈饥关中所经过州县无不骚动登魁措置有方民不扰累聴断果决胥吏毫不敢欺旧例编审册籍里书那甲换乙登魁每编一里即明张告示使人人皆知那移之弊悉除三十三年荐举卓异三十四年六月陞江西瑞州府同知绅民列状保留奉
　　防留任三十五年十二月陞工部员外民至今思其徳焉崇祀河南名宦同旗有刘天爵者康熙二十八年任四川屏山县知县首重文教士习一新崇祀名宦祠
　　刘廷玑
　　刘廷玑汉军镶红旗人任处州府知府处郡累石为田十日不雨则旱十日不晴则潦廷玑莅任阅
　　府城东有好溪堰西有通济堰旧毁于水捐俸筑之蓄泄有资民赖其利康熙二十九年旱荒廷玑上状督抚并绘饥民图以献得请买米平粜饥而不害尤留心讼狱所属丽水县民李某家被盗县捕盗首曹大鞫之扳连二十余人狱具报府廷玑察盗首甚黠疑其诬因阅所获器械内有刀刻杨禄字宻访之果有是人近不知所往遂于夜半取曹大讯之曰本日获盗杨禄供同党惟尔余俱不知也曹大始吐扳连是实因踪迹杨禄捕获之余皆得白民称为神君时当耿逆乱后学校荒废廷玑捐赀改建广其规制又建莲城书院为义学又建南明书院为讲学之地亲率诸生讲诵膏火廪饩毕备圭山旧有文昌阁久圯因重建之翼以横舍二十八楹拟列宿环拱文昌之象为阖郡士子精舍拨社田九十亩资其费既去任士民即其书院祀之累陞至江西按察使縁事降淮扬道生平博学留心风雅所着有葛庄诗集在园杂记行于世崇祀浙江名宦祠
　　张万言
　　张万言汉军镶红旗人由恩监生累陞至琼州府知府在任七年洁己爱民多行善政康熙三十年议设琼商配引加饷琼民呈称琼郡环海自古灶户皆自煎自卖设商则小民贵贩难卖黎人食淡恐生不测万言据呈力为详请
　　题免是年大旱发谷赈饥士民感徳四十五年士民公请崇祀名宦祠
　　马国桢
　　马国桢汉军镶红旗人由监生康熙二十九年任河南安阳县知县清介自持勇于除弊每逢朔望宣讲
　　圣谕务令家谕户晓民知向义留心民瘼遇水旱灾荒或防诚步祷甘霖立应或捐俸煑粥按户散赈而且加意学宫重修庠舍广搜经史置之斋房俾单寒之士课诵有资邑素有水患国桢开濬河道境内遇旱则有蓄水之处遇潦则有泄水之区民咸赖之又邑中有孀妇张氏者夜被贼杀凶手未获拘比邻之冯三李三二人讯之冯三以李三是夜离家因而诬证其事久未白国桢忽假寐间若有神明指示之者曰冯四讯之始知事由冯三因拆视其衣见血迹犹存腥闻尚在冯三俯首伏罪邑人叹服在任十二载四十年陞广西浔州府同知四十三年又陞湖广荆南道寻转江南镇江道五十三年丁忧回籍五十九年奉
　　防派委运米进蔵以疾卒于军前河南人思其徳公请崇
　　祀名宦祠
　　祝钟哲
　　祝钟哲汉军镶红旗人康熙三十一年由廕生任江西抚州府知府入境日以生民为念刑罚悉用轻典城墙倾圯者即行修葺严禁催科加耗漕项羡余减香税革积弊三十二年夏大旱斋戒步祷焦劳致疾殁于任合郡士民感念三十三年公请崇祀名宦祠
　　呉玥
　　呉玥汉军镶红旗人康熙甲戌进士四十年任河南汤隂县知县内慈祥外严毅爱民如子而疾恶如仇兴利剔弊政简刑清设义塾置学田延名师训课生童时亲加考校多士振兴四十二年
　　圣祖仁皇帝西巡面试经书称
　　防特调江南苏州府长洲县知县士民至今犹歌思不置
　　云后崇祀名宦祠
　　熊惟杰
　　熊惟杰汉军镶红旗人任浙江按察使性峭直然善拊循百姓杭州兵民杂处强弱不相能常多讦讼或诉于途有司驱车过不问望见按察使前节辄欢然曰熊父来事当白矣惟杰为立剖之兵民咸恱服焉卒祀名宦祠同旗有武国楹者任至浙江按察使清慎慈和贫至不能具饔飱
