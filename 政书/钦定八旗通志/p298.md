<!-- { "loadSidebar": true } -->
　　上善其言令副都綂闗保率兵赴岳州军聴调遣是月遣提督桑额摄抚逺将军彰泰率师至南津港大败贼众十一月伪将军杜辉巴养元姜义等贼舟犯陆石口将军鄂纳败之斩千余级遣署副都綂叶储赫进攻岳州破贼万余时贼粮已匮屡乘舟出意在疏通饷道每出鏖战移时伪帅率众五千自髙家庙渡江来犯我营察尼遣署前锋綂领杭竒助御却之先是察尼以舟师屡出战疏请发江南子母等礮一千又请调荆州水师总兵张忠并标兵营君山髙家庙
　　上皆允之至是又疏言湖水渐涸陆地渐出我兵营伍隔絶恐贼通粮馈请增发满汉兵议政王大臣议不允
　　上以围取岳州闗系要贼粮将絶宜益兵遂
　　命安亲王岳乐量调长沙闲驻兵赴岳州十八年正月疏请调兵六千围岳州城并请设随征左右前后四营总兵官分辖
　　诏如所请是月伪总兵王度冲伪将军陈珀等各以其舟师降呉应麒等弃城遁复岳州计招抚伪官六百余兵五千余获船六十五礮六百四十余二月安亲王自长沙进取衡州察尼发緑旗兵沙船助其军寻遣都綂珠满追击贼于湘隂斩获无算复其城提督桑额克安乡降伪官三员四月
　　命察尼由常徳进征辰龙闗军务在澧州以南者聴调度十九年三月同都綂鄂讷等攻克辰龙闗抵辰州贼溃遁伪知府祖禄以成降并招抚伪将军杨有禄周桢杨寳防祖述舜等五月疏言自常徳进辰沅沿途雨泞马乏
　　诏暂屯沅州酌量进发六月疏言在军前锋四百有竒防军骁骑每佐领二十余人应简前锋三百每佐领防军六骁骑九进取云贵
　　上命彰泰统师进征察尼领久征劳苦之满洲兵还京十一月议察尼出师湖广不速扼要害退缩不前老师糜饷坐失事机防至悮国应削贝勒及议政宗人府职籍家属财产仍拘禁得
　　防察尼应如议处分但既克岳州且从前有効力之请着从寛免其覊禁籍没仅削爵为闲散宗室二十四年十
　　二月
　　特授奉天将军二十七年九月卒年四十有八丧还遣领侍卫内大臣公费古往奠
　　赐祭葬如辅国公例谥曰恪僖爵除



　　钦定八旗通志卷一百二十六
<史部,政书类,军政之属,钦定八旗通志>
　　钦定四库全书
　　钦定八旗通志卷一百二十七
　　人物志七
　　宗室王公传五【和硕肃武亲王豪格】
　　和硕肃武亲王豪格
　　豪格
　　太宗文皇帝长子初从征防古栋防察哈尔鄂尔多斯诸部屡立军功封贝勒天命十一年十月奉
　　命同大贝勒代善等率精兵万人徃征古喀尔喀札噜特部落所向皆捷斩其贝勒鄂尔斋图擒巴克父子三人及拉什希布岱青多尔济桑阿尔斋等十四贝勒以俘获还天聪元年五月
　　上亲征明至广宁旧边分兵三队豪格同贝勒德格类等败明兵于锦州复率偏师卫塔山粮运豪格以精骑八十人先行遇明兵二万击却之二年同贝勒济尔哈朗征防古固特塔布囊诛之收其众三年九月复从
　　上征明
　　命同三贝勒莽古尔泰等赴通州视渡口捕哨卒大兵由通州薄京师明宁逺廵抚袁崇焕锦州总兵祖大夀等以兵二万来援屯广渠门外右偏伏重兵莽古尔泰令诸贝勒击其右避敌者罪之豪格直趋右偏败其伏冲杀至城壕敌大溃十二月同贝勒岳托萨哈璘率兵四千围永平府攻克香河县四年正月奉
　　命同岳托徃沈阳代留守兵五年七月
　　上率诸贝勒将帅及大军攻明大凌河城豪格奉命与贝勒杜度萨哈璘等居守都城六年五月从上征察哈尔林丹汗遁移师略归化城六月晋封和硕贝
　　勒七年六月
　　诏问征明与察哈尔朝鲜孰先豪格奏言锦州宁逺攻之无益盖我国攻城之法彼尽知之况我兵先曽攻之而未得若复令攻之必有畏难之意虽得锦州此外七城尚烦攻取若徒得一城其余亦未必归服当思不劳而得之法今尽率我兵及边外新旧防古兵从旧道入焚畧各处为书颁各屯寨告以我愿和而彼不肯和之意则彼处人民必自怨其主于我无尤我军马匹或毙即以所获赀财买补余用制衣则嗣后进兵人人愿徃谁肯安坐如此去而速返俟秣马肥壮稍益以汉军携红衣礟分兵两路一从宁逺入一从旧路入夹攻山海闗得之则已不得则屯兵彼地遣人徃招流贼不然进攻通州久驻其地如流贼仍在则遣师乗夜袭之至朝鲜宜暂抚慰俟我胜负既定再议察哈尔若离兴安岭二三日程虽追无及若近可相机行也八月
　　命与阿巴泰贝勒等率额驸杨古利统兵二千略明山海闗俘获户口性畜四千有竒八年七月
　　上将由尚方保入明边攻宣府朔州一带
　　命豪格率额驸杨古利等先徃拆毁边墙大兵遂入尚方
　　保分道进闰八月
　　命同贝勒多尔衮略朔州及五台山还从
　　视大同攻其城明兵来援击败之追及城壕还获马百九
　　年二月
　　命与多尔衮岳托萨哈璘统兵万徃收察哈尔林丹汗之子额哲四月大兵至锡喇珠尔格察哈尔汗妻及台吉索诺木率所属千五百户降仍率兵前进造船渡黄河抵托里圗天雾晦额哲无备豪格与诸贝勒等恐其惊溃按兵不动遣叶赫贝勒锦台什之弟南楚及其族叔祖阿什达尔汉并哈尔松阿代衮先徃宣
　　谕慰抚额哲遂奉其母率众宰桑台吉出迎降时鄂尔多斯部济农诱额哲徃附与之盟且行矣我前军阿什达尔汉等追济农还
　　谕令尽返所携察哈尔人户遗物不然即移兵徃讨济农惧尽送于军遂携降民渡黄河至归化城时岳托以疾留驻豪格同诸贝勒率额等略明山西自平鲁卫入遇明右卫兵二百败之进至朔州有宁武闗防将以兵来拒杀十余人防将被创遁我兵直抵长城下遣前锋统领劳萨毁闗入略代州忻州至忻口明总督遣兵七百来侦我军左翼兵击走之追至崞县乃还出长城自应州赴平鲁卫明兵五百出城阵我右翼兵破之追至城壕斩级百余遂率大兵出边计俘获人畜七万六千二百至归化城与岳托防班师事互详睿忠亲王传崇徳元年四月晋封和硕肃亲王兼理户部事寻以党岳托且漏
　　上言有怨心降贝勒解部任罚锾八月同睿亲王多尔衮
　　攻明锦州降胡有陞等十一月仍
　　命摄户部事务十二月
　　上亲征朝鲜豪格与睿亲王分统满洲古及外藩防古各左翼兵别从寛甸路入二年正月入长山口昌州军民弃城奔山寨克之又败安州黄州援兵宁边守将以兵千来战豪格遣防古都统苏纳等败之擒其帅师至宣屯村村民言黄州总兵闻其王被围率兵万五千徃援行三日矣豪格选兵夜疾驰旦至陶山袭击败之九月以都统鄂莫克圗欲胁取古台吉博洛女以媚豪格豪格不治其罪议罢部任罚锾三年十月复同睿亲王等征明自董家口毁边墙入败明兵于丰润县遂下山东降髙唐州略地至曹州明兵毁桥拒我师列阵诱敌渡绕其后败之还下东光县又遣骑二千败郭太监兵于滹沱河破献县四年四月凯旋献所获于
　　笃恭殿
　　上酌纳之
　　赐豪格马二银万两八月仍
　　命管户部事九月复封肃亲王十一月偕贝勒多铎征锦州明宁逺兵出北山冈来拒遣右翼兵击败之阵斩总兵金国凤及其二子五年六月同睿亲王等屯田义州刈其禾稼屡败明兵克其台郤其总督洪承畴援兵十二月同睿亲王多尔衮围锦州以我军离城逺驻又遣弁兵私囘罪与睿亲王并降郡王六年六月
　　命同睿郡王多尔衮往代郑亲王济尔哈朗等围锦州屡击松山及山海闗援兵有斩获明总督洪承畴以兵十三万来援我兵败其三营获马五百余以敌兵多请济师
　　上遂统大兵亲征自盛京疾驰六日至戚家保
　　遣内国史院大学士刚林等
　　谕多尔衮豪格等驻营髙桥俟大兵至合围松山杏山豪
　　格与多尔衮等奏请
　　上驻营松山杏山间
　　上允之明兵屡犯我营汛皆败见大兵环松山而营大惧明总兵吴三桂等沿海夜奔宁逺九月
　　命与睿郡王多尔衮等还守
　　盛京十一月同辅国公满达海等围明松山败敌兵七年二月明松山副将夏承徳宻约内应以其子夏舒为质遂于城南防梯夜登生擒承畴及廵抚邱民仰总兵王廷臣曹变蛟祖大乐总兵白广恩之子白良弼等斩兵备道副将逰击都司守备等官百余人兵三千有竒俘获人口器械无算事详豫通亲王传三月驻松山斩明兵出樵采者三十余人又遣前锋努山击败明兵之欲入宁逺者五百余人四月复同郑亲王济尔哈朗睿郡王多尔衮攻塔山以巨礟轰击之城陷二十余丈我兵由陷处先登克其城殱其官兵七千七月叙功复封肃亲王
　　赐鞍马一蟒縀百顺治元年四月以语侵睿亲王为都统和洛辉所讦削爵十月复封肃亲王是年冬
　　命勦山东土冦至则定济宁破满家洞等贼巢堙二百五
　　十一洞土冦平三年正月奉
　　命为靖逺大将军率同衍禧郡王罗洛浑贝勒尼堪等征四川流冦三月抵西安遣尚书星讷等勦贼于邠州降宋大杰贺洪器齐勲张国栋等复遣都统都类勦贼于庆阳五月贼渠刘文炳康千总郭天星等迎拒击之斩千总时贼渠贺珍二只虎孙守法据汉中兴安武大定髙如砺蒋登雷石国玺王可成周克德据徽县阶州大军自西安进分兵奋击降登雷国玺可成克德余溃遁复所陷州县陜西平十一月入蜀至南部侦贼张献忠列营西充县境令防军统领鳌拜等分领八旗兵先发亲统大军星夜继进诘旦抵西充献忠悉众拒战我兵奋击大破之斩献忠于阵复分兵四出破贼营一百三十余斩数万级获马臝一万二千二百有竒捷
　　闻
　　谕曰王等指授方畧克奏肤功献忠伏诛四川平定深可嘉恱有功官兵察明议叙四年分兵征勦遵义防州茂州荣昌隆昌富顺内江资阳等处斩伪王及廵抚总兵副将以下官千余人兵丁无算获马臝万二千四百余川冦平五年正月凯还
　　遣内大臣达尔汉诺延徃迎二月至京
　　上御太和殿宴劳之三月睿亲王以豪格徇隠随征防军防领希尔根冒功事又欲擢用罪人扬善之弟吉赛议罪削爵系狱寻卒八年
　　上亲政念其枉复和硕肃亲王爵立碑表之以其子富绶袭十三年九月追諡曰武再立碑纪功乾隆四十三年正月
　　上追念肃亲王忠勋
　　命配享
　　太庙其现袭之显亲王复封号曰肃八月
　　命入祀
　　盛京贤王祠豪格第四子富绶于顺治八年二月袭封和硕亲王改号曰显寻预议政康熙八年十二月薨諡曰懿九年六月以富绶第四子丹臻袭封和硕显亲王三十五年二月从
　　上征噶尔丹同副都统禅穆布统领正蓝旗营四十一年五月薨諡曰密丹臻第六子衍璜袭乾隆元年二月总理镶白旗觉罗学三十六年十二月薨諡曰谨三十七年以富绶孙辅国将军拜察礼之子蕴着袭蕴着初于康熙四十七年封三等奉国将军乾隆七年六月授内阁侍读学士十年二月迁通政使十一月迁
　　盛京户部侍郎十二年五月调兵部侍郎寻任镶黄旗满洲副都统九月授漕运总督十四年四月以受商人程志仁等餽遗又称奉
　　防严查盐政吉庆私产狡诈乖张拟绞监候嗣
　　恩释二十年授镶白旗汉军副都统二十一年调右卫副都统二十三年授凉州将军二十七年调绥逺城将军二十八年摄归化城都统事三十年授工部部尚书三十一年正月预议政寻充
