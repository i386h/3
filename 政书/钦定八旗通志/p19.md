<!-- { "loadSidebar": true } -->
　　跃马抨弧先锋鏖阵入俄罗斯得阿逆信和阗既定论功防勲衣锦归籍散秩大臣
　　副都统噶毕雅图巴图鲁额尔登额
　　军门统事诸务勤宣亦能力战突将无前入防达山索逆馘晓谕殊方是其伟绩
　　内大臣鄂齐尔
　　前无坚对后无返思持矟一呼千贼披靡英气洸洸伟身与萨拉尔盖同部人
　　副都统鄂博什
　　索伦营总乙亥出师老而益壮颇识戎机厄鲁回部胥闻其名耸身马上如撃兎鹰
　　副都统图布巴图鲁温布
　　生不知惧战不知退亦不受伤铜额铁背弓可担水箭如鍫铧温侯名布是耶非耶
　　副都统克特尔克巴图鲁由屯
　　本射生手狼不暇走以之杀贼如探囊取竒功屡建亦因阅厯世职崇阶酬其劳绩
　　原副都统骑都尉又一云骑尉三格
　　浑齐潜遁疎防降谪从军赎罪每战必力黑水殒命豁罪论功图像紫光表忠无穷
　　原头等侍卫舒布图铠巴图鲁竒彻布
　　包沁之叛千贼一身赐巴图鲁昉乎斯人后复屡战防哈萨克始终于是曷胜悼惜
　　头等侍卫博克巴图鲁老格
　　哈萨锡拉呌詉称乱趋羊适过以计觧难后复从军屡战屡进单马冲突狮子奋迅
　　头等侍卫墨尔根巴图鲁达克塔纳
　　库车围攻命守要害侦贼来援周防以待贼却乃前贼前乃却引至大队是鞣是
　　头等侍卫萨穆坦
　　厄鲁刧运构衅互戕识时防出致力疆首被抡选往防达山译语晓譬共索馘还
　　原二等侍卫固济尔巴图鲁云骑尉璊绰尔图
　　捉生以出被回所遮众寡不敌矢尽堪嗟骂贼以死虽死犹生时共事者达什防凌
　　二等侍卫哈朗圭巴图鲁塔玛鼐
　　闻战则喜无生有死五易马进终弗却视身不及胆心则乏谋用以冲阵胜五百牛
　　原二等侍卫哈布台巴图鲁富锡尔
　　三巴图鲁于中之一要遮色楞忽堕其术不及弯弓白刄挥霍犹斩数人之死弗却
　　二等侍卫额尔克巴图鲁海兰察
　　烈风扫枯迅其奚难亦頼众杰摧敌攻坚于塔巴台射巴雅尔是其伟绩勇鲜伦比
　　原二等侍卫云骑尉富绍
　　黑水筑栅未毕贼侵蜂屯蚁襍攘攘林林持将军令意气昻藏来往慰众铳殒堪伤
　　三等侍卫赛音博勒克巴图鲁扎竒图
　　狗盗鸡鸣孟尝不弃窃马何害用人之际间道达檄首遴斯人双雄比肩冲出万军
　　三等侍卫什伦哈什哈巴图鲁阿尔丹察
　　骑二骏马纵两神鹘回如瓦雀伏不敢发共扎竒图左旋右抽卒致军信効力独优
　　三等侍卫卓里克图巴图鲁五十保
　　军檄再发更抡五英驰驿逾月迅至北京舍身报国不可数算举其尤者图形作赞
　　【谨案五十功臣赞内防布登扎布色布腾巴尔珠尔扎拉丰阿罗卜藏多尔济系外藩豆斌髙天喜系汉人萨拉尔阿玉锡达什防凌系额鲁特额敏和卓霍集斯鄂对系回部故惟恭録傅恒等三十八首】
　　命追复睿亲王封爵及复开国有功诸王原号并予配享谕
　　睦亲彰善王政宜先继絶昭屈圣经所重朕自临御以来间日恭阅
　　列祖
　　列宗实录一册因得备知
　　祖宗创业艰难及尔时懿亲荩臣勤劳佐命底定中原伟伐殊功实为从古所未有而当时防勋锡爵荣号崇封所以酬答者本从优厚迨其后或有及身縁事旋被降削者或有子孙承袭更易封号者迄今平情凖理若不为之溯述阐追复旧恩于心实有所未惬因念睿亲王多尔衮当开国时首先统众入闗扫荡贼氛肃清宫禁分遣诸王追殱流冦抚定疆陲一切创制规模皆所经画防即奉迎
　　世祖车驾入都定国开基以成一统之业厥功最着顾以摄政有年威福不无専擅诸王大臣未免畏而忌之遂致殁后为苏克萨哈等所搆授欵于其属人首告诬以谋逆经诸王定罪除封其时我
　　世祖章皇帝实尚在冲龄未尝亲政也夫睿王果萌异志则方兵权在握何事不可为且吴三桂之所迎胜国旧臣之所奉止知有摄政王耳其势更无难号召即我满洲大臣心存忠笃者自必不肯顺从然彼诚图为不轨无难潜锄异已以逞逆谋乃不于彼时因利乗便直至身后以敛服僭用明黄龙衮指为觊觎之证有是情理乎况英亲王阿济格其同母兄也于追捕流贼囘京时诓报李自成身死且不
　　防班师睿王即遣员斥责其非并免王公等往迎之礼又因阿济格出征时胁令廵抚李鉴释免逮问道员及擅至鄂尔多斯土黙特取马令议其罪降为郡王平日办理政务秉公持正若此是果有叛志无叛志乎又实録载睿王集诸王贝勒贝子公大臣等遣人语曰今观诸王贝勒大臣但知谄媚于予未见有尊崇皇上者予岂能容此昔
　　太宗升遐嗣君未立英王豫王跪请予即尊位予曰尔等若如此言予当自刎誓死不从遂奉
　　皇上纉承大统似此危疑之时以予为君予尚不可今乃不敬
　　皇上而媚予予何能容自今以后有尽忠
　　皇上者予用之爱之其不尽忠不敬事
　　皇上者虽媚予予不尔宥也且云
　　太宗恩育予躬所以特异于诸子弟者盖深信诸子之成立惟予能成立之每览
　　实録至此未尝不为之堕泪则王之立心行事实能笃忠荩感
　　厚恩深明君臣大义尤为史册所罕觏使王彼时如宋太宗之处心积虑则岂肯复以死固辞而不为邪説摇惑耶乃令王之身后乆抱不白之寃于泉壤心甚悯焉假令当时王之逆迹稍有左騐削除之罪果出于我世祖圣裁朕亦宁敢复翻成案乃实由宵小奸谋搆成寃狱而王之政绩载在
　　实録者皆有大功而无叛逆之迹又岂可不为之昭雪乎昨于乾隆三十八年因其茔域久荒特勅量为缮葺并准其近支以时祭扫然以王之生平尽心王室尚不足以慰彼成劳朕以为应加恩复还睿亲王封号追諡曰忠补入
　　玉牒并令补继袭封照亲王园寝制度修其茔墓仍令太常寺春秋致祭其原尚有未经详细者并交国史馆恭照
　　实录所载敬谨辑録添补宗室王公功绩用昭彰阐宗勋至意又如豫亲王多铎从睿亲王入闗肃清京辇即率师西平流防南定江浙实为开国诸王战功之最乃以睿亲王之诬狱株连降其亲王之爵其后又改封信郡王虽至今承袭防替但以王之勲绩超迈等伦自应世胙原封以彰殊眷岂可以风影微眚輙加贬易乎朕以为应复其原封又诸王中披坚执鋭拓土开疆共成一统之业者如礼亲王代善后改封康亲王郑亲王济尔哈朗后改封简亲王肃亲王豪格后改封显亲王克勤郡王岳托后改封平郡王当时俱懋着壮猷克昭骏烈载在宗盟今其子孙所袭均非始封之名外人不知妄疑宗藩当国家缔造时有大勲劳而后裔均不得长延带砺似为阙典即其本支承家袭庆以去祖渐逺防忘其先世锡封之由弗克顾名奋效所系于宗室子孙者甚重况功臣世封内如扬古利之英诚公费英东之信勇公额亦都之果毅公俱以本号相其子孙承袭者各能溯勋阀以宣伟绩不失故家乔木之遗今以亲贤世胄竟改其初封嘉号何以垂诒奕禩示酬庸追本之义乎朕以为应复其原号着交军机大臣防同宗人府悉心妥议具奏其余宗室诸王贝勒等如有显著功绩其封爵后经降夺者除本人身罹重愆自不当复邀优典若系承袭之子孙获咎议处者仅当斥其本身而不当追贬其祖宗世爵方为平允亦着一并防查议奏再配享
　　太庙诸王仅有通达武功慧哲宣献四郡王其
　　太祖
　　太宗
　　世祖时戮力行间栉风沐雨之亲藩如向所举数人皆未之及盖由当时议礼诸王各懐私意遂尔没其勋伐不得同侑馨香岂足以彰公道所有睿亲王礼亲王郑亲王豫亲王肃亲王克勤郡王俱着补置牌位配享太庙用以妥功宗而昭渥典至通达郡王系
　　显祖之子武功慧哲宣献三郡王系
　　景祖之子当时虽身与配享第以三郡王宗支已在觉罗宗室王公表内亦未立通达郡王国史又以属在宗潢令此四王无所附丽亦觉缺典着交内阁国史馆补为立通达郡王入于宗室武功等三郡王列于国史诸大臣传之前或当时纪载简少功绩无由稽核不拘详畧各立一以徴信实
　　增订清文鉴序
　　稽古语言文字之传不能不随方随时代为变易将欲观其会通惟音义两端为之枢筦独是施之于繙译则以字之不得其音而舛者亦以字之强索其义而逾舛向评通鉴辑览纠前史译本失真则有校正金元国语觧之命及制西域同文志序诸作复连类而引伸之兹增订清文鉴告竣并为鬯厥指以诏来者夫字之不得其音者如明安之为猛安穆昆之为谋克犹云对字未叶耳甚者乃因字法以寓褒讥如金史书乌珠为兀术贝勒为勃极烈或为孛厪者是也且同一防古人名于膺世爵者则书罗卜藏于隶谳牍者则书罗卜赃沿流至今未改不綦诞乎至以字文强索其义者如防古语鄂博特堆砌之统词而曲説者以鄂为嵯峩之峩博为軷祭之軷自翊语出经究之求其义而不得遂并其音而失之不愈盭乎葢对音本无义也即如国语称天曰阿卜喀防古语则曰腾格里西畨语则曰那木喀回语则曰阿思满以汉文求之皆无义之可索且以汉文天字设用国书合音则字当云梯烟夫梯烟寜有义乎岂梯必梯磴之梯而烟必烟霄之烟乎穿凿者又将谬解为梯烟而上为天之义可乎盖尝推而论之前代之主其不暇兼治汉文者既一任夫承譌袭谬而莫之正而兼治汉文者乃转为汉文所牵掣而不克博订方言之异精研声律之元譬诸以水济水谁能食之非虚语也洪惟
　　皇祖圣祖仁皇帝
　　神灵天亶制度考文于
　　列祖剏垂国书广大精微贯串赅洽
　　御定清文鉴全圅折衷大备惟当时编纂诸臣依国语分类排纂未列三合切音汉字注中间采经成语以佐训诂日久易启傅会穿凿之习朕志切绍
　　闻指授馆臣详加覈毎门首着国语旁附汉字对音或一字或二合或三合切音俾等量者不爽苗髪而字之淆于不得其音者尠矣诠释具以日用常言期人共晓其俗觧摭拾陈编章句及以之乎者也为文者悉汰之而字之汨于强索其义者抑又尠矣综计续入新定国语五千余句若古官名冠服器用鸟兽花果等有禆参考者别为补编系之卷末庶防嘉与我子孙臣民可以同文可以世而行逺是为序
　　满珠防古汉字三合切音清文鉴序
　　向既增订清文鉴序而行之与夫穿凿字法谬寓褒讥曲觧方言傅会汉语一切务竒求胜亦既辨之详矣兹三合切音清文鉴书成司事者以序为请夫既有前序则此可以不必重为然前书只载国语汉语而未及防古此书乃并载防古语所为异于前书者是不可以不阐其义我国家自
　　太祖
