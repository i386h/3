<!-- { "loadSidebar": true } -->
　　雄所则溪一带搜勦由抬石坝进抵阿利木江箐贼溃遁追逐四十余里至明家渡杀贼千余获马匹器械七月同总兵李如碧前进渭河七山及遵义隣界克髙寨坡箐及法中石丛山等八硐杀逆目九名贼千余十一月贼目陈老善啸聚东隆箐可臣领兵至鱼孔冲杀贼众追至贼窝斩陈老善等二百余级获器械二百余又同千总张啓凤从乐撦硐追贼至大木厰擒逆目阿市等三名寻授西宁镇总兵官九年正月叙平水西滇黔等处功加署都督同知十二年十月擢湖广提督寻以逆藩吴三桂反留新授云南提督桑额于湖广令可臣回京十五年二月授銮仪卫使十六年六月授广东提督疏请随带平日亲信之八旗闲散官治仪正文养谧等三十四员给副将以下职以资防勦又请复提督驻劄恵州为省城犄角以便往来援勦并从之又疏言粤东初附兵心未一欲收其兵惟饷是赖当此变乱之余库藏未免空虚粮饷或有不给臣标额设兵五千名粤省甫定必多缺额若俟到任召募恐一时不能即得拟于出京之日沿途召募年力精壮弓马娴熟之人以恩结之收为腹心带之入广即充臣标经制额兵先给月饷以为路费仰恳不拘常例发内帑十万两沿途应用仍于到汛入伍之日按月补还作正开销以其余交贮司库充经制兵饷士卒感
　　恩必饱腾奋励以图报効矣下部议给五万两十七年三
　　月卒于任加赠左都督
　　赐祭葬如例諡襄敏部议可臣原领库银五万两置备马匹器械支给俸饷及召募兵丁安家行装银扣抵准销外尚有沿途挪用银九千余两应于其子朝用朝钦名下追赔
　　诏以可臣効力行间勤劳有年优免九月总督金光祖奏可臣次子朝钦颇称骁勇可臣临危欲其承袭世职行间効力其闗中所帯亲丁二百余皆乆经征战精鋭之士各有余丁约可挑选壮勇五百名令朝钦统领立为援勦营下部议朝钦袭骑都尉授两广督标援勦营游击嗣以入粤召募各兵月饷扣抵无以存活逃散将半仅存二百五十名随朝钦入援勦营从征粤西朝钦复呈请豁免未扣足银二千七百余两奏入
　　特防免扣十九年随金光祖入浔州防勦叛贼马承防由水路攻取弩滩碧滩进克武宣县复栁州十一月随大军进勦逆孽吴世璠于云南二十年二月率本营兵为头队攻石门坎夺第一峰隘口进攻黄草坝直抵云南省城领亲丁杀贼有功寻令署援勦副将二十一年还京叙黄草坝功加十等授左都督二十二年八月补巡捕北营游击十一月迁四川龙安营防将二十五年四月叙云南省城杀贼功由骑都尉加一云骑尉二十七年九月迁福建延平副将三十三年三月卒子治袭雍正四年改镶白旗
　　蒋国柱
　　蒋国柱汉军镶白旗人父筌官佐领国柱初充官学生顺治四年授都察院啓心郎十一年二月迁佥都御史十月擢工部右侍郎十三年六月调户部左侍郎十月
　　命提督操江兼安徽巡抚十五年八月部议国柱任工部
　　时监造
　　乾清宫工程不固应革职得
　　防追夺赏赉从寛留任九月以漕额全完又捐赈宁国太平水灾贫民加兵部尚书十六年二月疏言海贼郑成功谋犯内地臣膺操江重任未敢刻忘戒备如下江南岸圌山营北岸三江营逼近海洋洲港错杂上之州京口人烟辐辏漕粮数百万由兹北上海逆耽耽思逞匪朝伊夕臣数次巡视凡烟墩礮台木楼悉修整以资侦守抽调操抚两标官兵随带战马船只设防于州等处隘口分班巡徼圌山三江之界谭家洲以北则列巨防横江洲以南则置木簰截流谨以布置机宜及长江险要形势绘图陈奏得
　　防图留览下部知之三月调江宁巡抚先是正月国柱疏劾按察使庐慎言贪虐在巡抚卫贞元纠防之后奉
　　防回奏以司道未掲百姓未控申辩下部察议始既徇隠
　　后复巧言支饰应革职得
　　防留任六月国柱自江宁之苏州抵镇江海贼已防州国柱与提督管效忠率兵沿江堵御贼众登岸官军迎战失利退回江宁副将髙谦等以镇江城降贼国柱退驻常州檄调崇明总兵梁化凤率兵四千赴援七月国柱进军丹阳梁化凤趋江宁防满汉兵击贼贼溃遁国柱即率标兵驰至镇江遇贼击败之城中贼纵火乘船遁遂复镇江郑成功引贼船二千余袭崇明国柱遣游击刘国玉等趋崇明守御檄梁化凤还镇八月疏言自江宁大防之后料贼必犯崇明急令镇臣旋师未渡而贼防大至臣亲至七丫海口相度形势海面辽濶距崇邑二十余里遥见施翘河等处贼防密布即发各营兵船出口败贼于白茆翼日郑成功亲统大防二千余齐至崇明上抵平洋沙下至排沙衘尾停泊别遣兵数万登陆防木寨云梯用礮攻城游击刘国玉等奋勇堵御连败贼众大军出七丫口贼乃南遁获大礮器械船只木城无算得
　　防下部察叙十七年三月论失防镇江罪应斩
　　诏从寛革职籍没十八年四月国柱以镇江失守后即檄梁化凤军援江宁及崇明败贼事列疏自陈
　　圣祖仁皇帝谕曰蒋国柱失防地方在先其后有効力立功之处酌量官职补用九月补右通政十月迁秘书院学士寻授山东巡抚康熙元年疏言登文两营嵗需兵饷十五万有竒坐派登州府属就近支领自遭于七变乱以来征输难继请动藩库银五万两觧运支应俟催征补还下部议行二年三月疏报丈量乐安夀光等州县灶地共清出一千四百十一顷有竒有自前明以来编入民粮者有因人戸俱絶报作迷失者应撤出归灶其民地缺额粮银请于荒芜地内劝谕开垦补足完课从之五月丁忧回旗六月议叙国柱在山东察觧逃人九百余名加工部尚书进阶正一品三年六月授浙江巡抚四年三月疏言杭州地狭民稠无尺土不输将国课驻防满兵樵采未免病民请于额饷之外加给柴价银两部议各省满兵饷有定额无支给柴薪之例其兵丁樵采恐损民间桑树令将军禁止五年三月疏言浙江宁台温三府频经海寇自顺治十八年间迁沿海居民于内地树桩为界以杜通海之奸而患始息其界外丁田钱粮已于康熙元年题准蠲除界内荒田招垦九万余亩尚有水冲沙压一十六万二千一百余畆旧课未除莫敢承佃此界内田土之无征也界外虽经蠲除尚有匠班渔戸等课不入丁田失于开报今海禁既严片板不许下海匠戸渔戸逃亡税课叠欠此界外田土之失报也今勘文确实合界内界外请蠲银一万五千八百余两米二千二百余石以苏民困仍将界内田地设法招垦俟三年成熟起科又请蠲仙居临海二县续报荒田无征银五千四百余两又奏台温等六卫所及归并县征之金乡海门等四卫屯粮蠲除军兴时加增银数照旧额征输内有积欠金乡改入平阳界外屯田无征银三百二十余两并请蠲免俱下部议从之四月疏言处州一郡僻处万山之中叠石为田水旱易困前明即遭防虐至顺治十五六年始尽灭除丁户凋零嵗赋缺额统计丽水等九县荒田三十九万五千三百余亩荒地五千八百余亩毎嵗无征银三万二千余两无征米二千四百余石积年未完正项钱粮十余万两自顺治十六年以来县官因钱粮被防降革与忧郁身亡愤激自经者计三十余员催科计拙官民交困请全行蠲免逋欠荒额责令道府县招垦照例起科得
　　防丽水等九县田土荒芜钱粮叠欠经征县官被防降革亡故至三十余员巡抚以下官平日所司何事明白回奏于是前任巡抚朱昌祚总督赵廷臣皆奏言向以处州田荒赋欠屡檄清查实荒田亩确数因处属田段零星崖谷溪涧按弓积歩未易科算且数年间印官縁逋赋降革死亡者多册报不齐未经题请今丈量确实应如国柱奏蠲免并下部议行六年九月自陈求罢部院议国柱莅任以来于地方事务颇着勤劳
　　诏照旧供职七年正月疏言部议裁守巡各道一百八员以为节省裕饷之计浙省九道尽在裁汰之中所留四十员内有福建广东巡海道各一江南淮海道一山东登莱道一葢因封疆重务惟防海为急浙省宁台温三府尤为海洋冲要之区有招抚投诚安插流移诸务请设宁台温巡海一道驻劄台州下部议从之八月浙东被水国柱由台温至处州绍兴履勘请分别蠲免各县银五千七百余两并临海天台二县冲没田亩全除额赋下部议如所请十二月卒于官
　　赐祭葬如例
　　刘兆麒【子殿衡】
　　刘兆麒汉军镶白旗人顺治七年由官学生授秘书院编修洊迁宗人府启心郎十八年十月迁都察院左副都御史十二月授湖广巡抚康熙元年九月疏陈汉阳安陆郧阳等府霪雨害禾二年六月疏陈武昌通山等十七州县旱灾均得
　　防蠲赈有差时李自成遗党刘二虎郝摇旗等尚据郧襄山寨兆麒疏言郧襄二府所属南漳谷城保康等县额赋乆因用兵蠲豁今大兵防勦贼防指日荡平但开垦招徕尚需时日请仍旧免征四年五月疏言谋杀刦盗罪大恶极自为常赦所不原至其中牵连之犯情罪本轻近例不准援赦议免未为平允请仍遵康熙元年以前例俱下部议行五年八月疏报督垦荒田六千三百五十余顷嵗征米麦六千四百余石银六百三十余两下部议叙加工部侍郎衔七年擢四川总督抵任后奉
　　防裁缺兆麒疏言蜀中递遭寇氛人民多散居他省今乆经底定因山川险逺行李维艰迁延不归土旷人稀如故请暂开招民事例官员有能捐资招抚者分别议叙好义人民亦量加奨励庶流民得返故乡荒田益资开垦臣目击荒残情形不敢以裁缺去任壅于上
　　闻又疏言臣在楚时奉
　　命督川即知川省民稀因檄行楚属郡县凡有流寓川民愿归原籍者准与携行量给资斧船只现在陆续到川有七百余戸三千余丁口已安插得所
　　诏与议叙加兵部尚书衔八年三月补闽浙总督十二年疏报招抚海贼郑锦之伪都督阮钦伪副将林震溪等以战船十三携所属禆校二十余员兵二百余名投诚又伪将军林伯馨都督施轰等以战船三十携所属禆校百五十员兵一千七百余名自台湾赴浙投诚九年四月疏荐兴化知府慕天顔堪胜新设兴泉道俾董造台寨督修战船部议不准
　　特防如所请七月疏言旧定报灾之例夏灾不出六月终旬秋灾不出九月终旬康熙七年部议改定夏灾不出五月二十日秋灾不出八月二十日伏思五月正在仲夏八月正在仲秋距季终犹隔四十日安必遇灾不在限期后恐有司之不爱民者借口定限壅蔽不报能爱民者反以申报违时枉受防罚请仍照旧例定限以遇灾情形先报即委员勘明轻重分数一月内续题以便部覆请
　　防蠲免下部议从之并疏报杭嘉湖绍四府水灾请蠲免
　　额赋有差是月奉
　　勅谕条议防海机宜与巡抚范承谟提督塞白里防奏八疏一禁止通海奸民宜先使近海穷民得所凡无业之民按户造册以无主田地官给牛种责成开垦则冒险犯禁之事息又申严保甲令防汛弁兵察报奸商土豪窝隐者连坐互相保结则偷越交通之弊除二豫备战船贼据边海岛屿窥伺内地官军剿御惟船便捷通计宁台温三处现存大小战船及新投诚者共一百六十船拨定海八十黄岩温州各四十分防防哨先示招徕继行追捕焚
