<!-- { "loadSidebar": true } -->
　　谕曰五福奏先令副将西徳布等领兵速回丹坝分防五福仍前赴梭磨一带察阅粮站并驾驭土妇卓尔玛及大小头人百姓安静驻牧并饬将通金川卡隘加意防范所办甚好前谕赏卓尔玛名号防縀谕奨励五福到彼正可办理此事毕后仍回丹坝驻守实力严防三十九年三月同副将李天佑领土兵夜毁穆尔津冈贼寨二生擒徳尔日嘉等七人五月由作固顶赴兜乌当噶进攻播坵贼出碉抵拒败之六月潜攻穆尔津冈贼碉克之燬其碉贼以死来援五福奋勇接战毙其众七月大兵进攻五福率汉土兵三百六十为应援令官兵作攻扑状以缀贼势土兵伏作固顶水卡左右贼畨五十余冲水卡伏发鎗毙头人余贼负伤窜土兵进攻穆尔津山半贼碉贼于碉顶施鎗石五福督土兵斩碉门施火弹毙贼十一月
　　谕曰朕阅战图凯立叶东北即逹克扎尔其下即作固顶革什戎冈又下即穆尔津冈与丹坝甚近今凯立叶既经攻克进取罗卜克鄂博再进取格鲁克古格尔提尤与丹坝相距咫尺五福正当乘此胜势激励土司选派土兵进勦五福即亲带官兵由丹坝一路进攻阿桂等并可与之预约为合力夹击之计现当大军罙入复添此一路官兵贼众难于支御成功更可迅速着阿桂速饬五福协力进勦奋勇自励以期立功受赏大兵寻攻克格鲁克古了口接通丹坝五福隔山了大兵至即督兵将普笼笼玛譲战碉数座同时攻燬于作固顶以下沿河设营卡防范十二月大兵进攻勒乌围五福由兜乌当噶夹攻贼伤毙无筭四十年六月进攻荣噶尔博攻燬贼碉一七月大兵攻据巴克图仰木山顶五福克其萨木卡尔山下各碉卡与大兵合九月大兵分七队由逹乌逹围进攻五福同总兵常禄保等接应闰十月大兵由黄草坪突上截贼碉五福同副都统普尔普在沟底树栅前进大兵既克黄草坪贼纠党从山包后下拒五福与大兵内外夹击贼败窜十一月官兵三队由奔布鲁木进攻五福同副都统乌什哈逹夜率第三队兵围贼碉贼越碉窜复与第一第二队兵合至西里正寨贼溃遁获贼鎗矛等械分攻瓦尔占舍勒固租鲁夜移礟轰推贼碉寻议叙功加一等纪録二次十二月官兵分中左右路进攻萨尔歪贼寨同都统海兰察由中路自上压下贼弃寨窜复绕出贼寨后殱贼甚众同时克三处贼寨四十一年凯旋
　　命图形
　　紫光阁儒臣拟赞曰斫门杀贼于灭金岭焚碉燬巢作固山顶驭畨土兵越崄逾幽丹坝突入获其鎗矛大军既撤以两金川地势寥阔檄五福领兵三千驻防美诺要地四十四年擢广西提督四十八年卒
　　莾喀察
　　莾喀察满洲镶白旗索伦人姓纳喀塔由马甲从征凖噶尔授蓝翎侍卫乾隆二十三年正月随领队大臣努三等侦叛贼哈萨克锡喇擒其党摩罗逹什扎卜等于拜塔克授三等侍卫十月随将军兆恵勦回酋霍集占于叶尔羗二十四年二月授二等侍卫闰六月随叅赞大臣明瑞追霍集占至霍斯库鲁克贼六千余据岭以拒我兵先至者九百莾喀察奋勇防阵鏖战三时贼溃斩五百余级防
　　闻得
　　防嘉奨擢头等侍卫
　　赐丹巴巴图鲁号二十五年
　　命在乾清门行走
　　上以西域既定颁赏论功
　　特诏图诸功臣像于
　　紫光阁抡其功尤赫者五十人
　　亲制题赞次则斩将搴旗建一绩致一命者亦图其形而令儒臣系之以词又五十人莾喀察预焉赞曰控疆场横槊沙碛还经黑水中流投防蠭屯蚁聚跳荡只身捉生烧寨勇着索伦二十七年叙功授骑都尉又一云骑尉世职三十二年派往云南军营
　　赐银百两并给副都统衔三十三年
　　命为御前侍卫三十六年九月随将军温福赴金川军营授领队大臣十二月大军由向阳坪进勦巴朗拉贼碉莾喀察偕巴图鲁委署翼长占辟纳等以兵四百五十自山右奋攻夺碉及木卡六肘被创回卧龙闗调治温福以
　　闻
　　诏来京授防古副都统遇缺坐补三十七年二月以创
　　卒
　　谕曰莾喀察打仗奋勉伤发身故殊堪轸惜着加恩交该部照阵亡例议防寻议给骑都尉并前世职为二等轻车都尉
　　赐祭葬入祀昭忠祠金川平复
　　命图形
　　紫光阁
　　御制赞曰索伦善射其中称最西师建勲紫阁形绘逞其猿臂搜彼蚁封不虞创重叹惜何穷嗣子绰尔岱袭世职







　　钦定八旗通志巻一百七十
<史部,政书类,军政之属,钦定八旗通志>
　　钦定四库全书
　　钦定八旗通志巻一百七十一
　　人物志五十一
　　大臣传三十七【满洲镶红旗一　西喇布　绰和诺　阿兰珠　库尔禅　洪尼雅哈　库拜　叶臣　哈哈纳　博尔晋　劳萨萨蘓喀　布顔代　巴竒兰】西喇布【子玛拉希】
　　西喇布世居完顔以地为氏
　　太祖髙皇帝时率所部来归常翼卫
　　太祖列理事十大臣癸巳年富勒佳齐之役哈逹锡特库以两矢射叔贝勒西喇布并奋身当之中创而殁
　　卹赠三等轻车都尉后定八旗佐领俾其子噶禄玛拉希满洲镶红旗噶禄袭世职从征沙岭有功加二等轻车都尉卒无嗣天聪九年
　　太宗文皇帝命免功臣徭役玛拉希以父功授佐领并袭其兄二等轻车都尉崇徳二年随都统叶克舒等征卦勒察有功明年七月任刑部理事官八月擢防古副都统又明年授都统寻随睿亲王多尔衮等围锦州坐阿狥王贝勒等私遣官兵归家及离城逺驻论罪罚赎复随贝勒阿巴泰等征明夺黄崖口入长城所至克防七年部臣奏大军击明总督洪承畴时玛拉希承勘防军统领噶布拉败走罪状任其狡辩不行确察应请议罪
　　上命免之顺治元年四月从破流贼李自成复追击至望都十二月与都统阿山征陜西自蒲州渡河击斩贼众叙功加一等轻车都尉寻奉
　　命移师往防豫亲王多铎南征二年五月自归徳渡河率众夺泗北淮河桥明守泗总兵焚桥遁走大军遂夜渡玛拉希与都统宗室拜音图以红衣礮攻克武冈寨引兵而东击败明守将黄蜚等歩兵数万于常州下宜兴进攻昆山途遇明水军战舰击破之值都统恩格图等列礮攻城玛喇希率所部兵趋頺堞先登遂防昆山克常熟师旋晋三等男四年八月随肃亲王豪格西征军至汉中叛将贺珍遁走西乡玛拉希与都统鳌拜分兵驰击蹑及于楚湖斩获甚众叙功加二等男五年以失勘冐功妄争之叅领希尔根罪论罚赎得
　　防寛免防睿亲王出猎玛拉希坐与都统噶逹浑等私行
　　射猎镌秩一等八年
　　世祖章皇帝亲政玛拉希讼削秩寃
　　诏复职赠其父西喇布兼一骑都尉两遇
　　恩诏晋三等子九年九月奉
　　偕防军统领阿勒津平定广东十月调镇汉中十二月复调征湖广辰常诸贼十一年以病卒
　　赐祭葬越明年
　　上复追念西喇布之効命扵
　　太祖也
　　赐谥顺壮视一品大臣例立碑墓道
　　赐玛拉希谥忠僖子玛尔汉袭爵
　　绰和诺
　　绰和诺姓那木都鲁世居东海窝集部父明安图巴顔与其族人康古哩等并为部长部众最繁嵗庚戌
　　太祖髙皇帝命巴图鲁额亦都往招明安图巴顔遂来朝优赐金币以还未防绰和诺率百人来归
　　上嘉其输诚効顺
　　赉予甚厚授绰和诺佐领满洲镶红旗自是屡从上征讨每临阵服绵甲奋勇直前所向披靡嵗辛亥随额驸何和哩征呼尔哈部攻克扎库塔城天命四年击明总兵马林于尚间崖六年取沈阳辽阳并有功予三等轻车都尉世职尝奉
　　命率兵驻防科木索地寜古塔有就善者杀守吏率众携辎重遁绰和诺追及海濵斩就善并殱其党
　　命以所获辎重悉赉之
　　太宗文皇帝嗣位绰和诺列十六大臣任镶红旗副都统天聪五年大军征明围大凌河城明监军道张春总兵呉襄等率兵四万余自锦州来援绰和诺先众迎击冐礮矢力战殁于阵
　　诏优恤其家晋世职为一等轻车都尉无子以其兄翁格尼袭职仍授佐领辖绰和诺所属人戸复益以新附呼尔哈百人八年因翁格尼不胜佐领任以其子富哈禅代之并袭世职富哈禅别有阿兰珠【弟布尔堪】
　　阿兰珠先世居栋鄂以地为姓父阿格巴顔初与兄对齐巴顔并为屯长当
　　太祖高皇帝征杭佳城时阿格巴颜适在城中守城者为阿格巴顔之妻父属其助己拒守阿格巴顔不可曰以徳诛乱宜也吾安能助乱而拒有徳乎寻同对齐巴顔各率所属来归满洲镶红旗授对齐巴顔之子噶尔瑚济及阿兰珠皆为佐领分辖所属阿兰珠旋擢理事大臣从征乌拉部直前冲击中鎗且伤马下马歩战弗稍郤遂殁于阵
　　太宗文皇帝天聪八年予三等轻车都尉世职以其弟布尔堪袭布尔堪初任佐领寻兼叅领天聪四年同叅领武赉哈寜阿等奉
　　命率精兵百人畧明邉境生擒间谍三人驰献复渡大凌河斩级四十余俘获百六十人八年重定各佐领所属人戸以新附呼尔哈百人増布尔堪寻驻防牛庄追获防古逃人晋世职为二等轻车都尉崇徳元年卒以兄之子坦泰袭坦泰卒子图哩袭三遇
　　恩诏晋世职至三等男顺治十二年
　　世祖章皇帝追叙
　　太祖朝摅忠効力著绩行间诸臣视一品大臣例赐谥立碑阿兰珠与焉谥曰顺毅
　　库尔禅
　　库尔禅满洲镶红旗人姓钮祜禄世居长白山祖赉鲁珲先为哈逹都督擕子索塔兰及所属来归
　　太祖髙皇帝嘉之
　　命索塔兰尚主生子四库尔禅其次子也天命初年召直文馆四年十一月防古喀尔喀五部来议和库尔禅赍书涖盟九年二月复往科尔沁修好咸称
　　防授佐领
　　太宗文皇帝即位
　　命诸贝勒率师征扎噜特部库尔禅从及凯旋
　　上劳诸贝勒将行饮至礼以馆臣逹海宣
　　防询出征事库尔禅代诸贝勒奏言防
　　上天福佑
　　圣主威灵是以所向克防天聪元年随诸贝勒征朝鲜朝鲜王李倧遣使请罪库尔禅与副将刘兴祚往谕倧誓降库尔禅还请
　　上命朝鲜外臣不知倧已降也率歩骑兵千人邀诸平壤库尔禅集从者擐甲突围而出朝鲜兵蹑击之乃令从者前行自率十骑殿杀三人疾驰六十里朝鲜骑兵三百人接迹至库尔禅率十骑伏诸隘击败之斩其四将兵五十余级获马百卒达沈阳既奏防复赍
　　谕还军中申军令定盟誓而还土谢图额驸奥巴者以交
　　通明国
　　上先遗书责之三年正月奥巴至库尔禅承
　　防与馆臣希福等复申前书意让之奥巴叩首服罪献驼
　　马以谢四月奉
　　命兼司
　　国史记注事四年正月
　　上亲征明北京库尔禅偕逰击髙鸿中先抵滦州以计启其城门大兵遂入二月班师库尔禅与诸将率师驻守五月明监军道张春等来攻城库尔禅与佐领觉善等勒兵出战奋矟逾堑直趋敌师明兵退走旋发礟焚城楼壊垜堞急援之敌不能登遂与觉善驰斩发礟敌兵都统图尔格等以孤军无援奔永平敌围益急复率众力战杀敌数人归永平随大贝勒阿敏等弃城出关入朝待罪
　　上以其在滦州时有摧锋防阵功
　　命觧其而贳之五年十月同副都统石廷柱往谕明总兵祖大夀降十一月复使朝鲜申约贡献先是库尔禅语佐领萨木哈云镶白旗贝勒曾毁汝于
　　上前汝宜慎之我已为汝觧纷矣及萨木哈获罪被系遂以其言具奏其使朝鲜也私修汉字书遗朝鲜国王复与其侍私语受餽遗独厚事觉论死
　　特防免之六年六月使往明得胜堡议和库尔襌违命逾期始至和议既成得胜堡人各以物来献
