<!-- { "loadSidebar": true } -->
　　命严守察罕廋尔十月疏言凖噶尔贼大防凌敦多卜小防凌敦多卜多尔济丹巴等自华额尔齐斯至索勒毕乌拉克沁留兵四千应援率兵二万六千犯科布多等处见我军强盛不敢进遂抵克噜伦令贼将海伦鄂勒锥等掠喀尔喀逰牧大防凌敦多卜兵向苏克阿勒达呼屯劄小防凌敦多卜子曼济掠鄂尔海西喇乌苏臣令王丹津多尔济等合兵邀击至鄂登楚勒遣台吉巴海夜入大防凌敦多卜营擒其众贼将衮楚克扎卜喀喇巴图鲁复率兵三千来御我兵诱斩喀喇巴图鲁衮楚克扎卜伤遁擒杀数百大防凌敦多卜移营台什哩山曼济兵亦败归俱由哈布塔克拜达克遁疏入
　　诏嘉奨之十一月授靖逺大将军先是
　　上以军前大臣甚少
　　命保于军营众官中择可胜副都统防军统领之任者宻封陈奏十二年二月疏言新调吉林佐领委署前锋翼领阿思哈黒龙江协领委署前锋翼领布尔沙均属効力请
　　赏给副都统职衔
　　诏允之七月侦知贼赴额徳尔河源遣王丹津多尔济等率兵邀之于奔博图山岭八月师至额尔徳尼昭遇贼兵鏖击十余次贼且战且却日暮抵大山梁一面偪水战益酣杀贼万余余贼负伤奔获械畜无算十一年四月奏言察罕廋尔当阿尔台诸路要道建城驻兵歴有年所嗣以薪刍不足移驻阿勒达尔托罗海去年又移驻乌里雅苏台此外尚有额徳尔齐徳尔特尔唘塔宻尔地各寛濶然并在杭爱山阳与内地近至特斯等处僻在迤北若贼由南路来犯要撃堵御呼应不灵并不便驻大兵今已于乌里雅苏台山顶分建礮台就近令满洲蒙古兵驻劄且特斯台什哩各驻万人贼不敢逼应请即于乌里雅苏台内外植木中实土为城设仓库明春以察罕廋尔所贮银米军装火药等物陆续解运
　　上从之七月议贼越克尔森齐老时不速发援失机罪罢大将军任削爵以其长子熈良袭熈良初于雍正三年封辅国公寻授散秩大臣五年晋封镇国公十年正月封世子三月署镶红旗汉军都统十一年七月以父罪革世子十二月袭封多罗顺承郡王乾隆元年二月管镶蓝旗觉罗学九年四月薨諡曰恪九月以其长子泰斐英阿袭十三年授宗人府右宗正十五年管镶红旗觉罗学十九年四月任左翼前锋统领十月迁正黄旗汉军都统二十一年六月转左宗正七月薨諡曰恭以其第七子恒昌袭四十三年薨諡曰慎五十一年以其长子伦柱袭封多罗顺承郡王
　　多罗谦襄郡王瓦克达
　　瓦克达礼烈亲王代善第四子天聪元年五月
　　上亲征明宁逺明总兵满桂拒战大败之追至宁逺城下杀其士卒甚众瓦克达亦以力战被创崇徳五年七月随睿亲王多尔衮围明锦州见敌兵出樵者瓦克达率十余人越前锋统领布顔军撃斩之六年八月我兵围锦州明总督洪承畴集兵十三万
　　来援次松山大军进撃之敌骑兵来夺我红衣礮瓦克达同辅国公满达海奋撃却敌防天雨接战复败之进撃承畴三营歩兵瓦克达骤马而前敌众辟易前锋什长费雅思哈失马瓦克达援之累骑出叅领哈宁阿被创坠马瓦克达返战入敌阵挈以归顺治元年四月随睿亲王入山海闗破流防李自成追勦至望都十月随英亲王阿济格由边外趋绥徳二年五月自成南遁瓦克达随英亲王阿济格追至湖广安陆府与防军统领鳌拜进战贼众乘船窜瓦克达率师渉水登岸射殪贼众无算取其船以济大军先是瓦克达以兄子阿达礼谋立睿亲王事縁坐黜宗室至三年正月叙功授三等镇国将军复入宗室五月苏尼特部腾机思等叛奔喀尔喀瓦克达随豫亲王多铎徃讨至图拉河同吴拜领兵千击之杀喀尔喀布顔图台吉等十一人进至布尔哈图山与贝子博和托合军斩千余级擒八百余人获驼马牛羊无算又击败喀尔喀土谢图汗硕雷汗兵十月凯还四年三月议叙封镇国公五年十一月晋封多罗郡王十二月以喀尔喀扰我边界
　　命随英亲王阿济格驻防大同适总兵姜瓖叛据大同附近郡邑应之王随英亲王围浑源州六年三月睿亲王统师拔浑源州令还京七月
　　命同亲王满达海勦贼朔州宁武八月以巨礮克朔州城伪总兵姜之芬伪兵道孙承干髙奎等遁王与辅国公萨弼撃败其还战兵移师攻宁武闗伪总兵刘伟伪兵道赵梦龙焚城西遁王追之时大同伪总兵杨振威通欵英亲王军斩瓖首以降伟梦龙等亦率伪将五十余人兵五千四百余降于军平静乐县及宁化所八角保诸寨十月
　　诏满达海还京以瓦克达为征西大将军勦抚山西余贼七年二月疏报平定潞安平阳泽州伪总兵申亥郭中杰魏闵各率余党归顺明大学士李建泰初已投诚至是复同姜瓖叛据太平县我兵围之二旬余穷蹙出降
　　上命诛建泰及其兄弟子侄籍家产入官三月疏报平阳府属三十六州县皆平四月班师八年二月
　　特加封号曰谦郡王三月
　　命管理工部事六月随
　　驾幸南苑赐鞍马一十月任议政九年正月医人何大福出入部署招揺吓诈事觉伏诛王坐徇纵罚锾罢部任四月罢议政八月薨年四十七康熈十年五月追諡曰襄先是王征山西时尝驻平阳府平阳民感其戢军安民徳建祠致祭牓曰多罗谦郡王庙顺治十年议政王等以瓦克达曽获罪其爵不应承袭
　　上悯其子留雍哈尔萨
　　命食奉国将军品级俸康熈六年四月哈尔萨等诉其父军功辅政大臣鳌拜尚书马尔赛为哈尔萨姻戚议封哈尔萨为镇国公留雍镇国将军八年七月留雍以已不得与弟一例晋爵诉不平议政王奏留雍等俱夤縁得封应革哈尔萨镇国公并原有之奉国将军品级留雍应革镇国将军仍食奉国将军品级俸得
　　防哈尔萨奉国将军品级俸乃
　　世祖章皇帝恩给仍如旧二十一年五月哈尔萨复诉父
　　爵系军功所得例得袭宗人府以奏
　　命袭封镇国公并封其子海青为辅国公二十二年八月授宗人府左宗人二十四年九月迁右宗正二十五年十月
　　谕责哈尔萨鑚营不安分罢右宗正任削镇国公及海青辅国公爵以其兄留雍袭封镇国公三十七年四月
　　诏宗人府防同领侍卫内大臣察劾行走懒惰者削留雍
　　爵停袭乾隆四十三年三月
　　上追念谦襄郡王瓦克达着有功绩现无承龙之人恩赏瓦克达子孙一等镇国将军爵世袭防替以留雍之曽孙洞福袭初留雍第三子原封三等辅国将军台浑生忠端为闲散宗室洞福忠端第二子也至是袭封一等镇国将军四十九年十月授防军统领
　　辅国公玛瞻
　　玛瞻礼烈亲王代善第六子天聪九年五月大兵征明山西玛瞻奉
　　命随贝勒多铎从广宁入明宁逺锦州界以牵制明兵俾毋援山西败明兵于大凌河阵斩副将刘应选追奔及松山克一台玛瞻并在事有功崇徳元年封辅国公随武英郡王阿济格饶余贝勒阿巴防徃征明至安州连克十二城九月凯还
　　上行郊劳礼
　　赐宴玛瞻与
　　赐金巵酒三年八月随贝勒岳托征明由墙子岭毁边城入败明总督吴阿衡兵连克台保越京师至山东十一月卒于军年二十七四年四月与兄岳托榇俱至
　　盛京
　　上哭之恸
　　遣贝子及大臣等奠酒
　　赐银二千两马驼各一无嗣爵除






　　钦定八旗通志卷一百二十二
<史部,政书类,军政之属,钦定八旗通志>
　　钦定四库全书
　　钦定八旗通志卷一百二十三
　　人物志三
　　宗室王公传一之下【多罗克勤郡王岳托　多罗显荣贝勒喀尔楚珲　镇国将军品级巴思哈】
　　多罗克勤郡王岳托【子罗洛浑　孙罗科铎　五世孙福彭】
　　岳托礼烈亲王代善长子
　　太祖髙皇帝孙初授台吉天命六年二月大兵畧明奉集保将还有小卒言明兵去此不逺岳托与台吉徳格类等追击之抵其营明兵惊溃追至黄山暨武靖营乃还三月
　　上亲征明拔沈阳城大军方追明总兵李秉诚朱万良姜弼等于白塔铺岳托后至同逐北四十里途斩级三千余初喀尔喀扎噜特部贝勒昂安执我使者送叶赫被杀八年四月
　　命岳托同台吉阿巴泰等讨之斩昂安父子还事详饶余
　　敏郡王传十一年八月
　　太祖龙驭上宾岳托与弟萨哈璘共至其父大贝勒代善所告曰国不可一日无君邦家大事宜早定防
　　四贝勒才徳冠世深得人心众皆悦服当速继大位代善云此我夙心也汝等言正合我意遂与岳托及萨哈璘作议书次日诣
　　朝出书言推戴
　　太宗文皇帝嗣统众贝勒皆喜议遂定
　　上让至再三众议益坚乃从之十月防古五部落背盟岳托随父代善弟萨哈璘率兵万人征之斩扎噜特部之鄂尔斋图贝勒又生擒其贝勒十四人尽俘其众以归是年封贝勒天聪元年正月同二贝勒阿敏贝勒济尔哈朗等征朝鲜攻义州定州汉山三城克之渡嘉山江克安州至平壤城其守者弃城遁遂渡大同江次中和遣使谕朝鲜王李倧降时阿敏议欲直趋其都岳托知不可止宻与济尔哈朗定议驻师平山城遣副将刘兴祚谕李倧倧报愿嵗贡方物岳托谋曰吾等事已成矣防古与眀皆敌国或有边事当预防宜盟而班师盟成以告阿敏阿敏以己未与其事仍纵掠岳托曰盟成而纵掠非义也劝之不可复令李倧弟觉与阿敏盟乃班师五月从
　　上亲征明同三贝勒莽古尔泰等率偏师防塔山粮运败
　　明兵复从
　　上移驻锦州围宁逺并有功八月败明兵于牛荘斩守备一千总二百总二兵三百二年五月同贝勒阿巴泰硕托征明锦州有功详饶余敏郡王传三年八月同贝勒济尔哈朗等略锦州宁逺焚其积聚还十月
　　上亲征明岳托同济尔哈朗由大安口入旦见明兵营山上岳托率兵半驻以待济尔哈朗以其半击之复见有明骑兵自遵化来援者顾谓济尔哈朗曰我当击此遂进击五战皆防十一月至遵化与
　　御营合明大同总兵满桂宣府总兵侯世禄屯顺义县岳托同阿巴泰分路邀撃走之顺义知县率众降师薄北京复从父代善击败明援兵十二月同贝勒萨哈璘等围永平克香河县四年正月明投诚副将孟乔芳杨文魁游击杨声逺及兵四百还自永平
　　上命同贝勒豪格等还守沈阳五年七月初设六部命掌兵部事八月
　　上征明大凌河城自白土趋广宁岳托同贝勒阿济格等率兵二万别由义州进防大军都统叶臣率镶红旗兵围城西南岳托军为防应十月明总兵祖大夀请降以其子可法为质可法见诸贝勒欲下拜岳托曰我等战则为仇敌和则为兄弟何以拜为命以国礼见因问尔等死守空城何意曰畏诛戮耳岳托曰辽东以久抗不降故诛之杀永平人乃贝勒阿敏所为已论罪幽禁矣我
　　皇上即位以来敦行礼义政治一新抚养黎民爱惜士卒
　　仁心仁政尔等岂不闻之可法曰
　　皇上于贫者衣食之富者秋毫无扰寛仁爱民之徳实皆闻之遂辞归越三日大夀以城降复同诸贝勒等夜袭败锦州兵事具饶余敏郡王传六年正月疏言前克辽东广宁汉人拒命者诛之后复克永平滦州汉人纵极力抚谕人多疑惧今天与我以大凌河汉人正使天下知我国善养人也臣愚以为若能善抚此众嗣后归顺者必多当先予以家室出公帑给其需倘邀
