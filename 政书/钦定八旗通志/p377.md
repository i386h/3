<!-- { "loadSidebar": true } -->
　　上曰兵贵神速机不可失平凉逆贼闻大兵克取秦州正在惊扰我兵宜乘胜长驱攻取平凉将军阿宻达逗遛不前殊属非宜前已増调太原兵近总督周有徳又运送红衣礮尔等当速取平凉八月洞鄂兵亦至平凉
　　命阿宻逹叅赞军务速行进攻是月分兵三队进剿击败贼兵万余追奔至城外贼据山险拒守防总兵孙思克由西路入与大兵合剿屡败贼众十二月阿宻达偕孙思克等分兵赴城西掘壕守防以防贼逸伪总兵蔡元纠众四千由山梁擕火器来犯我军击败之克取山梁擒斩甚多十五年二月
　　上以贝勒洞鄂等屯兵日久未能灭贼
　　命大学士图海代为大将军阿宻达与洞鄂等并任赞五月我兵分两翼由虎山墩进攻阿宻达与孙思克督兵大败贼众斩伪总兵二六月王辅臣降平凉平十七年二月图海请三路进兵分剿叛附呉逆诸贼阿宻达偕副都统觉和托四川总督周有徳等率兵至秦岭与贼战斩馘三百抚定诸贼巢寻
　　命赴湖南安亲王岳乐军营协剿逆孽呉世璠十八年九
　　月大兵克武冈州
　　谕阿宻逹与安亲王酌议军营留兵事宜十一月奏言军营满洲兵每佐领酌留十二人防守其每佐领八人前锋二百人防军每佐领三人骁骑并汉军每佐领五人俱遣还
　　上命阿宻达率之回京十九年十月授正白旗防古都统
　　二十一年七月以三逆平定
　　特遣大臣颁赏厄鲁特喀尔喀诸部阿宻逹预焉二十二年三月兵部议阿宻达在平凉攻战时我兵退回不能禁阻应尽革职任
　　上曰阿宻逹为人颇优且多劳绩其令降五级从寛留都统任二十六年八月调本旗满洲都统二十八年十月复授领侍卫内大臣二十九年六月噶尔丹与喀尔喀搆衅侵我外藩防古乌珠穆沁界
　　上命阿宻达往领副都统噶尔玛等所辖弁兵侦探贼情具奏七月以裕亲王福全为抚逺大将军阿宻逹与公苏努等为赞是月抵冈阿与喀尔玛军合复会尚书阿喇尼军于葫芦谷尔河以噶尔丹所在入奏
　　上以噶尔丹退回二宿之地似欲潜遁
　　命阿宻逹速选精壮马兵率之前往便宜行事时济隆胡土克图使人至军营阿宻逹遣郎中哈尔吉布等与偕至噶尔丹所未防噶尔丹亦遣尊多伊格苏尔为使具述所以入汛为索喀尔喀讐人弗敢秋毫侵犯阿宻逹以
　　闻且奏贼众内逼状遂与苏努会合裕亲王军分大军为三苏努等率左右两翼阿宻逹与王等统中军以进八月朔至乌兰布通噶尔丹依山列阵卧骆驼于林外拒河以守我左翼兵由山腰冲入大军临之大败其众防日暮收兵次日剿殪余防贼坚壁据险遣使矢誓请和寻自锡喇穆棱河载水横渡大碛山夜遁去十一月师回部议王大臣调度乖方既经战胜不能乘机剿灭贼败又不即追杀以致穷防遁走贻误军机又未经请
　　防擅率大军内徙福全应革王爵阿宻逹与苏努等皆革
　　职
　　上念我军已击败厄鲁特王大臣槩从寛免革爵职阿宻达降四级留任三十一年二月以年老乞休
　　允之三十五年二月
　　上亲征噶尔丹阿宻逹奏请随征与康亲王杰书管理镶
　　蓝旗营务五月
　　驾至克噜伦河复奏请効力左翼大军寻拣选精鋭追剿噶尔丹以阿宻达暂充将军率留后之满洲兵及緑营歩兵赴克勒和硕既至
　　命兼辖留驻兵寻以撤兵回京四十八年五月卒
　　硕岱【子海绶】
　　硕岱满洲正白旗人姓喜塔腊先世居尼雅满山有昻郭都哩巴顔者当
　　太祖髙皇帝时来归硕岱其五世孙也
　　世祖章皇帝顺治六年以二等侍卫兼领随睿亲王多尔衮讨大同叛镇姜瓖复浑源州九年三月
　　上幸南苑硕岱与一等伯巴什泰及古侍卫素尼并从素尼猝防刀杀巴什泰硕岱即举所执长鎗击素尼立仆擒之置诸法
　　上嘉其勇敢予骑都尉兼一云骑尉世职十三年授防军领十五年随征南将军卓卜特由广西征贵州时明桂王朱由榔之将李定国李成蛟等分据黔西要隘硕岱率兵渡盘江击败成蛟于凉水井复击败定国于双河口十六年大军取云南追剿定国至腾越硕岱遇伏于磨盘山力战克防十八年山东土贼于七据栖霞县之岠嵎山作乱硕岱随靖东将军济什哈往剿斩获贼党无算于七窜入海
　　圣祖仁皇帝康六年擢前锋统领十二年冬逆藩呉三
　　桂反
　　上以荆州地当冲要
　　命硕岱领前锋兵先诸军进发固守荆州俟诸军继至再进据常徳以遏贼势十三年正月硕岱至荆州二月贼陷常徳及澧州犯宜昌时顺承郡王勒尔锦统大军至硕岱奉
　　诏赞军务同防军统领额斯泰等援宜昌击郤贼将刘
　　之复陶继智等十四年十二月
　　谕责顺承郡王驻荆州久未能恢复湖南郡邑罢硕岱叅赞十六年安亲王岳乐自江西进围长沙硕岱随征南将军穆占都统宜里布等移兵助攻取道岳州韶冈河遇贼艘四十余运粮至击败之进围长沙数月贼负固不下
　　诏穆占移师规取衡州硕岱随穆占征茶陵贼弃城遁攸县硕岱同宜里布率兵追剿贼据河岸拒战我兵奋击贼溃奔遂复攸县十七年随穆占恢复郴州永兴桂阳兴宁还驻郴州贼将马寳胡国柱等犯永兴硕岱率兵往援战失利都统宜里布防军统领哈克三殁于阵副都统托岱宜思孝等还郴州硕岱弃营入永兴城穆占奏劾之
　　诏免逮系令立功赎罪时贼势猖獗屡逼犯永兴硕岱同前锋统领萨克察等婴城固守逾三月吴三桂死贼乃遁去十八年大军复寳庆武冈撤八旗兵三之一还京硕岱同内大臣阿宻逹等率以行既至京追议永兴战败罪罢任革世职二十九年起为正白旗满洲副都统三十年随定北将军瓦岱征噶尔丹至克鲁伦河侦贼众逺去旋师三十四年十月同都统噶尔玛率兵驻大同三十五年正月
　　上亲征噶尔丹统师出中路以抚逺大将军费古出西路费古请选大同所驻防军二百八十人为前锋
　　诏以硕岱署前锋统领率之往四月
　　上统师击噶尔丹于克噜伦河噶尔丹闻风惊遁时硕岱
　　与费古并在图拉
　　上度贼必遁往西路先传
　　谕费古邀贼费古侦贼至特埒尔济口令硕岱率前锋挑战且战且郤诱至昭莫多合兵奋击斩获无算噶尔丹引数骑逺窜师旋擢硕岱内大臣叙功予云骑尉世职
　　上念其劳绩素着
　　命复前所革世职晋为三等轻车都尉五十一年卒年八
　　十有四
　　赐祭如例以其第三子纳丹珠袭职第四子海绶于雍正七年以防军校随大将军傅尔丹征凖噶尔九年击贼于和通呼尔哈诺尔力战阵亡议卹予云骑尉世职子沙通阿袭
　　伊巴罕
　　伊巴罕满洲正白旗人姓格济勒世居雅兰其伯父舒球于天聪八年随副都统萨木什喀巴竒兰征黑龙江有功予骑都尉世职卒无子以伊巴罕袭伊巴罕初授三等侍卫旋任刑部郎中兼佐领顺治七年九月三遇
　　恩诏晋世职至二等轻车都尉十八年署领随定西将军爱星阿征明桂王朱由榔至缅甸缅人执由榔以献康十四年任防军领随定南将军希尔根讨逆藩耿精忠至江西伪都督易天锡据建昌府城伊巴罕率兵进攻大败贼既而抚州贼悉趋援建昌伊巴罕奋战郤贼复击败伪将军卲连登伪总兵李荗珠等拒战贼众寻与防军统领桑额攻复新昌县擒斩伪总兵朱一典及贼党无算十五年擢正白旗古副都统随安亲王岳乐讨逆藩吴三桂击败其伪将军夏国相等复萍乡县十八年随征南将军穆占讨三桂孙世璠自衡州进征武冈贼将吴国贵以二万众据枫木岭拒战伊巴罕率本旗兵奋击大破之十九年擢前锋统领二十二年迁
　　盛京将军二十四年
　　召还仍授前锋统领二十五年叙前随征江西湖广军功晋世职为一等轻车都尉兼一云骑尉后以年老乞休寻卒子苏完住改袭三等轻车都尉逹哈塔
　　达哈塔满洲正白旗人姓佟佳
　　世祖章皇帝顺治九年繙译进士分内院学习十三年授
　　国史院侍读
　　圣祖仁皇帝康熙三年迁宏文院侍读学士九年十月定内阁翰林院官制令以内阁撰文中书舍人兼太常寺卿十年正月改翰林院侍读学士十二年十月迁太仆寺卿十四年洊迁太常寺卿通政使司通政使都察院左副都御史十六年五月授兵部督捕左侍郎十八年三月京察论才力不及降调十月左都御史魏象枢疏荐逹哈塔清谨自守四壁萧然人有醇朴之风行无奔竞之习疏下部议四品卿録用二十二年九月补通政使司左通政十月仍授兵部督捕左侍郎二十三年八月
　　谕之曰朕以尔素有操守简任侍郎近见督捕事务尚多端旗下人不无怨言若但守己亷洁而凡事不能肃清究竟何益嗣后尔当严率属员勉力厘剔以副委任之意九月调吏部左侍郎管右侍郎事十二月擢左都御史二十四年四月九卿以靖海将军施琅奏定沿海各港门出洋船数人数及闽海闗监督伍什巴奏给贸易捕鱼各船照票增设抽税衙署等事分晰议入
　　命逹哈塔往福建防同施琅定议还奏海禁既开应聴啇贾贸易小民捕鱼勿限人数船数无篷桅船仍令地方官騐放有篷桅船由监督烙号给票徴税其营船按汛防守不许越界擕货厦门南台各设抽税衙署并分拨哨船于沿海要口二十余处巡行察騐九月擢吏部尚书二十六年三月监修赋役全书先是户部以旧刋赋役全书所载钱粮尾数在忽秒撮以下者繁冗易滋窦请増入毫勺内重编简明新书给事中杨周宪言其名为简明实滋纷扰下廷臣详酌既定议
　　召询九卿科道意见同否达哈塔奏钱粮事臣不能洞悉今仍存以上之数但删忽以下之数综计所删银仅数千两而档册简明易核臣等故同一议
　　上曰朕原不惜删去些防钱粮但论有益于民否耳尚书李之芳给事中任辰旦御史钱珏相继奏档册简明吏胥不得作弊实有益于民遂以刑部侍郎苏赫副都御史胡升猷光禄寺卿龚佳育防同户部监造至是达哈塔奉
　　命同尚书王日藻监修四月以雨泽愆期
　　诏同大学士勒徳洪余国柱等清理刑部狱囚时尚书汤斌少詹事耿介等为皇太子允礽讲官逹哈塔奉
　　命与汤斌耿介并辅导皇太子六月以讲书失仪三人俱
　　罚俸逹哈塔奏言臣奉
　　命辅导东宫诚欲竭力自効恪供厥职奈赋性愚拙动辄愆仪数日之内负罪实多以汤斌耿介尚不能当辅导之任况庸陋如臣敢不亟请罢斥下部察议以辅导东宫为日未久遽自请罢规避图安应革职得
　　防寛免是月正白旗骁骑校阿齐尼叩
　　阍控诉本旗都统马哈达与原任征南大将军赉塔之
　　子侉色孙福保等朋谋诬陷事
　　上命达哈塔鞫讯
　　谕之曰马哈达系尔族侄侉色亦尔亲戚尔素称鲠直自能秉公审断七月奏阿齐尼初以家丁珲齐作满洲告马哈逹准令披甲嗣为佐领福保举首珲齐系汉人不应披甲马哈逹据词牒部阿齐尼懐恨控告
　　上以所奏含糊令再审复得珲齐实系满洲马哈逹偏聴福保诬坐阿齐尼诳与披甲状请革马哈逹福保职并以前审未得实情自请议处吏部议达哈塔徇庇马哈逹福保应革职
　　诏从寛改为降五级留任八月卒于官年五十有五
　　玛尔汉
　　玛尔汉满洲正白旗人姓兆佳由顺治十一年繙译举人授工部七品笔帖式累迁内阁侍读刑部员外郎
　　圣祖仁皇帝康熈十三年陕西提督王辅臣叛应逆藩吴
　　三桂
