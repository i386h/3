<!-- { "loadSidebar": true } -->
　　钦差大臣议于坝口水底用乱石填髙臣按此处泄水之路止有倒勾三河其余支港俱已淤平若再填髙坝口水底是有遵照旧制之名仍与旧制不同有随时启闭之名寔与闭无异不惟北岸无堤处受全黄水势堪虞而上防山东之滕峄金鱼等县下流徐沛一带城社更为可虑请仍旧制相机启闭开通倒勾河使之顺直坝堰有碍宣泄者量为撤平两岸分流减泄势缓水平北岸之险工可保沿河上下永享太平且减下之水归入洪泽湖浊沙停淤黄澄为清更可清敌黄转害为利一天然坝宜仍旧也淮水接七十二河之水滙入洪泽湖仅恃髙堰一线孤堤为淮扬保障夏秋黄淮并涨拍岸盈堤势难容受前河臣靳辅建三滚水坝又设天然南北二坝酌量启闭以泄异涨思虑至为深远新议以洪湖之水宜蓄而不宜泄欲将天然坝改建滚水石坝臣思河南疏濬贾鲁河以后淮水势大伏秋盛涨若不将天然坝开放则尾闾不畅必病中满且旧天然土坝相水势大小酌量蓄泄纵在人改建石坝则一定不昜无可増减当蓄而不能蓄当泄而不能泄利未见而害随之矣请将天然坝仍照旧制其估建滚坝及南北石工无庸建筑不惟节省数十万帑金且洪湖异涨之水有所宣泄髙堰全堤可以保固一髙邮三坝宜仍旧也髙寳诸湖周围数百里上受天长七十余河及洪泽湖减下之水滙入运河其势甚盛是以于髙邮迤下设立南关五里车逻昭関各坝分注下河归海遇水涨次第开泄制最精详新议以南闗等坝开放下河必致难受议永闭髙邮三坝另建石闸七座抽板开放臣按从前各坝寛一百九十余丈今议建石闸合计八丈四尺较旧制寛狭悬殊况髙邮等坝原与天然滚坝上下相应天然防坝寛至三百余丈上防来水甚多势必仍然壅积虽于邵伯迤南疏浚入江之路亦是减水之意但其地距江甚远江潮朝夕徃来与水相抵泄出无多而迤上髙寳一带为诸湖顶冲之区首当其险设遇水势骤涨自必直趋附近就下之防径岂能纡廻流远以入江倘宣泄不及深为可虑况髙寳不能容纳势必仍掘坝以注下河汹涌骤至较之循序渐至者受患更猛请将髙邮三坝仍照旧制所议石闸七座无庸增建至下防宣泄再行详勘疏浚深通近水民田修筑堤堰有余之水导之入海可免弥漫臣悉心筹酌至再至三不敢少存成见好为更张不敢狃于前议草率从事搃期合旧制而顺水性孚公论以洽舆情得
　　防应斟酌者湏因时制宜九年尚书公讷亲查阅江南营伍劾苏松水师废弛摠督统辖全省咎难辞下部议降三级准抵是年江南生蝻延及山东河南
　　上以江南有司捕治不力贻害邻封尹继善等徇隠不下部议销纪録十二次十年寔授两江摠督十二年三月疏言臣等前奏请于海州宿迁桃源清河安东阜寕照髙寳等处修筑圩岸臣相其缓急分年修治髙厚丈尺俱为酌定修治之法务于圩外取土挑濬成沟圩身量留防洞使蓄泄有资旱涝足备无力者量借帑项再上江鳯颍泗三属频遭水患现在河渠次第开濬而田间水道圩塍寔与水利相为表里亦照例陆续兴修俟着有成效远近推行于水利善后之圗似多禆益
　　谕曰此诚务本之圗妥恊寔力为之五月疏劾狼山镇
　　摠兵黄锡申废弛营伍
　　诏革职十三年正月
　　陛见将回任
　　赐诗曰熙绩匪独能亮工资群彦词林擅卓荦封疆推老练简畀淮海区奏成伫底奠保障财赋地茧丝非所羡去嵗吴淞灾波臣势方扇每念幸活民玉食不能咽赈济救燃眉其何筹久晏安民首察吏瘅恶亦彰善设诚物乃孚逞明终必闰七月以徇庇南河摠督周学健部议革职
　　命从寛防任九月调两广摠督十月授户部尚书协办
　　大学士充
　　国史馆总裁十一月军机处行走兼正蓝旂满洲都统
　　命署川陕总督嗣设四川总督以尹继善为陜甘总督时大学士傅恒经畧金川大兵出陜西
　　上以尹继善于一切安台马匹事宜星速赶办调度得
　　宜
　　诏加恩开复其从前革职防任十四年正月
　　诏尹继善与内大臣傅尔丹尚书达勒党阿舒赫徳防賛军务二月晋太子太保十五年二月疏请修文武成康周公太公陵墓享殿下部知之十一月西蔵罗卜蔵扎什不靖四川摠督策楞统兵入蔵
　　敇尹继善管川陜总督事十六年复调两江总督十七年四月尹继善以上江频被水疏请濬宿州之濉河彭家沟泗州之谢家沟虹县之汴河上游又修筑宿州符离桥灵璧县新马桥砂礓河尾黄疃桥翟家桥
　　诏如所请行是月湖北罗田奸民马朝柱聚众于天堂寨圗不轨界连江南尹继善檄夀春镇总兵觧光宗统兵搜捕并亲徃擒获朝柱家属党羽甚众疏
　　闻得
　　防嘉奨下部议叙十月
　　召来京十八年正月署陜甘縂督二月以前两江任内承审江西千縂卢鲁生等传抄伪稿一案不能究出实情部议革职
　　命从寛留任八月又以徇纵南河劣员帑悮工议革
　　任
　　命寛免仍注册九月授江南河道縂督先是哈宻蔡伯什湖屯田万亩于雍正十三年屯兵承种乾隆七年改囘民承种嗣贝子玉素富以収成歉薄请罢事下尹继善及安西提督王进泰议至是尹继善奏言从前开渠引水防费经营近日歉收寔由回民不谙耕作所致即使水泽偶有不敷亦防无举万亩屯田概行废弃之理伏思开垦此田原为接济兵食请选安西兵丁子弟或招各卫户民承种既于兵食有益且有此壮丁二百余依安西屯户练之法又可寓兵于农协同防守臣已调任南河谨就所见陈之
　　上韪其言十九年二月疏言黄河之水挟沙而行停滞积久成滩滩之所在则水射对岸而堤工受险
　　圣祖仁皇帝谕于曲处挑直使得畅流诚万世治河之良法臣按铜沛邳睢宿虹河道多曲折大滩日淤日积急宜切去滩嘴开濬引河导溜归中央借水刷沙既省两防堤埽费并免偪溜偏趋奔突冲激之患其土堤不甚险要者每年加髙五寸险要者及时修理庻河防穏固而青黄不接时亦可寓赈于工
　　诏如议行八月署两江縂督十二月兼署江苏廵抚二
　　十年正月
　　上以尹继善前任两江有沽名要誉之习
　　谕诫之四月奏言臣长子户部员外郎庆云性情暴戾
　　请革职发往锦州看守坟墓
　　诏如所请并
　　谕曰尹继善自行觉察据寔直陈无所徇隠着加防令于诸子中择可承廕者以闻寻请以苐四子庆桂承廕
　　许之十二月奏请于江西湖南湖北三省各拨米十万
　　石运至江蘓偹来春平粜
　　上报可二十一年二月疏言洪泽湖有入海入江二路入海之路甚远兴塩一带形如釡底海滩髙于内地潮大时内外相抵不能畅流入海惟入江之路宣泄盛涨最便然浅阻处多如东西湾两坝减下之水由石羊沟入江河身仅寛三四丈又有两岸滩嘴阻抑应开金湾六闸并金湾滚坝减下之水由芒稲闸河达董家沟入江引河浅阻应疏又璧虎鳯凰二桥减下之水由廖家沟入江河口浅阻湾曲应加寛芒稻迤上石羊沟并廖家沟董家沟归江水道阻塞应濬又兴塩等邑之天妃闸青龙闸及白驹南闸为下河众水滙聚矶心闸墙之损壊者应修
　　允之三月奉
　　防覆审浙江按察使富勒浑劾廵抚鄂乐舜勒商银案所劾寔仍坐富勒浑以诬告加防罪
　　上责尹继善所拟悖谬
　　诏革职留任十月寔授两江摠督
　　命紫禁城内骑马二十二年正月觧南河摠督事务二
　　月
　　上南廵
　　赐诗曰幕府山邉开幕府风规得似茂无保厘务布兆民福清跸寕求一已娱静柝久曾歴数省建牙今复镇全呉吏民相习休云易朂尔思艰莫漫图初丁忧江蘓廵抚庄有恭奏捐职州同朱主使毙命律应绞罚赎外结
　　命尹继善同新任廵抚爱必达查审四月奏有防罪在
　　专擅赃非入已
　　诏免有恭死发往军台効力
　　谕曰荘有防办理朱赎罪外结一案尹继善既经庄有防告知即应据寔奏否则正言阻止荘有防自不敢视为泛常致干重辟及奉到朕防尹继善亦当备述前情速为办理乃迟回观望希圗模了事经朕屡行饬催并将荘有防革职拏问始称原曾与闻是纵荘有防之情罪而醸成其事始终皆由于尹继善也尹继善交部严加议处寻议革任
　　命寛免仍注册七月疏言沛县地势本低昭阳防山诸湖环之山东济泗汶滕山水奔注滙归来源多而去路少不能骤消臣按湖水去路自荆山桥外尚有湖口闸与韩荘闸相近为泄水尾闾闸仅丈余不足宣泄臣商之山东抚河诸臣或建滚坝或建闸座使湖水畅流入运又山东沂河自北而南入骆马湖近因水大于邳州之卢口散漫入运与荆山桥泄下之水相阻皆为沛县受病之由臣饬员相度堵修
　　上以所言中形势俾通盘勘办十二月同侍郎梦麟等防奏淮徐海支干各河暨髙寳各河工竣下部议叙二十三年疏夀春镇总兵纳汉泰不胜任
　　诏奨所奏得大臣体二十五年
　　上以江蘓钱谷殷繁令増设布政司分理
　　勅下督抚酌议尹继善等奏请分江寕淮安州徐州通州海州为一布政司驻江寕苏州松江常州镇江太仓为一布政使驻蘓州安徽布政使移驻安庆从之二十七年
　　上南廵
　　赐诗曰保障资三省忠勤着两朝节楼无过久幕府独称超善得军民服兼能上下调暇还工作诵吉甫可同条寻
　　命为御前大臣二十九年晋
　　文华殿大学士仍留摠督任三十年二月
　　上南廵
　　赐诗曰纶扉昨已命和羮江国仍资扈跸行明代称贤必王石汉家推盛则韦平封疆防处皆时望旌节三年独老成亦识心殷依北阙待宣入阁赞枢衡四月
　　上以尹继善年届七十
　　恩赏韦平介祉匾九月
　　召来京入阁办事兼管兵部事务充
　　国史馆总裁十月充
　　尚书房总师傅教习庻吉士三十一年充防试正考官三十三年充
　　经筵讲官三十四年兼翰林院掌院学士三十六年正月
　　上东廵
　　命留京办事四月卒遗疏入
　　谕曰大学士尹继善学识优通老成端谨歴封疆者三十余载绥辑恊宜洎入赞纶扉兼直禁近恪勤奉职倚畀方殷今春东廵启跸前见其精力就衰时婴防疾因令留京安摄兾得速痊每于阁章邮便询悉病势渐増特御医诊视谕其服药调理以起沈疴并令在家静飬不必力疾趋觐回銮后时遣侍卫存问知其日渐委顿厪念有加今闻溘逝深为轸悼着加赠太保入祀贤良祠赏给内帑银五千两办理防务并派皇八子前往奠醊应得防典仍着该部察例具奏寻
　　赐祭谥文端四十四年
　　御制懐旧诗列之五督臣中
　　诗曰八旂读书人假借词林授然以染汉习率多防世旧问以弓马事曰我读书秀及至问文章曰我旂人胄两岐失进退故鲜大成就自开国至今任事奏绩茂若軰一二耳其余率贸贸继善为巨擘亦頼
　　训迪诱八年至总督异数谁能遘政事既明练性情复温厚所至皆妥帖自是福量辏能诗畧如白唱和亦颇富独爱驰驿喻知寓意不防子庆桂现官兵部尚书庆霖现官青州副都统
　　托庸
　　托庸满洲镶黄旗人姓富察雍正四年由笔帖式授户部主事累迁郎中初托庸曾祖吉勒塔巴以军功授云骑尉逓加至三等轻车都尉八年托庸降袭云骑尉乾隆五年擢署安徽布政使六年调署广东布政使七年寔授九年署广西廵抚疏言桞州庆远二府逼近苗寨不肖之徒包揽词讼勒谢或冒称兵役入寨滋扰臣饬属严拏究惩
