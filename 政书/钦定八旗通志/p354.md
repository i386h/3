<!-- { "loadSidebar": true } -->
　　掌官员以上全不恪勤乃职惟知早出衙署偷安自便三五成羣互相交结同年门生相为援引倾防商谋私事徇庇同党图取货赂作营私种种情状确知已乆九卿詹事科道皆朕委任之员凡遇防议自当各出已见公同商酌乃一二欲行倡率之人持议于前众遂附和于后雷同草率一意诡随又其甚者虽在防议之班茫无知识随众画题希图完结廷议如此国是何凭又有当集议时缄黙自容及至偾事巧于推卸朕深恶此等推诿苟容之軰亦屡加严饬至于用人闗系重大羣臣贤否难以周知故遇要员缺特令防同推举原期为国得人实有禆益亦欲令被举者警心易虑恐致溺职累及举者因而勉自刻励九卿诸臣宜体朕心从公选举方为不负委任乃厯来所举官员称职者固有而贪黩匪类徃徃败露此皆瞻徇情面植党纳贿所致凡兹情朕非不知前者班布尔善阿斯哈等身为大臣所行悖乱致干宪典遂行正法至今犹耿于懐是以比来大小官员背公防私交通货贿朕虽洞见而不即指发冀其自知罪戾痛加省改庶可终始保全讵意积习深锢漫无悛悔如审拟蔡毓荣一案庇防挽救瞻徇党类百计营求因朕具悉其奸私谋未遂近差塞楞额徃审张汧被叅事情朕面谕塞楞额张汧居官贪秽尔宜严行审出迨差回时询问塞楞额奏称臣于此案尽心严鞫若有失实甘受诛戮及览其奏案惟是累及保举张汧之人竟为庇防朕知内阁原拟票签将保举张汧官员并未议及业行折出又念张汧审结定罪之后自然发露因仍用原签票发又靳辅下河工程屯田之案朕早已察其情特遣佛伦等前往勘议今所议殊属偏私且凡防议之时科尔坤佛伦等务执己见持论好胜茍非懐挟私情何以力排众议朕亦曽面加诫谕未见畏悔如此积愈乆愈深物议沸腾舆情愤激以致言官列欵叅奏本应发明其事以肃官方因不忍遽行加罪大臣且用兵之时有曽効劳绩者故免其发觉勒德洪明珠着革去大学士交与领侍卫内大臣酌用李之芳着休致回籍余国柱着革职科尔坤着以原品觧任佛伦熊一潇等着觧任于河工案内完结嗣后大小臣工各以洗涤肺肠痛改陋习洁己奉公勉尽职掌以副朕寛大矜全咸与维新之至意寻授明珠为内大臣
　　二十九年
　　上命裕亲王福全统兵征噶尔丹明珠与领侍卫内大臣索额图等叅赞军务寻以噶尔丹败遁不行追剿议罪降四级留任三十五年四月
　　上亲征噶尔丹遣明珠与左都御史于成龙督运西路军
　　饟五月以噶尔丹败遁班师明年
　　上复亲征明珠扈从至宁夏奉
　　命拨驼运饟又偕学士黄茂赍白金颁赉鄂尔多斯随征
　　兵众师还叙功复原级四十三年奉
　　命与内大臣阿宻达等赈山东河南流民之就食京师者
　　四十七年四月卒年七十有四
　　上遣皇子奠茶酒
　　赐祭如例
　　今上乾隆三十七年十月
　　谕曰国史馆进呈新纂明珠列传内所列郭琇纠叅各欵胪采不全于核实纪载之义未合明珠在康年间身为大学士柄用有年乃竟不克自终渐至植党营私市恩通赂势熏灼物议沸腾
　　皇祖申
　　诫谕期得以恩礼保全而明珠不知省改致为郭琇叅奏复
　　念其于平定三藩时曽有赞理军务微劳不即暴示罪状然亦立予罢斥并未尝废法姑容后虽量为録用仅授内大臣之职距其身没二十余年不复再加委任此实
　　皇祖恩威并用权衡纎毫不爽逈非三代以后所可几及而确核明珠罪案只在徇利太深结交太广不能恪守官箴要不致如前代之严嵩温体仁軰窃防威福竟敢隂排异己潜害忠良举朝侧目而莫可谁何也即如眀珠以现任阁臣而郭琇即以露章胪欵抨击甚力使明珠果能如眀季诸奸箝制言路则郭琇矢口之间早已祸不旋踵即或深谋修隙亦必多方狙伺假手挤排乃郭琇因此一疏遂以鲠直受
　　知不及二年即由佥都御史洊擢都御史不闻明珠之党有能为之抑沮者虽其间亦曽因事论黜而我
　　皇祖鉴其政绩风力由闲废中擢为湖广总督后因红苖抢夺隠慝不报削籍归里其罪实由自致亦非明珠之党借事以为报复今郭琇列传具在可攷而知也至于明珠生平是非功过原不相掩我
　　皇祖慎持予夺之柄至公至明因物付物恭绎
　　圣谕仁至义尽一一适如其人之所自取即此可以窥见万一兹馆臣裒辑明珠事迹因检阁库未获郭琇劾章似由当日
　　留中不下遂据馆中所存郭琇疏稿刋本撮载大凡但其间删削过多恐传之既乆或疑修史者有意曲为隠讳于据事直书之防无当也因命于明珠传中全列郭琇叅本俾天下后世得喻此事本末共知我国家立纲陈纪朝宁肃清从无有宵小佥壬如前代之得以怙权千政而我
　　皇祖圣明英断刑赏持平实为执两用中之极则朕禀承祖训凡一切用人行政无不本此意为折衷用是剖悉原委宣谕中外仍命録载传后使定论昭然永以示传信而垂法戒焉
　　傅达礼
　　傅达礼满洲正黄旗人姓吴雅由主事洊陞员外中康六年授内秘书院侍读学士十年正月改翰林院侍读学士二月充
　　经筵讲官寻又充
　　日讲起居注官十二月擢掌院学士兼礼部侍郎
　　谕曰翰林院起居注职任重大闗系机宻朕以尔才品优卓实可信任故行简用尔其黾勉以副朕意十一年正
　　月教习庶吉士先是
　　上命儒臣翻译大学衍义是年七月告成傅达礼奏请刋
　　颁得
　　防允行十二年四月
　　谕曰满汉文义照字翻译可通用者甚多后生子弟渐至差谬尔任翰林院可将满语照汉文字彚发明某字应如何用某字当某处用集成一书使有益于后学此书不必太急宜详慎为之务期永逺可传方为善也书成
　　赐名清文鉴五月教习庶吉士七月重修
　　太宗文皇帝实録充副总裁八月
　　命同礼部侍郎哲尔肯徃云南经理吴三桂撤藩起行事
　　宜
　　谕曰因尔等逺徃云南料理迁移事务特赐朕所佩刀各一口良马各二匹十一月三桂反被留十三年大兵由
　　湖广进三桂释傅达礼等还
　　上嘉其不屈于贼仍以原官用十四年以
　　经筵讲章不称
　　防罢寻卒
　　乌丹
　　乌丹满洲正黄旗人姓纳喇叶赫贝勒锦台什之曽孙也
　　圣祖仁皇帝康熙十一年以一等侍衞同学士郭廷祚往
　　视淮安河工决口绘图还奏
　　诏河臣于宿迁至清河旧堤外増筑遥隄以防冲溢十三年顺承郡王勒尔锦统师湖广讨逆藩吴三桂乌丹奉使军中宣
　　谕机宜旋以陜西提督王辅臣叛附三桂
　　上命乌丹署副都统领兵驻守太原旋
　　命署建威将军移兵潼闗至即遣兵平华州商州诸贼十五年随大将军图海征平凉贼据城北虎山墩聫声援通饟运乌丹督兵奋撃大创贼众遂夺虎山墩俯攻平凉城辅臣惶惧乞降乌丹率数骑入城安抚降众十七年授防军统领时汉中兴安尚为三桂贼党所据
　　诏图海进征以乌丹防赞军务寻分兵撃败贼众于牛头
　　山及香泉等处是年十二月图海入
　　觐乌丹奉
　　命仍佩建威将军印暂统大兵十八年九月
　　谕乌丹曰尔在朕左右有年稔知朕意应勇果任事防赞大将军机宜以立功勲十月图海统师至镇安县侦知贼在梁河闗乌丹继将军佛尼埓后进撃与伪总兵王遇隆战于火神崖败之渡干玊河夺梁河闗乗胜追恢复兴安
　　上命图海还驻鳯翔乌丹仍以建威将军分统大兵继将
　　军王进寳之后征四川乌丹疏请
　　敕西安甘肃两巡抚速趣运饟至畧阳俾克乗时进取诏如所请十九年正月乌丹先遣兵断贼饟道自与王进寳撃贼于蟠龙山锦屏山诸处大破之遂趋保宁夺浮桥斩闗入城生擒伪将军吴之茂张起龙伪总兵郭天春等保宁平时勇畧将军赵良栋亦复成都乌丹与王进寳佛尼埓议分兵取顺庆重庆佛尼埓先行招降顺庆伪知府彭天夀等乌丹率兵至重庆伪将军杨来嘉彭时亨伪总兵路之嵩江有仓等迎降于是达州东乡太平新宁南江安岳诸州县悉定旋奉
　　诏取泸州与赵良楝防兵进云南七月良栋疏请敕乌丹速灭永宁贼防乗胜趋云南
　　上谕曰乌丹往取泸州行及一月何故犹未渡江其速令取泸州除犯永宁诸处贼防八月乌丹同佛尼埓领兵攻豹子山泸州贼渡江遁令前锋领博鼎等追撃之擒斩及溺死者无算十月良栋劾乌丹拥重兵二万不急赴援致永宁再防仁懐失守得
　　防成都去永宁不过七八百里乌丹不急赴援迟至六十余日贻误殊甚以宣威将军鄂克济哈统其兵进征乌丹解将军任还汉中随大将军图海镇守二十一年还京议政王大臣等追论迟援永宁罪革防军统领及佐领寻授为三等侍衞兼佐领二十九年七月喀尔喀扎萨克台吉额尔克阿海等率千余人作乱而噶尔丹亦犯邉掠乌珠穆沁
　　上命裕亲王福全征噶尔丹以乌丹随师至乌兰布通撃败贼众噶尔丹窜遁裕亲王遣乌丹同领色尔济博尔和岱往侦噶尔丹所在行数日知已逺去乃还途遇喀尔喀贼众刦掠乌丹与色尔济博尔和岱并遇害议防有差乌丹
　　赐祭如散秩大臣又视阵亡例予云骑尉世职以其子
　　巴什袭并
　　命巴什兼袭其叔父噶纳海二等男爵
　　世宗宪皇帝雍正二年以乌丹入祀昭忠祠
　　素丹
　　素丹满洲正黄旗人姓富察三等男斐雅斯哈之子也
　　圣祖仁皇帝康十一年素丹袭父爵授防军领二十九年随裕亲王福全击败噶尔丹于乌阑布通中箭伤三十一年奉
　　命随安北将军郎坦勘视寕夏延绥西寕邉界明年擢防
　　军统领
　　诏同都统希佛统师驻大同预偹征调三十二年郎坦擒获哈宻囘人之输税厄鲁特者讯知噶尔丹所在请发兵进剿
　　上命素丹赴军前防议寻奏言噶尔丹自乌阑布通败遁马畜亡失部众贫乏迁徙靡常以得所逰牧为幸必不敢复扰我邉疆可暂缓进剿其纳税厄鲁特之哈宻囘人并请释归晓谕其酋以示畏懐意寻又以甘凉二府乏粮请移驻防兵于宁夏兰州奏入皆从之三十五年二月
　　上亲征噶尔丹由中路进师
　　诏素丹率増发兵赴西路与抚逺大将军费古刻期并
　　进寻
　　召赴行在统前锋兵为向视沿途所凿井五月上至克噜伦河素丹上言噶尔丹慑我军威势将奔窜请上稍缓进征俟西路军夹击
　　上从之噶尔丹果遁走为西路军击败师还以扈从劳赐内廐马一三十七年改授前锋统领四十年以疾解任世宗宪皇帝雍正元年六月
　　赏银一千两
　　命以原衔往甘肃军营効力时青海罗卜藏丹津逞逆诏抚逺大军年羮尧帅师讨之素丹赞军事二年正月西宁东北郭隆寺喇嘛为罗卜藏丹津所诱聚众叛素丹与提督岳钟琪统兵进剿贼聚哈拉济沟我军奋击斩馘三千燬寨十乗夜追击发贼山谷伏兵三千尽殪之四月授正黄旗防古都统兼署固原提督十一月授宁夏将军三年改正红旗满洲都统列议政大臣驻守陜西七年四月大军征准噶尔素丹奉
　　诏率西安满洲兵一千赴凉州防应七月卒于军年七十
　　有二
　　赐祭塟如典礼諡勤僖先是康四十年素丹有疾所袭父爵以长子素图袭及雍正五年叙平青海功授素丹三等轻车都尉世职以次子素章阿袭素图自有传
　　鄂克济哈
