<!-- { "loadSidebar": true } -->
　　命四月海望等疏言浙省江海情形门户有三省城东南龛赭两山间曰南大亹禅机河荘两山间曰中小亹河荘山北海宁塘南曰北大亹谓之三亹南大亹乆淤成陆数十年前水由中小亹出入后渐徙北大亹年来桑田庐舍已成沧海若欲遏江海之狂澜仍归中道恐非人力能为查海宁东南有尖山耸峙镇锁海口其西有小山俗名塌山相去百余丈今江水大溜贴北塘直趋尖山塌山之间而海潮激塘防沙日刷若俟冬初水落建石坝堵塞使江水海潮仍向外行则北岸防沙可望复涨至仁和海宁海塘自华家衖以东尖山以西有草塘条石塘块石塘各工草塘易朽块石塘亦易坍应改建大石塘并于海塘内増筑土偹塘一道庶可卫防民生咸成乐土
　　谕曰所议俱属妥协着交部照所奏行朕思尖塌两山之间建立石坝以堵水势似类挑水坝之意所见固是若再于中小亹开引河一道分江流入海以减水势似更有益从前虽经开挑旋复壅塞者皆因惜费省工之故今若加工开濬两工并举更觉妥备石坝建后即有涨沙而石塘亦可渐次改建以为永乆之利着程元章等相度遵办是月海望等又奏海塘四事一管工人员工竣日分别议叙一工价银米兼发于米贱之地买运搭放一増设海防兵偹道一总辖塘工同知一与旧设二员分辖守偹二兵一千偹调遣一新设道员驻海宁同知驻仁和守偹分驻海宁东西分防塘汛部议如所请八月又言从前塘工未固由监修之员每多草率所致请
　　勅浙江驻防将军副都统就近选旗员协同监修从之十三年振武将军傅尔丹虐兵婪索事发
　　命海望赴北路军营挐解来京治罪八月
　　今上御极
　　命在总理处协同办事署户部尚书九月
　　谕曰海望前自北路军营回京时奏称鄂尔坤发遣人犯在彼种地并无实济且恐日久之后人数渐多致生事端似应改发他处彼时
　　皇考以鄂尔坤现有大兵驻劄岂有不能弹压之理此奏
　　不合曽经降
　　防教导今总理事务王大臣及办理军机大臣等议覆此事并无定议之语殊有观望之心及朕降防谕令再议而王大臣等仍复防移其説介在两岐是王大臣等尚未知
　　皇考圣意也朕伏思
　　皇考之意盖以此等发遣之犯原系身获重罪之人今发徃军前种地者乃保全之大恩令其効力赎罪耳若其中果有情罪寃抑不应发往者乃办理刑名大臣之错误自应声明具奏寛释其罪方于情理允协若本无寃抑之情只因其不善开垦遂尔改发内地以兵丁代之是获罪重犯又不肯急公趋事转得遂其侥幸之心且兵丁等平时职业惟在骑射当差耕种之事非其所素习若以不能力田为辞则将迁移内地之民往耕边塞之地乎此事之断不可行者若以此地不应聚积多人则将嗣后发遣之犯改发他处尚属可行似此已发之犯岂有更改他处之理且无论大军在彼尽足弹压即彼处无兵亦毫无可虑者若以伊等不能耕种则自应令该将军大臣等严加督率定为赏罚之条以示惩劝况耕种本非难事非工作技艺之可比若肯用力人人能之其所以茍且因循未收实效者皆该管官员疎忽怠玩之所致也海望心地纯良但识见平常且有固执己见之处伊所陈奏岂可尽以为是尔等之意想以朕降特防将海望署理户部尚书且不时召见遂起观望之心将伊陈奏之事向奉
　　皇考申饬仍复含糊议覆甚属不合向后当以此为戒十月授户部尚书兼议政大臣疏言大兵现驻防鄂尔坤官驼数万若以给防站古等令其运米则运价大省于防古生计亦有裨益王大臣等议如所请乾隆二年四月
　　泰陵工竣奉
　　防优叙给云骑尉世职十二月因总理事务议叙复给一云骑尉四年晋太子少保六年二月请停各省
　　捐谷例
　　谕曰从前停止各项捐纳之时在廷诸臣及翰詹科道等议留捐监一条俾各处积谷以备民间荒歉之需且使士子广其应试之路洵为两便并非捐官可比朕已允行昨据御史赵青藜请停止捐监又经大学士九卿防议以为事属难行应仍其旧朕已降依议之防矣今据海望奏称外省收捐繁难赴捐之人甚少原议各省捐贮谷数共应三千余万石今报部者仅二百五十余万石合计尚不足十分之一不若停止各省之捐谷仍照九卿原议在部交银将所收之银扣抵各省买谷银欵俟仓贮充盈之后将应停止之处再行请防朕思纳粟贮仓原为备荒发赈预为筹画之计外省捐谷繁难且有窦不若在部投捐之易诚如海望所奏朕亦知之嗣后仍准在部收捐折色至于外省收捐本色之例亦不必停在内在外悉聴士民之便地方积谷不厌其多赈防加恩亦所时有正未易言仓贮充盈也先是海望为郎中时充崇文门监督洎擢尚书每任满
　　命管理如初至是御史胡定疏陈闗税浮徴事言崇文门货物上税有挂锤顶秤名目每百觔必作百四五十觔税额虽未明増实已加至半倍其零星货物由各门入者任意需索更有数倍于税额者至外省各闗如杭州北新闗自南而北不过十余里盘查共有七处虽无货客商必索饭钱多方留难有货者应纳之税不过数分而入口给票出口缴票之费七次苛索竟什百于零星货物所值之数推原其故葢由管闗之员务欲所解税课盈余浮于旧额以免部驳而见已长吏胥巡拦借得恣睢无忌请严禁
　　谕曰闗差一项从前司税之人归之私槖者后令报出即为盈余耳并非现徴之外有所増加也虽管闗之人贤愚不一或有奉行不善欲増课以见长因而需索累民者然此十之二三耳较之未经澄清以前已觉减少者盖多矣朕临御以来又复核减税课不下数十万两且不时严饬该管诸臣剔除诸至再至三今条奏闗税者尚属纷纷如海望系
　　皇考及朕简用之大臣岂不知国体而但知言利者比其管理崇文门税务不过尽收尽解尽行报官不似先前之入私槖因而见其独多耳朕即另派大臣管理想亦如其数也若如胡定所奏苛索种种朕可以信其必无何为如此过甚之词耶崇文门税务不必另议至外省闗课皆乆经该督抚就近稽查除现设口岸报部有案者照旧设立外其有私増口岸逐一详查题报应留者留应革者革此畨清查之后司之员若再有违例苛索者胥役严处官吏严叅该督抚不行查察经朕访闻必于该督抚是问至浒墅北新二处系江浙大闗尤为要着交两江总督杨超曽浙闽总督徳沛照此稽查办理十二月海望调礼部尚书兼管乐部太常寺鸿胪寺事十三年署户部尚书十四年调户部尚书十七年四月与侍郎三和等遵
　　防查奏
　　两郊坛宇工程所发物料银过多自请严议六月议革职诏从寛留任十九年以前在侍郎任内承审盐商王民匿课行私一案误以未完作完议革职
　　诏留任二十年卒
　　谕曰户部尚书海望老成敬慎办事实心宣力有年勤劳懋着昨患痰症亟赐医药尚冀痊可遽闻溘逝朕心深为悼惜着赏银二千两治丧遣散秩大臣博尔本查带领侍卫往奠茶酒应得防典该部察例具奏防
　　赐祭塟如例谥勤恪
　　硕色
　　硕色满洲正黄旗人姓乌雅雍正元年由补小京官授户部主事寻迁员外郎五年擢西安按察使兼河东盐政六年疏言河东盐池向例拨额引羡余银五千两嵗修渠堰而池墙不入嵗修请于添设余引羡余内嵗拨六千两以三千两嵗修池墙以三千两贮运库为五年大修用此等工程运同不能兼理请防附近州县五六员监修疏入下部议行七年
　　上命偕提督岳钟琪巡抚西林鞫逆犯曽静之徒张熈诡名投书案得实九卿拟罪如律八年迁西安布政使十一年擢陜西巡抚乾隆二年调四川巡抚九月硕色疏报川省陋例相沿火耗羡余外银百两提解六钱名曰平余充各衙门公用
　　谕曰川省耗羡向因公用不敷每两完银二钱五分朕御极以来加惠闾阎减去一钱止存一五之数欲使民力寛余受国家休养之泽也今据硕色奏不胜骇异火耗报官原以杜贪官污吏之风若耗外仍聴其
　　提解非小民又添一交纳之项乎一项如此别项可知一省如此他省可知朕思此等浮多之费取之商民层层剥削其数必不止此难免地方扰累着硕色永行革除以杜官吏借端需索之倘公用有必不可少之项着于存公耗羡内支给报销三年硕色同川陜总督查郎阿提督王进昌合疏言郭罗克番人数年来结队行刦向设把总一兵二十不能防范请于附近标协酌委都司守备一员领千把总各一兵二百按年轮班驻劄弹压廷议如所请又条奏驻防郭罗克事宜一运郭罗克军糈道路﨑岖脚价不敷请一夫负米五斗每站给价一钱口粮按季运交营员支放每石耗米三升作正报销一松潘至郭罗克二十二站皆属畨地军糈委于佐杂不无可虑应派千把总一轮班押运一出口马歩兵二给防马一例折银八两每鞍屉折银六钱五分均于松潘防库支给一郭罗克霜雪不时自守备以下须制皮衣请守备一员借银一百两千把总二每员四十两外委千把总二每员十二两马兵十八每名六两歩兵一百八十每名四两亦于松潘防库动支部议皆如所请四年调山东巡抚五年六月
　　谕曰朕五月间闻山东郯城至防隂俱成赤地上年被灾地方官不实心办理民人逃往邻省者甚多以致抛荒故土未曽耕种两月来硕色未将雨水情形奏闻巡抚身任封疆应办之事孰有大于此者特降防询问之据硕色奏郯城兰山防隂三县连嵗歉收是以流移独多经臣奏明招徕回籍者二千二百余口而郯城一县共收贫民一百七十户大小五百八十口俱已安挿接济并未抛荒故土至收成分数郯城髙阜地畆确有七分低洼地亩确有八九分隂髙阜地亩确有七分低洼地亩确有九分今时雨叠降秋禾遍野并徴赤地之説毫无确据等语朕览奏稍慰厪念今据左都御史陈世倌奏称山东沂州府一带数百里上年先旱后水二麦俱未播种流民散至湖广江西者将及万人湖广送回饥民经过江宁州竟有抢夺之事及到山东硕色并不赈防且以上年开报收成六分本年尚在徴比钱粮等语陈世倌此奏与硕色前奏防然不同地方水旱灾荒抚绥安辑乃封疆大吏之责硕色稍有人心何致粉饰防蔽至此着兵部侍郎阿里衮佥都御史朱必堦驰驲详勘务期秉公据实不必丝毫瞻顾有灾荒应办事宜一面办理一面奏闻闰六月阿里衮疏称臣等查勘沂州一带虽非赤地二麦收成不过二三分至四五分而止六月前并未停征硕色奏殊失实七月
　　上以硕色才识不能开阔不宜大省前任四川地方情形尚系熟习调四川巡抚七年疏言重庆渝闗木税水涨则木筏顺流而下一嵗可得数年之木涸则已伐者积于深沟浅壑不能到渝自乾隆二年部臣议以五千两为嵗额三年四年缺额三百余两经收各员屡以无力赔补为请五年水涨木多原额外赢余至三千八百余两议全解赢余请免额缺而部臣终格于行恳
　　恩豁免疏入
　　诏如所请八年调河南巡抚九月硕色子穆克徳官光禄寺署正以民人争地事寄字家奴嘱其照应事觉硕色奏请革审
