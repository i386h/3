<!-- { "loadSidebar": true } -->
　　唐英撰英内务府正白旗汉军官至内务府造办处郎中是集英所自编一卷至四卷以古今体诗分类又各分五言七言五卷为襍文续选一卷二卷为诗附襍文一篇排纂殊无体例三卷至十卷皆诗题曰浔江着又入觐草一卷亦题卷十亦颇重复十一卷亦题浔江着而别题子目曰望洋集十二卷前半题浔江着后半题粤东着十三卷前半题粤东着后半及十四卷又题曰浔阳着大抵一官一集以编年为次而限于篇帙遂割裂如斯其诗则绰有清思不失雅则其曰陶人心语者以久司官窰于江西而吟咏则直抒胸臆故立是名云
　　竹园诗集一卷
　　张廷弼撰廷弼字秉衡竹园其号也汉军正白旗人官直隶魏县知县后复补江南吴县知县是编前题曰竹园诗集后又识曰竹园编年诗集卷之一然观其诗止属癸巳一年之作夫既曰编年不应仅系癸巳亦必不止于一卷知此为不全之本矣
　　酌雅斋诗余一卷
　　福増格撰福増格字赞咸号松岩大学士伊桑阿孙山西总督伊都立子也以怡王府仪賔擢散秩大臣出为山西总兵官旋迁步军总尉兼副都统转
　　盛京兵部侍郎所着有酌雅集是卷仅词十九首前有中州任果骈体序一篇
　　静防堂诗一卷
　　顾琮撰琮字用方是编首曰练要书屋集次曰冷泉山房集三曰蕉桐书屋集皆五言古诗下继以七言古诗五七絶句五七律诗未见全集
　　瞻园诗钞一卷
　　托庸撰托庸事迹已详人物志其所居曰瞻园中有十八景具池竹木之胜暇则觞咏于此故因以顔其集
　　玉华堂诗稿一卷
　　赵宏恩撰宏恩字芸书汉军人官至湖南巡抚有全集是卷盖钞本仅得诗三十八篇
　　时斋偶存诗钞一卷
　　国栋撰国栋字云浦时斋其号也是编前为蜀游草盖其出宰西蜀时所作后为淮南小草则其司淮安时所作也然前仅诗四十九首后仅诗三十五首亦甚寥寥矣
　　友莲堂集一卷
　　佛喜撰佛喜字怡仙是卷又名一鹤轩草抄本而多涂乙盖未定之稿云
　　早闲轩诗
　　汪松撰松别字苍嵓又自号髯道人是集首卷五言古二十七首次卷七言古二十首三卷五言律百五十四首四卷五言排律九首五卷七言律七十六首六卷五言絶句二十四首七卷七言絶句五十八首以上皆分体八卷曰哀鴈集盖哭妹之诗九卷曰悲鸾草则悼亡之作十卷以冷巢残藁终焉盖又其晚年所赋短什是以此三卷独不分体
　　春晖堂诗钞
　　张廷枚撰廷枚字卜臣以世袭佐领兼领銮仪卫迁内务府防计司员外郎补叅领出管苏州浒墅闗税务廷枚尝奉
　　命出使朝鲜国赍所
　　赐空青石于其国王故卷后有纪行诸作所叙外国景
　　物事实颇足资博览焉
　　墨卿堂集
　　恒裕撰裕字惇夫正黄旗满洲人姓完顔氏乾隆庚寅举人官中允有集四卷首列散体文复存古近体诗其友人侍郎玉保编次
　　养易斋集一卷
　　原本题养易斋主人撰宗室女也满洲正红旗珠亮之妻诗多忠孝节义之词
　　兰轩诗一卷
　　原本题兰轩主人撰觉罗女也系出
　　太祖髙皇帝之弟庄亲王适嵩山性多艺能而尤躭吟咏而不自收拾年甫五十卒其子能泰收録遗藁编为此集嵩山自为之序
　　红雪轩稿六卷
　　髙氏景芳撰氏盖汉军人侍卫髙钦之姊己卯科举人内阁中书世袭一等侯张宗仁妻也自编所作诗词文赋分为六卷卷一赋三十六篇文一篇卷二四言诗十六首五言古四十七首七言古三十首卷三五言排律二十七首七言排律十二首卷四五言律一百五首七言律六十七首卷五七言絶句九十七首五言絶句四十三首卷六词一百七十五首编端复有骈体自序一首其每篇皆
　　有评防仿才调集之例则其弟髙钦为之也
　　希光诗钞一卷
　　烈妇希光撰光钮瑚鲁氏正白旗满洲员外郎伊嵩阿室夫病割股以疗不騐矢以死从因女弱无依勉守志茹荼十年女嫁之次日赋七言律二章见志自缢死氏翁恊办大学士吏部尚书永贵録其诗奏
　　上悯之赐旌焉诗多凄楚之音其烈妇叹一篇盖为大学士舒赫徳子妇栋鄂氏作亦自伤同志也






　　钦定八旗通志卷一百二十
<史部,政书类,军政之属,钦定八旗通志>
　　钦定四库全书
　　钦定八旗通志卷一百二十一
　　人物志
　　志书之有人物盖自汉晋以来矣襄阳耆旧汝南先贤其记载之权舆乎唐宋至今凡一郡一邑之志洎夫天下之通志无不搜罗史籍探索金石以表章懿淑垂轨将来亦敦崇世教风励人心之义也我
　　国家
　　龙兴东土奄有埏纮贞元防其昌期斯川岳钟其灵气风云龙虎英喆辈生炳炳然与虞臣周佐争光者盖不可以殚数
　　列圣相承教养培植百有余载我
　　皇上抚临函夏益鞠益谋四极四合防不率迪而八旗
　　根本之地沐浴
　　圣化观感尤深故髙门巨阀咏骏烈诵清芬者尤绳绳继起此人物一志所以视往古为盛也然厯朝舆记泛滥者多即八旗旧志但据碑志之文者亦或不免亦既仰请
　　睿裁一以
　　国史列传为凖诚足以信今传后昭衮钺之至公惟是
　　国史之例义兼彰瘅故美恶并存志书之例则遐稽古籍并以善为宗茍防限不严则体裁为舛今敬拟宗室王公以及内外文武大臣惟以功名终始者得入此编或先丽刑书后防
　　天鉴宗室如睿亲王大臣如鳌拜等亦得并入若其初
　　年黾勉得荷
　　恩荣末路昏迷自罗罪谴虽有功绩均不敢滥収又八旗汉军如范文程之生原丰邑功比鄼侯自宜垂光于竹帛其他胜国旧臣倒戈顺命如洪承畴等虽勤劳茂着显秩酬庸然我八旗满洲中应天佐运百战开疆勲业逺出其上者史不胜载实不借楚材晋用以焜耀旂常况我
　　皇上大公至正扶植纲常甄别贰臣各为列传一笔一削义秉春秋其人既瑜不掩瑕尤未可列为臣范其或家承帯砺延及子孙果有挺出之才仍一体登诸简牍庻一夺一予均得其平至于宗室袭封诸臣世爵
　　国史之例子孙各附其祖父以着渊源今志人物则必其卓有树立无忝家声乃得列为附传若世泽相承并无事迹及虽有事迹而未为特出者其世系支派则详载于封爵世职二表兹不复赘焉
　　人物志一
　　宗室王公传一之上【和硕礼烈亲王代善　和硕康良亲王杰书　谨案宗室诸传先列亲王而郡王贝勒等以次逓及故不叙世代然每一亲王下各有子孙表著者宜连属比附以便覧观则又难划然序爵也兹敬以传之一载礼烈亲王及其子孙传之二载郑献亲王及其子孙传之三载睿忠亲王传之四载豫通亲王传之五载肃武亲王传之六载承泽亲王敬谨亲王传之七载追封亲王者饶余郡王是也传之八亦追封亲王者靖定贝勒是也传之九载原封亲王者英亲王是也盖首卷至此皆亲王而中间各以子孙分附焉至传之十乃载诚毅贝勒笃义贝勒安平贝勒等传之十一载原封贝勒阿敏等传之十二载镇国公阿拜至镇国将军洛托大略序爵之中仍各彚其派系庻披览之际有条绪可寻云】
　　和硕礼烈亲王代善【子满达海】
　　代善
　　太祖髙皇帝次子初从征哈达辉发叶赫等国论功封贝勒丁未年以东海瓦尔喀斐悠城人苦乌拉国贝勒布占防之虐乞移家归附代善与兄禇英随贝勒舒尔哈齐及一等大臣费英东侍卫扈尔汉率兵三千往徙之军夜行见大纛上有光众以为异扪视无有复树之光如初舒尔哈齐疑非吉兆欲回兵代善与禇英并决意进兵遂至斐悠城尽収环城屯寨凡五百户令扈尔汉率兵三百卫之先行布占防发兵万人邀诸路次日代善与诸贝勒至率兵奋御遂渡河代善与禇英各率兵五百分二路縁山击之乌拉兵遂败代善追及乌拉统兵贝勒博克多从马上左手攫其胄而斩之
　　上嘉其功赐号古英巴图鲁癸丑年正月布占泰背盟代
　　善随
　　上统大兵征之既攻克逊扎塔郭多鄂谟三城布占泰率兵三万越富勒哈城而军时领兵诸贝勒大臣皆欲战
　　上曰征伐大国岂能遽使无孑遗乎代善曰所虑者无计令布占泰出城耳今彼兵既在平原旷野可一鼓擒也舍此不战厉兵秣马何为今我兵士饱马腾列阵在此当决战
　　上曰尔等众志既孚即决战可也时诸贝勒大臣及军士皆踊跃遂进兵乌拉兵大败十损六七余皆弃兵甲遁我兵乗势夺门遂克其城布占防率败兵不满百回至城下见城陴悉树我军旗帜大惊溃代善复统兵截击之布占防仅以身免窜叶赫所属城邑皆降编户万家天命元年
　　上初正大号叙羣臣功封和硕大贝勒四人以代善为首
　　三年四月
　　上以七大恨告
　　天兴师征明行二日雨欲旋师代善言天降此雨以懈明
　　将之心吾进兵乃出其不意
　　上善之遂进围抚顺明逰击李永芳以城降东州玛哈丹二城及台保五百余皆下携降众还既出明邉二十里明总兵张承廕等率万人来追代善同
　　四贝勒返战
　　上遣使止之代善奏曰彼若待我我则与战若不待是必走矣当乗势追袭无使我兵寂然归致谓我怯也
　　上然之亦移师入邉破其三营斩承廕及副将颇廷相将蒲世芳逰撃梁汝贵等四年三月明大发兵四路来侵
　　上亲御西路
　　命代善前行侦者告明兵六万出清河代善曰清河道仄﨑岖未能骤至当先御抚顺乃与扈尔汉先出扎喀闗方谋设伏待敌防
　　四贝勒至谓界藩有筑城夫役宜急卫之遂直趋界藩据吉林崖时明总兵杜松结营萨尔浒山而自引兵围吉林崖众贝勒遂分兵千助吉林军
　　上至
　　命先攻萨尔浒山我兵仰射奋击破之适所遣助吉林崖军亦乗胜合撃大败明兵斩杜松及搃兵王宣赵梦麟等而明搃兵马林复夜营尚间崖代善以三百骑往视遣使驰报
　　上亲临明兵四万已成阵代善防马先入众贝勒继之明兵败溃斩副将麻岩林仅以身免代善复与
　　四贝勒统兵败明搃兵刘綎兵四万于阿布达哩冈綎殁于阵旋収降朝鲜助明之将士而还七月从
　　上攻鉄岭城败助明之防古兵八月从
　　上平定叶赫六年三月
　　上亲征明沈阳既败明搃兵李秉诚等代善偕其子台吉岳托追四十里斩馘无算七月镇江城中军陈良防与居民潜通明将毛文龙令别堡之民诈称兵至大呼噪城中惊扰良防乗乱执城守游击佟养正杀其子丰年并从者六十人叛投毛文龙
　　上闻之
　　命代善同莽古尔泰率兵三千迁金州沿海居民于复州
　　十一年八月
　　太祖龙驭上賔代善及子岳托萨哈璘共作议书诣
　　朝以书示大贝勒阿敏等言推戴
　　太宗文皇帝嗣统众皆喜
　　上让至再三代善言益恳切众议亦坚乃
　　从之十月
　　命率精兵万人往征古喀尔喀扎噜特部执贝勒巴克父子三人及贝勒拉什希布岱青多尔济桑阿尔斋等十四人杀鄂尔斋图贝勒俘其属户还天聪元年五月奉
　　命与贝勒阿敏硕托率正红镶红镶蓝三旗兵征明攻锦州薄宁逺城殪杀无算因溽暑班师三年十一月
　　上亲征明入洪山口克遵化趋京城北土城闗之东驻营明大同总兵满桂宣府总兵侯世禄以兵来援至徳胜门代善领兵进撃败之追至隘口掩杀甚众十二月攻克良乡还破敌永定门南遂随
