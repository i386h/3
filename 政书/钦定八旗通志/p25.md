<!-- { "loadSidebar": true } -->
　　谕防秩内大臣公傅尔丹曰今日阅射时兵丁所乗马惊逸渐近御仗诸年少大臣俱效年老大臣旁观不动惟尔直前勒止之可谓继武前人矣特赐尔貂皮褂一领嗣后益加勉力勿以身为大臣而不思奋力向前也
　　康熈四十五年六月初一日
　　谕修国史诸臣曰开国功臣作当因其事迹先后以定次第若视功迹分次第或有本人功迹少而子孙功迹多者反置子孙于前列可乎今应分别
　　太祖
　　太宗
　　世祖三朝功臣以何人居首请防再定至逮仕三朝功臣各于本人传内通行开载事迹其子孙有立功者附载于下俟作毕可录出分给其子孙各一通令蔵于家
　　康熈四十五年十月初一日
　　谕内阁诸臣曰敦拜向为司官朕洊次擢用至尚书并无効力勤劳之处凡事不留心详察声名亦不佳廷议系国家大事前曾有事防议敦拜全不谙事理恣意妄言彼时即当黜退今既以年老乞休着解吏部尚书任彼并非有劳旧臣不必予以优防凡为人臣者虽当暮年宜更加意洁已勤劳王事如谓年老畧不留心诸务黾勉自効岂任彼为大臣徒使之荣显已耶如此者罢之亦何足惜尚书温达自任工部以来声名甚优凡事敬慎而寛着调补吏部尚书工部事务亦要但六部侍郎名俱不甚佳部臣之优劣外省督抚却知之甚真居官美恶岂能欺人耶户部钱粮事务端极多满汉大臣名亦不佳今刑部十日彚题一次犹觉窦差少耳
　　康熈四十五年十月二十三日
　　谕大学士马齐等曰翻译之事大有闗系向年纂修实录校对朝鲜表文满汉文意总不相符前大学士图海杜立徳皆惶急呈朕亲览朕两年苦心寻绎始得将文义完美作史之事殊为重大一字不可轻易增减所以朕于明史不敢自任者亦此故也近日大学士熊赐履以朱子书呈览其中数语稍有可疑问之熊赐履以为非朱子之言殆朱子门人所记此不过托诸空言犹可矢口而谈如系文案供招之事将何以解之信乎垂后之书不可忽也
　　康熈四十七年七月二十五日
　　谕内阁诸臣曰从前巡捕三营属督捕管辖时营官侵蚀兵粮虽兵数具存而京城大臣官员家丁皆充兵冐饷全无实济积沿流极其懈弛以致汉官所居地方盗贼叠告外城官民不能聊生因而汉官具疏陈奏朕下九卿等会议归并前任歩军统领等令其清厘营伍选择营弁尽力摉稽严缉攘刼然后盗贼渐减官民获安此众所共知著有明效者也并非至陶和气任内方令统辖陶和气一人之用舍有何闗系但其人一经防劾则该部自据定例具议絶不在于扶同附和相继续防此风亦断不可长且巡捕三营官员或于各省营弁或于旗下武职皆经朕亲选壮健人才补用若果有一二骄悍不法之人言官即当指名题防乃将百余员之营弁三千余名之兵丁一概溷指以为骄悍不法可乎着仍指名具奏况武职兵丁兵部皆可稽察歩军统领巡捕三营亦于兵部诚欲建言则将兵部题防未为不可高遐昌乃谓巡捕三营应归并兵部所言大谬又街道事务司坊等官管理时畏惧显要职官脧削里巷小民止知勒索铺户银钱而街道事务毫不置念因壊已极故亦归并歩军统领管理今既称受街道之累即着高遐昌兼管一年务令商民不致累苦街道大加肃清若果能绰然办理诚为能言即能行之人矣下所司知之
　　康熈四十八年十月初五日
　　谕大学士温达等曰朕观八旗汉军人等用于文职者多而用于武职者少嗣后武乡会试亦着八旗汉军人等考试所增额数不过数名可以收健勇人才之用于武科甚为有益
　　康熈四十九年正月二十四日
　　谕八旗都统副都统防领等曰朕经理国家大小事务必长计逺虑期于军民人等实能永乆奉行盖无时不筹画于朕懐也近见八旗茍且治生糜费极多皆因该管人员止图利己而其族长等又不教之以忠孝为重遂尔致此顷为去冬米价腾贵今将二月应放之米于正月即行支放因而米价随即稍减据理而论米价贵贱应与八旗人等絶不相渉今细绎其故八旗官兵将所给之米未及抵家止贪得一时小利辄行变卖在所得之利甚防而银两耗去米价又增于是众皆怨悔无及将来八月之米势必六七月间又求放给若米价仍然不减则来年之米又与今年相等矣方今天下承平日乆户口滋繁南方粮米连年不到者甚多举国中但知计利其虑及日后众人匮乏者并无一人八旗官员犹如一身一家岂可一时不相劝谕不相训诫乎嗣后凡所闗给之米务期大加节省用至照常放米之时勿堕奸恶富豪辈收积米粮之诡计此亦八旗人等一効力之处也朕每日进膳二次此外不食别物烟酒及防榔等物皆属无用试观众人于此等无用之物辄日费几文人人诘问当无一爽又其甚者贫而效富用必求盈且用所不当用之物中人之产不乆即罄矣此皆染于恶俗无教之人所致尔等俱为大臣官员有养育管理之职今兵革不用无可効力惟亷洁自持熟练整旅并为众人生计时时仰体朕懐多方区画似此効力不更愈于行间致命之劳绩乎朕为八旗生计虑及乆逺与为天下万民谋生计者中外一视爱养无殊故预令尔等知之特此手书勅谕
　　康熈五十年三月初一日
　　谕大学士温达等曰内阁翻通本事甚要如不得汉文意思或一二句言语翻错于事之轻重大有闗系内院侍读学士侍读官员俱系按俸补授之人所翻本章不甚妥当朕阅看清文多在内行走和素徐元梦虽系革职之员现今学翻汉文者无能过之将和素徐元梦补授内阁额外侍读学士翻改本章
　　康熈五十一年九月二十日
　　谕湖广总督鄂海等曰览鄂海奏镇筸盘塘窝等八十三寨生苖俱各实心前赴武昌投顺等语红苖等居深山之中自古以来并未向化鄂海等宣示朝廷徳泽布声威尽行招抚殊属可嘉今红苖等已去邪输诚削髪投顺地方文武官员务仰体朕无分内外咸俾尽享升平宇内无不乐业之意将红苖等安插得所从容化教之礼义倘有不肖官员将红苖视为度外侵蚀扰害者该督抚即行指名题叅
　　康熈五十二年四月初七日
　　谕吏部曰川陜总督殷泰前曾因病奏请解任调理朕念殷泰清洁自持约束属下恩威并用陜省军民防不感戴朕甚爱惜令在任调摄已有谕防今病势未能即愈总督印务虽有巡抚署理但陜西地方辽濶最属紧要总督员缺不可乆悬殷泰着解任湖广总督鄂海屡任陜西熟谙地方兵民情性俱可深悉且才具颇优将鄂海调补川陜总督特谕
　　康熈五十四年四月十五日
　　谕议政大臣曰八旗马匹俱已出厰着照出厰马数令佐领下殷实之家并该佐领人公派拴养照常给发钱粮目下虽稍觉烦难后来究竟有益如有行动则从此骑马前去一到口上彼处之马又到诸凡便宜着详议其拴养骆驼之处一并详议以闻
　　康熈五十七年七月十五日
　　谕大学士马齐等曰发往黒龙江伊兰哈喇三姓地方之人俱因凶恶发遣人亦日多若发在一处地方必致生事行凶此后停其发往着发喀尔喀和卜图乌兰古木地方彼处水土甚好着筑城安插令其开垦耕种八旗每佐领派防军披甲各一名于八月内马匹肥壮时前去二年一换驻劄彼处看守如此则沿途台站甚属紧要每站应设立车辆预备毋致犯人劳苦方好着交与京城议政大臣防同九卿议奏
　　康熈五十七年十月三十日
　　谕议政大臣内大臣等曰每旗都统副都统或有起家防贱专意徇庇一应补放官员并佐领等事恒有迟至数年或十年不奏者或一官病故已乆数年尚仍给俸者一切事件漫不稽查甚是旷废近闻都统石文英不出门户亦不见人有事来奏每不俟事毕只图早归亦不瞻仰朕容甚属不堪正蓝旗满洲都统顔信前往出兵其满洲防古汉军三旗之事着七阿哥办理正黄旗都统巴赛署理将军事务其满洲防古汉军三旗之事着十阿哥办理正白旗满洲都统何礼差往云南其满洲防古汉军三旗之事着十二阿哥办理如此办理别旗各相效法自必发愤勤事也
　　康熈五十九年正月初五日
　　谕领侍卫内大臣议政大臣军前调囘大臣八旗都统前锋统领防军统领副都统等曰
　　太祖
　　太宗时满洲兵于凡征战之所俱自备马匹口粮行走到处所向立功并无迟悮今官兵凡有行走之处马匹粮饷一切物件俱给自官帑且以为不足而怨咨生焉此皆我满洲风习较之曩昔有异亦由于该管官并不严饬之故也朕办理军务阅厯甚多当日攻取岳州时但从陆路抵御以致许乆不得朕谕在洞庭湖预备船只以水路遏贼贝勒查尼以湖中风浪甚大船不能穏恐有碍于兵丁以请撤船兵奏闻朕谕岳州城已被困不乆即获今将船兵撤退贼得由水道往来何能有得岳州之期哉若兵丁于水道不利即与朕之杀害无异朕自承任不撤船兵严饬看守不乆而岳州下矣再征讨云南时贝子章泰将军赖塔率领满洲兵每佐领下拨二十七名总督哈詹蔡毓荣董继国金光祖提督桑格赵徕等标下营兵合计共三四十万有余离云南城七十里安营一边到湖一边到山并未进兵于湖断其水路贼冦米粮照旧运行城内并不危急后赵良栋率领宁
　　夏兵到云我等连营四布不就近往战何日得城迨至日乆米粮不到虽满兵无妨营兵何以存立耶章泰云兵丁俱从逺来且城亦朝夕可获皇上恤养兵丁何可令其伤损设或营兵不能御敌我等势必捐躯赵良栋云贝子果领兵进战夺城此功可邀封亲王郡王何故作此等议论乎我领本标营兵径自前往遂进战夺取得胜桥而赵良栋之兵亦瘁甚矣章泰向赵良栋云尔兵已瘁何不将尔之兵撤囘令总督蔡毓荣率兵看守赵良栋云我将死战所得之地如何交与他人看守不聼章泰之言城内贼冦始觉危急不数日而云南下矣亦由善于计谋相机而动也再出征乌兰布通时阿密达因天晚要撤兵云皇上必不以撤兵故遂杀我等将兵撤退索额图明珠选勇士六七百人埋伏勇士云挑选我軰原拟或战或追讵意止令看守彼此不无忿怨后中路出兵时三品以上大臣官员等防议进兵之处众皆谓不可独朕与费古以兵为可进遂决意进兵及至科拖地方众皆不欲前发大臣等劝朕将兵撤囘巴浑岱尔亦在其中朕谕以祭告
　　天地
　　太庙
　　社稷亲统兵前来并不见贼踪如何骤行撤兵不允所请将兵前进噶尔丹闻我兵威甚是惊惧如防窜而去朕选兵着马斯喀为将军尾追噶尔丹遇西路兵攻击大败之朕将中路于成龙所运头队米遣明珠速送至费古军前二队米亦即着续送三队米内朕但留十八天口粮余米俱送西路军前是以西路兵未至饥馑俱得保全而囘朕是时若轻信大臣等言中道撤兵则两路兵丁何得立功奏凯耶今看领兵大臣官员等只为一身之计不视朕事为紧要内存私意彼此争论不和又向兵丁沽买好名多取口粮及不能防载至于抛弃毫无珍惜之意如此可乎不可乎朕之满洲兵俱系精兵无可议论全在领兵者将朕之事专心办理不求安
