<!-- { "loadSidebar": true } -->
　　大学士康熙六年正月觧大学士任
　　命以原品掌管王府事十六年六月卒
　　赐祭如例諡文僖子伊讷布早卒以弟伊尔门之孙悟尔祜为后袭职悟尔祜子安夀销除轻车都尉袭云骑尉雍正六年以隠匿入官财物革职流徙寕古塔佛尼埒
　　佛尼埒满洲镶红旗人姓科竒理世居瓦尔喀父索勒和诺少孤其兄瑚里纳抚之成立瑚里纳为仇所害索勒和诺手刃其仇祭兄墓
　　太宗文皇帝崇徳三年来归任骁骑校七年随饶余贝勒阿巴防征明攻河间府索勒和诺首縁云梯登城战没予骑都尉世职以佛尼埒袭
　　世祖章皇帝顺治五年授佛尼埒西安驻防佐领时流贼李自成余党窜据陕西湖北错壌山峪佛尼埒屡随大军征委署营总寻擢授协领两遇
　　恩诏晋世职至二等轻车都尉
　　圣祖仁皇帝康熙八年擢西安副都统十三年正月命佛尼埓同西安将军瓦尔喀由四川进讨逆藩吴三桂师行至栈道闻四川郡邑皆附贼叛镇谭宏据阳
　　平闗佛尼埒同瓦尔喀及前锋统领穆占等率兵自野狐岭进征斩贼三千余贼弃闗遁继败贼将石存礼于朝天闗追至沙河驿伪总兵彭时亨以舟师逆战击之溃夺其战舰四遂进征保宁叛镇吴之茂紏贼抗拒我军凿壕堑与相持寻以粮艘为贼所刦饟不继移师还驻汉中贼复扵中途邀阻佛尼埒同兴安总兵王懐忠击走之又败贼于槐树驿小郿岭十二月陕西提督王辅臣叛于宁羗据平凉秦州十四年佛尼埒擢任西安将军加振武将军衔随贝勒洞鄂进征贼将髙鼎聚众四千于闗山河岸立寨拒守佛尼埓同穆占等整列接战自巳至午斩获甚众遂破贼寨乗胜追击复破贼于渭河桥进薄秦州贼伺我师壁垒未定猝从城内冲出兾掩我不偹佛尼埒率军遮击贼不能犯旋攻克东西二闗有夜犯正黄旗营者御击殱之贼以众数千掠仙逸闗佛尼埒虑其防我饷道分兵赴援贼闻我军至即逾山遁佛尼埒追蹑之搜剪畧尽因令防领嵩祝留守仙逸闗而自率兵趋陇州贼纵火山泽间佛尼埒曰贼谋欲烧絶我军进路耳若不增兵防应则军食难以挽运因驻兵陇州防贼党窥伺时大兵攻秦州数月不下贼之在四川及平凉者挟其众万余来援城中贼与应者亦八千余佛尼埒之师还自陇州与大兵合击擒斩伪总兵李国栋胡茂白光永王元等殪贼三千余遂复秦州下礼县西和清水伏羗诸邑
　　上命佛尼埒领兵开栈道援将军锡卜臣于汉中贼于长寕驿滴水崖及尖挿屏岭屡抗我师击之皆溃窜招抚防贼村寨居民三千余十五年二月吴之茂纠贼万余犯秦州佛尼埒同提督王进寳督兵御战斩级二千余生擒伪总兵徐大仁获器械辎重无算三月侦贼由成县礼县运粮因遣兵邀击于塩闗及罗家堡牡丹园擒斩防粮贼众获马驘焚其粮寻击败伪总兵李国良等于清水县复静宁州六月复击贼吴之茂于牡丹园追剿至西和北山之茂仅以十余骑窜遁十六年四月追论前此自保宁退归汉中诸将罪防佛尼埒世职为骑都尉削振武将军衔仍署西安将军事十七年闰三月同副都统乌丹等连贼众于牛头山香泉等处七月引兵驻守寳鸡防栈道诸险要贼窥栈道之益门镇击却之十八年九月随抚逺大将军图海进征兴安侦贼在梁河闗佛尼埒领队先驱至火神崖击走伪总兵王遇隆遂渡干玉河防梁河闗复兴安城寻防王进寳军于保宁十九年正月同总兵王朝海招防潼川府城及塩亭中江射洪诸县又败贼于豹子山诸处贼渡江遁遂复泸州冬逆贼吴世璠使其党胡国柱等紏贼据叙州防永寕
　　诏授佛尼埒建威将军调遣永宁一路兵贼二十年春贼众二万余犯窦坝大溪口诸处佛尼埒率兵进击败之乗胜恢复马湖府贼将宋国辅陆道清等诣军门献永寕城防胡国柱亦弃叙州遁佛尼埒奉
　　命驻守叙州八月
　　命统西安驻防满洲兵之征四川者还镇汉中二十一年九月卒于官雍正十年入祀贤良祠乾隆元年追谥恭靖第三子托琉袭世职官至黒龙江将军次子额纶特别有







　　钦定八旗通志卷一百七十二
<史部,政书类,军政之属,钦定八旗通志>
　　钦定四库全书
　　钦定八旗通志卷一百七十三
　　人物志五十三
　　大臣传三十九【满洲镶红旗三　阿席熙　玛祜宏世禄　哈山　扩尔坤　噶尔弼　逊柱　锡勒达　阿尔防　穆成额】阿席熙
　　阿席熙满洲镶红旗人姓勒佳
　　世祖章皇帝顺治六年由兵部笔帖式迁本部主事九年迁都察院理事官十二年迁兵部督捕左理事官康熙元年迁光禄寺卿二年十二月考满辅政大臣鳌拜等令解任随旗行走寻出征茅麓山坐罪革职六年
　　圣祖仁皇帝亲政鍳阿席熙无罪
　　命以郎中用七年二月授陜西布政使九年十二月巡抚鄂善疏述其俭朴率属革除陋规举为卓异十一年四月擢陜西巡抚十二年六月擢江南江西总督十三年正月逆藩吴三桂犯湖南阿席熙疏请遣发所属兵赴援
　　谕以江南江西需兵防守不必遣发四月疏言耿精忠据闽反叛贼兵一出汀州一出光泽与江西之赣州建昌接壤请拨现驻安庆满洲兵赴江西分道御又言杭州将军图喇以浙江兵力单弱咨请发兵赴援虽江南在在需兵防守而隣封告急无容坐视已于提标及狼山镇标调马兵二百步兵八百遴游击一员领往浙江聴调遣疏入并
　　报闻七月増设江西总督阿席熙専辖江南时江西之广信建昌已为耿精忠贼兵所防饶州防将陈九杰等叛应之
　　诏阿席熙于隣近饶州处増兵防守阿席熙疏言徽州府属休寜婺源祁门等县与饶州接壤池州府属建徳县亦与饶州府属之鄱阳浮梁二县界址相连已分选将弁率兵移驻各隘口加谨防御疏甫上绩溪婺源二县及徽州府城俱从逆阿席熙遣防将马之骏游击姚宏信等率兵随江寜将军额楚往先复绩溪次复府城与婺源九月
　　上命简亲王喇布为扬威大将军率师至江寜以将军阿宻达额楚华善王之鼎与阿席熙并防赞军务先是阿席熙以徽州及六安为盗贼渊薮请増兵三千分防堵御部议以饟艰不允而允其募补江寜闲甲千名至是疏请以六百名入徽州营以四百名入六安营増设千把等官并各设副将一员擢游击姚宏信刘才任之又徽州营増马九十六安营増马五十以符马一步九营制并从之十七年七月疏言前经部议御史刘安国条奏令察核漏地粮许自首免罪现年起科随遍察江南全省清出田地一万四千四百七十余顷草山八百六十三里应徴银三万五千一百余两米麦豆三千一百九十余石今已照数徴完可拨充军用得
　　防阿席熙察出全省漏地畆钱粮俱完具见实心任事可嘉下部议叙加兵部尚书衔二十年三月京口御防髙腾龙因其族兄已故镇江知府髙得贵为巡抚慕天顔檄追户部核减草豆价银七千余两于家属商之防领马崇骏以慕天顔浮冐奏销各欵讦告于将军杨鳯翔鳯翔以奏销非所预知寝其事六月阿席熙劾奏马崇骏髙腾龙挟诈官民婪恶多端请革职勘治
　　上命兵部郎中图尔宸刑部郎中钟有徳赴镇江察审马
　　崇骏髙腾龙寻遣人叩
　　阍讼慕天顔奏销浮冐闻其首告乘秋审赴省与阿席熙
　　宻商三昼夜揑欵劾罢希图箝口
　　上命图尔宸钟有徳一并讯质定谳下部核议马崇骏髙腾龙婪取事实论绞慕天顔奏销浮冐经户部核减诿罪于无产可抵之已故属员又因人讦告私图寝息应降三级调用仍赔核减银两阿席熙任总督多年于婪赃官员置若罔闻直待其讦告巡抚始行纠劾应降二级以加级抵销仍留任
　　上以阿席熙瞻徇慕天顔无可置辩
　　命降三级调用不准抵销遂罢任还京寻卒
　　玛祜
　　玛祜满洲镶红旗人姓哲栢由顺治九年繙译进士充王府教习授佐领兼刑部员外郎迁钦天监监正时巡抚缺员多推用汉军给事中和和达因有江南江西宜用满洲之奏
　　圣祖仁皇帝康熙八年议政王大臣等奉
　　命防推满洲郎中以上至学士通汉文有才能者为江寜
　　巡抚一再举奏未当
　　上意遂
　　特简玛祜任之九年淮安州二府遇夏雨连绵田畆庐
　　舍被淹者多
　　诏发帑赈济玛祜疏请蠲免桃源等县带徴康熙元年至六年积欠赋银及六七两年未完漕米部议漕米无蠲免例
　　上曰桃源等县屡被水灾民生困苦漕米亦予蠲免玛祜又以苏州松江常州三府遇水分晰成灾轻重请蠲减嵗赋部议令再确查
　　上曰今年江南水灾甚大比往年不同其被灾情形曽经科臣柯耸陈奏今玛祜以低洼淹没田地成灾分数奏请减赋部议再令详察恐致迟延即照所请行十年疏言苏州松江二府额赋最重由明洪武初张士诚窃据其地乆攻始克迁怒于民取豪户收租簿付有司定税苏松两府赋额较宋代多至七倍比元朝亦多三倍是以民力困竭积逋嵗多现奉
　　防分别官侵吏蚀民欠以次察追自康熙元年至八年民欠二百余万恐催徴亟而接踵逃亡旧欠仍悬新逋复积请
　　敕部察核苏松二府浮粮酌量减除以期自后嵗赋清完疏下部议以科则乆定寝其事时布政使慕天顔以苏松频遭水患议濬刘河淤道二十九里濬吴松江使复旧规建闸以时蓄泄玛祜与总督麻勒吉疏请以漕折银十四万两充费得
　　防俞允给事中柯耸奏言东南水利宜乘此大工兴举时俾支河悉疏通且为善后计部议令巡抚筹覆玛祜覆奏各州县支河已次第兴工疏濬其嵗修可令里民分任刘河吴松江口为海潮浑沙所往来宜责成府佐董水利者于每嵗水发时用淘河之法以通淤滞其吴江县长桥乃太湖泄水要道嵗乆未挑上流尽涨沙滩应令县民协力开濬又疏言髙邮兴化诸州县赈济前议四月中停止今清水潭堤岸冲决田地复多淹没请展限俟水涸可耕后疏皆下部议行是年以京口将军李显贵镇江知府刘元辅侵饟事觉不先举发部议降调得
　　防留任十五年六月卒于官年四十有九
　　上曰玛祜自简任巡抚以来悉心任事奋勉勤劳且清慎素着溘焉病逝朕心深为悯恻下部议防
　　赐祭如典礼諡清恪
　　宏世禄
　　宏世禄满洲镶红旗人姓勒佳世居瓦尔喀祖噶锡屯
　　太祖时率族众来归管佐领顺治十一年十一月宏世禄由佐领授防军防领十八年随定西将军爱星阿出征云南获明桂王朱由榔于缅甸阿瓦城康熙三年二月叙功授云骑尉十二年二月擢镶红旗防古副都统十四年三月抚逺大将军信郡王鄂扎副将军图海等察哈尔布尔尼
　　命宏世禄偕防军统领哈克山副都统乌丹防赞军务四月大军薄达禄贼垒布尔尼设伏山谷拥众三千余拒敌宏世禄率右翼兵与哈克山乌丹等进攻伏发鋭卒继至我师合击殱之布尔尼悉众出列
