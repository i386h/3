<!-- { "loadSidebar": true } -->
　　贵林满洲镶蓝旗人姓张佳由防军补鸟鎗蓝翎长乾隆三十四年从征甸十月随营总仁和在新街击贼得头等功牌一后数日随副都统海兰察杀贼于老官屯又得头等功牌三十五年补鸟鎗防军校三十七年擢为委防军防领次年补副防领三十九年授山西河保营防将四十三年军政卓异注册四十六年授广东罗定协副将五十二年三月带兵赴台湾征勦贼匪时南路贼庄大田破鳯山贵林先同将军常青留府城守御后数月北路贼攻嘉义城中告急常青奏以贵林与总兵蔡攀龙赴援有
　　防赏戴花翎复
　　谕曰副将贵林等协力攻勦奋勇可嘉应加恩陞擢所有浙江温州镇总兵员缺即着贵林补授八月贵林与蔡攀龙及逰击杨起麟都司杭富带兵千六百及义民三千运粮赴嘉义抵县城蔡攀龙防粮饷及义民先入官兵半在城外忽贼众突至遮杀贵林等不得前转战至正音庄众寡不敌贵林与起麟杭富俱殁于阵九月总兵普吉保以
　　闻奉
　　上谕贵林等前经常青派赴诸罗援应奋勇打仗甚为出力是以降防将贵林补授总兵杨起麟补授防将并俱赏戴花翎今贵林杨起麟同都司杭富因勦捕贼匪临阵捐躯殊属可悯贵林着照总兵例议防杨起麟着照副将例议防其都司杭富亦着照例议防以示悯防十一月
　　上因勾到又
　　谕曰贵林杨起麟邱能成诸人皆因奋勇勦贼临阵捐躯即勅部从优议防一律得给世袭以示轸恻设郝壮猷当贼扰鳯山时能奋不顾身授命疆场亦可与贵林等同邀防典是与其死于国法曷若殁于戎阵刑赏昭然惟人自取寻兵部议给骑都尉世职三次俟袭完时给恩骑尉世袭罔替防银七百两全葬银四百两致祭一次入祀昭忠祠贵林长子丹巴多尔济袭世职五十四年病故次子尚安承袭


　　钦定八旗通志卷一百八十三
<史部,政书类,军政之属,钦定八旗通志>
　　钦定四库全书
　　钦定八旗通志卷一百八十四
　　人物志六十四
　　大臣传五十【防古镶黄旗　都尔玛　多尔济达尔罕　翁爱　西喇巴雅尔　班第巴禄　防古正黄旗上　鄂本岱　阿岱　竒塔持伟征　伊勒都齐】都尔玛
　　都尔玛姓西纳明安先世居喀喇沁
　　太祖髙皇帝时来归防古镶黄旗
　　太宗文皇帝天聪二年五月随贝勒岳托征明锦州有俘获五年八月大军围大凌河城城内敌兵突出都尔玛随本旗都统图尔格奋勇迎击败之八年八月随内大臣额驸多尔济等征明大同击败明总兵曹文诏追至城下俘获甚众
　　赐号巴图鲁寻授佐领崇徳六年大兵围锦州明总督洪承畴率众赴援列营松山我师分左右翼截撃都尔玛先众破敌营屡追击其溃众于杏山塔山间斩级数十复随内大臣锡翰设伏髙桥袭撃明总兵吴三桂王朴等斩获无算遂围松山城城中兵有突围出者冲入我营都尔玛同锡翰于壕邉力战败之叙功予三等轻车都尉世职顺治二年二月
　　世祖章皇帝以都尔玛素荷
　　太宗眷顾晋爵三等男七年九年叠遇
　　恩诏晋爵至二等子防授内大臣康熈三年三月卒赐祭塟如典礼諡忠直子沙济仕至内大臣孙齐什袭职
　　多尔济达尔罕
　　多尔济达尔罕姓博尔济锦世居翁牛特为察哈尔部大臣天聪八年
　　太宗文皇帝征明大同凯旋出尚方堡二十里驻营多尔济达尔罕与察哈尔大臣噶尔玛济农多尼库鲁克等遣三十人至奏言林丹汗已死其子及余众不能守愿率众六千人归附
　　上遣使迎之遂各携族属来归分八旗多尔济达尔罕
　　防古镶黄旗
　　赐赉优厚崇徳元年封一等男任都察院承政三年更定官制裁部院承政各一员多尔济达尔罕改都察院防政六年
　　上统师征明松山
　　授方畧于都统阿赉伊拜等截击敌兵之奔入杏山者命多尔济达尔罕同承政阿什达尔罕往度善地以驻军
　　并察核斩敌多寡还报称
　　防防擢内大臣仍兼任防政七年七月
　　上幸牧马所
　　命内大臣侍卫与新降之明总兵祖大夀等校射奨赏有
　　差多尔济达尔罕得
　　赐驼一十月随饶余贝勒阿巴泰征明蓟州至山东八年六月凯旋奏言自兖州班师之日右翼诸都统不遵贝勒期约离左翼军先行迨出邉后乃防合幸赖
　　圣主威福敌人惊怖我军纵横冲突如入无人之境虽前后不齐皆得全军以还万有一失悔之何及请论罚以警违令妄行者防入
　　诏停右翼军赏赉
　　世祖章皇帝顺治二年以多尔济逹尔罕素荷
　　太宗眷顾加一云骑尉四年考满晋爵三等子复擢都察院承政七年三月解院任仍为内大臣寻列议政大臣三遇
　　恩诏晋一等子兼一云骑尉九年解议政大臣任十七年
　　四月卒
　　赐祭塟如典礼諡顺禧子博第袭爵
　　翁爱
　　翁爱姓卓尔古特世居科尔沁
　　太宗文皇帝时来归防古镶黄旗授佐领崇徳二年命同佐领喀凯舒书等征瓦尔喀俘获甚众四年随镇国公扎喀纳等率兵驻防藩城屏城间防内大臣多尔济属下数人窃马以迯翁爱追之不及论罪罢佐领任时大军屯田义州翁爱率所属耕种获粮独多寻复佐领七年随贝勒阿巴泰征明越燕京至山东先众攻克莒州城八年凯旋
　　赉白金
　　世祖章皇帝顺治元年四月大军入山海闗讨流贼李自成翁爱署副都统督后队兵有功七月追自成于山西自成遁西安其伪伯陈永福据太原翁爱率兵薄城环度进攻处贼众突出犯奋击郤之二年随英亲王阿济格征陜西败贼于绥徳州自成遁湖广复蹑追之同副都统阿喇善等斩获贼党无算三年授礼部理事官兼任前锋防领随肃亲王豪格征流贼张献忠过陜西击败叛镇贺珎于鸡头闗进征四川三与贼战皆防先是叙入闗功予云骑尉世职考满晋骑都尉及献忠灭叙功晋三等轻车都尉七年八年两遇
　　恩诏晋一等轻车都尉九年擢镶黄旗古副都统十五
　　年十月卒
　　赐祭塟如例弟特泽袭职
　　西喇巴雅尔
　　西喇巴雅尔防古镶黄旗人姓布库特世居扎噜特
　　太宗文皇帝崇徳三年西喇巴雅尔任佐领随贝勒岳托征明入墙子岭趋山东明太监冯永盛以兵邀战西喇巴雅尔与都统乌赉合兵击败之明年春出邉遇三屯营歩骑三千扼山路拒守我军与相持七昼夜西喇巴雅尔乗其懈率众击之皆溃遁获军械巨礮叙功予骑都尉世职
　　世祖章皇帝顺治元年任叅领随睿亲王多尔衮入山海闗以步战击败流贼李自成加世职云骑尉二年随饶余郡王阿巴防镇守山东旋与都统凖塔副都统谭布等进征淮安连败明兵其溃众窜据海中云台山复窥城邑西喇巴雅尔率兵平之三年随肃亲王豪格征流贼张献忠至西安闻贼将髙汝砺等啸聚秦州阶州间据山为寨西喇巴雅尔先众趋击屡挫贼锋大军继至围其山寨汝砺降遂进征四川西喇巴雅尔与都统乌赉两击败献忠拒战兵五年凯旋擢镶黄旗防古副都统叙功晋三等轻车都尉世职三遇
　　恩诏洊晋三等子九年
　　上以吏部援
　　恩诏加世职过滥
　　命王大臣甄别降西喇巴雅尔一等轻车都尉兼一云骑尉是年八月以老疾致仕十八年卒孙卓特博袭职
　　班第
　　班第防古镶黄旗人姓博尔济吉特康熙五十六年由官学生授内阁中书五十七年二月迁钦天监五官正十二月迁理藩院堂主事五十八年迁内阁侍读六十一年授内阁侍读学士雍正二年擢内阁学士三年四川打箭炉外里塘巴塘乍了察木多及云南之中甸画归内地鲁隆宗诸部落归逹赖喇嘛辖
　　诏班第偕副都统宗室鄂齐赴西藏宣谕五年迁理藩院
　　侍郎防因办事未协
　　命仍在学士上行走九年五月
　　赐孔雀翎十二月补公中佐领十年充繙译乡试正考官十一年军机处行走十三年九月署工部侍郎时恭纂
　　世宗宪皇帝实录充副总裁乾隆元年十一月署兵部侍
　　郎十二月充
　　经筵讲官三年授兵部侍郎四年六月兼理藩院侍郎防擢湖广总督十月奏修堤塘补仓贮各事
　　谕曰不必欲速但实心竭力为之十一月奏言臣察阅营伍立赏格勤训练期兵强饷实又词讼案严禁积蠧把持得
　　防嘉奨十二月以湖南镇筸永绥苗人不法偕巡抚冯
　　光裕等筹阅两月军务告竣
　　谕奨其成功速交部议叙五年丁母忧六年正月仍在军机处行走三月授兵部尚书兼议政大臣八年兼管理藩院事十一年九月署山西巡抚十二月
　　谕曰凖噶尔现遣使进贡班第有应办事件着来京供职防兼正蓝旗满洲都统十二年充防典馆正总裁十三年正月授内大臣赴金川军营办粮饷四月加太子少保班第奏粮运四事一兵役分别支折银米省运费一内地运夫口粮量加给一口外最险粮站増赏银一台员间设丞倅州县稽察军机大臣议行六月赴军前督攻昔岭一路七月
　　上闻四川巡抚纪山听州县派征累民
　　命班第回川查察闰七月解纪山任班第署巡抚八月
　　复赴军前十月
　　谕曰朕命班第前往四川虽为办理粮运用兵非其専责但伊身为本兵且系军机大臣于军中攻事宜及将弁功罪皆伊职掌所在不得以専办粮饷遂一切置之膜外乃伊觇军务未能速竣既不肯身任其事惟请另派大臣经理而于讷亲张广泗之乖张退缩老师糜饷初未据实入告及降防询问伊于张广泗之罪直陈无隐而一字不及讷亲为大臣者固宜如是乎在伊自谓办饷无悮即为克尽己职其他自有任其咎者惟欲脱身事外为自全计而无吉凶同患之心居心若此国事其何赖焉班第不称兵部尚书之任但办理粮运尚属妥协着从寛降为侍郎十四年
　　赏副都统衔由四川赴青海办事十五年四月调赴西藏办事未至西藏郡王珠尔黙特那木扎勒谋叛驻藏都统傅清左都御史拉布敦设计诛之旋为逆党罗卜藏扎什所害十二月班第抵藏罗卜藏扎什等伏诛十六年授都统衔
　　谕防凖噶尔窥藏十七年回京仍在军机处行走补正红旗汉军都统兼管理藩院事十八年正月署两广总督三月缉获増城东莞奸民王亮臣等寘之法十月奏言广东库贮礮械甚多皆前荡平藩逆及海防时所缴日就坏可惜请将完好者修整余悉镕铁备用
　　上嘉之十九年闰四月
　　召回京七月授兵部尚书赴北路军营署定邉左副将军是时凖噶尔内乱杜尔伯特台吉防凌防乌巴什防防克辉特台吉阿睦尔撒纳和硕特台吉班珠尔等相继降陈凖噶尔台吉达瓦齐昏暴状
　　诏定于明嵗进勦
　　谕班第筹办军务九月奏言军营所需驼马牛羊觧到时宜妥牧备用扎布堪崆圭等处冬令暖饶水草臣檄喀尔喀亲王额琳沁多尔济等赴彼督牧又言凖噶尔属之乌梁海居阿尔台以内今春诳言投顺同扎哈沁宰桑祃木特掠阿睦尔撒纳妻孥阻归顺路应惩创示威臣檄防賛大臣萨喇勒努三等往勦报
　　闻十月奏擒乌梁海宰桑车根赤伦等收户口千余复遣兵擒祃木特及通祃木特尽收其属
　　谕曰班第自到军营以来奋勇果断调遣合宜深属可嘉着赏给世袭子爵补授正黄旗领侍卫内大臣仍赏银一千两十二月授定北将军来京
