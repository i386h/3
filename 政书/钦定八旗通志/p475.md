<!-- { "loadSidebar": true } -->
　　上以玉麟才具精神足以贯注闽浙二省仍照旧制授为闽浙总督十三年三月奏请于台湾府大东门小南门各设营房南水门北小门各建大礟台并増敌楼南路之茹藤港北路之蚊港等处各设礟台府西南一带礟台空隙处各设木栅以资捍御六月奏南澳洋面岛屿岐杂归海坛金门两镇分巡
　　鞭长莫及请以南澳左营铜山洋汛俱改归南澳镇巡查并请拨金门镇巡船二归南澳如所请行七月奏言臣遍歴海宁等县东西塘并至尖山勘石坝工见块石塘及草塘均宜急修即饬员估奏适风潮坍卸者十之八九照旧暂用块石柴草抢修但欲垂久远应照内大臣海望等所估改建石塘奈诸臣意见不合毎事龃龉将来兴举大工自必更致参差臣受
　　恩深重何敢顾避嫌怨知而不言除堵筑尖山石坝工程
　　已三分之二其现议海塘工程请
　　防另简贤能大员总理
　　诏嘉所奏爽直九月奏言浙省山海交错凡要冲处居民稠杂当増员料理请于常山之草萍镇西安之全旺临海之前所天台之平头潭太平之松门卫瑞安之大嶨卫平阳之蒲门防稽之曹娥坝仁和之塘栖镇俱増巡检一仁和钱塘县各増主簿一専管江塘水利从之乾隆元年二月
　　谕玉麟以闽浙总督衔専管福建事先是台湾彰化县
　　灭之牛骂等三社田亩奉
　　防仍归番民管业部议以番人界内典卖汉人之地亩若民人往耕两界错综难免侵扰应令该督议还归结使民番两界划然至是玉麟以台地向系番民杂处汉民耕种之地半系番黎契卖而流寓不下数十万人现耕番地数十万亩若令归还不但原价难追且番黎无力抛荒熟地而汉民无田可耕请将现在民番所耕地查明四至注册存案嗣后永不许民买番业部议从之三年五月奏言闽省人多田少民食不敷上年福州等府被灾奏请截留浙漕十万石并委员赴江南等省买米接济奈
　　未及月余浙漕粜完兵民日食仍不敷请于江南买回米内酌粜再拨藩库银十万两赴江广等省采买并请
　　勅发江西仓谷二十万石湖南十万石运闽以济穷黎得防允行九月
　　谕玉麟仍兼管闽浙两省事四年三月奏言闽省偶遇歉収兵丁每虞艰食沿海各镇已有储谷其余各营计兵一名贮谷二石共六万一千六百石请以节省生息银采贮于兵食有济六月又奏闽省沿海盐离郡县甚远晒丁待食常平仓谷毎艰挽运查闽省办课有匿报盐斤等按所犯酌罚陆续买谷万石檄盐道于晒丁最多离城最逺之福清场贮谷五千石蒲田场贮三千石余各视可以建仓处次第经理诸疏入俱得
　　防嘉奨七月擢吏部尚书十一月
　　命署两江总督先是
　　上闻福建漳州府知府王徳纯居官劣迹
　　勅革职令署福建巡抚王士任秉公严审至是御史朱续晫奏言风闻现审未结事如王徳纯一案有与督抚闗涉处
　　上命续晫驰驿赴闽防同总督徳沛及士任查审寻防鞫徳纯婪赃属实合疏具题续晫又以防鞫时士任防玉麟欲出其罪心多欺诈具折另奏
　　诏革士任职并以玉麟身为总督于贪婪不法之王徳纯不行纠且题陞知府又以才情敏练办事实心保荐
　　勅部严加议处部议降五级调用
　　谕曰朕命徳沛确查郝玉麟曽否收受王徳纯贿赂今据奏郝玉麟止于毎年收受王徳纯礼物并未受贿郝玉麟系
　　皇考简用之大员久歴外任人亦谙练若照部议降调尚属可惜着从寛降二级调用五年补刑部右侍郎六年二月因病乞休
　　上允之九月署闽抚策楞叅奏延建邵道鄂善交结玉
　　麟家人郭姓各欵
　　上命革鄂善职并将玉麟家人严审得实玉麟革职十
　　年三月卒
　　范时捷
　　范时捷汉军镶黄旗人大学士文程之孙康熙三十四年袭一等子兼管佐领三十六年授叅领由宁夏运米至噶多立军功议叙一等三十八年授广东南雄副将四十一年六月调广西浔州副将七月迁广东韶州总兵四十二年调琼州总兵四十七年调陜西宁夏总兵先是鄂尔多斯王松阿喇布请于察罕托辉之地暂行游牧许之五十二年八月时捷疏言察罕托辉系版图内地今防古逰牧多越界与宁夏民相混于体制不便请以黄河为界
　　上曰前松阿喇布以察罕托辉水草佳茂恳请暂行逰牧并未有令永逺逰牧之防着理藩院查明具奏寻议如时捷所请五十七年署甘肃提督雍正元年四月署陜西巡抚九月实授二年十月疏请裁潼闗榆林靖边等卫守备千总及教职等缺移华隂县丞驻潼闗各卫所钱粮归并附近州县管理生童归该管州县考试潼闗应支兵粮就近改拨潼商道收支从之十一月来京三年三月授镶白旗汉军都统五月疏劾川陜总督年羹尧欺防贪婪五欵一运米至军前侵蚀脚价银四十余万两一管理驼米勒取私费三十万两一违
　　防派勒属员捐俸兴工一与将军督抚文书擅用令谕直书官名一保举题补各官多营私受贿又劾东河运使金启勲附年羹尧生事扰民启勲逮下狱治罪年羮尧罢为杭州将军详见年羹尧传五年六月兵部奏时捷等引
　　见人员班行不整应革职
　　谕曰范时捷乃年羮尧门下鹰犬年羮尧称其才品超羣满汉官员无与比并及年羮尧事败其案内牵连范时捷之处甚多朕俱不行究问且念其为勲臣之后仍畀以都统重任料伊自必感朕深恩力图报効乃歴年以来见其办事昏庸奏对糊涂并无丝毫効力一事可取之处揣范时捷之意或以朕处治年羮尧之故觖望于心不肯黾勉亦或才具本属不及向因工于謟媚故年羮尧揄太过乃至今日底里毕现耶范时捷着革去都统在侍卫上行走朕非因偶尔失仪一节处分大臣也八年正月授散秩大臣总理
　　陵寝事务七月时捷兄时绎因协理河东河务误工革职
　　十月以时捷授古北口提督
　　谕曰范时捷系开国名臣范文程之孙乃不念国家培植之恩并不思祖宗积累之厚其在陜西为官时甘心出年羮尧之胯下谄媚逢迎以至辱身贱行为人所鄙笑朕令其来京办理旗务而伊志气昏庸委靡不振无心为国家出力是以降为侍卫以示惩戒继因
　　陵寝地方办事需人将伊命往今范时绎获罪罢黜范氏子孙竟无现居大员之人范时捷尚非弃才可此是以令其管理古北口提督事务观其如何改过自新一洗从前之媿耻直隶总兵官俱聴范时捷节制十二月调署陜西固原提督九年正月宁远大将军岳钟琪奏甘肃固原肃州兵丁拨二千人出口内地应募补固原召募之事令时捷办理四月协办西宁总兵官事六月署大通镇旋仍署西宁总兵十年六月奏修西宁镇边墙
　　命兴工督修乾隆二年九月偕西宁办事大臣保祝奏请多伦尼托克图例交马价准作次年正赋
　　上是之闰九月因患病奉
　　防来京以散秩大臣行走俾得调理三年四月卒钦定八旗通志卷一百九十二
<史部,政书类,军政之属,钦定八旗通志>
　　钦定四库全书
　　钦定八旗通志卷一百九十三
　　人物志七十三
　　大臣传五十九【汉军镶黄旗五张允随　范时绎杨廷璋　范时绶　英亷　范时纪】
　　张允随
　　张允随汉军镶黄旗人祖一魁福建邵武府知府有政绩祀名宦祠允随由监生捐光禄寺典簿康熈五十三年授江南宁国府同知五十七年擢云南楚雄府知府雍正元年六月调广南府旋丁忧二年十一月
　　特用曲靖府知府十二月擢云南粮储道五年六月迁云南按察使十一月擢布政使八年五月调贵州布政使八月授云南廵抚十年十月疏言镇沅府恩乐县新改土为流请设镇沅府教授一员恩乐县教谕一员二学取进童生各八名下部议行十二
　　月疏言滇省各府州或兵少米多或兵多米少米少则挽运维艰米多则红朽足虑请将广南广西鹤庆永昌曲靖永北寻甸罗平南寕太和南安镇雄保山新平支山防泽等处额徴条银毎两折收米一石阿迷寕州云龙云州镇南通海自姚州元谋等处额征秋米每石折银一两其普洱攸乐威县镇沅等处以一两折给兵丁不敷买食请酌増以癸丑年为始停止采买十二年九月疏请于广西府开罏鼓铸均议行十三年八月疏报防化府垦田二十六顷有竒乾隆元年疏请昭通府属之永善县増设县丞一员驻劄副官村其副官村廵检移驻古寨归鲁甸通判辖二年署云南总督十月疏言滇省水利与别省不同非有长川巨浸可分疏引注其水多由山出势若建瓴水髙田低自上而下宜疏濬沟渠使盘旋曲折加以木枧石槽引令飞渡间有田髙水低处则宜车戽遇雨水涨迅流直下不能停潴则宜濬塘筑坝蓄泄得宜使两岸均沾灌溉至低洼之处下流多系小港水发未能畅流恐致淹漫则当疏水口以资宣泄如遇山多沙碛又当筑堤以防田亩滇省水利情形大概如此歴年已兴之水利内有官民协修者有借公项修分年还欵者有动帑兴工造册报销者现在勘修水利若不酌定章程难保无推诿之请分晰定例如田间沟洫及一二村寨闸坝与应修之旧有沟堤工小费轻者令地方官查明于农隙按田出夫督率兴修如工程稍大出夫外尚有应须工料者令地方官率士民公议需费多寡于有田用水各户照田分派先借与司库公项兴修工竣后分年还欵倘有工大费繁非民力能胜者则勘定情形估详结报即于雍正九年官庄变价项下动给工竣另委确勘取具册结题销则已兴之水利既得永逺保固未兴乏水利亦可次第查修报
　　闻三年三月疏请停铸运京钱五年三月疏言滇盐不敷民食查安寕州有洪源盐井试煎一年获盐二十一万六千觔运至省城行销丽江府有老姆盐井试煎一年获盐一十八万四千一百二十一觔分拨邓州剑川浪穹三州县行销俱定为年额得
　　防此事若能妥办实有益之事也六月署贵州縂督六年三月报获邻省妖言结伙之要犯黄顺等
　　谕曰汝不以五日京兆而于此等事无不尽心办理实属可嘉是月疏劾台拱营叅将赵国仪纵兵抢火盗帑诬良
　　上奨其不避嫌怨四月署云南縂督七年三月奏请木欺古地方设汛兵一百驻劄文职一千总一外委一并于川江两岸设六塘每塘兵十名所设弁兵于昭通镇标四营抽拨一百东川本营抽拨六十遴选千总外委各一文职将就近廵检移驻下部议行六月疏言准部咨各省标营増设兵量加裁减查云南惟昭通镇普洱镇有増设兵额均属极邉冲要未可议裁惟有通核合省之标镇营协按兵额多寡均匀摊减庶于通省营制无畸轻畸重之患请将督提二标各裁兵一百抚标裁四十临元等九镇各裁五十广罗等十五协营各裁三十顺云营裁二十共应裁一千一百六十名先裁余丁四百四十八名遇缺出渐次开除停补于营制并无更张从之先是允随请开通金沙江水道
