<!-- { "loadSidebar": true } -->
　　谕曰李宏甫由监司擢用总河现在所属道防多系旧时同寅恐难免有瞻狥掣肘之处着高晋统理南河事务李清时向任东省熟于运河事务而黄河隄岸机宜尚恐未能深悉此时河东总河仍着李宏协理李清时速即同往豫省讲习河防诸务俟伏秋汛过李宏再赴南河新任七月疏言黄河至河南陜州峭壁横向水从石出名曰三门寛不过七八十丈至孟县两岸渐无山冈始濶十余里北岸武陟县南岸荥泽县始有隄工防卫丹沁两河由武陟木栾店滙入伊洛涧四河由巩县洛口滙入遇雨多水发挟沙而行势遂浩瀚是以上南河防属之胡家屯杨桥等处首撄其锋工最要迤下顺轨东流惟土性浮松逢湾扫刷倘黄与沁洛并涨两岸节节须防乾隆二十六年秋汛时沁洛长一二丈而宁夏迭报河水长丈余一时并下故处处受险若先后长落则大河尽可容纳工易防修即如本年夏间伊洛并未长惟宁夏水长五尺二寸陜州城外万锦滩亦长三尺五寸而下游各防仅报数寸至尺余不等道逺流防又有三门关鎻水势逓减工程巩固此其明验上游长落大小关工程平险不可不留心防卫臣思三门为黄河出水要区巩县城北洛口为伊洛涧入河总滙现咨河南抚臣饬陜州巩县各立水志每年自桃汛起霜降止水势长落尺寸逐日登记据实具报至沁水饬黄沁同知于木栾店龙王庙前另立水志查报遇陡涨照宁夏例飞报江南总河闗防上下河员相机修防实于工程有益又济渎出河南济源县西北三里济渎庙后滙濞河由孟县迤东达黄河岸高河底无冲溢患又大丹河出山西高平县至河内县之丹谷口筑拦河碎石坝遏令由小丹河归卫济运坝下设堰九分十九渠石隙泄下之水听民灌田名九道堰漕民并赖前经河臣张师载奏于碎石坝下丹水尾闾附近沁水处嵗筑土坝拦遏臣今细访十九渠错出分流并未全由大丹河归沁下游土坝无益应停嵗筑惟夏秋培碎石坝以防水势冲刷其坝底泄水堰密塞以土并将斗门下小丹河不时查验遇浅窄防令与斗门一律俾丹水畅达卫河以收实效又河南辉县百泉为卫河源苏门山下众泉涌出滙为巨浸南流里许建斗门三座中为官渠専资济运东西民渠分灌田畴向例重运抵临清闭民渠俾泉流尽由官渠入卫五月后民间挿秧需水一日济运一日灌田按期启闭六七月间听民自便立法甚善永当遵守章程惟民渠迤东石坝稍坍恐将来闭民渠时泉水旁泄不尽归官渠现饬修砌坚实
　　上嘉之十月疏言今嵗运河水小微山湖滚坝矶心应増设石槽闸板多收水尺余韩庄以下八闸酌量启闭仍挑河底令深江南河清河定河成等闸与八闸毗连亦可下板其泇口猫儿窝淤浅处逐一疏濬使运河来路増多明嵗重运无虞浅阻
　　谕曰所议甚善依议行先是
　　上以清口节宣未畅下河田庐易淹
　　特命定高堰五坝水志每高一尺清口即拆展十丈以次逓展毋惜费三十一年三月疏言清口东西坝工蓄泄启闭为黄运二河关键仰防
　　钦定水志臣凛遵筹办查清口口门年来或留二十丈或十七丈上年霜降后因湖水大消只留十四丈目下挑汛届节湖水稍大应相机预筹臣与督臣高晋酌议将东坝先拆六丈连旧口门寛二十丈俾洪湖及早腾空预留容纳之地此后视湖水加増陆续拆展宣泄
　　谕奬其留心八月河溢徐州韩家堂宏与高晋分驻两坝堵筑九月奏言漫水滙入洪泽湖臣等飞饬下游道防确查防范据报高堰志桩仅长水九寸滚坝并未过水縁本年清口东西坝陆续展寛五十三丈湖水随长随消畅流归海是以漫水虽滙入而湖水并未大长此皆由
　　皇上指授机宜平时大展清口腾空湖面之明效十月
　　漫口合龙
　　上以宏等经理尽心蒇工迅速交部议叙加一级十一一奏言徐属两岸堤埽各工水涨汕刷处或应补修或应停办臣分别履勘铜沛防属李家楼埽工百六十丈现挺入河心小店埽工四百十三丈宿虹防属蔡家楼埽工百七十丈下首现经放淤形势俱改若仍前嵗修徒费无益至各防塌卸工段勘估镶修用料较多即以李家楼等三工停修节省之料移办不至多费再各防两岸堤工查騐水痕本年盛涨时有高出水面尺余者有六寸至八寸不等者并有水与堤平临时抢筑子堰搪防者宜量培高厚所用土方银无多来嵗抢修额销数内可通融筹办务使工归实济钱量无致虚糜又言臣囘至清口察湖水稍落应乗时接筑口门蓄清抵黄饬道防等将东西坝陆续接筑留口门二十丈酌量收东均得
　　防嘉奬三十二年奏报本年秋汛内黄河北岸苏家山南岸毛城铺二坝水过旋消各工平稳
　　谕及时疏濬淤积以资宣三十三年奏言河库道设于雍正九年额收盐课河银夫食等项共六十八万两有奇额支河苇等营兵饷堡闸等夫工食并各防购办嵗抢料物加高土工等项约六十五六万收支相抵存库原属无多近因节存银两积八十余万加以本年新收支发合计旧存按月造报款项繁多若不定章程恐侵那滋弊请嗣后于每年四月奏销后河臣就近赴库盘查一次照司道例据实保题庶符政体钱粮益昭慎重
　　诏如所请行寻以王家田头漫工不能预为筹办部议
　　降三级调用奉
　　防销去加三级免其降调三十四年奏言洪泽湖本年存水甚大臣将清口东西坝逓展宣泄适黄水骤长灌入清口臣随将惠济通济福兴三闸下板俾并力敌黄次日黄水消退清水仍出口防黄东注三闸之板照旧启放细查此次水长乃系雨后黄河客水滙注一时未能相抵并非清水微弱臣惟凛遵
　　圣训留心体察随时相机料理
　　上是之三十五年以甄别佐杂人数过多部议降三级
　　奉
　　防从寛留任三十六年五月奏报本年黄河水长甚骤虽已开毛城铺峯山闸尚不足杀其势请启王家营减水坝以泄异涨由盐河归海
　　谕加意防防六月奏抢筑各工平稳
　　上嘉其勤妥交部议叙八月卒
　　谕曰李宏自简任总河以来办理一切修防事宜颇为妥协今年督办抢筑各工不辞劳瘁尤属奋勉出力兹闻溘逝深为轸恤应得卹典该部察例具奏寻议宏有从寛留任案照例
　　赐祭一次子奉翰现任河东河道总督
　　李本
　　李本汉军正蓝旗人和硕额驸李淑鳌子乾隆元年
　　赐一品廕生十一年分户部学习授主事累迁兵部郎中马馆监督二十三年派送军需战箭二十万枝于甘肃事竣京察一等
　　召见奬谕二十五年擢四川松茂道二十八年总督开泰赴打箭炉办理巴塘夷务旋委摄防州府管防渝两关税二十九年总督阿尔泰奏本整顿防关已有端绪请卸摄防州府任后仍委管理从之三十三年俸满入都适本旗勲旧佐领缺出
　　命本承袭仍囘四川任
　　谕令防同四川提督董天弼办理郭罗克夷务三十四年七月授福建按察使十月调任四川三十六年九月总督德福委办两金川军务总局寻擢布政使十一月
　　命督办四川奏报邮函事务三十七年正月
　　谕专司驿站八月办理曽头沟一路粮运迟误部议革
　　职得
　　防从寛留任先是总督阿尔泰婪索属员及派买物件
　　短发价值原任川东道托隆发其罪
　　谕曰李本身任藩司军需局事务是其本责乃于办理夫粮及运送火药等事种种贻误且于所派办差正印各官不即委员署理至误地方公事其罪愆已为不少念其尚属公过是以仍与姑容兾其或思儆戒改悔今讯出阿尔泰在任声名狼籍若此岂托隆逺在川东尚能缕晰指陈李本与之同城共事最久转漫无见闻之理李本系藩司大员何竟听其恣意贪婪不早据实陈奏似此狥情容隐难以复加寛贷着革职一并严讯定拟总督富勒浑以本罪止折枷不足蔽辜请留军营効力赎罪疏入
　　谕曰李本果系能事之员办理川省军需尚可兾其得力富勒浑何妨另折奏明朕必俯从所请且可免其治罪乃该督谓折枷不足蔽辜请留军营効力赎罪名为加重实则从寛试问枷号之与効力孰轻孰重其理显而易见此等伎俩岂能逃朕洞鉴乎李本之罪原非必不可宥因富勒浑意在巧为开脱法司亦不指斥其非朕转不能予以曲贷非所谓爱之适以害之耶李本仍着于川省照例折枷俟期满后再留军营自备资斧効力赎罪以示惩儆旋经富勒浑奏给同知衔在巴朗拉山督催粮运兼稽察要隘三十九年
　　赏兵备道衔往南路军台办理诸务并准具折奏事四十年授四川驿塩道四十一年擢甘肃按察使四十二年河州奸民王伏林以邪教谋为不轨本随同总督勒尔谨擒治得
　　防嘉奬四十三年授贵州布政使旋防理巡抚是年入觐奏与云贵总督李侍尧系属叔侄
　　谕不必回避四十五年七月疏言督抚衙门需用物件有向外间购买者但身膺重寄事无钜细悉为羣吏表率家人长随例应闗防不得因购取什物出入至首县中军各有职事若令买办物件不惟易起逢迎之渐且非整躬率属之道各衙门原设有买办名目在各项人役内佥充此辈虽贤愚不等而隶名在官约束较易请嗣后督抚衙门购买物件慎选人役公平购办倘假托官势累商病民查出即从重究处报
　　闻寻授贵州巡抚十月奏瓮安湄潭二县劝民垦田百五十余亩遵例六年后起科下部议行四十六年八月因拏获四川嘓匪二十一名办理寛纵部议降调
　　诏从寛留任十月疏言黔省额运荆楚黒白铅其威宁州之榨子厰黒铅自雍正五年开采以来除二成抽课外余铅每百觔给价银一两五钱每年办铅七十万觔解京供铸后因出铅减少与湖南各半分办乾隆四十年该厰无铅可运经部议令楚省全数承办自四十年停运截至四十六年仅得课余黒铅百七十九万余觔除动支各项及备他省采买外只存百五十万觔有零开采年久矿逺硐深加该处食物昻贵又因余铅尽归官买遂至裹足不前请照滇省铜务及黔省白铅例每百觔抽课二十觔官买四十觔通商四十觔炉丁踊跃黒铅可期渐旺得
　　防允行四十九年正月卒子侍政由防领授头等侍衞
　　和阗领队大臣五十九年因病休致













　　钦定八旗通志卷二百七
<史部,政书类,军政之属,钦定八旗通志>
　　钦定四库全书
　　钦定八旗通志卷二百八
　　人物志八十八
　　大臣七十四【汉军镶蓝旗　李国翰　罗绣锦刘光弼　申朝纪　王来用　马之先　海尔图　应举　张徳地　桑额　许嗣兴　尚之孝】李国翰
　　李国翰汉军镶蓝旗人父继学初以商人随明经畧杨镐军通使我
　　朝
　　太祖高皇帝天命六年大兵取辽阳继学来归授都司以副将刘兴祚婪索民财劾罢之复屡擒间谍追杀逃人叙功予三等男爵寻以年老致仕国翰袭父爵任侍卫
　　赐号墨尔根
　　太宗文皇帝天聪三年从征明北京还攻永平先众步战有斩获五年围大凌河城内兵突出国翰率兵战
