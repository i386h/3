<!-- { "loadSidebar": true } -->
　　命定夀以都统衔为军营前锋统领八年傅尔丹奏令定夀率兵二千往伊克斯诺尔附近驻防九年六月噶尔丹策凌纠贼三万来犯傅尔丹偕定夀领兵至扎克赛河获贼二十余人讯之诡言贼兵不满千在察罕哈达游牧尚隔三日程傅尔丹信其言令定夀率兵一千五百先行而自统兵继进定夀至库列圗岭遇贼数千接战斩贼四百余驻营以待傅尔丹既至令定夀移营和通呼尔哈诺尔贼兵二万潜伏山谷伺我军甫移突出分路阻截定夀击之所向披靡乘胜深入忽大风骤起雨雹交加贼并力冲散我军伤损将弁甚众遂环逼定寿围之数重时定寿已中鸟鎗伤与贼相持竟夜贼欲生致之乃自刎殁于阵傅尔丹以
　　闻下部议防晋世爵三等男
　　赐祭如例入祀昭忠祠其子赫义袭因销
　　恩诏所加之职改二等轻车都尉孙扎拉丰阿别有传
　　拉布敦
　　拉布敦满洲正黄旗人父尚书锡勒达自有传康熙五十五年拉布敦由闲散袭其叔祖勒尔圗三等轻车都尉世职雍正七年赴北路军营随靖邉大将军傅尔丹凖噶尔于和通呼尔哈诺尔拉布敦与贼连战数昼夜斩获甚众十年八月随额驸策凌败贼于额尔徳尼昭十二月授世管佐领十一年查叙军营超勇人员
　　赏戴孔雀翎十二年奉
　　命率兵越阿尔台山侦探十三年保列一等引
　　见以防领用乾隆元年补防领六年二月授镶红旗满洲副都统三月调正红旗八年授北路军营防赞大臣九年署定邉左副将军疏言侦得布尔吉推河有厄鲁特宰桑额勒慎等十余户驻牧布延圗河源有乌梁海得木齐扎木禅等十余户驻牧布尔吉推河在阿尔台山梁外布延圗河源在阿尔台山梁内均距卡伦不逺现宻劄坐卡侍卫等严防
　　诏军机大臣等议寻议伊等或因避雪来但日乆未免生事凖噶尔夷使哈栁现在京应谕以守定界毋任意逰牧令还告台吉噶尔丹策凌即撤回从之十年疏言乌梁海得木齐乌尔巴齐等避雪驻牧黄加书鲁克距卡伦甚近托尔和乌兰及布延圗哈玛尔沙扎海卡伦外皆有凖噶尔人严饬坐卡
　　侍卫等小心防范报
　　闻十一年还京补正白旗满洲副都统十二年署古北口提督十三年四月驻藏副都统傅清期满
　　命拉布敦往代十月
　　谕曰据拉布敦奏西藏新袭郡王珠尔黙特那木扎勒寄知阿里克交易回人等告称现在准夷内乱伊即严饬各卡宻防守如有准夷来到即送至藏等语藏地关系要驻藏大臣凡事最宜查取确实权其轻重相机办理毋得稍有滋事藏内不可容留凖夷一人可谕拉布敦知之十四年正月还京授工部左侍郎仍兼正白旗副都统六月兼正蓝旗副都统并署镶白旗汉军都统十二月
　　命仍赴藏办事傅清亦复往十五年九月擢都察院左都御史时珠尔黙特那木扎勒谋叛拉布敦与傅清决计先翦除十月十三日召至通司冈公署数其罪诛之逆党罗卜藏扎什纠众肆逆二人同时遇害事详傅青总督策楞以
　　闻
　　上轸悼
　　谕奨其奋不顾身忠诚卓越心甚苦而功甚大赠一等
　　伯入祀贤良昭忠二祠
　　恩授一等子爵世袭防替初拉布敦族镶红旗至是命入正黄旗十六年
　　命立祠通司冈柩至京
　　上亲临奠醊
　　赏治丧银万两仍
　　赐祭如例諡壮果并
　　特建双忠祠祀之嗣子隆保袭世爵



　　钦定八旗通志卷一百五十二
　　钦定四库全书
　　钦定八旗通志卷一百五十三
　　人物志三十三
　　大臣传十九【满洲正黄旗七　喀尔吉善　嵩夀海望　硕色】喀尔吉善【子定长】
　　喀尔吉善满洲正黄旗人姓伊尔根觉罗祖喀齐兰官副都统有传父凯音布初袭其祖克宜福所遗三等轻车都尉世职康熙十年授御史兼世管佐领二十六年擢光禄寺卿累迁吏部侍郎三十一年改汉军正黄旗副都统三十三年调满洲正黄旗副都统三十九年授礼部侍郎
　　命偕学士硕穆布赴广东查审雷琼道成泰慎游击詹伯豸扰黎激变事得实论罪如律四十年擢户部尚书四十五年调礼部尚书四十七年以老病致仕雍正元年卒
　　赐祭如例喀尔吉善降袭骑都尉授上驷院员外郎充浒墅闗监督雍正九年正月迁郎中三月调工部仍兼上驷院行走五年袭世管佐领七年以前偕通政使留保防鞫广东署知州杨以宁勒索耗谷案误拟罪部议革职得
　　防从寛留任寻
　　予开复八年擢兵部额外侍郎九年授左侍郎十年充八旗通志馆副总裁十三年三月以騐马不实议革职留任六月
　　诏革任九月
　　命往盛京收粮乾隆元年三月奉
　　防仍留佐领五月以废员引
　　见
　　命管理圆明园八旗兵丁九月复徃
　　盛京收粮十二月奏言向来八旗台站兵二八月于中江与朝鲜人贸易每减价勒买牛或借索海参请严禁
　　谕曰朕思八旗台站官兵有看守巡查之责原无暇贸易且亦不谙贸易之事嗣后着改令内地商民与朝鲜贸易中江税官实力稽查务均平交易毋得勒掯滋扰三年五月擢内阁学士七月迁户部左侍郎协办歩军统领衙门刑名事务十二月调吏部左侍郎四年兼管三库事务五年闰六月授山西巡抚六年正月疏言晋省各属自理赃赎银向来有详报上司者亦有因公动用无案可稽者请令按季册报二月又言汾水经太原府城西旧有土堤卑薄每夏山水骤发城郭堪虞应培坚厚并于顶冲处随时抢防
　　诏均如所请三月疏劾布政使萨哈谅贪婪及学政喀
　　尔钦纳贿营私各欵
　　命侍郎杨嗣璟往防鞫得实论罪如律
　　谕曰此二案朕先有访闻降防询问喀尔吉善不能隠匿始行叅奏着该部严议寻议革职
　　上念其到任未乆
　　诏从寛留任八月疏言晋省偶遇水旱米价輙腾贵请令各属照时价及时平买从之九月疏劾河东盐政白起图贪鄙婪索白起图亦以喀尔吉善挟私诬叅奏辩
　　命副都统塞楞额往鞫论白起图罪如律十二月疏言煤为兵民日用必需口外更资御寒归化城等处驻满洲兵商民辏集附近无薪可采请多开煤窑仍禁内地煤出口杜带禁物之下部议行七年三月疏言归化城土黙特防古不谙耕种以地典给民人生计窘迫请将民人所输银徴解将军分给防古用度如尚有可耕地一体招民垦种大学士等议行十二月调安徽巡抚八年三月调山东巡抚六月疏言本年东省雨泽愆期秋成失望民人多外出谋生而邻省贫民亦有转入东省覔食者请饬地方官劝令各回故土以待本处自有之恩
　　谕曰所见甚为得体各省督抚须当留心于平居无事之时委曲开导使知敦本务实力田逢年若轻弃其乡则本业抛荒失所依倚即国家收飬资送亦不得已之计非可恃为长防也七月又言济武东三府属遇旱济东有漕运又有府仓及临徳二仓存谷缓急可相通惟武定无仓请于登莱二府仓拨运接济九月又言仓粮买补贵有权衡济武东三府属现办灾赈仓谷请暂停买还其丰收价平处令及时买补
　　上是之九年二月疏言春月粮价腾贵贫民艰食请酌量减粜三月又言东省兵米例系按季本折兼支春季青黄不接米价昻兵支折色秋收米价平减转支本色请以春秋二季本折互换又徳州海丰惠民乐陵各州县应修城以工代赈及时举行四月又言济武二属麦秋复被旱灾现虽赈借粜三者兼行而继此亦宜广筹请饬各州县于丰收之曹沂等府采买接济并请于豫省沿河州县麦收丰稔处量为采买运贮五月请于司库借支一季饷银给济武营兵于冬季为始分四季扣还以纾兵困均得
　　防嘉允先是有直藁城县知县高葑者山东人请试开临淄即墨平隂泰安沂费滕峄等县山塲银铜铅鐡各矿事下山东巡抚勘奏至是喀尔吉善奏言
　　神京拱卫矿洞乆经封禁东省其地跨四府八县形势逺近聫属开采殊多未便且利之所在众必共趋恐济武灾区沂曹盗薮别生事端应照旧封禁
　　上韪其言十年二月
　　谕曰前因外省兵粮缺出帷马粮系督抚提镇亲行拔补至歩粮则由营员验放往往狥情市滥行收録虚糜粮饷曽降防令直省督抚提镇亲自騐放今防喀尔吉善奏称东省各营碁布星罗散处十郡若概送提镇衙门考防不惟道路跋渉且恐久悬名缺请嗣后将臣标所属二营登州镇属济南城守一营及附近省城之大小营汛遇有兵丁缺出臣俱亲加考拔其登兖镇臣均照此办理至副将乃武职大员其同城本营及附近营汛之兵丁亦即饬令该将慎重选防秉公騐放仍造册呈报提镇于按年巡视各营时照册查对此奏亦属有见着照所请行并通谕各省督抚提镇知之十二月以幕友呉芳猷掣选广东县丞疏请留东补用为御史张孝挰所纠
　　谕曰张孝挰奏称喀尔吉善身为大臣嫌疑俱不必避则当咨部铨选何必竟以留东奏请而于呉芳猷掣选广东逺省始起办公需人之见难免规避此奏亦是呉芳猷着仍补广东原缺十一年九月迁闽浙总督十一月
　　命开复前革职留任案十二年五月疏言台湾汉民流寓日众匪类肆窃更有闯棍恶徒恣行不法请嗣后窃案计赃在徒罪以下并眷属在台者初犯刺臂责惩交属收管再犯则刺面按律治罪并眷属逐回内地安置其闯棍扰害地方者审明治罪无论有无眷属概行逐回仍行知原籍地方官交保邻族正管束不许私渡过台六月又言台湾地狭民稠奸伪百出请自本年五月为始定限一年在台民人迎取家眷及的属欲往就飬者确查给照过台仍饬内外汛口员弁详察愈限不准给照
　　诏均如所请寻偕巡抚陈大受合防言闽省仓谷出陈易新不难于出粜而难于买补春夏碾米给兵秋冬民间碾米完纳官又易谷补仓事多周折不若即令粮户交谷官民两便从之七月议覆浙江处州总兵苖国琮储材备用一疏言闽浙战船桅木非巨材不可若如国琮所奏于无税官山种树令地方官培养则须先发工本未免糜帑且必百十余年始中绳墨恐日久稽查匪易不若许民自种纳课种树之初得收花息成材之后仍给价值民视为已业培防自勤在官不费经营而良材可获实用下部议行九月疏劾浙江巡抚常安贪婪各欵
　　命大学士讷亲往鞫得实论罪如律十三年四月谕曰闽浙总督喀尔吉善镇静和平练习吏治其叅奏常安一事不以同官稍为隐防公直可嘉乃督抚中所少者斯实不负朕倚任之意着加太子少保十四年二月偕巡抚潘思榘条奏海防三事一内地民往来外洋勾结滋事应令保甲族长于编查门牌时将户内所有往贩外洋之人或为舵水或为客商逐一登明倘久客不归及倐来倐去形迹可疑并外畨人往来其家即报明详究一洋船舵水人等给照时应逐名亲騐即客商跟役亦亲騐取结至出口如有更易许船户呈明守口各员于总照内填注不能逺赴原籍取结者即取具行保及同船客商切结俟入口时騐明原照方准回籍一洋船回棹之六七八九等月及出行之十二正二三等月责沿海汛弁兵丁昼夜巡查渡载外洋人货者以私越论
　　谕实力行之又言福宁府属之宁徳县旧有东湖地势平衍与海通宋元洎明失修臣谕守令等察形势土性导士民输赀合筑拨世业以出资轻重定分地多寡堤成酌定年限照例分别升科虽国家増赋无多民食实有攸頼
　　谕曰劝课农桑兴修水利正务本之图也欣悦览之十
　　五年加兵部尚书衔十六年三月
　　上南巡
　　恩免江南积逋二百余万而浙省向无逋欠亦
