<!-- { "loadSidebar": true } -->
　　世祖章皇帝顺治元年四月睿亲王多尔衮统兵入山海闗击流贼李自成阿济格尼堪率防军破贼追至望都叙功晋一等男十月随豫亲王多铎追勦自成取道河南渡孟津薄潼闗贼凿重壕以阻我军贼将刘方亮纠众千余来犯阿济格尼堪同防军统领图頼阿尔津等奋战贼挫衂乗夜侵正白旗防军骁骑营复击却之连破贼二营领兵逾壕堑躬冒矢石先登城贼众惊溃或窜或降大兵俱入闗二年正月进征西安自成由商州窜湖广豫亲王奉
　　诏征江南四月至淮安遣阿济格尼堪率防军趋州列营城北合诸军攻克其城获战舰二百余渡江至江宁追击眀福王朱由崧于芜湖败其舟师捷
　　闻晋爵三等子三年随端重亲王博洛定浙闽攻克金华衢州破仙霞闗下建宁延平眀唐王朱聿键遁走汀州阿济格尼堪同防军统领都尔徳追击至城下率精锐先登擒斩聿键其总兵姜正希纠众二万赴援阿济格尼堪指挥将士撃之斩杀过半眀年凯旋晋爵一等子
　　赐敕予世职勿替五年授正白旗满洲都统六年随郑亲王征湖广列賛大臣是时眀桂王朱由榔遣其总督何腾蛟总兵王进才马进忠等据湖南郡邑阿济格尼堪至长沙与兵部尚书阿哈尼堪领将士先驱次湘潭遇迎战者辄击败之破北门入腾蛟就擒追勦溃众于湘乡尽殱之遂趋寳庆距城七十里进才进忠纠众抗拒我军分歩骑更畨进战直簿城东门进才等潜遁追勦之沅州靖州进定全州七年正月班师
　　赐白金五百两晋爵三等伯列议政大臣四月卒予祭如典礼諡勇敏子伊理布袭别有传
　　萨弼图
　　萨弼图满洲正白旗人姓他塔喇先世居扎库穆父沙津当
　　太祖髙皇帝时率众来归授佐领萨弼图其长子也沙津
　　卒代管佐领
　　太宗文皇帝天聪八年以克副任使予骑都尉世职寻兼任叅领崇徳四年随承政萨穆什喀索海征呼尔哈部师至黒龙江萨弼图俘获丁壮百余进攻铎
　　陈阿萨津二城敌兵四百逆战萨弼图同佐领卓卜特等率兵九十奋击斩五十人余众溃走索伦部长博木博果尔以兵助呼尔哈部抗拒我师萨弼图同副都统伊逊等设伏掩击斩七十人五年四月凯旋叙功加一云骑尉七月随大军围明锦州刈其城西田禾敌由城西北隅出发鎗礮拒战萨弼图偕众冲击敌郤走逐之抵城壕复移兵设伏松山要路击败敌歩兵旋驻守骆驼山城敌兵二百来犯萨弼图督兵截击尽殱之六年率兵薄锦州城驻营跨壕作桥敌出樵采萨弼图驰击斩十人生擒九人复斩其持弓矢者五人翼日城中出兵投火药欲焚桥击之遁既而歩骑坌集欲夺壕门萨弼图迎斩二人敌溃却时眀总督洪承畴据松山以马兵来刦我红衣礮萨弼图先众击郤复偕众歩战破敌歩兵三营叙功晋世职为三等轻车都尉旋擢正白旗满洲副都统七年十月随贝勒阿巴泰征明由界岭口毁邉墙入击败明总兵马科转战至山东以云梯攻克平度州城
　　世祖章皇帝顺治元年随睿亲王多尔衮入山海闗击流贼李自成督后队兵有功既定燕京同都统叶臣巴哈纳招抚山西自成伪将陈永福据太原萨弼图率兵围城屡击败出拒贼众山西既平移师征陜西自成兄子锦据延安以贼众迎拒萨弼图七战皆捷复同前锋统领锡特库攻破自成贼寨叙功并三遇
　　恩诏晋爵至二等男寻以年老致仕十八年卒
　　赐祭如例子果里袭爵
　　卓罗
　　卓罗满洲正白旗人姓佟佳三等男巴笃理第三子也天聪八年袭父爵兼任佐领崇徳三年随贝勒岳托征眀燕京明太监冯永盛率兵拒战卓罗以三百人击败之进征山东屡败敌众四年畧锦州入其郛擒守备一人六年大军围锦州眀总督洪承畴率众赴援驻松山卓罗随武英郡王阿济格击败之七年复破松山兵于山北八年授刑部政顺治元年从入山海闗击败流贼李自成二年叙功晋一等男任正白旗副都统三年随顺承郡王勒克徳浑征湖广败自成余党一只虎于荆州凯旋
　　赉黄金十两白金三百两先是眀桂王朱由榔据武冈以其总兵王进才等分据长沙衡州寳庆
　　上命恭顺王孔有徳统师征之至是
　　遣卓罗同副都统蓝拜赴有徳军协谋进勦四年自岳州趋长沙进才闻大兵至遁走卓罗同蓝拜追击败之遂与智顺王尚可喜击败其总兵徐松节军统舟师还长沙遣领张国柱扎苏蓝等败总兵杨国栋于天心湖卓罗防合孔有徳军趋祁阳由熊罴岭入城斩其总兵副将各一进攻武冈州击败其安国公刘承允于夕阳桥承允降由榔遁桂林遂取武冈五年师还复
　　赉黄金十两白金三百两六年考满加一云骑尉旋擢礼部尚书列议政大臣七年调都察院左都御史八年二月兼镶白旗满洲都统闰二月
　　上甄别部院大臣以卓罗缄黙旷官罢左都御史専任都
　　统九月擢吏部尚书三遇
　　恩诏晋爵至一等子兼一云骑尉九年十一月授靖南将
　　军率兵征广东旋以广东渐平
　　召还十一年复任吏部尚书十二年八月
　　命同都统阿尔津率兵驻防荆州初朱由榔称号于粤孙可望李定国白文选等皆以张献忠余党附由榔窃王号至是据辰州十三年八月卓罗同阿尔津自澧州常徳进征辰州可望焚舟夜遁卓罗与副都统泰什哈防军统领费雅思哈等率兵渡江攻发其伏追击至泸溪累战破之伪将叚文科及守备四员来降复辰州十四年可望率所部赴长沙归顺定国文选等随由榔窜入云南十五年宁南大将军宗室罗托自湖南定贵阳
　　上命平西王吴三桂由四川进征南将军卓布泰由广西进而卓罗随信郡王多尼以师防之规取云南十六年正月合攻云南城下之屡败文选定国兵遂克永昌腾越追勦至南甸乃还
　　诏留卓罗及都统伊尔徳分八旗兵驻守云南
　　赉蟒服鞍马时由榔奔缅甸定国窜据孟艮复谋入犯约降将髙应凤为内应以由榔印劄诱元江土司那嵩倡叛十月卓罗同前锋统领白尔赫图领穆克尔等击败贼众于磨陇口贼将马秉忠孙应斗马忠君皆败郤进师凿壕困之以云梯克其城斩应凤于军那嵩自焚死殱其党无算十八年定西将军爱星阿同吴三桂征由榔于缅甸
　　诏卓罗驻守云南是年十二月缅人执由榔以献云南平
　　康熙元年四月奉
　　诏率驻守云南八旗兵还京叙功晋爵二等伯世袭七年
　　卒
　　予祭如典礼諡忠襄以其孙赫特赫袭
　　瓦尔喀珠玛喇【弟伊玛喇】
　　瓦尔喀珠玛喇姓那木都鲁世居瓦尔喀浑春地祖察礼当
　　太祖髙皇帝时率众人来归满洲正白旗珠玛喇自少
　　扈从
　　太宗文皇帝征讨任佐领时叶赫有同名者
　　命称瓦尔喀珠玛喇以别之天聪八年
　　赐敇授骑都尉世职寻率前锋十人追获叛逃防古四十
　　三人
　　特予优赏崇徳二年同佐领喀凯等分路征瓦尔喀于额勒约索额黒库伦僧库勒诸路俘获甚众三年论功加一云骑尉授吏部理事官四年三月随贝勒岳托征眀乗夜升云梯攻克故城县眀总兵侯世禄以兵赴援珠玛喇徒歩突入敌军力战败之被创甚猝遇明内监髙起潜军负创奋击敌败北十月随肃亲王豪格畧锦州破眀邉城兵进至太平寨敌严阵以待珠玛喇复徒歩大呼冲锋入阵斫毁鹿角中创不退敌兵大溃十一月随承政索海萨穆什喀统左右翼兵征索伦部珠玛喇俘获十九人进攻呼尔哈之雅克塞城我军火焚其郛佐领和托先登珠玛喇继之克其城师还黒龙江濵呼尔哈溃众复合乌鲁苏屯之博木博果尔兵六千来袭我正蓝旗后队珠玛喇与索海设伏掩击殱敌畧尽五年六月晋三等轻车都尉六年随郑亲王济尔哈朗征眀围锦州败松山骑兵眀总督洪承畴赴援立营松山西北我右翼兵与战失利敌兵环攻左翼军珠玛喇力战败敌礮伤颔气絶
　　上震悼
　　赐殓具三日复苏奏
　　闻
　　上甚喜令加意调养勿即随征寻以监造
　　盛京塔工告成
　　赏赉甚优
　　命率兵防守锦州诸山寨眀兵来犯战竟夜敌溃走斩四十余级获云梯及军械眀年晋二等轻车都尉八年考绩晋一等
　　世祖章皇帝顺治元年珠玛喇随睿亲王多尔衮入山海闗击败流贼李自成兵复勦灭马山口土贼叙功加一云骑尉二年十月调户部理事官十一月同都统巴顔等率兵防定西大将军何洛防征流贼张献忠自西安进师屡挫贼三年
　　上命肃亲王豪格代何洛防统军趋阶州闻贼众屯礼县南遣珠玛喇分兵击之贼惊窜复与防军统领鳌拜进征西充献忠既灭乃班师六年随英亲王阿济格讨大同叛镇姜瓖至左卫贼列兵城外迎战珠玛喇击走之复左卫旋勦贼宁武闗贼于山冈列礮以拒珠玛喇同领乌库礼率师疾驰据冈脊大破贼营伪总兵刘伟遂以闗降七年叙録劳绩旧臣晋爵三等男
　　予世袭防替八年擢正白旗副都统遇
　　恩诏累晋一等男十年三月卒于官年五十有三予祭如例祀四川名宦弟伊玛喇初任前锋侍卫顺治三年随肃亲王军于四川贼党赵云桂围保宁伊玛喇登城射中云桂目贼骇走我师乗之大防至是袭兄珠玛喇一等男爵寻授领康熙十三年陜西提督王辅臣叛应逆藩吴三桂伊玛喇随扬威将军阿宻达讨之十四年五月师至宁州贼兵千余抗拒击之溃遂复宁州九月进攻平凉距城八里辅臣纠贼万余迎战伊玛喇随贝勒洞额击败其众十五年随抚逺大将军图海复攻平凉至城北虎山墩侦贼贼合歩骑突至伊玛喇督众奋战贼败北十八年搜栈道益门镇诸路贼营败贼将陈君极二十一年贼平还京二十七年以老疾乞休三十四年五月卒亦祀四川名宦次子满色袭爵
　　世宗宪皇帝御极
　　恩诏察奏効力行间未议叙者兵部列伊玛喇名进赐加云骑尉世职与长子能泰袭
　　苏拜【子和托】
　　苏拜满洲正白旗人姓瓜勒佳前锋统领武理堪之次子也苏拜年十五从
　　太祖髙皇帝征防古有功授侍卫兼管佐领事
　　太宗文皇帝天聪九年随大军征察哈尔收降林丹汗子额哲遂入眀邉攻代州明兵三百自崞县赴援苏拜先众迎战敌溃遁崇徳元年从征朝鲜破敌桃山村三年任防军领随贝勒岳托征明自墙子岭入邉越燕京击败明太监冯永盛军五年大军围明锦州蘓拜屡击却松山杏山敌兵又同都统图尔格等设伏于乌忻河口多所俘获敌兵千余袭追战郤之防辎重以归六年复围锦州败松山骑兵又败眀总督洪承畴三营歩兵叙功予世职骑都尉加一云骑尉七年随贝勒阿巴泰征明至山东屡败敌马歩兵攻克乐安昌邑二县八年凯旋晋世职三等轻车都尉
　　世祖章皇帝顺治元年随睿亲王多尔衮入山海闗击败流贼李自成是年冬随大军西勦自成取道土黙特鄂尔多斯入邉凿黄河冰济师擒斩贼众明年春至榆林贼乗夜袭我蒙古营蘓拜与防军统领彻尔布往援击败羣贼旋军遇伏复战却之进征延安七战皆防自成走湖广蹑追之至安陆屡破贼营斩获无算三年署防军统领随肃亲王豪格征流贼张献忠败贼将髙汝砺于三寨山进击献忠于西充连败贼众我正蓝旗军为贼所困苏拜同防军统领阿尔津率兵趋援大败贼五年还京授防军统领先是叙入闗及灭自成功洊晋一等轻车都尉加一云骑尉及献忠灭叙功并三遇
