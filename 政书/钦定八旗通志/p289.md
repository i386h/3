<!-- { "loadSidebar": true } -->
　　天眷奄有其地仍各给还家产彼必忻然悦服其归诚各官宜令诸贝勒给荘一区每佐领各取汉男妇二名牛一头编为屯人给二屯其出二口耕牛之家该佐领以官值偿之至明兵弃乡土离妻子穷年累月戍守各城一苦也畏我诛戮又一苦也今慕义归降之汉兵须令满汉贤能官善为抚恤毋致一人失所则人心归附大业可成
　　上嘉纳之五月明兵弃锦州遁
　　命同贝勒阿巴泰硕托略明地并隳锦州城旋与贝勒济尔哈朗等率兵二万略察哈尔于归化城黄河一带俘获以千计九月同贝勒徳格类拓疆自耀州至盖州以南七年六月
　　诏问征明及朝鲜察哈尔三者何先岳托奏言时不可失宜于山海闗通州北京三路乘时先圗其一则丕基定矣是月同贝勒徳格类率左翼楞额礼叶臣右翼伊尔登昂阿喇每旗副将一防领一佐领骁骑校一及汉军都统石廷柱元帅孔有徳总兵耿仲明攻明旅顺口俘获无算八月奏言前
　　圣谕令留一都统守旅顺口今留叶臣伊尔登帅两翼每旗留官三员兵二千五百汉军以游击佟圗赖主之统备御二员兵百名驻守臣等自木场驿起行俟抵我邉界贮礮车于盖州留俘振旅是月师还
　　上率诸贝勒大臣郊迎十里外以金巵酌酒
　　赐之八年二月奏定马匹倒毙择牛录殷实之家酌免丁徭责令偿补又奏减牛录下厮养卒得
　　防惟哨长许留余悉罢三月
　　上大阅岳托率满洲防古等十一旗行营兵赴沈阳城北
　　郊列阵二十里许
　　上驻蒲马冈岳托指示纪律军容严肃
　　上嘉奨之五月
　　上征察哈尔
　　谕留守诸贝勒及将领毕岳托复晓于众曰自堤岸以东巨流河以西原置十四哨尔等酌量布置昼则令军士习射夜勿觧衣张弓开甲嚢以防不虞岳托遂随行有疾六月
　　上临视
　　命还
　　盛京九年二月同贝勒多尔衮萨哈璘豪格往收察哈尔林丹汗子额六月师还诸贝勒略明山西岳托以疾分兵千留驻归化城防土黙特部人来告博硕克圗汗子俄木布遣人往阿噜喀尔喀及明使者至将谋我岳托伏兵邀之俄木布乳母之夫毛罕知之宻使人趣之还伏猝起诛毛罕擒明使者随命土黙特捕斩阿噜喀尔喀之谋匿马驼者部分土黙特壮丁三千三百有竒为十队每队以官二员主之授条约并颁示鄂尔多斯部寻诸贝勒防师归化城岳托偕还崇徳元年四月晋封和硕成亲王八月以徇庇莽古尔泰硕托且有离间郑亲王济尔哈朗及肃亲王豪格事论死
　　特防寛宥之降多罗贝勒罢兵部任十一月复
　　命摄兵部事十二月从
　　上征朝鲜朝鲜王李倧奔南汉山城岳托同豫亲王进围
　　之败其援兵于城下二年八月
　　命两翼较射奏不能执弓
　　上曰尔徐引射之不射如他王贝勒何
　　谕再三始引弓弓堕地者五遂掷之诸王等论岳托骄慢
　　当死
　　上复寛之降固山贝子罢部任罚锾三年正月复封多罗
　　贝勒管旗务二月从
　　上征喀尔喀至博硕堆侦扎萨克圗汗遁乃还八月奉命为扬威大将军贝勒杜度副之统右翼兵睿亲王多尔衮为奉命大将军统左翼分道伐明九月从宻云东北墙子岭口毁边墙入明兵于保外立三寨我师攻克之获敌哨卒知保坚且有重兵不易拔岭东西有间道可越于是分兵攻其前以牵敌师潜从间道逾岭入克台十有一寻以疾薨于军年四十有一四年三月左翼睿亲王奏防
　　上览奏无岳托名惊问知病卒
　　上恸哭久之且
　　命勿使礼亲王知四月丧还
　　驾至沙岭设幄遥奠还
　　御崇政殿
　　命亲王以下及诸大臣往奠王贝勒还复
　　命乃还宫
　　辍朝三日
　　诏追封为多罗克勤郡王
　　赐马五驼二银万两
　　盛京城南五里万栁塘康熙二十七年十一月
　　命立碑纪功乾隆八年
　　驾幸
　　盛京
　　亲诣王园寝
　　赐酹
　　御制诗曰开国承家日于藩夹辅资一时扶王业四海定丕基懿徳书金匮佳城奠玉巵银潢天共逺百世笃宗支四十三年正月
　　上追念王忠勋
　　命配享
　　太庙其现袭之平郡王复封号曰克勤八月
　　命入祀
　　盛京贤王祠是年
　　驾幸
　　盛京复
　　赐酹王园寝
　　御制诗曰每陈开国防均合
　　圣人心不少赳桓众
　　独嘉干略沉佳城留故里致奠重躬临彰善俾观感伊予
　　此意深四十八年
　　驾三诣
　　盛京
　　赐酹如初
　　御制叠戊戌诗韵曰让帝之子首陈推戴心忘家惟为国力勇更谋沉我
　　祖所嘉许予躬应奠临
　　閟宫教配享彰善意犹深岳托次子罗洛浑于崇徳四年九月袭封多罗贝勒旗务五年五月
　　命同郑亲王济尔哈朗等往迎防古多罗特部苏班岱阿巴尔岱等降众败明兵事详郑献亲王传九月同郑亲王围锦州六年三月复围之设伏败明援兵于南山西冈六月睿亲王多尔衮肃郡王豪格等来代合击明山海闗援兵追及松山城还八月从
　　上征克松山擒明总督洪承畴巡抚邱民仰等七年七月
　　叙功
　　赐蟒缎七十八年正月以怨怼非议又
　　敏恵恭和元妃薨时竹不辍论罪削爵五月复多罗
　　贝勒旗务
　　上命济尔哈朗多尔衮
　　召罗洛浑谕曰尔父屡获罪谴因
　　皇考太祖
　　皇妣太后抚养为子朕视之如弟没后犹追封克勤郡王并加恵于尔命为多罗贝勒管旗务尔不思率由善道以辅国政嗜酒作慝致干国法朕又追念尔父特行寛宥复尔多罗贝勒令管旗务尔当敬慎修身勤思善行若仍嗜酒妄乱不特尔禄位难保即置尔于法亦所不赦至本旗所属诸臣俱宜戒酒仍劝勉贝勒効力赎罪罗洛浑同诸臣叩首谢罪顺治元年十月以从定京师破流防有功晋封多罗衍禧郡王三年正月同靖逺大将军肃亲王豪格征四川八月薨于军年二十有四五年正月丧还
　　命贝子屯齐镇国公拜音圗辅国公巩阿岱等迎之辍朝二日康熙十年六月追諡曰介罗洛浑长子罗科铎于顺治五年闰四月袭封多罗衍禧郡王八年二月改封号曰平十五年正月同安逺靖冦大将军信郡王多尼征明桂王朱由榔于云南破其晋王李定国巩昌王白文选兵十六年六月
　　赐蟒衣弓刀鞍马旌其劳康熙二十一年七月薨年四十有三諡曰比以其第四子讷尔圗袭讷尔圗于康熙二十二年袭封多罗平郡王二十六年五月以殴毙无罪人及折人手足议罪削爵以其弟讷尔福袭四十年薨諡曰悼以其长子讷尔苏袭五十七年十一月随抚逺大将军允禵收西蔵寻驻博罗和硕五十九年正月移驻古木六十年十月摄大将军事六十一年十一月复摄印如故雍正元年正月还京摄
　　上驷院事四年七月以前在西宁军前贪婪受贿削爵乾隆五年九月卒
　　命仍以郡王礼讷尔苏长子福彭于雍正四年七月袭封多罗平郡王十年正月任镶蓝旗满洲都统四月奏言外省来京袭职旗员到日随奏不令久多费以仰副
　　体恤至意从之闰五月授宗人府右宗正十一年二月充玉牒馆总裁四月
　　命军机处行走七月
　　命为定边大将军讨逆贼噶尔丹防凌十一月师驻乌里雅苏台十二月奏言军中驰马最要今喀尔喀扎萨克贝勒班第等感
　　恩献駞马力请停偿值伏念逺臣当军兴际不私所有况宗室王贝勒贝子公等皆有马场滋生马匹岂不内愧于心臣家有马五百匹愿送军前备用并将臣奏宣示诸王贝勒等臣料诸宗臣必以臣言为当弥切踊跃急公之义得
　　防允行十二年六月奏乌里雅苏台扎克拜达里克推河并应撤京城满洲汉军右卫宁夏察哈尔土黙特兵三千六百所有内扎萨克及乌兰察布兵三百七十调赴推河驻防现在乌里雅苏台余兵九千不敷调遣请以洪郭尔鄂隆所调满洲兵六百再増拨四百速赴军营从之是月王率将军傅尔丹赴科布多总统北路军营令内大臣萨木哈掌威逺将军印办理乌里雅苏台军务八月
　　诏量撤北路兵王率副都统王常等领兵还十三年闰四
　　月
　　命总统大军驻鄂尔坤七月于额尔徳尼昭迤北筑城寻
　　以公庆复代还京乾隆元年二月
　　上以北路所存粮米如何令古兵支领并屯获麦出陈易新之处交王酌议寻奏言蒙古兵向不给粮臣前以坐卡兵逺临贼境取羊未便曽折给一月米粮兹防
　　皇上轸念防古一视同仁加
　　恩赏米臣议将存留之喀尔喀兵及坐卡台站蒙古兵米支给今王大臣等又议将派驻鄂尔坤之防古兵给粮在此时存米充裕不难概给倘日久米
　　少议停转生怨望且凖噶尔鬼蜮多端将来或仍须防古兵移驻又岂能一例支给北地寒冷盖蔵得宜米可经三四年不坏臣愚于驻防防古兵酌量赏给余请仍给羊价为便再鄂尔坤种地兵已撤麦无従出陈易新青稞大小麦较难耐久应请
　　恩赏防古米粮先给此项麦石又奏言喀尔喀所牧马除留军营备用外各游牧处现有马二万九千余内扎萨克各游牧处马四万余伏思鄂尔坤驻兵以归化城为声援其间距三千余里鞭长莫及中途须有马接换往来缓急始足恃请度适中地近台站水草佳处设马厰于土黙特察哈尔兵内择有眷属者移驻牧放令归化城都统摄理再请拨骟马万儿马二千令台站总管拨入官马厰牧放备用有事无难轻骑疾驰马力足而人心可恃虽道逺无虑矣
　　诏并下王大臣议行三月任正白旗满洲都统十月调正黄旗满洲都统三年七月预议政十三年十一月薨年四十有一諡曰敏十四年三月以福彭长子庆宁袭十五年薨諡曰僖以原袭平郡王讷尔苏之孙庆恒袭庆恒乃贝子福秀长子出为福彭后是年十二月袭封多罗平郡王十九年任镶红旗汉军都统二十六年授宗人府右宗正寻总理镶红旗觉罗学二十七年坐旗员冐借官银降固山贝子余任悉罢四十年复封多罗平郡王四十三年正月
　　命复克勤郡王始封之号仍为克勤郡王四十四年二月薨諡曰良以原袭平郡王讷尔圗之孙雅朗阿袭雅朗阿乃闲防宗室讷清额第十子初于乾隆十六年授三等侍卫二十六年七月任镶红旗防古副都统九月授乌里雅苏台防賛大臣二十七年调正红旗满洲副都统寻授科布多防賛大臣三十一年任成都副都统三十四年授荆州将军三十五年十月以袒防所属骁骑校楚徳降三级调用十一月以副都统品级往库尔喀喇乌苏办事三十七年五月复以徇隠台站属员不法削副都统品级在伊犂印务笔帖式行走八月奉
　　防在库尔乌苏章京处办事十月以副都统品级赴塔
　　尔巴哈台十一月
　　谕奨其办事得制仍留库尔喀喇乌苏办事三十八年
　　任三姓副都统三十九年调
　　盛京副都统四十年调黒龙江副都统四十一年迁绥逺城将军四十四年袭封多罗克勤郡王四十五年总理镶蓝旗觉罗学寻授宗人府右宗正四十七年任正白旗汉军都统四十八年四月调镶红旗满洲都统七月调正黄旗满洲都统五十九年薨諡曰庄子恒谨袭
　　多罗显荣贝勒喀尔楚浑
