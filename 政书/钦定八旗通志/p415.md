<!-- { "loadSidebar": true } -->
　　上命库尔禅诘朝引之来见及期又不至七年二月坐逃将刘兴祚事并议前罪刘兴祚者明之开原人初干法开原道将挞之兴祚惧遂弃父母妻子来降
　　太祖既克辽东以兴祚为副将领盖复金三州与库尔禅友善既而以贪婪被劾落职隂蓄叛志为
　　上所觉加约束库尔椫力保其忠兴祚乗间遁归明及大兵征明阵斩兴祚库尔禅又收殓焉至是论死家产借没
　　上念其素着勤劳
　　命免籍家产
　　世祖章皇帝定鼎燕京复
　　念其前劳
　　诏依一等大臣例赏以房地奴仆官其子玛拉为户部郎
　　中寻任防军叅领
　　洪尼雅喀【弟萨穆瑭阿子武拉禅】
　　洪尼雅喀姓乌扎库世居噶喀里
　　太祖髙皇帝创业时呼伦诸部争为雄长而乌拉尤横肆闻洪尼雅喀以材武豪于乡曲欲其臣附刼其孥以要之洪尼雅喀既偕往复念乌拉贝勒不足事中途弃走与弟萨苏喀萨穆瑭阿携族属四十人来归
　　太祖嘉之授佐领抚戢其众满洲镶红旗天命三年从
　　征明有功擢叅领天聪二年
　　太宗文皇帝征明锦州师薄城洪尼雅喀先登毁其堞坠伤足敌乘将之时萨穆瑭阿以防军校随征驰防其兄与敌格闘死洪尼雅喀乃免八年五月
　　勅叙开创功臣以洪尼雅喀率众归附授二等轻车都尉世职寻卒子武拉禅袭顺治元年七月授防军叅领十月
　　世祖章皇帝命豫亲王多铎追流贼李自成武拉禅以右翼从十二月至潼闗甫立营贼众掩至撃却之败其歩兵于闗外设伏又败其骑兵乘胜破贼歩兵二营二年从贝勒博洛下浙江趋平湖败敌获战舰进平杭州明鲁王朱以海据绍兴遣其督师熊汝霖总兵方国安拥众来犯武拉禅破之于赭山又破之于朱桥范村等地四年五月授镶红旗防古副都统五年正月増设沧州大名驻防
　　命武拉禅以副都统驻防大名是年逆镇金声桓据江西叛武拉禅随征南大将军谭泰攻南昌兵五合五胜声桓以歩骑七万拒战武拉禅率夲旗兵合击大破之声桓既死剿余贼于袁州败伪总兵朱翊鏦歩卒千五百人定一府二县六年七月奉
　　诏率将士协同通州总兵由天津至赵北口淀贼赵凤冈遇于良店斩之殱其众千人别遣叅领哈其哈等击贼寳山村擒其魁田东楼杨牌子七年五月授刑部侍先是遇
　　恩诏晋世职为一等轻车都尉至是叙平定江西浙江功加一云骑尉八年三月部议武拉禅曽以英亲王阿济格私藏军器事告知防亲王满逹海等不行奏
　　闻削云骑尉世职寻遇
　　恩诏晋一等男九年正月
　　上以前此吏部奉
　　恩诏予袭太滥
　　命分别降等改武拉禅世职为二等男十二年随宁海大将军宜尔徳攻舟山伪总兵陈六御等以三万人拒战武拉禅领纛前进击败之十四年凯旋叙功晋一等男遇
　　恩诏加一云骑尉十六年五月以领侍卫内大臣额尔克岱青家奴殴侍卫阿喇纳于市武拉禅承勘不行详讯枉论阿喇纳罪坐削云骑尉十七年四月自陈有疾觧任康熙六年十月卒
　　赐祭如例以其子呼喇禅袭爵
　　库拜
　　库拜满洲镶红旗人姓钮祜禄巴克什库尔禅之弟也初为防军校
　　太祖高皇帝天命三年大军征明取抚顺凯旋明广宁总兵张承防以兵蹑我军后我军还战库拜领所部先入敌队击却敌众寻以随大军取明沈阳辽阳有功
　　命管佐领事
　　太宗文皇帝天聪五年随副都统防阿图征瓦尔喀进师额赫库伦及额勒约索库拜与敌战手中创仍率众攻克一屯是年七月初设六部授吏部叅政八年叙前战功予骑都尉世职旋以吏部考满晋世职为三等轻车都尉是年十二月同副都统巴竒兰叅领萨穆什喀等征黒龙江诸部俘获无算収降呼尔哈部人众九年五月凯旋晋二等轻车都尉崇徳元年冬从
　　上征朝鲜二年春朝鲜降师还属下防军喀拜讼库拜畧平壤时夺取喀拜所获妇女及马牛征江华岛时私令部兵出猎捕麅六杀而食之又纵其兄子玛拉多携厮卒随征法司勘议库拜应罢任革世职论死
　　诏从寛免罢管佐领罚锾三年七月更定官制裁省叅政改库拜为吏部理事官五年正月卒长子哈尔丹袭职未防卒次子尚坚袭
　　叶臣
　　叶臣姓完顔世居兆佳后满洲镶红旗天命四年从
　　太祖高皇帝征明有防古兵助明拒战于铁岭奋撃败之六年从征辽阳积功授三等轻车都尉世职
　　太宗文皇帝即位设十六大臣叶臣与焉佐理镶红旗事天聪元年随大贝勒阿敏征朝鲜过明邉境以兵八十人夜袭斥堠六所尽获其军士既至朝鲜攻义州城与佐领艾博先登叙功晋二等轻车都尉寻率兵戍防古追斩逋逃晋三等男四年
　　太宗征明将攻永平城
　　召入御幄授方畧与副都统阿山乘夜率兵薄城下城上礮矢交发叶臣伺敌礮裂惊扰领精鋭二十四人立云梯先登城遂破
　　太宗嘉之称为骁将并
　　谕众曰后遇攻城如彼欲先登当阻止爱惜之遂晋三等
　　子列议政八大臣
　　谕以政有阙失随时陈奏叶臣对曰臣荷
　　恩隆重愿罄所知入告勉矢忠良但恐识有未逮耳五年任镶红旗都统从征大淩河列营城西南明总兵祖大夀守城突出袭我营叶臣与额驸和硕图等督兵夹击之殱敌过半七年六月
　　诏诸贝勒大臣各陈时务时有议攻山海关者叶臣疏言今兵力聚集宜先往大同宣府侦察哈尔声息近则往征若已逺遁即入明内地进逼北京伐木造梯牌昼夜攻围城即不克可以震慑敌人
　　太宗是其言是月随贝勒岳托攻明旅顺口斩获无算八年随大贝勒代善自喀拉卾博入得胜堡畧大同西至黄河撃败朔州骑兵二百崇德元年五月随武英郡王阿济格征明既入边分兵克安州又合攻寳坻县防其城十二月
　　太宗亲征朝鲜叶臣率兵入其国都二年四月率歩兵助武英郡王征明皮岛乘舰进攻岛西北隅斩其总兵沈世魁师还晋一等子四年偕副都统八人简诸佐领下兵各三入明邉青山口由太平寨夺青山闗七年代贝勒阿巴泰驻防锦州顺治元年
　　世祖章皇帝遣诸王讨流贼李自成自成败走西安叶臣
　　奉
　　命率兵赴山西任招抚由饶阳至怀庆附近郡邑悉下贼党犹据太原防师进攻克其城先后平二十七州一百四十一县置官属安戢居民明总兵李际遇守河南山寨定西伯唐通副将董学礼从贼拥众邉闗叶臣并招降之又征荐明翰林朱之俊主事胡全才等十二人山西底定还至定州值土贼扫地王聚众刼掠遣兵剿灭之比至京坐擅拆
　　禁城墙停止叙功
　　赐白金六百两二年七月随顺承郡王勒克徳浑代豫亲王多铎统兵江南时大学士洪承畴任招抚凡不顺命者咨叶臣讨之辄奏绩十一月以李自成余党一只虎等出没武昌襄阳荆州诸郡
　　诏叶臣随勒克徳浑移师剿击三年十月凯旋
　　赐黄金三十两白金五百两五年病卒年六十有三改一
　　等子为二等子兼一云骑尉
　　命其子分袭长子车尔布袭二等子别有传第五子车赫
　　图袭云骑尉
　　哈哈纳【子斐洋古】
　　哈哈纳姓那木都鲁世居东海窝集部
　　太祖髙皇帝时从其父明安图巴顔来归编所属为二佐领以哈哈纳及弟绰和诺分统之满洲镶红旗妻以宗室女寻从征乌拉身中数创仍力战败敌复奉
　　命率本旗兵戍守赛明吉未至其人众叛逃守将玛尔图追弗及哈哈纳闻之兼程疾进斩三百余级收男妇五百余人而还
　　上嘉其功赐以所得叛渠及鞍马弓矢等物天命四年三
　　月明兵四路来犯
　　上率诸贝勒往征破明兵于界藩尚间崖及阿卜达哩冈
　　时朝鲜遣兵助明亦为我兵所败
　　上遂统师取明开原鉄岭二城哈哈纳俱在事有功六年从征辽阳同副都统博尔晋侦敌于城旁败其援兵复分攻沙岭城败广寜兵之来援者
　　太宗文皇帝即位以哈哈纳列十六大臣任镶红旗副都统事天聪八年率兵畧地锦州败明兵于城下进征寜逺遇敌掩袭哈哈纳所乘马伤仆徒歩力战不少却仍击败敌往修海州城明人来争哈哈纳率所部首先迎战敌溃走寻赴援耀州释其围追敌渡河败之获马三十崇徳元年随武英郡王阿济格征明入长城攻克昌平涿州二城寻以伤发病废致仕哈哈纳第三子斐洋古初任佐领
　　圣祖仁皇帝康熙十三年随顺承郡王勒尔锦讨逆藩吴三桂师至荆州贼将刘之复陶继志犯宜昌斐洋古随防军统领额斯泰率舟师横江逆击败之获其战舰十七年剿贼将胡国柱于永兴鏖战一日夜国柱败走进攻长寜耒阳等防俱率兵前驱十九年授骁骑叅领二十五年改防军叅领三十五年二月擢镶红旗汉军副都统从
　　上征噶尔丹领火器营兵出古北口五月师抵克噜伦河噶尔丹弃庐帐遁斐洋古随大将军马斯喀率兵穷追至巴顔乌防而还三十六年二月卒
　　予祭如例
　　博尔晋【子特锦】
　　博尔晋世居完顔以地为氏
　　太祖高皇帝时率户口来归即使辖之任佐领满洲镶红旗寻授侍卫尝从征富勒佳齐博尔晋族弟侍卫西喇布为哈逹锡特库所射中两矢博尔晋防其矢还射遂殪锡特库天命六年
　　命董筑萨尔浒城工竣从大军征明沈阳败其总兵贺世贤陈策等沈阳既下进征辽阳明总兵李懐信侯世禄蔡国柱姜弼童仲揆等率众五万于城东南五里拒战我左翼兵大败之明兵在城中闻败自西门出援时博尔晋奉
　　命留城旁侦敌遂合两红旗兵奋击明兵挫衂争入城自相蹂践死者枕籍防左翼四旗兵已登城博尔晋麾众毕登遂取其城复分兵攻沙岭击败明广寜援军八年扎噜特贝勒昂安屡害我使臣肆掠牲畜博尔晋时为叅领与前锋统领逹音布叅领雅希禅进征薄昂安所居寨昂安率众拒战逹音布被创殁博尔晋同雅希禅督兵奋击斩昂安及其子俘获甚众凯旋得
　　优赉十年任副都统率兵二千征东海呼尔哈部降其五
　　百户以归
　　上郊迎于浑河宴劳之寻设理事十大臣博尔晋与焉太宗文皇帝初即位擢镶红旗满洲都统天聪元年正月
　　随征朝鲜五月
　　上亲围明锦州距城西二里驻营博尔晋自沈阳率兵至击败明兵追至寜逺城下尽殪之嗣以招抚防古瓦尔喀各部并追叙前此战功授一等男爵寻卒后因遗失
　　勅书子孙不得袭康熙三年其子特锦为父奏请赐碑事下礼部以无证騐寝其议旋奉
　　谕曰博尔晋于
　　太祖朝在理事十大臣之列后授为都统勤劳素着可议加恩于是
　　予谥忠直立碑墓道特锦博尔晋第四子也初任佐领天聪八年授骑都尉世职崇徳五年随郑亲王济尔哈朗率兵屯田义州先是多罗特部防古苏班岱等降于明居杏山西五里防至是愿来归遣人通欵
