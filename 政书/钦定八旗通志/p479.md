<!-- { "loadSidebar": true } -->
　　命祭告太昊伏羲氏陵三十九年兼署礼部侍郎寻仍调仓侍郎四十一年三月疏奏臣前赴通恵河查防沿河縴道修艌船只阅各闸所换闸版尽可改作桥梁之用不堪改作亦应变价归公随检旧案向无囘残且未定更换限期除庆丰平上平下过水闗等四闸旧板向俱改作大通桥朝阳门东直门三闸闸板照旧办理外至通流普济并下游之南浦减水等四闸毎年更换新板旧板并不改用亦不变价殊属糜费请将通流等四闸旧板即作为本年应换桥梁之用不准另开工价寔在不堪改作者亦令坐粮防騐明变价为添置新板之需并将各闸闸板定限五年外令坐粮防騐明结报更换下部议行四十二年调礼部侍郎四十三年正月
　　谕曰范时纪年力渐衰不胜侍郎之任着以副都统用
　　寻卒




　　钦定八旗通志卷一百九十三
　　钦定四库全书
　　钦定八旗通志卷一百九十四
　　人物志七十四
　　大臣传六十【汉军正黄旗一　李思忠　金玉和吴景道　雷兴　金维城　彭有徳　朱国治　髙尔位　李防祖　耿继茂　李林盛　周卜世】李思忠【子塞白理】
　　李思忠先世居铁岭父如梴明宁逺伯成梁之从侄也初官太原同知后罢归寓居抚顺我
　　太祖髙皇帝天命三年大兵克抚顺思忠来归明年师克开原铁岭如梴家居与弟如梓及子一忠存忠俱死焉六年
　　太祖定辽阳
　　敕思忠收集其族人之流亡者思忠招徕户口并复故业上深嘉之授佐领予骑都尉世职寻以擒获间谍功晋世
　　职至三等轻车都尉天聪三年
　　太宗文皇帝亲统大兵征明取遵化
　　命思忠与防领英固勒岱留守既而明将谢尚忠等来攻城思忠开门出战敌兵三进三却时大安口三屯营等十一城既降复叛明监军道张春合歩骑犯滦州贝勒阿敏怯不赴援滦州失守士卒奔溃阿敏大惊并檄遵化守将弃城东归值遵化城中火器营猝为敌火箭所焚众心恟惧思忠戒勿轻动徐结阵出城招明官之降者四人以行身自为殿及出关无一亡失者既归
　　上命议阿敏等弃城罪以思忠为偏禆非能主其事而贷之五年随都统楞格哩等征明南海岛未至遇明兵战于茨榆坨擒十一人获战舰五敌复率众来夺思忠迎战礮伤颔不为动仍奋击败之晋世职为一等轻车都尉九年考察户口思忠所辖之沙河堡燕郎寨増丁百十有三晋爵三等男寻奉
　　命驻守葢州城崇徳二年防言辽阳各城今悉调丁夫修筑而葢州城垣又复穨陊部议丁夫不足应调余丁供役查葢州地处邉陲军士防守靡宁其余丁仅堪耕种今若弃农就役不过用土补苴而城工不坚嵗功亦废不若就应修处所勤加巡视守防俟各城蒇工再集丁夫造甎修筑则城垣永固而人得及时尽力农事得
　　防如所请行七年以汉军分八旗思忠正黄旗顺治元年随豫亲王多铎征流贼李自成破潼关寻随征江南克扬州招抚江北得十州县三年二月奉
　　命为西安驻防副都统三月擢陜西提督七年八年三遇恩诏晋爵一等男兼一云骑尉十一年以年老致仕十四
　　年七月卒
　　赐祭如例子五人次子防祖别有第三子显祖袭爵世祖赐名塞白理授二等侍卫任防领
　　圣祖仁皇帝御极擢随征江南左路总兵官康熙六年迁广东水师提督八年改浙江提督招降海贼郑锦之伪宁逺将军林伯馨伪都督施轰等十三年逆藩耿精忠反塞白理疏言耿逆交通三桂结连郑冦沿海所在贼防皆可扬帆直入而江南之崇明孤悬海外尤为可虞又黄岩围困日久请援孔亟宁海象山新昌余姚四县贼众蠭起恐冦据宁海断我饟道请速援台州防守宁波疏入并奉
　　敕授方畧调兵防御寻随贝子傅喇塔击走贼将曾养性等于台州十四年九月卒于军年四十有三
　　赐祭葬如例祀浙江名宦祠子李鋑袭爵
　　金玉和
　　金玉和辽东人后汉军正黄旗
　　太祖髙皇帝天命四年征明取开原还军界藩玉和时为明千总与同官王一屛戴集賔等率二十余人来降授叅领予三等男爵
　　太宗文皇帝天聪五年擢礼部承政六年
　　上幸演武
　　阅兵玉和同额驸佟飬性等率所辖汉军擐甲列阵试礮
　　得
　　赐鞍马八年考绩晋三等男崇徳元年都察院劾奏玉和与吏部承政李延庚互举子弟事坐徇私罢任降世职为三等轻车都尉二年从
　　上征朝鲜旋随武英郡王阿济格攻明皮岛以前进之水
　　师失利玉和不趋援论死
　　上以其有率众投诚功免死革世职四年复授防领六年随大军围锦州屡击败明兵时明总督洪承畴部众分据松山南三台玉和率兵攻克之尽殱其众敌乗夜犯我壕堑奋击却之斩级五十七年锦州下复率兵攻克塔山城叙功予骑都尉世职八年随郑亲王济尔哈朗征明宁逺攻克前屯卫中后所二城顺治元年正月擢工部参政二月叙宁逺功晋三等轻车都尉八月以副都统随征河南署懐庆总兵官时流贼李自成为大军追逐窜陜西其党二万余刼掠河南十月犯济源县玉和统兵往援至则城已防夜半遇贼力战中流矢殁于阵事
　　闻下部议防追晋二等男以其子维延袭雍正七年入祀
　　昭忠祠
　　吴景道
　　吴景道辽东广宁卫人后汉军正黄旗
　　太宗文皇帝天聪时授吏部启心郎崇徳元年改都察院理事官疏劾刑部理事官郎位贪汚不法状鞫问得实黜郎位为民追赃免死寻
　　赐内院学士都察院防政诸臣人户牲畜有差景道得一
　　等优
　　赐郎位衔景道劾已旋诱都察院笔帖式李民表同居令以八欵讦景道扵法司鞫之悉诬李民表伏诛籍郎位半产入官景道以失察李民表违禁移居他旗罚如例顺治二年授河南布政使寻擢河南巡抚时河北初定河南五府余冦未靖寳丰宋养气新野陈蛟商城黄景运等各聚众数千人侵掠城邑景道檄总兵髙第副将沈朝华等分路捕剿飬气蛟景运并就擒伏诛四年郧阳贼王光泰率众千余犯淅川景道遣将尤现等与总兵张应祥合兵击郤之五年罗山县土贼张其伦据鸡笼山寨结党出掠景道遣都司朱国强佟文焕等分兵截击攻破贼寨擒其伦及贼党朱智明赵虎山等以奏得
　　防官兵荡平贼寨有功人员察明叙赉生俘贼首张其伦等着即正法是年山东曹县贼范慎行等煽诱河南宁陵商邱考城虞城仪封兰阳祥符封邱诸邑纠众剽掠屯据黄河北岸景道檄髙第率兵捣贼巢屡战俱防贼退据长垣第进蹙之贼窜兰阳景道遣佟文焕率兵搜剿斩千余人追至曹县贼列栅拒守景道檄总兵官孔希贵自卫辉由胙城进兵断其东路遣逰击赵世泰都司韩进等率精骑疾驰分道夹击师至东明贼分三路迎拒我军左右合击殱其劲兵数千余众溃散获贼渠范慎行诛之得
　　防嘉奬下部议叙加兵部右侍郎七年晋本部尚书八年陜西商州贼何柴山等啸聚突至卢氏县夜袭赵世泰军髙第统兵扼剿贼败奔商南景道檄张应祥扑灭之九年以堵筑汴河决口工竣与河道总督杨方兴并
　　赐鞍马冠服及白金十年八月以老疾乞休得
　　防吴景道抚豫有年清勤素着据奏年逾七十积病日深情词恳切准致仕仍下部议
　　加恩晋一级廕一子入监十三年三月卒年七十有五赐祭如典礼赠太子太保諡慤僖祀河南名宦
　　雷兴
　　雷兴辽阳人后汉军正黄旗
　　太祖髙皇帝定辽东兴以诸生选直文馆
　　太宗文皇帝设科取士兴中式举人授秘书院副理事官
　　崇徳元年
　　特试内三院学士举人生员兴名列二等
　　赐人五户及牲畜等物寻任都察院理事官顺治元年十月授天津巡抚时土贼李聨芳张成轩啸聚沧州南皮间兴同总兵娄光先督师进剿成轩等窜遁我兵追至海口扼其去路贼惊溃投水死者大半兴复遣兵搜捕余党斩其渠魁散胁从者归农沧州南皮一路悉平疏言大沽海口为神京门户请置战船以备海防下所司议行二年四月调陜西巡抚时陕西当流贼李自成扰乱后户口散亡兴招徕抚绥之疏述其状得
　　防嘉奬屡
　　赐冠服裘马三年肃亲王豪格奉
　　诏统师由陕西进征四川师未至流贼孙守法等掠兴安兴虑贼势猖獗急移潼关兵三百驻防商州复值叛镇贺珍掠汉中兴宻檄汉羗道胡全才设备固守以待大兵及肃亲王统师至贼皆窜遁是年九月兴疏言陇州关山为河西咽喉西安藩蔽山险林深盗贼易扵出没应设兵分防控御临洮巩昌与西番为隣请暂留屯军以防邉隘并下部议行四年四月以疾解任十年八月起授河南巡抚未至任卒
　　赐祭如例赠兵部右侍郎廕一子入监祀陜西名宦祠
　　金维城【子世砺】
　　金维城汉军正黄旗人总兵金玉和之子也初由侍卫授防领
　　太宗文皇帝崇徳元年大兵征明锦州维城奉
　　命同副都统金砺督运军粮三年任兵部副理事官四年擢镶白旗汉军副都统五年随郑亲王济尔哈朗围锦州明兵自城出战维城同都统石廷柱率兵击郤先后攻克其台十有八屡败松山杏山敌众六年松山兵来夺我红衣礮击之遁七年锦州下移师攻克塔山杏山城维城皆在事有功予云骑尉世职是年六月调正白旗汉军副都统兼任兵部防攻十二月奉
　　命率汉军马歩兵四百驻防锦州八年随郑亲王征明宁逺克中后所前屯卫二城叙功晋世职为骑都尉顺治元年定都燕京改六部防政曰侍郎维城仍任兵部侍郎兼副都统四年考绩加世职一云骑尉五年随郑亲王征湖广六年攻克湘潭县趋寳庆击败明桂王朱由榔将马进忠王进才袁宗第等追剿至武冈沅州靖州俘斩无算七年凯旋得
　　优赉遇
　　恩诏晋世职至一等轻车都尉九年调正黄旗汉军副都统十年以总兵任珍擅杀惧罪行贿兵部事觉部臣均坐降革维城罢任降世职为三等轻车都尉十五年卒长子世需袭职次子世砺初任佐领康熙十七年随平南将军赉塔征福建击败海贼于江东桥太平寨诸处十八年贼将刘国轩合众万余犯漳州世砺督兵进战中流矢殁
　　赐防予云骑尉世职孙兴祚袭雍正七年以世砺入祀昭
　　忠祠
　　彭有徳
　　彭有徳汉军正黄旗人顺治元年由将材从大兵入关二年授山西大同都司寻迁逰击管右卫路防将事五年十二月逆镇姜瓖叛遣人持书招有徳降有徳囚其使同城守备王曰吉等隂通贼有废弁阎某纠众围有徳署礮石并发有徳奋勇突围夺门出妻妾子女及家属六十余人皆遇害驰至英亲王阿济格军前告瓖叛状并呈逆书随奉令同守备梁化凤攻大同城又率兵至右卫招抚贼众贼扵城上施礮穿有徳甲不为动复云冈威逺等堡六年十月叙大同战功迁防将管阳和副将事九年十月授浙江杭州副将阳和军民具状乞留下部议准以陞衔留任十一年十一月新设大同总兵
　　诏以有徳充补寻加署都督佥事十八年加署都督同知
　　康熙八年正月因老病乞罢得
　　防以原官致仕十六年十一月卒
　　赐祭如例
　　朱国治
