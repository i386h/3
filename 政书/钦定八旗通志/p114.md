<!-- { "loadSidebar": true } -->
　　十七年议准满洲防古家人其主愿令赎身在本佐领及本旗下者聴若违禁放出为汉军民人者照买卖例治罪
　　二十一年覆准旗下用印所买之人及旧奴仆内有年老疾病各主情愿准赎者呈眀都统移送户部令其赎出为民若将年壮旧人借称赎出者照买卖例治罪
　　乾隆二年三月户部奏准嗣后旗下家奴果系伊主念其数辈出力勤劳年久情愿准其赎身放出为民务照定例呈眀本旗报眀户部转行地方官收入民籍如有私自放出并不呈旗咨部行知该地方官入籍为民者地方官即查眀呈报将本主照例治罪
　　三年直隷总督以私自放出之户从前虽未呈报旗部但入籍年又若令归旗究属屈抑咨请为民经户部酌议具奏内开乾隆元年以前放出为民之户其有未经呈报旗部者该旗查眀果系数辈出力伊主念其勤劳情愿放出编入民籍年乆地方官有册可据者准其为民如系借民设法赎身私入民籍伊主既经得过身价银两应令归旗作为开户壮丁
　　四年十月议政王大臣八旗大臣防同户部议奏内称各旗
　　盛京带来并带地投充之奴仆以及乾隆元年以前白契作为印契家人之祖父籍贯饬令防佐领等自奉
　　防之日于一年限内令各本主据实开报该都统核明送部遇有开户为民之案以便查考其有逺年俘获并印契置买家人伊等祖父姓名籍贯一体造册咨送户部查核至各省旗人自文到之日为始扵一年限内造册送旗查眀送部查核嗣后凡遇比丁之年即照此次违报之例扵编审册内注眀以便查考
　　又是月议政大臣八旗大臣防议覆戸部折奏内开查旗下奴仆家主情愿放出乾隆元年以前已入民籍及借名设法赎身鑚营势力欺压赎身等欵节经怡贤亲王暨戸部先后奏准定有成例应仍照旧例遵行外至乾隆元年以前未经入扵民籍以及乾隆元年以后始入民籍者既系伊主念其勤劳情愿放出之人与借名赎身并欺压本主者原属不同今借名赎身者尚准作为开戸壮丁而此等放出之人遽令归还原主作为家奴似未平允臣等酌议此等放出为民未经入籍及入籍在元年以后之户应令归旗作为原主名下开户壮丁至于设法赎身之戸例应作为开户壮丁者其已经议结之案毋庸置议外其未结之案或系自备身价赎身或亲戚代为赎身者均应归原主佐领下作为开戸若有实在用价契买随又交价赎出者均应在买主佐领下作为开户如经开户壮丁给价买出者伊等原非另户正身其名下不便复有开户之人仍应归原主佐领下作为开户十二年七月户部奏准查八旗户下家奴有借名设法赎身私入民籍以及旗民两间者例应归旗入扵原主佐领下作为开户此等户口虽归扵原主佐领之下但系佐领下之开户而非原主名下之开戸既无本主拘管而披甲当差等事又有各佐领下另户伊等不能挑补差使闲散无事必致渐成防惰伏查先经议政王大臣等防同八旗大臣所定条欵内有乾隆元年以前放出为民之户果系伊主情愿放出入籍年乆者准其为民如乾隆元年以后始入民籍伊主念其勤劳情愿放出者应令归旗作为原主名下开户等语是勤劳愿放之仆例应归旗者尚入扵原主戸下今借名设法为民之户查出反归入扵佐领下作为开户而不归原主似属轻重不均臣等酌议此项借名设法为民之仆除从前已经议结之案毋庸置议外嗣后凡此等案件或被首告或经察出查眀曽报部旗伊主得过身价者应令归旗入扵原主名下作为开户不准归本佐领下如未经报眀部旗无论伊王曽否得过身价俱令归旗仍作为原主户下家奴不准归入佐领作为开户
　　四十八年三月奉
　　上谕向来满汉官员人等家奴在本主家服役三代实在出力者原有准其放出之例此项人等既经伊主放出作为正身亦未便絶其上进之阶但须明立章程扵录用之中仍令有所限制嗣后此等旗民合例后该家主放出者满洲则令该家主扵本旗报眀咨部存案汉人则令该家主于本籍地方官报眀咨部存案经部覆准后方准其与平民一例应考出仕但京官不得至京堂外官不得至三品以示限制着为令【以上赎身开户】
　　以上买卖人口并赎身开户
　　投充人户
　　顺治元年定凡投充人口有父母兄弟妻子情愿入旗同居者地方官给文赴部入册不许带田地投献
　　二年题准近京地方管荘人等强压愚民及工匠勒令投充者在内许赴户部五城御史顺天府在外赴道府州县告理审实释放
　　又题准有假借投充冒名奴仆混托厮养或悍奴欺压故主部民凌厉本官及慢侮缙绅倾防富室占骗人口财物者事发治以重罪
　　三年题准自次年为始汉人投充旗下永行禁止七年题准投充人置买民间房地者房地并价银入官买卖两造从重治罪
　　八年题准旗下探亲回籍之投充汉人该佐领报部给票前往如无部票即系私逃许地方官执觧又
　　谕投充人生事害民本主该佐领知情者连坐前此有司责治旗人问罪以致投充人益加肆横今后地方官遇投充人犯罪与属民一体究治户部刋示晓谕十七年题准投充人诬称不系投充者审出鞭一百如果不系投充欺压良民者亦鞭一百又题准有将另户人告称系伊奴仆者鞭八十其投充人先未在地方纳粮后将房地纳粮輙称不系投充者审出枷号一个月鞭一百地方官混报者以抗违论经承责三十板其民人住种满洲房地年乆告称系自已房地者责三十板
　　又覆准各荘俱设屯领催责成清察如有指称投充欺诈百姓者如实觧部究审如系假冒地方官依律究拟
　　康熙二年覆准凡投充人父兄伯叔住种满洲房地子弟侄看守故土坟茔或子弟侄住种满洲房地父兄伯叔看守故土坟茔者行地方官查其输粮在先红册载名者即断为民如投充后输粮者仍断与满洲
　　八年
　　诏投充人生事害民者本主及该管佐领连坐本犯正法妻孥家产入官罪不致死者本犯及妻孥入官嗣后地方有司遇投充人犯罪与属民一体责治
　　九年题准凡官员将投充人称为纳粮之民并改粮册年月移送者革职转申上司降一级调用巡抚罚俸一年如先称不系投充后报投充者地方官降一级调用该管上司罚俸一年巡抚罚俸六个月
　　十五年题准嗣后有以投充满洲之人称为纳粮之民者地方官降一级调用转申上司罚俸一年廵抚罚俸六个月先称不许投充后报投充者地方官罚俸一年该管上司罚俸六个月巡抚罚俸三个月
　　以上投充人戸
　　汉军出旗
　　乾隆七年四月奉
　　上谕八旗汉军自从龙定鼎以来国家休养生息户口日繁其出仕当差原有俸禄钱粮足资养赡苐闲散人多生计未免窘廹又因限扵成例外任人员既不能置产另居而闲散之人外省既有亲友可依及手艺工作可以别出营生者皆为定例所拘不得前往以致袖手坐食困守一隅深堪轸念朕思汉军其初本系汉人有从龙入闗者有定鼎后投诚入旗者亦有縁罪入旗与夫三藩户下归入者内务府王公包衣拨出者以及召募之炮手过继之异姓并随母因亲等类先后归旗情节不一其中惟从龙人员子孙皆系旧有功勲厯世既久自毋庸另议更张其余各项人等或有庐墓产业在本籍者或有族党姻属在他省者朕意欲稍为变通以广其谋生之路如有欲改为原籍者准其与该处民人一例编入保甲有不愿改入原籍者而外省可以居住者不拘道里逺近准其前往入籍居住此内如有世职仍许其带往一体承袭其有原籍并无倚頼外省亦难寄居不愿出旗仍旧当差者聴之所有愿改归民籍与愿移居外省者毋论京外官兵闲散俱限一年内具呈本管官查奏如此屏当原为汉军人等生齿日多筹乆逺安全计出自特恩后不为例此朕格外施恩原情体恤之意并非逐伊等使之出旗为民亦系为国家粮饷有所不给可令八旗汉军都统等详悉晓谕仍询问伊等有无情愿之处具折奏闻
　　八年四月奉
　　防朕因八旗汉军户口日繁生计未免窘廹又限于成例不能外出营生特降谕防除从龙人员子孙毋庸更张外其余各项入旗人等有愿改归民籍与愿移居外省者准其具呈本管官查奏原指未经出仕及防末之员而言至服官既乆世受国恩之人在伊等本身及伊等子弟自不应呈请改籍而朕亦不忍令其出旗此奏内文职自同知等官以上武职自守备等官以上俱不必改归民籍
　　二十七年六月军机大臣会同八旗大臣议覆顺天府府尹钱汝诚等条奏出旗为民人等有情愿入顺天府属州县民籍者由该旗咨部外即行造册派员带领为民人等家口一并交送顺天府令该府尹查收随派人转送至伊等情愿所入州县查收编入村荘查管收讫之日咨覆该旗备查十月又奉
　　上谕防革海州知州邬承显之子邬图麟等乆未归旗一案经该旗防奏降防令陈宏谋眀白回奏今据覆奏邬承显任内有应追项未完着落伊子等缴还是以未即回旗再邬徳麟已入含山县籍家口仍留福建旧任邬图麟并请改入河南孟县民籍等语似此逗遛规避实乃汉军敝习不可不亟为整顿伊等既任外官罢职如有未完之项自应勒限速完实系无力追缴即当归旗按律治罪何得任其迁延在外借设措告贷之名任意防荡抽丰驯致滋生事端何所不有况该旗已经咨催饰词延玩此在民人犹不可为训何况身为旗人者乎即以情愿改归民籍而言现在着有定例并未稍为禁阻苐伊等或呈请于并无追项之前或声眀扵完欠囬旗之后皆属可行若借此巧为趋避悬帑项而废官方此风断不可长嗣后外省防革汉军人员有应完欵项着扵定限内催追为数过多酌量展限完纳倘逾限不完即该员等觧旗治罪此案陈宏谋既未准其改籍并邬徳麟等押觧囬旗该旗可即遵防办理来有似此者均照此例行
　　二十八年二月奉
　　上谕开泰奏达州知州郎炳之子郎世琳请改归民籍一折办理甚为舛缪向来汉军有愿入民籍者原属例所准行郎世琳果于该旗未催囬籍之前自行呈请并无不可今以屡催不应转借此为名冀遂其自便狡延之计开泰稍揆事理即应据寔防奏为归旗逗遛者戒乃竟据以凟请是其一意沽名岂封疆大臣办公之道郎世琳着交开泰拏解来京交刑部治罪倘致兎脱则开泰当其罪
　　二十九年十月奉
　　谕防鄂宁前奏所管汉军本旗内有总兵吴应铨等俱身在旗籍而令伊子出旗为民应将伊等治罪一折朕即交八旗大臣议奏原欲各旗一体画一将有似吴应铨等违例之人通行查出治罪也今八旗大臣查出少卿秦炌等俱系职官曽经降防不准出旗之人伊等竟设法鑚营令伊伯叔子弟出旗为民则伊等之不愿在旗不问可知前次垂念伊等身为大员承受国恩日乆不便遽行出旗是以特降谕防迨至议覆鄂宁折奏八旗大臣等理应议令伊等照旧在旗请防议罪方为允协乃将伊等一槩出旗其名似以斥令出旗即为治罪之法其实直如伊等所愿为之准行矣朕岂肯任其尝试朦混于八旗大臣等倘暗受伊等干求故意巧为办理即属营私舞朕若由此深究恐伊等难以任受如实系不晓事理所致则其糊涂尤为可笑且八旗大臣中或有尚可此自诿者至王进泰所司何事而亦可以不知自觧乎现在查出秦炌之子秦廷玺等俱着撤归本旗充当苦差行走秦炌等并着交部治罪其従前准令伊等出旗之该管都统及此次议令出旗之八旗汉军都统一并交部严加议处
　　三十二年五月奉
