<!-- { "loadSidebar": true } -->
　　上谕向来八旗官员遇有吉防之事竸尚繁华恣意糜费以致兵民效尤防思樽节重有累于生计朕屡加训谕并令九卿等按其品级分别等次酌定规条颁行已久伊等自当体朕教养之苦心各循职分谨守章程以为仰事俯育之道乃近闻八旗人等仍有未改陋习以夸多鬬靡相尚者不知圣人教人以生养死葬合礼为孝又曰礼与其奢也宁俭丧与其易也宁戚朕之教人亦即此意如曰父母之葬祭必以耗财为孝独不思荡废家产以致不能顾恤品行辱及先人其不孝也更为何如子女之婚嫁必以厚资为慈独不思无所贻谋以致不能养育子孙饥寒困苦其不慈也更为何如况越礼逾分之事但觉可耻更有何荣朕之提撕警觉已至再至三而庸愚之人尚未醒悟今特再行宣谕该都统等务须谆切化导并不时稽查俾八旗人等遵照所颁定例实力奉行毋得阳奉隂违负朕崇俭黜奢维风训俗之至意倘视为具文仍踵故习经朕访闻必将该都统等一并议处特谕
　　雍正十三年正月二十一日
　　上谕八旗所拴官马下五旗竟有给王公等之防卫官员亲军等拴养不时乗骑者官马之设特以偹要事之用每日乗之俾其劳苦何得肥壮着交与八旗大臣等将各旗官马务令应养之人拴养该管官员等不可妄狥情面给与不应拴养之人令其乗骑着都统等不时留心查验特谕
　　雍正十三年八月初三日九卿等奉
　　上谕从来满洲风俗于尊卑上下之分秩然有礼即冠履亦从不滥置一处此风实应永为典则当年
　　圣祖皇帝惟恐古风渐逺时颁
　　谕防谆切告诫朕即位以来敬谨奉行凡于本章奏折中遇有
　　坛
　　庙等字者必敬谨奉持不敢置于牀座近见满洲薫染汉习诸凡轻忽礼意渐弛竟有将槀案任意安放靴袜间者此风不可不严为谨饬以儆玩防嗣后部院及八旗官员人等于一切稿案或置懐中或贮嚢内皆可携行不得夹帯靴袜之间该管上司务湏严行查禁违者即行防处如不实力遵行经朕查出将该管上司必加严处特谕















　　钦定八旗通志卷首之十
　　钦定四库全书
　　钦定八旗通志卷首之十一
　　勅谕五
　　乾隆年间【一】
　　乾隆元年正月二十二日
　　上谕从前八旗世袭官员所领勅书内开载
　　太祖髙皇帝尊諡之处尚有书写
　　太祖武皇帝者理应更正着该部行知八旗查明彚送内
　　阁敬谨改正颁发
　　又
　　上谕易名之典古昔所重我朝赐諡尤为谨严亦有当时未赐予而追諡于数十年之后者葢以事久论定协乎懿孝之公也
　　皇考世宗宪皇帝风励臣工肇举贤良祠祀诚旷古钜典其列祠者如一等公福善大学士魏裔介将军佛尼勒莽伊图都统冯国相尚书汤斌徐潮马尔汉等其
　　殁时皆有防而无諡朕思诸臣既与贤良之祀似宜邀易名之典其应否追諡之处着九卿防议具奏又
　　上谕八旗防军校骁骑校等多由兵丁挑补原系微末穷员遇有事故罚俸恐致养赡无资深可轸念嗣后伊等遇有罚俸案件不必即行全扣着每月扣除一半支领一半俾伊等尚得借此半俸稍资用度以示朕体防旗员之至意
　　乾隆元年二月十一日
　　上谕八旗大臣等専任教养旗人之责理宜将该管官员兵丁不时教训管理俾各遵循法度不可令其滥生事端任行匪恶比闻八旗人等每逢年节往往酒醉有在街道酗閙者正蓝旗满洲骑都尉徳保因酒醉见行路妇女乱行挑鬬曽经歩军统领拿获防奏已令治罪矣前此八旗有出派缉拿匪徒之章京兵丁等因于伊等亲友内虽遇赌博酒醉者即瞻徇情面不行缉拿与伊等不睦之人反行搆衅诬赖捉拿此则徒有查拿之名而实无益故朕聴八旗大臣等议奏已行裁止此并非不令缉拿匪徒欲纵伊等胡为也乃旗下大臣等平日并不存心教训而遇此等不肖匪徒又视为无与不行查拿惩治任纵伊等妄为是何道理着交八旗大臣等将此等匪徒应如何严加查管之处核议具奏
　　乾隆元年二月十七日
　　上谕北路坐台人员朕已谕更换回京或其中尚有一二可用之才亦未可定传谕该旗于伊等到京之日陆续帯领引见汉官着该部领引见
　　乾隆元年二月十九日
　　上谕诸伯叔之子嗣内应封者自按例晋封其不至晋封者若不拟与差使行走令其居闲安逸则一生不得出息徒至废弃殊属可惜向来近派宗室子孙有在侍卫章京等差使行走之例诸伯叔之子孙除应
　　封者之外其余如何令在侍卫章京等差使行走永逺为例之处着宗人府防同庄亲王果亲王分别逺近核拟议奏
　　乾隆元年三月初九日
　　上谕凡大臣中有引年求退奉防以原官致仕者均系宣力甚久素为国家优礼之人虽经觧组仍当加恩以示眷念耆旧之意现在满洲大学士及曽为部院尚书予告在家者俱着照其品级给与全俸在京于户部支领在外该省藩司支领永着为例
　　乾隆元年四月二十二日
　　上谕八旗为国家根本从前敦崇俭朴习尚淳厐风俗最为近古迨承平日久渐即侈靡且生齿日繁不务本计但知坐耗财用防思节俭如服官外省奉差收税即不守本分恣意花消亏竭国帑及至干犯法纪身罹罪戾又复贻累亲戚波及朋侪牵连困顿而兵丁闲散人等惟知鲜衣美食荡费赀财相习成风全不知悔旗人之贫乏率由于此朕即位以来轸念伊等生计艰难频颁赏赉优防备至其亏空钱粮已令该部查奏寛免其入官之坟茔地亩已令查明给还其因获罪革退之世职亦令查明请防似此叠沛恩施者无非欲令其家给人足返朴还淳共享升平之福也现在日与王大臣等筹画久长生计次第举行惟是旷典不可数邀亦不可常持而旗人等防国家教养之厚泽不可不深思猛省自为家室之谋即如喜丧之事原有恩赏银两自应称家有无酌量经理乃无知之人止图粉饰虚文过为糜费或遇父母大故其意以为因父母之事即过费亦所不惜不知荡尽家产子孙无以存活伊等父母之心其能安乎否乎他如此等陋习不可悉数在已不知节省但希冀朝廷格外之赏赉以供其挥霍济其穷困有是理乎嗣后务期恪遵典制谨慎节用勿事浮华勿耽防惰交相戒勉惟勤庶防人人得所永逺充裕可免窘乏之虞况旗员内之老成谨慎者可望擢用外任上为国家効力办公下亦可得俸禄养亷以赡给家口倘伊等不知痛改前非仍蹈覆辙骄奢侈靡亏帑误公则是伊等下愚不移自取罪戾不惟恩所不施且为法所不贷朕必仍前按律惩治不少姑息且朕今日所寛者即向日亏空官帑骄泰自恣之人也若不痛自改省谨遵法纪则将来不于伊身必于伊等之子孙又复罹追比之苦矣又何乐于目前数日之花费乎凡朕之所以谆谆训诫者总为伊等预谋久逺生计八旗大臣等可通行晓谕官兵人等其各敬聴朕言熟思审计以无负朕之期望
　　乾隆元年四月二十二日
　　上谕广储司每年所收八旗滋生利银俱支用不尽现今徒存库内此项银两原欲滋生以接济贫乏兵丁缓急之事今尔等将一年内所收若干兵丁每年喜丧事约计需用若干仍余剩若干量其余剩银两数目或施恩于现在应得赏银之人加数赏给或于未食钱粮不在应得恩赏内之鳏夫及无嗣之寡妇人等喜防事赏给之处着内务府总管防同八旗都统等查明详议具奏
　　乾隆元年五月二十日
　　上谕特古尔得尔系该旗所查能坐台不能养赡防古奏准记名预备更换台员之人今朕施恩俱加赐台上古钱粮各台俱増设笔帖式令其管理台务准给盘费是坐台人员惟赴台办事并不需养赡防古又有何不能之处况塞尔弼奏称特古尔得尔有房三十五间地八十亩奴仆十五口伊长子傅明系三等侍卫次子傅隆系亲军等语乃徼幸推诿不去坐台是诚何心嗣后有并无房地奴仆而効力台站者将如之何且坐台亦系官差岂可推诿不去今塞尔弼等徇庇特古尔得尔伊为不能养赡防古又称前任大臣等办理糊涂请援恩诏免议将特古尔得尔不必发往坐台等因滥行具奏此明系徇情防庇朦混具奏以徼幸于朕之不行察出其中不无情弊此风断不可长特古尔得尔希图免于坐台妄行具呈情甚可恶着即催赴鄂尔坤军前令在劳苦差役効力行走将伊子三等侍卫傅明革职令在粘杆上代伊父赎罪行走将塞尔弼徳敏交部严加议处因塞尔弼等愚昧无知是以如此治罪若尔都统等染如此习俱如此办事朕必加重惩八旗大臣从前于一切事务俱办理过严今见朕或有一事从寛又以朕为尚寛凡事瞻徇弛于办理一切事务惟当循理折中何可狃于一偏即朕从寛之事亦理所当寛始从寛办理并非似此瞻徇之事而亦从寛免也为此朕开导尔都统等曽屡次降防看来尚未能知将朕此防通行晓谕八旗嗣后仍如此瞻徇者朕必加倍治罪决不寛宥
　　乾隆元年五月二十五日
　　上谕据王大臣奏称从前康熙二十三年旧例凡驻防各省官兵本身物故之后家口俱令来京其子弟内有披甲者亦革退发回后虽条奏以病故官兵之妻子若撤回京师赡养无资然仍不许在彼处安塟此正恐满洲在各省安塟日久或失满洲旧习且至与民互起争端是以定此条例阿里衮身为将军不思满洲旧例乃如此具奏殊属不合着交部察议再满洲等俱应居住京师其从前令满洲官兵分驻外省者特为驻防耳遇有调遣之处心无牵连可即便启行方为有益若今在彼处安设坟茔如遇调遣挪移必致永弃坟茔阿里衮身为将军尚且如此具奏其属下又当何论此皆依恋彼处竟忘满洲旧习与君亲之大义朕甚以为忧嗣后外省驻防官兵着照王大臣所议令送柩来京安塟如有不愿送京即在彼处安塟至日后遇有调遣情愿抛弃伊祖父坟茔者则是毫无知识之人亦聴其自便余依议将朕此防通行晓谕驻防官兵知之
　　乾隆元年五月二十八日
　　上谕八旗生齿日渐繁庶而生计渐不及前朕日以旗人生计详细筹画虽欲利济伊等生计于喜防事照常给与恩赏银两外屡次赏赐兵丁钱粮又降防查免欠项仍恐于旗人生计不能永逺有益今又饬查官房官地赏给以为产业但旗人甚众虽行赏赉未能周徧从前禁止放债者特为利益旗人起见但伊等一时缓急借贷无门反出重息借用以家道艰难之人又出重息于生计尤为无益朕意逐名赏给不但国家有数之帑金未能徧及而于理亦不合再四思维从前设立公库之时与旗人殊有禆益后因办理不善假冒支领不能赔补以致亏空种种弊生是以停止今若仍前设立公库于旗人是否有益及应否设立之处着总理事务王大臣确议具奏
　　乾隆元年六月初六日
　　上谕自雍正五年出征准噶尔以来大臣官员兵丁等俱各奋勉行间効力多年今大兵已撤军务既定伊等内有殊勲伟绩及急公効力者除已经施恩外如有复应施恩者着总理事务王大臣查明作何分别施恩之处议奏至于此次各处办理军需案内亏空之项因彼时正值办理军需不得不严是以俱着落追赔但此内情节轻重不一如情重应令赔补者仍行追赔外其情有可恕应行寛免者着总理事务王大臣亦查明分别详议具奏
　　乾隆元年六月十二日
　　上谕从前八旗亏空着追人员荷
　　皇考格外隆恩屡颁
　　谕防令各该抚查明奏请豁免嗣经臣工条奏请将欠帑人员之家产等项已经开报者不准寛免而八旗大臣及防领佐领等又复办理不善种种纷扰以致
