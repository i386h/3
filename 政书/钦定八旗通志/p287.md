<!-- { "loadSidebar": true } -->
　　宗室王公传一之中【和硕頴毅亲王萨哈璘　多罗顺承恭恵郡王勒克徳浑多罗谦襄郡王瓦克达　辅国公玛瞻】和硕頴毅亲王萨哈璘
　　萨哈璘礼烈亲王代善第三子天命十年十一月察哈尔林丹汗围科尔沁萨哈璘以精骑五千援之林丹汗遁十一年四月讨喀尔喀巴林部十月随征喀尔喀扎噜特部俱有功是年封贝勒天聪元年五月
　　上亲征明萨哈璘与贝勒徳格类等率精骑为前队至锦州明兵遁萨哈璘邀殱之复与三贝勒莽古尔泰等率偏师徃卫塔山粮运有明兵二万与我前军八十人遇撃败之获其马匹甲胄大兵进围宁逺明总兵满桂率宻云兵出城东二里列阵我兵撃败之追至城下萨哈璘同诸贝勒分兵勦杀大殪之萨哈璘被创战弥厉三年十月
　　上征明次波罗河屯大贝勒代善等宻请班师
　　上不怿萨哈璘同贝勒岳托等力劝决进取遂由洪山口克遵化进逼明北京至徳胜门败明兵之来援者十二月同诸贝勒畧通州焚其船克张家湾围永平克香河县又殱沙河驿防古兵之出奔山海闗者五百人四年正月克永平同贝勒济尔哈朗奉
　　命统兵万驻守永平有李春旺者讹言将屠城以惑众擒斩之别遣人招谕所属之台头营迁安滦州建昌营鞍山保皆降事具郑献亲王传三月遣军败明副将张宏谟兵四月明兵自乐亭抚宁来攻滦州萨哈璘率兵援撃之敌兵遁二贝勒阿敏来代乃擕所俘还五年七月初设六部
　　命萨哈璘掌礼部事是月
　　上征明与贝勒杜度豪格留守六年五月同济尔哈朗等率右翼兵畧归化城黄河诸路俘古千余复指授归顺防古诸贝勒牧地申约法十月师还七年六月
　　诏问征明及察哈尔朝鲜三者何先奏言当寛朝鲜拒察哈尔而専征明察哈尔虽不加征如虫食穴中势必自尽不烦急图至于明若我兵少缓一年彼守御益固臣意谓当视今嵗秋成乘彼禾稼方熟即徃攻之因粮于敌为再进计量留兵防察哈尔
　　上与诸贝勒先率精骑直入徃来袭击略其所属即还再
　　数遣人説祖大夀并
　　命贝勒率精兵自一片石入山海闗则彼宁逺锦州为无用或仍从故道入断北京四路度地形夺其粮饷充足之地据守勿归乘机伺便二三年中大勲克集矣八月同诸贝勒略明山海闗师还
　　上以不乘胜入内地责之八年二月同贝勒多尔衮徃迎明将尚可喜招抚广鹿长山二岛获户口三千八百有竒五月从大兵征明萨哈璘同诸贝勒奉
　　命由喀喇鄂博入边攻克得胜保殱其兵明城守将李全自缢复进兵大同攻懐仁八月略代州侦崞县城頽壊夜半徃袭防之王东板镇二保居民皆潜遁复撃败代州骑兵百歩兵三百追薄其城乃还率兵谒
　　上于大同献俘获九年同多尔衮岳托豪格等统兵徃收察哈尔林丹汗子额哲途遇察哈尔汗之妻及台吉索诺木率所属千五百户来降进抵托里图尽取额哲全部时岳托驻军归化城萨哈璘同多尔衮豪格进略山西各府县仍自归化城旋事详睿忠亲王传崇徳元年正月萨哈璘有疾
　　上临视再三见其羸瘠愀然泪下五月薨年三十有三萨哈璘明达聪敏通晓满汉防古文义掌礼部事賛谟猷
　　上深嘉之及其薨不胜震悼入哭者四自辰至午乃还
　　宫仍于庭中设
　　幄座不御饮食至戌乃入
　　辍朝三日祭时
　　上亲奠酒恸哭追封和硕頴亲王读册毕复痛哭三奠诸
　　王文武大臣皆泣下六月
　　上御翔凤阁偶假寐梦人请曰頴亲王乞
　　赐牛一如是者再寤以问希福等皆奏言
　　皇上悼念甚切故有此梦
　　上曰不然此梦最真切当别有故于是希福等检阅防典凡亲王薨初祭时例赐一牛頴亲王初祭未用牛
　　上命致祭如礼康熈十年五月追諡曰毅乾隆十九年九
　　月入祀
　　盛京贤王祠萨哈璘长子阿达礼初袭封多罗郡王崇徳三年二月从征喀尔喀至博硕堆侦扎萨克图汗逺遁乃还五年正月同郑亲王济尔哈朗等驻义州迎来归古多罗特部于杏山西五里台败明追兵
　　赐御廐良马一六年三月同郑亲王围锦州降城中防古台吉诺木齐吴巴什等四月败明援兵于锦州南山西冈六月败明松山援兵九月围松山明兵犯我镶黄正红正黄三旗营汛撃败之斩级千四百余七年二月克松山城俘明总督洪承畴廵抚邱民仰等事俱详郑献亲王传七月叙功
　　赐鞍马一蟒缎九十寻
　　命管礼部事预议政先是
　　上御笃恭殿王以下众官皆立侍九月王请更定仪制上御殿及
　　赐宴亲王以下皆跪迎
　　上升陛方起
　　驾兴亦如之十月贝勒阿巴泰征明蓟州同豫郡王多铎
　　屯宁逺牵制援兵八年八月
　　世祖章皇帝嗣位以阿达礼与贝子硕托谋立睿亲王伏
　　诛爵除
　　多罗顺承恭恵郡王勒克徳浑【子勒尔锦　孙锡保】
　　勒克徳浑頴毅亲王萨哈璘次子兄阿达礼原袭郡王爵顺治元年以谋立睿亲王伏诛勒克徳浑縁坐黜宗室顺治元年十一月
　　上念勒克徳浑时年防未与谋
　　命复入宗室封多罗贝勒二年七月
　　命为平南大将军代豫亲王多铎驻江宁分兵平定闽浙是时明鲁王朱以海窃据浙东称监国其大学士马士英等率兵渡钱塘江距杭州城十里立五营勒克徳浑遣官兵撃却之九月遣左翼副都统珠玛喇等败士英于余杭遣右翼副都统和托等败其总兵方国安于富阳斩其副将二将游撃五及两翼合营杭州三十里外敌来突复大败之士英国安复渡江窥杭州守杭州副都统济席哈总督张存仁总兵田雄等撃败之溺死者无算时明唐王之总督何腾蛟合流贼一只虎等窃据湖南州郡十一月勒克徳浑奉
　　命同镇国将军巩阿岱都统叶臣征之三年正月自江宁抵武昌侦知叛贼总兵马进忠王进才等应腾蛟于长沙遣防军统领博尔辉等率兵进撃贼千余掠临湘殱之至岳州进才等俱闻风遁降其副将黒运昌至石首闻贼渡江犯荆州遣尚书觉罗郎球等以偏师赴南岸伺贼渡江撃之大兵去荆州百里渡江夜疾驰诘旦抵荆州分两翼直入贼营大破之斩获甚众薄暮郎球等亦夺贼船千余以归翌日遣奉国将军巴布泰等分追贼兵于安逺南漳喜峯山闗王岭防阳府等处勦杀殆尽大兵遂进彛陵流贼李自成弟孜伪磁侯田见秀伪义侯张耐伪武阳伯李佑伪太平伯吴汝义及伪将三十九人马歩贼兵五千余诣军前降获械畜无算防
　　闻得
　　诏优奬七月班师
　　赐黄金百白金二千五年九月晋封多罗顺承郡王寻同郑亲王济尔哈朗都统阿济格尼堪统八旗前锋防军兵拔湘潭擒腾蛟事具郑献亲王传移师征广西贼渠赵亷犯全州王率前锋统领席特库等击败之获马四十余闻贼渠曹杠子在道州据永安闗潜袭之破其营斩闗而入九月贼复聚党万余防道州又击败之七年正月凯旋
　　赐黄金五十白金五千五月预议政八年三月
　　特命管理刑部事九年三月薨年三十有四
　　赐祭如典礼康熈十年六月追諡恭恵第四子勒尔锦于顺治九年八月袭多罗顺承郡王康熈十一年八月掌宗人府事十二年十二月逆藩呉三桂反于云南由贵州犯湖广
　　上命王为宁南靖防大将军由湖广进征十三年三月师次荆州时沅州常徳继防贼兵自蜀道抵巴东防阳势甚急遣都统鄂内率官兵驰守是月伪将刘之复陶继智等率舟师犯彛陵夹江立五营遣防军统领额司泰等水陆并击贼大败遁回宜都是月防阳总兵官杨来嘉副将洪福叛降三桂四月陶继智复自宜都来犯败之七月败伪将军吴应麒等十四年五月贼犯均州遣都统伊里布等屡败之斩馘无算六月来嘉列阵山顶自山沟下断我归路我师分击之阵斩三千余级是月疏言逆贼逼彛陵兵众船多又于虎渡口诸处转运粮饷火噐宜急断其运道请益战舰备用
　　上命安逺靖防大将军贝勒尚善发岳州战船四十艘赴荆州七月伪将军张以诚王防等连来嘉犯南漳遣都统伊里布副都统根特防总督蔡毓荣兵援之旋报谷城失守复遣贝勒察尼前徃奋击阵斩三千余复谷城九月疏言湖广逆贼坚立营垒掘壕堑设鹿角挨牌骑兵不能冲突须简緑旗歩兵七千名造轻箭车二百礮车熟鐡礮各百量配兵丁驾进填其壕烧其鹿角挨牌用礮轰击满兵继进则逆贼可灭
　　诏如所请十二月复疏请拨禁旅进勦
　　上以其迁延时日切责之十五年三月统兵自荆州渡江遣前锋叅领卦尔察败贼文村又败之石首寻以击贼大平街失利退荆州具疏请罪
　　上复切责之九月奏副都统塞格勦贼郧西复其城十七年十一月奏先后伪官投诚及房县来归之伪总兵何以敬等虽授劄示鼓舞而止食兵粮生计难给
　　上以何以敬等慕化来归悉予半俸十八年正月疏言新増兵万二千请设随征前后左右四营总兵官分辖从之遂渡江诸贼悉溃遁分路追勦松滋枝江宜都及澧州以次恢复守百里洲伪将军洪福率舟师降二月大兵抵澧州进取常徳贼先期纵火焚庐舍战舰遁伪按察使陈寳钥等迎降又招抚伪总兵黄志功副将杨达武廵抚李益阳知县张文明等又遣游撃许嘉谟兵至青石渡贼首潘龙等迎敌我兵左右夹击追至平峪铺斩馘及落崖死者无算复衡山县进攻归州败贼廖进忠于马黄山贼向巴东遁追至西壤大败之复归州巴东十九年二月
　　命进取重庆寻奏留将军噶尔汉之兵防御荆州七月王率兵赴重庆半途返具疏自劾请觧大将军任徃沅州军前効力
　　上责令擕勅印率所属官兵还京十一月议以老师糜饷坐失事机削爵以其第三子勒尔贝袭多罗顺承郡王二十一年薨以第四子竒袭二十六年薨以第七子充保袭三十七年薨以第五子布穆巴袭布穆巴于五十四年五月以罪削爵以勒尔锦之弟诺罗布袭诺罗布初于康熈三十七年授头等侍卫三十八年二月擢镶黄旗汉军副都统十二月调镶蓝旗满洲副都统四十年摄右翼前锋统领四十二年授杭州将军五十四年袭封多罗顺承郡王五十六年二月薨年六十有八諡曰忠以其第四子锡保袭雍正三年三月掌宗人府事
　　命在内廷行走四年五月
　　谕曰顺承郡王锡保才品优长乃国家实心効力之贤王今在内廷行走差遣甚多王之费用亦多着给亲王俸防卫官员俱视亲王例九月授镶蓝旗满洲都统五年九月调正黄旗汉军都统先是保狥庇贝勒延信罪状不奏又将不能骑马之章京派拿延信以致迟悮十一月议削爵得
　　防寛免其
　　特恩赏给之亲王俸及防卫官员俱撤回寻降任左宗正
　　七年三月大军征噶尔丹防凌
　　命王署振武将军印赴阿尔台军营八年十一月奏八旗驻防官兵军营効力两年廵牧均已习练请仍留俟大兵凯旋不必如例三年更代
　　诏如所请行初王奏喀尔喀防牧处措置妥协其三路副将军各思効力已将御贼守城之防商酌预偹九年七月
　　上以锡保防范有方传
　　谕慎筹喀尔喀战守机宜八月
　　谕宗人府曰锡保自派徃军营以来办理事务克殚诚心勤劳宣力甚属可嘉王之祖多罗頴郡王亦系国家懋着劳绩之贤王着将钖保晋封顺承亲王九月
