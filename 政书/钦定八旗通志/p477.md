<!-- { "loadSidebar": true } -->
　　谕朂其实力整顿十二月奏言台湾谷贱妨农内地歉收民人毎偷渡就食查禁终难尽絶不若酌寛米禁内地米増价必平减应请徃来台厦之横洋船每船准贩米二百石谷倍之糖船照例准带食米六十石米船自台湾鹿耳门出口收入泉州厦门编号给照开报米数令商及船户呈騐缴销如所议行二十五年奏请水师副将叅将照陆路例不准以本省人补本省缺游击都司守偹等官照陆路守备例以隔府别营缺题补部议允行先是督臣杨应琚因台湾地近畨饬查勘按界挑沟筑土牛以杜私垦至是廷璋奏请酌定章程一彰化县沿山畨界车路旱沟外各有溪沟水圳山根为界其无溪圳处则挑沟筑土牛为界淡水防一带前仅于隘口立石今酌依山傍溪并挑沟堆土分界一彰化县沿邉定例畨地聴畨自垦如新截入彰化界内广福藔等十四处并旧界内广福新荘等五处及新旧界内兼有之万斗六一处应照例还畨耕管但畨黎少谙耕凿佃民又迁移失业今酌议除畨民自耕田均照产管业陞科外至桞树浦一处该畨得价卖出应入官其广福藔等处以各社通事土目为管事以各垦户为佃人照台例分别纳租余粟匀给众畨一彰化沿邉设隘藔十处淡水设十八处其守隘兵粮彰化于该畨社租粟内拨给淡水向无租粟各社旷埔未垦者尚多应查出报垦以资隘丁口粮疏入报
　　闻二十六年三月奏言凤山县属阿里港诸罗县属斗六门地扼要请将凤山县万丹县丞移驻阿里港台湾县新港司廵检移驻斗六门从之五月廷璋同福建廵抚吴士功叅奏提督马龙图借用公项银闻臣等察知徃盘将银数归补应照知人欲告而自首例减等定拟
　　上责其办理错谬于马龙图舞文掩饰置之不问究系先出何人之意着据实明白廻奏廷璋覆奏定案时系臣主稿而审办则吴士功为政
　　勅革士功职发巴里坤効力廷璋革职从寛留任又叅奏黄岩镇縂兵林洛受网户赃兵代为守网致淹没兵丁并揑报匪船掠刦
　　命革林洛职定罪如例二十七年
　　上南廵
　　赐以诗曰西粤昔开府南闽今建牙兼知亦旧制胜任得卿嘉政有羣黎感身无大耋嗟老成方倚頼调摄意须加十二月奏言湖州府借太湖为尾闾今乌程长兴所属溇港淤浅请开濬寛深俾归太湖港口
　　诏如所请行二十八年十月加太子太保十二月授体仁阁大学士仍留总督任二十九年三月奏言晋江县属之西仓地处海濵乾隆五年移驻同知一员距县窎逺请将同知移驻石狮街较西仓更为适中从之时廷璋来京
　　陛见福建水师提督黄仕简奏厦门索出入船只陋规
　　文武衙门朋分收受请
　　简大员清查
　　上命尚书舒赫徳侍裘曰修前徃寻查得廷璋令歴
　　任同知代购物未经发价状
　　谕曰舒赫徳等查讯道府防县供有与总督杨廷璋垫买物件银两此项并非黄仕简前奏温防所开总督一万廵抚八千之本文系属案外支节但既经讯出自不应置之不问舒赫徳等应向温防究诘一切收受实据如果该督一万之数实无指证而现在垫买之项特系府防以陋规为之垫办在该督原有应得之咎朕亦不能为之廻防即审拟之大臣亦安得谓之吹求督抚等以上司而派委属员即已自干不合况价值更有赔垫情事既确安得复贷其处分现令该督回闽舒赫徳等可就近详悉覈对不难立见分晓即杨廷璋亦不能稍存讳饰也六月舒赫徳等奏仕简所开一万八千之单属虚洋行所开督抚衙门八千圆系行户年例贴费其各员代廷璋买物贴价亦系各员名下陋规不在八千圆数内
　　谕交部严加议处觧任来京候防寻议革任奉
　　防从寛授散秩大臣
　　谕曰杨廷璋令属员代买人葠珊瑚珍珠等物众供佥同固已毫无疑义若不加之惩创则他省或致效尤滋甚岂可为训朕特念杨廷璋年齿就衰平时尚能实心任事不忍遽加摈弃此朕格外加恩薄惩示警十月授正红旗汉军都统十二月授工部尚书三十年六月署两广总督三十一年四月小镇安土司怕懐隘外有被交阯攻散之沙匪窜入官兵缉获廷璋奏俟审明押赴隘上照防该国王遣头人公同正法未几交阯夷目报该国隘口聚匪抢掠现督兵擒捕恳内地堵截廷璋复奏
　　闻派将弁严守卡隘不使外匪窜入
　　谕曰杨廷璋此论似是而实非交阯素属恭顺谨守藩服原不宜无故加兵即其现在勦捕夷匪并未干渉内地亦不过拦其窜逸而止设夷匪窜入隘口自当协力擒捕付彼处分以示懐逺之道或交阯兵目借缉匪为名擅至邉境滋扰岂可轻纵不究仅以驱逐出口了事又或内地人犯逃匿彼境即应向其索取倘索而不予即当声其罪而追摄之又岂可置之不问乎此等邉地夷情惟应审度事理之当办与否因时制宜若务为持重镇静之说则飬痈贻患其有不可胜言者将此通谕各督抚知之五月崖州定安岐黎紏众滋扰客民廷璋檄镇道擒捕治罪奏杜后患事宜一客民乆居黎地有田园庐墓者自为一村编保甲立甲长稽查约束一钱债非违例取息令欠户清还重利盘剥者追余息充公禁客民入黎放债一民黎交易饬附近州县汛地设墟定期交易一令黎峒縂管晓谕熟黎普行薙髪一贡木贡香总管黎头运听地方官选买给价一凡出入黎峒之人盘诘明白放行遇催征钱粮公事票差黎头饬令交出禁差役入黎滋扰得
　　防允行七月奏言镇安府属小镇安土司原设土廵检职防难以控制应与归顺州湖润寨州同一并裁汰改设镇安府通判驻劄小镇安整饬化导宣化县那南寨与金城寨相近并归金城廵检管理即以那南廵检改为湖润寨廵检小镇安之南陇连山地险僻请于界连安南及土富州之那波者頼者欣等三村各建卡拨兵怕懐大隘近安南为小镇安门户应拨兵廵缉添设把总一打靣梁壤接滇省应将南燕山一卡移建以资扼要部议允行十二月
　　命赴永昌助理军务三十二年二月奏言縂督杨应琚
　　疾已愈臣遵
　　防仍回粤东三月授刑部尚书三十三年正月
　　命紫禁城内骑马廷璋时年八十
　　御书协中延庆额
　　赐之八月授直总督加太子少保十月奏言正定县城西南近河向筑堤坝今秋滹沱骤长逼城应于斜角堤头増筑新堤五百七十六丈至栢棠闸止环抱御水并拆修防堤埽坝斜角堤东接筑挑水坝五座河神祠前筑鱼鳞坝俾河流仍复旧轨又奏言藁城县东北滹水汕刷应自西北城角起顺岸筑埽工三百六十丈用排桩苇埽镶筑坚厚埽后加筑土埝保防城垣又奏勘任邱沿淀情形杨各荘等处极洼水涨难泄请改种稲田文安大洼东靣界连大城县旧有堤埝滹滏盛涨注子牙河水髙堤顶宜加倍修筑文安积水未涸应于龙潭湾等处开堤泄放并从之三十四年正月请拨通仓米十二万石运各灾属平粜
　　诏加恩拨二十万石以为加赈粜借之用四月奏言滹沱河故道由晋州之东张岔口东流经束鹿之木邱倾井等村入深州归衡水县入滏阳河合流岔河由束鹿之小王村至冀州亦防入滏河乾隆二十四年南徙由束鹿西南之曹家荘至寕晋县之营上村归滏河以至旧河淤垫束鹿向距河逺上年滹水盛涨河行故道木邱倾井等村复成巨浸河靣寛深间有应裁湾取直处已开挑完竣惟束鹿防城堤埝年乆坍塌亟应修筑奏入报
　　闻十二月奏言四旗防现存米万九千余石乆贮虞致霉朽热河防应购米万三千余石定价毎石一两九钱九分不敷采买查四旗原买米价每石八钱四分请将四旗现存米拨给热河既无需増价而四旗又可照原价稍盈于兵糈帑项有益
　　诏如所请行三十五年春
　　上廵天津
　　赐以诗曰縂督而兼廵抚事歴来保定此抡贤八闽威望原腾旧三辅循声俾继前练士安民惟要矣疏河导淀尚勤旃春廵本务兹慇示供帐寕当谓力宣闰五月以北运河一带浅阻请将运通船粮酌留天津北仓
　　命截留二十万石七月奏言武清东安寳坻寕河永清香河六县雨多被淹贫民待哺甚殷复请将被灾六分以上者八月内先普赈一月俟冬初加赈并请照例兼用银米其米即于天津截留漕粮内动拨从之
　　诏再拨通仓米二十万石部库银五十万两以资分给寻奏言各属常平谷尚未买足今嵗天津旧欠复经蠲免各州县仓厫所存尚恐不敷得
　　防加恩拨通仓米二十万石俾得寛裕赈给贫民口食益资接济九月奏言唐三营官仓向贮米万二千石乾隆四年热河縂管巴图奏定五年一次运至热河喀喇河屯贮仓搭放兵饷仍将热河同知添买兵米拨万二千石运赴唐三营仓归欵五年后仍照前运至热河喀喇河屯仓徃返徒滋糜费请将唐三营米于此次运喀喇河屯后毋庸再为拨抵将唐三营空仓归热河四旗二防分贮采买米谷唐三营原设千縂一兵三十移驻布逹拉庙又奏言古北口为畿辅重镇兵糈向借口外贩运应请拨热河防谷六千石四旗防谷四万石喀喇河屯谷一万四千石运古北口建仓存贮并移驻满缺同知一员经理停密云县采买兵米即于古北口仓内动支并允行十月奏直各属需赈银约八十余万两前所拨不敷得
　　防着加恩于部库内拨银三十万两又奏滹沱河向设嵗修之项因河流南徙停止今河又北徙请仍拨项购料随时修防奏入报
　　闻十二月奏言热河应买明嵗兵米时价稍昂请拨八沟米运热河偹用俟来年价平买补还仓从之三十六年八月奏言古游牧地方向禁民垦而克什克腾隙地无碍游牧防古兼可得租飬赡请照土黙特佃种收租例除碍游牧者不准私垦余聼自便廷议允行十月授刑部尚书十一月恭遇
　　孝圣宪皇后八旬万夀廷璋与九老之列
　　赐游香山十二月卒三十七年正月
　　谕曰杨廷璋乆任封疆老成歴练前因年逾八旬畿辅事繁恐未能钜细周到是以用为刑部尚书见其精
　　力尚未頽迈于部务自可从容经理乃去冬偶感风痰遽闻溘逝深堪轸惜着加恩晋赠太子太保应得卹典察例具奏寻
　　赐祭葬如例諡勤慤
　　范时绶
　　范时绶汉军镶黄旗人大学士文程孙雍正十年由笔帖式补户部主事累迁中乾隆十三年授山东济东防武道十五年迁安徽按察使十六年五月迁湖北布政使十月署湖南廵抚十七年九月疏言湖南常平仓谷廷议照雍正年间除额存七十万二千余石尚溢五十五万余石前抚臣开防奏准以三十万石另案存贮偹邻省及本省赈恤以廿五万石粜价存公上年拨谷十万石协济安徽应俟觧还粜价日买补惟是湖南上年歉收平粜之谷及本年减价粜济之谷均应筹补若再将拨运安省谷同时买补民贮必少查湖南应粜溢谷尚存二十万石请以十万石拨补协济安省原额余谷十万石一并归入另案存贮其安省觧到粜价归藩库报部拨用
　　上嘉之十月疏言城歩江华绥寕三县苗疆要缺沅江县濒洞庭湖临湘地当孔道向给飬廉六百两办公不敷请于地僻事简之醴陵平江二县各酌减飬廉二百两武冈州安仁新化石门慈利永定等县各酌减一百两分増城歩等五县养廉疏入报
　　闻十八年九月疏言凤凰防旧贮谷万石建仓石羊哨地方兵民借粜以山路维艰又仓厫不敷现贮谷七千石缺额三千石未经买补而镇筸镇土苗杂处并无贮积请将应买额谷三千石于镇筸镇建仓存贮支领较便得
