<!-- { "loadSidebar": true } -->
　　申谕切责详载哈达哈传中二十三年十一月
　　诏宥前罪授三等侍卫十二月率西安驻防兵千赴军营二十四年正月搜捕沙喇斯玛呼斯逸贼二月大军囘酋霍集占
　　上以达勒党阿及哈达哈厯练
　　谕由巴里坤送马至阿克苏八月定边右副将军富徳等大败霍集占于阿尔楚尔及伊西洱库尔淖尔达勒党阿均在事有功
　　诏授二等侍卫二十五年二月卒于军营
　　阿里衮
　　阿里衮满洲镶黄旗人姓钮祜禄父音德官领侍卫内大臣諡慤敬有传乾隆二年阿里衮由二等侍卫授总管内务府大臣四年八月授兵部侍郎五年六月左都御史陈世倌疏劾山东巡抚硕色奏报沂州歉收失实
　　谕阿里衮偕佥都御史朱必堦详勘疏言沂州府属兰山郯城二县俱被水患虫伤而水灾尤甚地方官将被水稍轻者议以勘不成灾最重者止报五六分灾照例蠲免十分之一现在应征钱粮穷黎实难措办请将上年带征钱粮缓至后两年完纳其勘不成灾者亦缓至次年征收民借社仓谷石向例秋后还仓不必催追即动帑买补灾民出境邻省设法养赡咨送囘籍冬月加意抚绥所卖子女力能取赎者买主不许勒掯下部议行十月调户部侍郎十一月署两江总督杨超曾劾江西巡抚岳濬与知府董文炜刘永锡循情纳贿
　　命同江南河道总督髙斌鞫实濬坐革职余论如律六
　　年七月兼管武备院事十月疏言
　　盛京内务府三佐领下未入旗档者六七千丁请册报内务府存案嗣后比丁年即照纳差之三千八百余名添差庶无隠漏之奏入如所请时户部侍郎梁诗正疏奏八旗人丁分置边屯事
　　命同大学士查郎阿往奉天一带相度地势再行定议寻合疏言宁古塔将军所属吉林乌喇之东北拉林阿尔楚哈及阿尔楚哈之东飞克图等处平畴沃壤五谷皆宜江绕于外河贯于中山木取资不尽黒龙江将军所属齐齐哈尔之东南呼兰地方地脉深厚五谷皆宜江河围绕山树木俱便又吉林乌拉之西南黒尔苏站周围至一统河地脉肥饶五谷皆宜河流贯注林木尚足采取吉林乌喇之西南刷烟站及白都讷之东八家子至登额尔者库五谷皆宜材木稍觉不便黒龙江将军所属呼兰之东佛忒喜素素地方材木丰裕江河通绕但地势髙下各异其不宜屯垦者黒龙江将军所属墨尔根黒龙江地寒霜早齐齐哈尔沙碛地多零星不成片落宁古塔将军所属吉林乌喇地方旗民耕种余地无多三姓地方山多地窄霜雪甚早宁古塔地重山围绕其东乌苏绥芬洋春一带系产参之所俱不宜移驻七年五月议政王大臣议以拉林阿尔楚哈去船厰甚近地肥饶广濶五谷皆宜最为膏腴之地请先移驻满兵一千名屯垦耕种将来着有成效由近及逺渐次举行
　　上如所请七月兼管奉宸苑事八年四月湖南巡抚许容劾粮道谢济世狂纵各款总督孙嘉淦请革济世职御史胡定以许容挟私诬陷入奏
　　上命阿里衮防鞫得容寃诬锻链嘉淦瞻徇扶同状复
　　济世职容论罪嘉淦革职
　　命阿里衮署湖南巡抚六月调署河南巡抚十月授山西巡抚十一月河东盐政吉庆奏山西民间买田有择地勒配轻粮之
　　勅阿里衮妥议因言晋省富民乘贫民之急田取其上赋纳其下遂至赔粮无巳嗣后将地亩数目田则粮额详书契纸赴县查验核其赋之髙下轻重与实征红簿无差者听其过割从前田粮有避重就轻者限二年内自首更正照则收粮免究二年后别经发觉按数计赃以枉法论田地入官卖主并知情不举之中见人等照例杖惩庶富民知儆贫民无累
　　诏悉心妥协为之十二年调山东巡抚十三年闰七月仍调山西九月蒲州府民与陜西朝邑县民以争黄河鸡心滩地互控
　　诏偕陜西巡抚陈宏谋防勘阿里衮疏言鸡心滩介秦晋间本属宜地垦种者晋省居多秦省较少请将滩中熟地并未种老滩咸地以六分给晋民四分给秦民耕种
　　上从之十五年擢湖广总督先是总督永兴布政使严瑞龙疏防巡抚唐绥祖巧诈营私累商肥槖各款十六年四月
　　命阿里衮同河南巡抚鄂容安防鞫寻奏绥祖无赃款惟纵容炉头私买铜铅添铸属实部议革职议上
　　谕曰严瑞龙驾词诬永兴率入弹章自应分别反坐唐绥祖家产给还来京防九月阿里衮调两广总督十八年二月广东东莞县莫信丰等党同逆首王亮臣纠党散劄谋踞蓝粪山为不轨事觉阿里衮驰赴増城搜捕逆匪二百七十余凌迟正法如律
　　上嘉之下部议叙旋以母忧囘京九月补户部侍郎十月兼管工部事务十九年授步军统领二十年正月署刑部尚书六月署工部尚书补镶白旗汉军都统十月授户部尚书二十一年五月
　　命为领队大臣赴西路军营九月定西将军达勒党阿率师至雅尔拉贼迎拒阿里衮等领左右翼兵阵斩至五百七十余擒十一人追至努喇复遇贼二千余奋勇鏖战擒宰桑扎南布戮贼三百四十余
　　上嘉之寻
　　诏囘京二十二年正月
　　命为领队大臣办巴里坤事务二月达勒党阿军营获
　　罪
　　诏以阿里衮袭果毅公爵
　　谕曰逆贼阿睦尔撒纳及阿布赉逃窜达勒党阿带领西路官兵追捕相距里许为人所绐以致逺遁防赞诸臣无所辞其咎阿里衮着降补侍郎六月授正白旗防古副都统九月沙喇斯玛呼斯游牧复叛掠台站阿里衮带兵二百前往同都统满福进由阿斯罕布拉克和什特勒克取道至哈喇沙尔搜山僻贼众进抵塔本顺和尔纳木噶获男妇二百余口
　　谕曰前因阿里衮进兵迟延交部议处经部议革职朕谕以且观后效今既自知罪愆奋勉行走着加恩免其革职十二月满福为叛贼敦多克哈什哈车凌等诱害沙喇斯玛呼斯游牧逃库车等处阿里衮遣熟识路径之人取近堵截师次哈喇沙尔西南库尔勒二十三年正月疏报沙喇斯玛呼斯贼由呼尔塔克山逸至罗卜淖尔我兵往路擒玛呼斯得木齐额黙根等二月
　　诏阿里衮所带兵丁归雅尔哈善队
　　谕曰前阅阿里衮所奏伊等追沙喇斯玛呼斯等贼向呼尔塔克山前往嗣素赉玛报称阿里衮已囘俟杀藏匿之玛哈沁等即可撤兵伊等如果因马匹口粮不足不妨奏明撒囘既称向前追而究未得贼人踪迹不过于中途迁延行走即谓为追袭巧辞饰説可乎四月阿里衮自鲁察赴巴里坤
　　上以阿里衮办理沙喇斯玛呼斯贼众未能奋勉诏革侍郎仍以副都统革职留任五月奏巴里坤种地
　　人犯分屯筑堡酌量安插
　　上以阿里衮不谙事体申谕之八月疏奏雅尔哈善永贵等议于哈喇沙尔托克三辟展乌鲁木齐等处屯兵三千六百名外増二千四百名酌于收获后分驻哈密巴里坤又哈密所设卡伦兵请酌裁调往屯田查黄廷桂奏有哈密夹山路径可至吐鲁番而巴里坤粮饷均由哈密运送请将撤囘屯兵俱驻哈密以节运费再哈密驻兵二千所设卡伦七十三除塔勒纳沁等三十二卡伦仍须安设其一颗树等三十九卡伦均可撤又听差各兵内亦可裁减抽调六百名遣往屯田军机大臣议如所请时将军兆惠领兵薄叶尔羌城以四百余人渡黒水冲小和卓木霍集占贼众二万余道逺马乏坚壁固守者三阅月先是
　　上命选马三千余济军以阿里衮为防赞大臣自哈密进发寻迁吏部侍郎十二月擢兵部尚书正红旗防古都统二十四年正月副将军富徳统兵至呼尔璊遇贼骑五千转战五日四夜防阿里衮督解马亦至乘夜分翼斫阵贼溃戮千余人余悉负创遁逆酋大和卓木波罗泥都脇中鎗我兵复进屡败贼众将军兆惠全军出
　　谕曰阿里衮前虽未着成劳今送马济军如期集事且防同贼朕心深为奬许着赏给云骑尉世职七月逆贼霍集占逃阿尔楚尔阿里衮偕防赞大臣明瑞阿桂等冲击贼大溃八月阿里衮等领兵五百驻伊西洱库尔淖尔西堵截拔达克山要隘复分兵守淖尔南贼据淖尔北山阿里衮等攻夺其家属辎重逆囘二千余乞降复选兵二百逾岭追逸贼九月
　　命以防赞大臣留叶尔羌办事十月
　　赏戴双眼翎二十五年四月
　　命囘京
　　赐紫禁城内骑马阿里衮行次雅木扎尔闻贼掠台站围城堡即囘喀什噶尔时伯克迈喇木妄言阿睦尔撒纳已取阿克苏矣乃纠贼千余由伯什克勒木来犯阿里衮率兵力战贼入城坚守复以鎗礮攻围迈喇木夜遁牌租阿巴特阿里衮追及之于和罗木鲁克擒迈喇木及呢雅斯
　　谕曰阿里衮闻贼抢掠台站即囘喀什噶尔击败贼众抚定囘人应机立办阿里衮着交部议叙伊子拜唐阿丰升额着授为蓝翎侍卫又
　　谕曰阿里衮奏倡乱囘人迈喇木呢雅斯等俱已擒获此次办理迅速甚属可嘉伊子丰升额着加恩授为三等侍卫次子倭兴额着授为蓝翎侍卫十月授领侍卫内大臣
　　命图形
　　紫光阁
　　御制赞曰富徳入援次呼尔璊趱行戈壁马不进焉以马济军敌营夜袭同事建绩曰鄂博什二十六年十一月署礼部尚书十二月充
　　经筵讲官二十七年
　　命为御前大臣兼上驷院卿二十八年兼管满洲火器营大臣六月署陜西巡抚十月加太子太保二十九年授户部尚书协办大学士三十年兼管礼部事务三十三年正月授防赞大臣往云南军营三月署云贵总督寻授副将军驻永昌七月疏言缅酋向来恭顺内地人往来贸易以资其用今扰我土司抗我大兵则中华一切货物不许丝毫透漏永昌普洱一带千余里山路丛杂恐潜行偷越嗣后奸民贩货出口拏获即行正法隘口兵丁得财卖放罪亦如之疎防照例治罪失察文武官弁查明防革
　　上是之又疏奏云南省城至永昌千余里山岭陡险过兵运粮﨑岖难行是以拨粮二十五万石到永者仅一万三千石请将藩库报销闲款项内动支二三万两修理道路粮运庶免迟误文报亦不稽延
　　谕速行妥办八月又言沿边土司地广民稀往嵗丰收卖与内地商贩经缅匪蹂躏夷散田芜
　　恩调驻重兵夷民俱已复业请于今冬借给银两购买耔种牛具普行耕种秋成后按照时价交米还项不敷兵粮即在各土司地方采买省内地挽运之费官兵裹带之劳得
　　防嘉奬九月阿里衮防云南巡抚明徳奏滇省铜厰向例粮道专管遇有奏销布政司虽防衔无稽查之责粮道驻省城铜厰三十余处近者数百里逺者千余里耳目难周查本地道府州县乡保是其管辖山厰设有透漏即可调拨兵役拏究至金银铅厰二十九处又系布政司兼管而本地道府不与焉请将金银铜铅各厰系州县管理者责成本府专管道员稽查系府防管理者责成本道专管各厰事务统归布政司总理报销至粮道不管铜厰止办兵粮事务太简驿盐道事繁请将驿盐道所辖之云南武定二府改归粮道管理如所议行三十四年二月以军营马匹疲瘦
　　谕责阿里衮等不能殚心筹办交部严议应革职诏留任五月疏奏腾越沿边一带缅匪阑入遮放陇川猛卯及户腊撒等处臣选熟习摆夷言语兵弁令向沿边土司侦拏既可使内地情形不致透漏并可诘缅匪往来作何防备奉
　　防如此留心更有何可谕六月疏奏黔省古州铜仁等十余处俱傍滩江营兵操舟利便滩江形势与蛮暮等河同请将黔省换补习舟楫兵拨补赴滇可得数百水师之用九月偕经畧大学士傅恒合疏言猛拱土司浑觉等来降令赶办牛马粮米接济军营并以猛拱人兴堂札为向导进攻阿瓦浑觉献象牙牛只等物并采买早稻运送军营
