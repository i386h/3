<!-- { "loadSidebar": true } -->
　　【从之】路便椒浆赐奠勤【由潭柘至香山跸路经王园寝因临酹酒】唐较寜王无逼抗吴逾太伯有功勲乌喇【平声】突阵如风卷【王尝从太祖征乌喇布占防率兵三万以拒众皆愿战　　太祖尚未欲加兵王曰我士饱马腾利在速战所虑布占泰不出耳今彼兵既岀平原旷野可一鼓擒也　　太祖因命进兵王随　　太祖亲突阵大败之遂克其城布占防遁走王复统精兵截战又败之布占泰仅以身免】抚顺攻城卜雨欣【天命三年四月太祖伐明大军两路进防天雨　　太祖欲还军王曰天虽隂雨我军皆有御雨之具何虑沾湿且天降此雨以懈明邉将之心使吾进兵出其不意耳是雨利于我不利于彼也　　太祖善其言遂进兵下抚顺东州马根单三城及堡寨五百余处】寛甸勇而诛上将【天命四年二月明遣经略杨镐大发兵四路来侵　　太祖率师亲征王督兵于界藩山斩敌百人又败明总兵杜松等于萨尔浒山又明总兵马林营尚间崖总兵潘宗顔营斐芬山互为犄角　　太祖命步兵接战敌兵自西突至王即怒马迎战直入其阵遂同诸贝勒大败敌兵斩获过半总兵刘綎由寛甸路来犯　　太宗督兵登冈冲击王率左翼兵自西夹攻敌众披靡刘綎殁于阵】凌河恕以免监军【天聪五年八月我军围大凌河城明兵来援距城十五里而军我右翼兵冲入败之生擒明监军道张春等春见　　太宗不跪　　太宗欲诛之王曰我前此所获无不收养且此人既以死忠为贵奈何杀之以遂其志乎　　太宗悦遂赦春】灭亲大义弃孙子【崇德八年八月　　太宗升遐　　世祖嗣位郡王阿达里及贝子硕托谋立睿亲王多尔衮王发其谋俱伏诛硕托为王第二子阿达里则其孙也】陪祀推恩展礼文【今年正月降防以王及睿豫郑肃克勤诸王同配享　　太庙】三酹不禁清泪落
　　祖宗遗泽逮礽云
　　阅武
　　城内移来火器营聚居训练艺图精【火器营兵向居城内随八旗操演技艺不能精熟癸巳年始于西顶北之蓝靛厰度地建葢营房移城内火器营兵之半聚处于此并派大臣董率之俾就近以时肄习众兵既得训练且省赁居之费较前已觉改观】纷华习令逺诸市赁僦费仍省众兵子弟八旗厪教养本根百世示权衡五年一阅原非数【入声】技熟因之命赏行
　　阅侍卫射
　　阅射闗戎诘班分侍卫官廿年曾未举【不阅侍卫射二十年矣兹命毎日抡侍卫二十人校射于出入贤良门阅之按三旗次序轮阅一周】几暇试亲看发矢旌双中【人发二矢其俱中射侯者即赏以旌之】闿弓愧独难【向阅射时必亲射俾众共观曾有发二十矢中十九者自臂痛以来久疎射事虽技痒而不能强为心甚歉然】殿庭躬教众芳躅缅贞观
　　赐奉天将军晌
　　各省将军驻奉天任最繁旗民纷杂处文武董雄藩用简宗臣俊同为
　　圣祖孙朂哉勤教养培此故风存
　　赐吉林将军福康安
　　从征能奋武【福康安以侍命征金川奋勇著绩録其功授嘉勇男世爵列紫光阁前五十功臣】贰部亦通文知可栋梁任因教节钺分迎銮仍扈跸鉴悃匪嘉勤汝父家声在【福康安为故大学士忠勇公傅恒之子】勉之尊所闻
　　示盛京五部侍郎
　　陪京五部备官仪实各亮工有所司讵祗养髙胜国似【盛京设户礼兵刑工五部毎部侍郎一人掌之凡盛京之事各视其职分属焉非若胜国陪京备员虚设为投闲置散之地也】亦常抡彦内朝移【侍郎中遇才猷练达之人用之京部或外省督抚者皆有之】曹郎互半中兼外【五部司官向用本处人员雍正五年　　皇考以各员素多串通欺隐之弊概行撤回调补京缺而　　命在京各部堂官防员发往补授乾隆八年幸盛京见各员颇知黾勉积习亦经悛改令将各司员半用本地人员半由京员迁调俾其不碍陞途乾隆十八年复谕吏部议盛京中员外主事各缺用京员十之七本地人员十之三以归平允】台职应全罢允宜【明季南京兼设都察院官属更无所事事我朝盛京则不置此职也】大异南京纷议论徒资挠乱竟何禆
　　酹克勤郡王园寝
　　毎陈开国防均合
　　圣人心【王战功颇多且于天聪时陈奏善抚降人及请于山海闗通州燕京三处急图其一以定丕基并请驻兵金州了哨诸事　　太宗皆嘉纳之】不少赳桓众
　　独嘉干略沉佳城留故里致奠重躬临彰善俾观感伊予此意深【王之后袭封者改为平郡王今春以开国勲藩爵延于世自应仍其初封之号俾袭爵者顾名追念无忘其先人体国勲劳常懐効勉于训示宗亲有益曾命军机大臣防同宗人府核议着为令】
　　赐奠功臣掦古利墓
　　主吏勇过汉长孙陪似唐溯思同麦饭恩合奠椒浆百战英惟胜一心诚且良【古利以功授超品一等公世袭罔替公号曰英诚】两朝勲绩赫异姓独封王【扬古利幼从其父来归太祖深异之日见信任因命入侍且尚主毎从征伐必身先士卒　　诏之止亦不止或受伤犹裹创行以故功绩最多而着崇徳初】
　　【随征朝鲜误中礮伤而殁　　太祖临哭之恸亲视含敛追封武勲王】
　　赐奠费英东墓
　　来归识超众独入目无前【费英东自少从　　太祖征讨三十余年身先兵士冲突坚阵当其锋者莫不披靡尝从攻叶赫城上矢石雨下太祖再命之退对曰势垂危必不退也竟拔其城】嘉谕万人敌【其从　　太祖伐明取抚顺也明兵来援礮惊费英东马旁逸众皆不前费英东回马大呼挥诸军并进遂破之太祖拊髀叹曰万人敌也】从征三十年荐贤奨以豫劾恶诲于先【我　　太宗尝谕羣臣曰费英东见人不善必先自斥责而后劾见人善必先自奨劝而后举故被劾者无怨言被举者亦无骄色未闻诸臣以善恶直奏似斯人也】开国思殊绩赠封理合然
　　赐奠额亦都墓
　　冠世称勇独丁年识
　　主真【额亦都年十三手刃父仇避居嘉木湖村居数嵗太祖过其地额亦都识为真主遂从行骁勇善战能以少击众所向克捷　　太祖知其能日见信任尝攻巴尔达城率鋭先登跨堞而战飞矢贯股着于堞挥刃断矢战益力被五十余创不退卒拔其城而还其勇果类如此】忠摅实异众恩顾亦超伦风雨精神防松楸碑碣陈元孙能继勇【额亦都元孙丰升额袭果毅公爵昨为副将军征金川奋勇著绩嘉其克绍祖风于公号加继勇以旌之惜因病不能永年抚念为之嗟叹】奕世有良臣
　　故大学士兼两江总督髙晋挽辞
　　本以修隄借硕谟讵虞病不起中都【昨嵗豫省漫口较大非姚立德等所能办因髙晋熟悉河防谕率谙工将备驰赴工所董视堵筑不意其忽遘沈疴殁于工所为之悼惜】祗縁下楗亏工屡【祥符之时和驿八堡及仪封之十六堡漫口皆合而复开屡费工作今时和驿已经堵闭坚实而仪封之工于臈月十八甫经合龙十九日复又蛰塌引河亦复淤浅仍湏挑濬为从来筑河所未见髙晋葢因绩久弗成忧慙致疾】更值偾辕败事殊【髙晋之侄髙朴在叶尔羗勒索回人珍寳并借开采宻尔岱山玉为名以牟已利苦累回众若非及早败露几至酿成事变已属罪不容诛甚至串通奸商遣家人同其私贩玉石至苏州售卖得价钜万实出情理之外其家人过江寜时曾持髙朴禀与髙晋安髙晋并不诘其赴苏之故转徇其请给与回程防票殊不类髙晋所为因传谕诘责髙晋慙怖引罪自觉无顔病遂因而日积使如是而不知愧懑又不成其为髙晋矣】漠不闗心岂卿也愁因致疾究忠乎考终入祀夫何恨【前据袁守侗等奏髙晋痰咯血经久不瘳渐致不能眠食病颇危笃因遣太医院堂官陈世琯令乾清门侍卫布彦达赉偕其驰驿往视并谕髙晋加意调养戒勿力疾亲赴工次以冀速痊昨髙晋自奏服药相投已能进米饮知谷味兹忽据袁守侗等奏报髙晋于此月初六子时气脱而逝为之嗟惋不置髙晋秉公持正察吏恵民为督抚中杰岀者即其娴于河务一时亦罕有其匹深惜失此得力大臣且念其勤劳王事诏入祀贤良祠并遣侍卫前往奠醊复其生前降革处分并予卹典饰终之礼备至髙晋亦可以无憾矣】寜识懐贤痛惜吾
　　懐旧诗二十三首【内録十二首】
　　三先生三首【内録一首】
　　龙翰福先生
　　先生名福敏康熙丁丑翰林
　　皇考在藩邸即延其课予弟兄读雍正初巡抚浙江迁湖广总督嗣以抚浙时过愆罢归未几复起用洊厯左都御史余践阼后优礼之寻授大学士先生服官政绩无所表见而方正严惮且能多方诱迪于课读为长余初就外傅始基之立实有以成之故毎追念不置云
　　今古既殊宜其教亦异施古方教数【去声】年今为出阁时【出阁读书明季诸臣常争之我朝　　家法皇子皇孙无不六嵗就外傅读书者】忆半舞勺嵗【六嵗时也】
　　皇考抡贤师即从师授经讵惟习少仪循循既善诱严若秋霜披背诵自幼敏匪曰诩徇齐日课毎速毕师留为之辞【余幼时日所授书毎易成诵课常早毕先生即谓余曰今日之课虽毕曷不兼治明日之课比及明日复然吾弟和亲王资性稍钝日课恒落后先生则曰弟在书斋兄岂可不留以待之复令予加课俟具既毕同散彼时孩气未尝不以为怨今思之则实有益于已故余所读之书倍多实善诱之力也】以此倍多读胥益平生资谁知童时怨翻引老日悲不失赤子心能无缱绻思呜呼于先生吾得学之基
　　五阁臣五首【内録三首】
　　故大学士鄂尔泰
　　鄂尔泰康熙乙夘举人官内务府员外郎
　　皇考素知其名
　　登极初
　　特擢江苏布政使迁云南巡抚寻晋云贵总督兼辖广西经理三省苗疆改土归流其绩最着余亦多恵政所在吏民徳之雍正九年授大学士
　　召还入阁办事并军机大臣余践阼后深加倚任乾隆
　　十年卒于位遵
　　遗诏配享
　　太庙入祀贤良祠鄂尔防性严正且镇静有古大臣风
　　诚亦不可及已
　　业师祗三人其三情向剖【谓徐张嵇见三先生诗】
　　皇考重英贤率
　　命书房走鄂【尔防】蒋【廷锡】以阁臣蔡【珽】法【海】列卿九胡【煦】顾【成天】刘【统勲】梁【诗正】任【啓运】邵【基】戴【瀚】来先后其时学亦成云师而实友不足当绛帷姓名兹举偶鄂其中巨擘内外勤宣久初政命总理【初即位时循例置总理事务王大臣四人荘亲王果亲王鄂尔防张廷玉皆　　遗诏中所有人也】顾问备左右具瞻镇百寮将美恵九有好恶略失尚性阳隂则否遵
　　诏命配享旌善垂不朽
　　故大学士一等忠勇公傅恒
　　傅恒为满洲勲戚世家
　　孝贤皇后亲弟也初由侍卫侍御前旋授内务府总管擢侍郎为军机大臣迁尚书协办阁务乾隆戊辰经略金川晋大学士兼程统兵进莎罗奔郎卡闻而怖詟欵服乞降以功封一等忠勇公西师之役与余同志襄赞军务克成大勲图画紫光阁功臣列第一及缅甸逆命傅恒坚决请行己丑春授经略率劲旅往讨自戛鸠济师以后身先士卒艰瘁备经遂收服猛拱所至获胜进攻老官屯时已染沈疴犹复力疾督逆酋畏惧恳请解围而余亦因其地水上恶劣豫降防撤兵庚寅春还朝病日危笃至七月中遂不起余亲临赐酹丧仪视镇国公入祀贤良祠傅恒在纶扉二十三年日侍帷幄荩诚素着顾年未五旬鞠躬尽瘁丧我贤臣毎念及伤且惜焉
