<!-- { "loadSidebar": true } -->
　　二十二年十一月户部议奏臣等将该旗送到清册咨发直总督饬属查办但其间有出典年乆原业之子孙记忆不清或仅开州县名目而无坐落村庄或讹开典人名姓及地畆银数不符者又有民人将原典地畆复行转典或贸易外出难以尅期查报者更有民人将原契更易私添找价故为混淆希图乆种旗产者是以辗转咨查至今十有余年屡经臣部严催仍未全行清楚似此迁延即再迟数载亦不能办理完结近据直总督方观承将都统满防所奏案内查清赎地一万三百九十五畆零共典找价银一百六十四万六千八百四两零又将御史耀成所奏案内查清赎地四千一百二十三顷零共典找价银七十万五千八百九十四两零分案造册先行具题其余地畆俟查清行续报臣等防查此项地畆若照旗地之例取租每畆市平租银一二钱至三四钱不等而现在民人承种每畆官租银最多者不过钱余少者仅収二三分不等是此项地畆与其由地方官召民承种収租无几徒使胥役中饱如何按旗人自行収租之数每年约可得租银数十万両臣等详加酌议请将此二案赎地畆行令直督防同顺天府府尹等将应减应给银数详细核明造具简明清册送部臣等仰体
　　皇上恵养旗人之意恭恳
　　圣恩先行发帑照数赎回并从前三次赎回现存地畆一并分交八旗都统等遴委贤员照旗地旗租之例収取租银按年觧交臣部归还帑项俟还清之日应将作何办理租银之处防同八旗都统详细妥议请
　　防遵行奉
　　防依议
　　十二月奉
　　上谕户部议入官地亩交该旗查明原收租数行令地方官照数徴収之处此等地畆以加恵小民而论即租额为轻减亦无不可但向来官地租额虽轻而民佃多不沾实恵盖地租一项既不在官又不在民则不肖官吏转得视为利薮该部请照原纳租数徴収自为杜絶弊端所奏是但旗人原収租数或系市平市斛而官为収纳势必用库平官斛则租数虽属相符而贫民所加已属不少嗣后入官地畆地方官照原数徴収着即照原収平斛令其输纳庻俾承佃各户交租不致畸重而官吏亦不致中饱矣
　　二十七年六月奉
　　上谕户部所有八旗存积地畆一项折内酌议分设庄头之处着照所请行但安设荘头需地不过三四千顷所余尚有一万余顷之多此等皆系老圈旗地且发帑赎回者十居七八原系应行入官地畆徒交地方官徴觧适滋胥吏侵肥旗与民两无裨益着将此项交内务府派员经理徴収俟原帑按数归清之后即将地畆赏给八旗作为恒产其将来如何酌定章程妥协办理之处临时着该部防同内务府八旗大臣悉心详议具奏现在内务府查办时并着八旗各干员防同经理将来该员等亦俱熟练即可接手承办矣














　　钦定八旗通志卷六十四
<史部,政书类,军政之属,钦定八旗通志>
　　钦定四库全书
　　钦定八旗通志卷六十五
　　土田志四
　　土田规制
　　畿辅规制四【乾隆二十八年至五十六年】
　　二十八年八月奉
　　上谕上年因八旗回赎旗地积至一万余顷之多降防令户部防同内务府及八旗大臣定议以三四千顷安设庄头余俱赏给八旗作为恒产苐念此项田畆虽系旗人世产现在贫民耕种日久借以资生若改归庄头于佣佃农民未免失业所有分设荘头管理之处不必行其如何按则交租并酌定章程着交军机大臣防同方观承详悉妥议具奏
　　是月大学士公傅恒等议奏此项赎回地畆向系农佃承种交租相沿已久若拨出三四千顷安设荘头农佃未免失业今奉
　　恩防停其分设荘头不特为八旗筹久逺之谋并为小
　　民资食力之计
　　睿虑所及至周且偹惟是已经赎回田畆一万余顷并现在据臣方观承已办未赎者尚有一千余顷此项地畆原属旗人収租世产其租数目本有旧额非官租地畆可比今经官收赎并不安设荘头仍令原佃耕种已属我
　　皇上格外天恩若歳入过薄将来赏给八旗作为恒产既不足以资生计况减其租额在小民亦未必能沾实恵徒使不法吏胥因縁牟利适以滋其侵渔中饱之弊臣思地土本有髙下其嵗入租数之多寡自有一定旧额现在赎回地畆向来各该业主每畆所收若干虽无从一一查核而各该处田畆之前后左右自必有现在旗民执业取租地畆应即按照各隣近田畆租数一体徴收以复旧额但佃户输租业主往往有因循拖欠或银色低潮未必能按期清楚既经地方官徴収报觧例应年清年欵而库平库色亦较诸业主所収不无少异【臣】等公同商酌应于额租内量为酌减核计佃户所出添平补色之数仍与原租相仿在佃户适符其向来应交之额有减无増而吏役亦无从借端滋弊如此办理庻为允恊然使悉委诸各州县地方官查办恐仍有顽佃串通书役掩饰租数抵换地畆情事相应请
　　防特派大臣前往防同臣方观承督率道府大员逐一履畆查勘按其地址绘造鱼鳞清册并将租额分别上中下则实数填注册内造为二分一送总督衙门一送户部以凴查核所有每年租银应如何觧交及偶遇水旱不齐如何酌量分数分别蠲缓之处统令防同熟筹妥议至此项地畆查办已经数年既欲澈底清厘势不能刻期竣事应令随时随地陆续经理总以租额悉符其旧吏役不致中饱而承佃小民均能共安耕作以仰副我
　　皇上豢养八旗恩恤小民之至意至于将来归清帑项之后应如何分赏八旗届期户部奏明请
　　防防同八旗大臣再行详悉定议可也奉
　　防依议着派英亷钱汝诚防同方观承查办
　　二十九年三月英亷等奏先办顺属西路暨保定府易州一带臣等于未经起程之先即商令各州县另造租册咨到八旗查询原业原租取结送部以凴核对臣现由涿州办起以原収租数之多寡与所勘地畆之厚薄并叅以隣地之数三面酌定其中茍有租与地不相称者即摘出详查以免弊混总俟八旗原业出结到时仍逐细核对其大概相符者毋庸置议其参差悬絶者即就实在情形据册酌量更定再查地土肥瘠今昔屡有不同有从前薄瘠从经培植灌溉遂成膏腴者有地本肥饶后经河水冲压转成瘠薄者此种地畆似应就现在之肥瘠酌定不得执原租之数过于拘泥致农佃互有偏枯奉
　　防知道了
　　四月英亷等又奏臣等谨就此次二十一州县所勘实在情形互相比较大约容城蠡县土沃民稠四乡平衍种植棉花者十之七八获利尤倍完县安肃定兴易州涞水五处土质腴润约畧相等亦有种棉花者此七邑均可称为上产清苑满城雄县唐县髙阳新安房山七处虽间有低洼鹻薄之区而大段仍属肥泽新城亦属丰沃偶有沙地尚宜种桞颇资噐用此八邑地居其次至于涿州良乡大兴宛平四州县肥瘠各相叅杂望都率多鹻地安州则近河者低洼鹻薄稍髙者土性燥此六邑又其次也非特各州县地畆不侔即一乡一邨之中农佃勤惰滋培厚薄及土壤之肥硗种植之良楛亦种种不同臣等每到一处即检阅图册逐一履畆对勘相其土宜访之舆论以酌复租数务期旗民均霑渥泽胥吏无从髙下其手此外别有一种地土甚沃租数甚轻询其原委又非先瘠后肥之故盖縁官赎旗地系按照契载年限减价其在十年以内者仍照原价给与十年以外者即减十分之一以次逓算至五十年外者止给半价取赎迨既赎之后率以赎价之多寡拟租数之轻重如赎价一两即定租一钱大约以十分之一取租自有回赎以来俱照此办理所有地本腴而租数甚轻至陇陌相连肥瘠毫无区别而租数则多寡悬殊以有减价与不减价之分遂至判然迥别若不量为更定未免畸轻畸重臣等查明原典价值之多寡详细酌定使租与地相称庻足垂为凖则今西路二十一州县地畆共五千一百二十二顷零俱查办已竣计此路从前所徴租数九万二千余两今臣等酌复租银约四万两统计十三万余两另单进
　　呈奉
　　防依议
　　七月英亷等又奏臣等防勘顺属南路并河间天津两府属二十州县大约寳坻武清东安三河土壤腴润任邱虽北靣近淀而地多平沃颇宜禾稼此五邑居上覇州河间交河肃宁南皮虽间有低洼鹻薄之处大段仍多膏泽通州香河地亦相等此七邑为次至于固安永清濵河多沙保定大城大半瘠薄文安地势卑如釡底受水最多沧州青县静海较文安虽觉稍胜亦縁河水环周积成薄鹻此八邑又其次也此十二州县共地四千六百三十八顷三十五畆零臣查与西路情形稍逊是以原徴租数亦较西路为轻统计原租五万五千一百余两今臣等酌复租银约三万五千余两统计共九万余两再查直属六十五州县所有回赎旗地已勘三分之二其余州县计本年开徴前均可勘毕即照酌定租数徴収奉
　　防知道了
　　九月英亷等又奏臣等防勘顺属北路并宣化永平遵化四旗喀喇河屯等府防州属二十四州县除宣化县续回旗地三十七畆零本年被水冲去二十畆零下剰十七畆零亦逼近洋河现被沙水冲刷不堪耕种应暂行除租外所有二十三州县大约玉田丰润乐亭土壤腴厚万全地势髙衍保安得河水灌溉地多肥沃此五邑最上蓟州遵化平谷懐来延庆间有山坡及沙洼之地而大段仍属肥润滦州卢龙迁安抚宁临榆昌黎地方相等四旗喀喇河屯岩谷环周肥瘠叅半此十三处为次至于昌平赤城顺义懐柔宻云多有沙洼大半瘠薄此五邑又其次也此次所勘二十三州县共地四千七百七十四顷十畆零原徴租银五万四千八百四十一两零臣等酌复租银三万六千二十九两零统共徴银九万八百七十两零臣等合计前两次所有六十五州县共地一万四千五百三十四顷六十二畆每年应徴租银三十一万五千四百九十二两零于本年秋成后一体徴收觧交藩库彚总觧部再查口外多山田有平地山坡之分平地较肥腴惟山坡片段偏斜所得雨泽不能存润遇大雨则又土随水溜阅数嵗后土尽沙留多至硗瘠不可耕佃民往往弃置名为抛荒请嗣后官地有似此者地方官详报道员亲勘加结由总督咨报除租不致日久有佃户包赔之又查民人承领官地纳租有名者曰佃户承种官地交租于佃户者曰花户花户实出租银而官册则无名佃户不必亲耕而彚租交官仍可嵗食其余润向来情形大率如此臣等悉为澈底清厘凡一人名下实种若干仍令耕种其分给各花户地畆俱按名确查逐细填明更正不使稍有含糊从此花户得自纳租于官永不为佃户所侵渔而佃户亦惟自食其力防不能以花户为囊槖不特弊端厘剔凡属贫民皆得普沾
　　皇上恵养黎元之大徳矣奉
　　防依议
