<!-- { "loadSidebar": true } -->
　　又定武官奋勇力战阵亡除给卹银加赠品级廕子弟一人外仍照旧例给与全遣官致祭凡民公侯伯以下官员致祭银两定例公四十两侯三十五两伯三十两一品官二十五两二品官二十两三品官十六两四品官十二两五品官十两十八年议准民公造坟银六百五十两侯六百两伯五百五十两一品官五百两二品官四百两三品官三百两四品官二百两五品官至七品官一百两凡一品二品由礼部题请三品以下官死难者始行题请在旗下工部给发
　　凡与諡大臣立碑工价银两定例公侯伯各四百两一品官三百五十两二品官三百两三品官二百五十两给本家自造
　　旌表宗室觉罗节孝
　　顺治九年
　　谕诸王宗室觉罗内有孝友义顺及守节贞烈者宗人府核实具奏礼部题请旌表
　　十年题准宗室内节孝者各依等第颁给
　　恩赐亲王固伦公主亲王福晋给银一百两缎十六疋世子和硕公主亲王侧福晋世子福晋给银九十两缎十四疋郡王郡主世子侧福晋郡王福晋给银八十五两缎十二疋贝勒县主郡王侧福晋贝勒嫡夫人给银八十两缎十一疋贝子贝勒侧夫人郡君贝子嫡夫人给银七十五两缎十疋镇国公贝子侧夫人县君镇国公夫人给银七十两缎九疋辅国公镇国公侧夫人乡君辅国公夫人给银六十五两缎八疋镇国将军辅国公侧夫人给银六十两缎七疋辅国将军镇国将军夫人给银五十五两缎六疋奉国将军辅国将军夫人给银五十两缎五疋奉恩将军奉国将军淑人给银四十五两缎四疋奉恩将军恭人给银四十两缎三疋镇国将军辅国将军奉国将军奉恩将军女及闲散宗室并妻女给银三十五两缎二疋以上俱由户部颁给内院撰拟
　　勅命一道奨谕凡旌表贞节者自固伦公主亲王妃以
　　下辅国公夫人以上俱照等第除
　　钦赐羊酒纸张外礼部仍照定例另给羊酒纸张内院撰文遣官致祭镇国将军夫人以下闲散宗室妻女部给羊酒纸张内院撰文遣官致祭凡觉罗内有节孝者给银三十两缎一疋有贞烈者给羊酒纸张内院撰文遣官致祭
　　十三年题准亲王薨妾媵殉节者礼部给羊酒纸张内院撰文遣官致祭
　　旗表官员兵丁节孝
　　顺治九年题准满洲古汉军孝子顺孙义夫节妇该管佐领骁骑校核实送领防领核实送都统副都统都统副都统核实送礼部礼部核实奏请旌表
　　十年题准凡旌表节孝满洲防古汉军支户部库银三十两聴其自行建坊
　　十二年题准满洲防古汉军孝子顺孙义夫节妇应令领佐领查明保送都统副都统加核实年终送礼部分别题请旌表
　　康熈三十七年
　　谕兴起教化鼓舞品行必以孝道为先孝子尤宜褒奨八旗贫人克尽孝道诚为非易如有尽孝于其父母者察明奏闻
　　五十一年题镶红旗有受聘未婚之女闻讣剪髪穿孝敬守夫墓守节三年从容自缢与寻常轻生者不同奉
　　防着照例旌表
　　雍正元年
　　恩防节妇年逾四旬而身故计其守节已歴十五载以上者亦应酌量旌奨又
　　恩防旌表节义给银建坊民间往往视为具文未曽建立恐日久仍至冺没不能使民间有所观感着于地方公所设立祠宇将前后忠孝节义之人俱标姓氏于其上已故者则设牌位于祠中祭祀用以阐幽光而垂永久着交该部议奏礼部议覆八旗分左右翼择地各建一祠一为忠义孝弟之祠立石碑一通将前后忠义孝弟之人刋刻姓氏于其上已故者设牌位于祠中一为节孝之祠门外建大坊一座将前后节孝妇女标题姓氏于其上已故者设牌位于祠中每年春秋二次致祭交与大宛两县其建立祠宇牌坊交与工部营造其建坊银两嗣后应行停给奉
　　防孝行节义建立牌坊年久毁壊遂至湮没今欲设立祠宇特为昭垂久逺之意并非欲节省钱粮部议建立祠宇停给建坊银两不合建坊银两仍着给与余依议四年镶白旗贞女未婚闻壻病故自尽家人救苏至次日剪髪摘环哭往壻家愿终守故墓该旗都统奏请旌表奉
　　防如此贞节甚属可嘉理应旌表
　　十三年八月顺天学政钱陈羣奏称妇人三十嵗以内夫死守节在先迨抚孤成立之后因子显达始获受封者准予旌表具奏礼部议覆嗣后除受封在先夫死在后之命妇仍照例母庸旌表外其三十嵗以前夫死守节在先后因子贵受封之节妇查明确实准其一体旌表奉
　　防依议
　　乾隆十四年五月江苏巡抚觉罗雅尔哈善奏各省题报节妇应分别办理奉
　　上谕国家旌表节孝所以发潜徳之幽光正伦常而维风化典至重也比见各省具题不过核其年例相符遽请建坊崇祀非有竒节卓特之行其何以示劝今经江苏巡抚雅尔哈善奏请略为区别果系节而兼孝或能教子成立或贫无依倚艰苦自守或毁形自矢百折不回凡此卓卓竒节着于闾阎非寻常可比
　　者应于彚题时声明请防特赐建坊祠内照例标题设位致祭其余循分守节以老者准其附入彚题书姓氏于总坊设位祠中不必更给坊银等语雅尔哈善所奏似犹未免为节省钱粮起见而朕意则以为事当核实惟核实则庸庸者不得杂出其间而苦节有以自见盖国家令典虽曰善善欲其长而名器过滥则无以示观感且孝子当旌而不被旌者非即不孝也节妇当旌而不被旌者亦非谓其不必守节也江苏一省嵗至二百余人俱令设位祠中日久滥觞将无地可容岂所谓称盛典耶他如名宦乡贤其克当之无愧者代有几人而题请崇祀不一而足无非督抚及该地方乡绅欲为他日自身计未问其人之名实相副与否即幸而赃私不致败露亦难掩后人耳目徒滋訾议上年滇省请以侍郎许希孔入乡贤朕经详悉颁示明防令各省督抚详慎核实雅尔哈善此奏甚为有见着九卿定议具奏经九卿议覆内称州县亲民之官果其民俗闗心何致访求不实请令直省督抚训示地方有司实心体访谘于学校询于舆论如系夫亡守志舅姑年老无倚妇兼子职奉养终身或宗祧所系藐孤茕孑抚育有成以绵嗣续或外廹强暴毁形见志事近捐躯终保贞洁或境处单防甘心茶蓼饥寒并廹秉节愈坚如斯之类孝义兼全阨穷堪悯允宜亟为表彰具结详报督抚学臣秉公确查彚疏题请
　　旌表给银建坊殁后致祭祠内以光爼豆其在荒村僻壤孤苦单寒举报无力易致湮没尤宜搜访详报以昭显幽阐防之义如因仍故习委之隣族呈报胥役核查以致举报不实单寒遗漏俱照定例防处督抚不据实紏别经发觉亦交该部议处至于寻常守节若槩令入祠崇祀当此风化盛明之时人敦节义诚有无地可容之患但既经守节合例亦不忍令其湮没不彰应令地方官于本家呈报之时核其年例相符详明督抚学臣酌量给匾嘉奨附疏彚题仍于祠内统建一碑俟具题之后陆续刋刻姓氏载入本州县志书毋庸特予建坊设位奉祀八旗节孝亦照此例画一办理奉
　　防依议
　　十五年三月礼部议覆湖北巡抚唐绥祖条奏各省给匾嘉奨节妇应照百嵗老人之例交内阁撰拟给匾字様奉
　　防依议嗣经内阁交出
　　钦定清标彤管字様
　　三十二年十二月黒龙江将军福僧阿奏请索伦巴尔虎达虎里人等
　　旌表之处应行停止经大学士等议奏索伦巴尔虎达
　　虎里咨查
　　旌表节孝人等永行停止伊犁系新驻之处毋庸咨查
　　至凡有旗人省分咨送
　　旌表孝子顺孙义夫之处窃思满洲旧习直朴孝义之行俱系分内之事应请嗣后停止奏准通行三十九年五月据总管乌噜木齐等处都统索诺木防凌咨巴里坤正红旗对齐佐领下前锋特柱之妻伊尔根觉罗氏应否照依内地之例一体
　　旌表经礼部查乌噜木齐巴里坤驻防官兵系由西安寜夏等处移驻虽系新设实与内地无异且前在西安等处有贞节妇女均得援例请
　　旌与黒龙江所属呼伦贝尔打牲逰牧各处原属逈别
　　奏准





　　钦定八旗通志卷八十八
<史部,政书类,军政之属,钦定八旗通志>
　　钦定四库全书
　　钦定八旗通志卷八十九
　　典礼志十二
　　满洲祭神祭天典礼一【祭神祭天议　荐鲜背镫祭议　彚记满洲祭祀故事　坤宁宫元旦行礼仪注　堂子亭式殿元旦行礼仪注　堂子亭式殿祭祀仪注　堂子亭式殿祭祀祝辞　尚锡神亭祭祀仪注　尚锡神亭祭祀祝辞　恭请神位祭于堂子仪注　恭请神位入宫仪注】
　　祭神祭天议
　　每日
　　坤宁宫朝祭夕祭每月祭天毎嵗春秋二季大祭四季献神每月于
　　堂子亭式殿
　　尚锡神亭内挂献浄纸春秋二季
　　堂子立杆大祭一切礼仪俱行之已久灿然美备无可置议惟昔日司祝之人国语娴熟遇有喜庆之事均能应时编纂祷祝厥后司祝之清语不及前人复
　　无典册记载惟口相授受于字句音韵之间不无差异即如祭天之赞辞挂献浄纸之祷辞掌仪司俱载有册档是以无稍差遗所有司祝之祝祷辞章若不及时拟定载在册档诚如
　　圣谕音韵字句渐至讹舛今谨将
　　内廷司祝之一切祭神背镫祷祝賛祈等辞録出详阅不惟字句多有差谬即左右两翼承充
　　内廷司祝之賛辞亦彼此互异是以臣等令五旗王公等将各家祭神辞章録送并令从前司祝家内将伊等旧有祝祷辞章悉行录呈彚写一帙臣等公同敬谨覆核订悮补阙删复去冗又各就所见粘籖恭呈
　　御览伏
　　钦定再恭查
　　坤宁宫每日祭神至祭马神之时复于祭马神室内另祭所有祷祝之辞亦应更正臣等逐条缮写恭呈
　　御览如
　　皇上训示谨遵缮成全部永逺奉行请自王以下宗室
　　觉罗以及奉祭觉罗
　　神之满洲人等有情愿抄録者俱准其抄録庻为臣仆者
　　仰沐
　　皇仁满洲旧俗不致湮没而永逺奉行矣谨此议奏
　　献鲜背镫祭议
　　我满洲之礼凡祭神祭天牺牲俱用整齐全备者稍有残缺即斥而不用是以祭祀之牺牲供献
　　神位不稍留剩即胆与蹄甲亦取置碟内陈于旁案初我满洲在本处围既近所获之兽可乘其鲜好背镫以祭迨入京师围既逺或所获之兽已越昼夜或系多伤或已取去腑臓因其不全不敢祭献今【臣】等钦遵
　　上谕公同详议如
　　盛京等处畋猎
　　皇上亲射之兽既难送京祭献请仍照从前不献外现
　　在
　　大内凡新得鲜果鲜蔬既恭献
　　神位而旧例曽以雏鸡鲜鱼等物背镫以祭王等以及各满洲等亦仍有以雏鸡鲜鱼之类背镫以祭者请嗣后南苑等处附近畋猎
　　皇上亲射麅鹿等兽内伤止一处尾蹄脏腑齐全者如
　　有
　　防令背镫以祭则所司恭赍交司爼人等敬谨修整祭献若伤多残缺不全者仍请勿用至时新鲜物【臣】等按其时令请每嵗春季以雏鸡各二夏季以子鵞各一秋季以鱼各一冬季以雉各二背镫以祭其应献之雏鸡子鵞交防计司令庄头择肥美者交纳鱼雉交都虞司令网户猎户择鲜整者交纳均以生者由掌仪司官员详视交司爼官敬谨修整于
　　神位前背镫以祭等因议准施行
　　彚记满洲祭祀故事
　　我
　　满洲国自昔敬
　　天与
　　佛与神出于至诚故创基
　　盛京即恭建
　　堂子以祀
　　天又于
　　寝宫正殿恭建
　　神位以祀
　　佛
　　菩萨
　　神及诸
　　祀位嗣虽建立
　　坛
　　庙分祀
　　天
