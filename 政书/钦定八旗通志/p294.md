<!-- { "loadSidebar": true } -->
　　士入城毋入民舎有卒屠民家犬射伤犬主斩以徇民皆安堵如故为明崇祯帝发丧三日具帝礼塟归顺诸臣以明原官任事以京内外经贼蹂躏鳏寡孤独无生计者勅所司养赡令曰养民之道莫大于省刑罚薄税敛自明季祸乱刁风日炽以越诉讦讼为常设机搆讼自今嘉与维新凢五月二日昧爽以前罪无大小悉行宥免违谕兴讼者以所告罪罪之细事就有司告理重大经抚按结案非机宻毋得入京越诉讼师诬陷良民加等反坐前朝弊政莫如加派辽饷外又有剿饷练饷数倍正供逺者二十年近者十数载天下嗷嗷朝不及夕更有召买粮料诸名目巧取殃民今与民约额赋外一切加派尽予删除如官吏仍混征暗派察实治罪初诸王大臣等追贼至望都大破之自成奔西安畿辅诸城俱纳款分遣都统觉罗巴哈纳石廷柱叶臣及侍郎王鳌永防招抚山东山西河南时明福王朱由崧自立于江宁改元光大学士史可法督师州又设江北四镇沿淮徐置戍卒王欲招之降令南来副将韩拱薇防将陈万春等致书可法曰予向在沈阳即知燕京物望咸推司马后入闗破贼得与都人士接见识介弟于清班曾托其手勒平安拳致衷绪未审以何时得达比闻道路纷纷多谓金陵有自立者夫君父之讐不共戴天春秋之义有贼不讨则故君不得书塟新君不得书即位所以防乱臣贼子法至严也闯贼李自成称兵犯阙手毒君亲中国臣民不闻加遗一矢平西王吴三桂介在东陲独效包胥之哭
　　朝廷感其忠义念累丗之宿好弃近日之小嫌爰整貔貅驱除狗防入京之日首崇懐宗帝后諡号卜塟山陵悉如典礼亲郡王将军以下一仍故封不加改削勲戚文武诸臣咸在朝列恩礼有加耕市不惊秋毫无扰方拟秋髙气爽遣将西征传檄江南联兵河朔陈师鞠旅戮力同心报乃君国之讐彰我
　　朝廷之徳岂意南州诸君子苟安旦夕弗审事机聊慕虚名顿忘实害予甚惑之
　　国家之抚定燕都乃得之于闯贼非取之于明朝也贼毁明朝之庙主辱及先人我
　　国家不惮征缮之劳悉索敝赋代为雪耻孝子仁人当如何感恩圗报兹乃乘逆防稽诛
　　王师暂息遂欲雄据江南坐享渔人之利揆诸情理岂可谓平将以为天堑不能飞渡投鞭不足断流耶夫闯贼但为明朝祟耳未尝得罪于我
　　国家也徒以薄海同讐特伸大义今若拥号称尊便是天有二日俨为勍敌予将简西行之鋭转斾东征且拟释彼重诛命为前夫以中华全力受制潢池而欲以江左一隅兼支大国胜负之数无待蓍龟矣予闻君子之爱人也以徳细人则以姑息诸君子果识时知命笃念故主厚爱贤王宜劝令削号归藩永绥福禄
　　朝廷当待以虞賔统承礼物带砺山河位在诸王侯上庶不负
　　朝廷伸义讨贼兴灭继絶之初心至南州羣彦翩然来仪则尔公尔侯列爵分土有平西之典例在惟执事实圗利之挽近士大夫好髙树名义而不顾国家之急每有大事輙同筑舎昔宋人议论未定兵已渡河可为殷鉴先生领袖名流主持至计必能深维终始宁忍随俗浮沉取舎従违应早审定兵行在即可西可东南国安危在此一举愿诸君子同以讨贼为心毋贪一时瞬息之荣而重故国无穷之祸为乱臣贼子所笑予实有厚望焉记有之惟善人能受尽言敬布腹心伫闻明教江天在望延跂为劳书不宣意可法旋遣人报书曰南中向接好音法随遣使问讯吴大将军未敢遽通左右非委隆谊于草莽也诚以大夫无私交春秋之义今倥偬之际忽捧琬璧之章真不啻従天而降也循读三殷殷致意若以逆贼尚稽天讨烦
　　贵国忧法且感且愧惧左右不察谓南中臣民媮安江左竟忘君父之怨敬为
　　贵国一详陈之我大行皇帝敬天法祖勤政爱民真尧舜之主也以庸臣误国致有三月十九日之事法待罪南枢救援无及师次淮上凶问遂来地拆天崩山枯海泣嗟乎人孰无君虽肆法于市朝以为泄泄者之戒亦奚足谢先皇帝于地下哉尔时南中臣民哀恸如丧考妣无不拊膺切齿欲悉东南之甲立翦凶讐而二三老臣谓国破君亡宗社为重相与迎立今上以系中外之心今上非他神宗之孙光宗之子而大行皇帝之兄也名正言顺天与人归五月朔日驾临南都万姓夹道欢呼声闻数里羣臣劝进今上悲不自胜让再让三仅允监国迨臣民伏阙屡请始以十五日正位南都従前鳯集河清瑞应非一即告庙之日紫云如盖祝文升霄万目共瞻欣传盛事大江涌出枏梓十万章助修宫殿岂非天意也哉越数日遂命法视师江北刻日西征忽传我大将吴三桂借兵
　　贵国破走逆成为我先皇帝后发丧成礼扫清宫阙抚辑羣黎且罢薙髪之令示不忘本朝此等举动振古铄今凢为大明臣子无不长跽北向顶礼加额岂但如明谕所云感恩圗报已乎谨扵八月薄治筐篚遣使犒师兼欲请命鸿裁连兵西讨是以王师既发复次江淮乃辱明诲引春秋大义来相诘责善哉乎推言之然此文为列国君薨世子应立有贼未讨不忍死其君者立说可若夫天下共主身殉社稷青宫皇子变非常而犹拘牵不即位之文坐昧大一统之义中原鼎沸仓卒出师将何以维系人心号召忠义紫阳纲目踵事春秋其间特书如莽移汉鼎光武中兴丕废山阳昭烈践阼懐愍亡国晋元嗣基徽钦防尘宋高纉统是皆于国讐未翦之日亟正位号纲目未尝斥为自立率以正统与之甚至如元宗幸蜀太子即位灵武议者疵之亦未尝不许以行权幸其光复旧物也本朝传世十六正统相承自治冠带之族继絶存亡仁恩遐被
　　贵国昔在先朝夙膺封号载在盟府宁不闻乎今痛心本朝之难驱除乱逆可谓大义复着扵春秋矣昔契丹和宋止嵗输以金缯回纥助唐原不利其土地况
　　贵国笃念世好兵以义动万代瞻仰在此一举若乃乗我防难弃好崇讐规此幅为徳不卒是以义始而以利终为贼人所窃笑也
　　贵国岂其然往先帝轸念潢池不忍尽戮剿抚互用贻误至今今上天縦英明刻刻以复讐为念庙堂之上和衷体国介胄之士饮泣枕戈忠义民兵愿为国死窃以为天亡逆闯当不越于斯时矣语曰树徳务滋除恶务尽今逆贼未服天诛谍知卷土西秦方圗报复此不独本朝不共戴天之恨抑亦
　　贵国除恶未尽之忧伏乞坚同仇之谊全始终之徳合师进讨问罪秦中共枭逆贼之头以泄敷天之愤则
　　贵国义问照燿千秋本国圗报惟力是视従此两国世通盟好传之无穷不亦休乎至于牛耳之盟则本朝使臣久已在道不日抵燕奉盘盂从事矣法北望陵庙无涕可挥身陷大戮罪当万死所以不即従先帝者实惟社稷之故传曰竭股肱之力继之以忠贞法处今日鞠躬致命克尽臣莭所以报也惟殿下实昭鉴之书至宣付内院先是畿辅初定王遣辅国公屯齐哈和度防迎
　　上驾奏言京师形势宜建都
　　皇上宅中圗治宇内朝宗可慰天下仰望心至是率诸王
　　迎
　　驾于通州十月
　　上御皇极门
　　赐册寳封叔父摄政王建碑纪绩复豪格肃亲王爵晋阿济格为英亲王同三桂可喜由边外趋绥徳复多铎豫亲王爵同有徳仲明由河南趋西安剿贼定都后豫亲王还征江南二年五月郑亲王等议定摄政王仪制视诸王有加礼王曰
　　上前未敢违礼他处如议行翌日入
　　朝见诸臣皆跪遂回舆责大学士刚林等曰诸臣何故跪此
　　皇上之朝门也他处行此礼尚可乃行之
　　朝门岂有竟受之礼其谕众官知之御史赵开心疏言摄政王见诸臣跪迎即回因诸臣徒知尊王而不知王之尊
　　皇上也以叔父之亲兼摄政之尊原与诸王有异然羣臣
　　谒王当与朝见
　　皇上礼不同宜明定仪制又称号必先正名
　　上谕称摄政叔父王叔父惟
　　皇上得称之若臣庶皆称则尊卑无异臣以为当于叔父上加一皇字庶上下辨而名义定疏下礼部议行六月豫亲王克州可法死之遂下江宁擒由崧于芜湖江南平闰六月英亲王剿贼至武昌东下九江故明宁南侯左良玉之子梦庚率众降遂班师七月王致书豫亲王曰王遣贝勒博洛等招抚常州苏州杭州绍兴诸府降故明潞王朱常淓淮王朱常清已悉知之大兵日久劳苦王可率诸将士还京南京改称江南省应天府改为江宁府王量留兵交贝勒勒克徳浑都统叶臣驻守朱氏在任者改补他职所铸钱留充饟洪武陵设太监四名守陵兵四十名给地供祭祀投诚官或来京或彼处安置王其酌行之又致书英亲王曰尔防先称流贼尽灭李自成已死后又言战败兵凡十三次则先称殱贼竟属虚语今又闻自成遁江西尔防既称在江西
　　防何竟启行八月英亲王还京王令停遣官出迎寻议英亲王出征时罪降郡王事具本传十月诫浙江总督张存仁曰各官之任曽屡饬尽忠勤职毋谄媚餽遗本王尔为封疆大吏宜表率僚属乃送尔本王縀茶岂前谕未知闻耶后勿复如此是月同郑亲王肃亲王入谢
　　上赐良马恩出
　　谕曰凢遇朝贺大典朕受王礼若此等小莭毋与诸王同
　　王奏
　　上年幼冲臣不敢违礼俟
　　上春秋鼎盛凢有
　　宠恩自不敢辞十二月集诸王贝勒贝子公大臣等遣人
　　传语以尊崇
　　皇上诫谄媚已且曰
　　太祖
　　太宗所贻之业予必力图保防俟
　　皇上春秋鼎盛即行归政又曰前所以不立肃亲王者非予一人意因诸王大臣皆曰若立肃亲王我等皆无生理是以不立传语毕惟豫亲王不荅使者还报复遣传语曰昔
　　太宗賔天时予在
　　朝门幄中坐尔与英亲王跪请即尊位谓两旗大臣属望我者多诸亲戚皆来言予时以死自誓乃已此言岂乌有耶豫亲王语塞诸王请议其罪王以事在赦前且诫令自省非欲加罪免之三年正月遣肃亲王征四川流贼张献忠二月集尚书公英俄尔岱防语曰予为
　　上摄政惟恐事多阙误生民失所日夜焦思又素婴风疾劳瘁弗胜予有过毋或瞻徇其一一指陈至
　　国家事各有専属户部惟英俄尔岱内院惟范文程刚林寗完我额色赫是赖皆当勉力勿惮劳又言诸王均宜优养安荣其跪拜仪文殊为可省日者肃亲王出师予为祖道以金鞍良马解赠王屈体而受予心恻至今因欲禁此礼尔防为我善谕之五月率诸王大臣出安定门送豫亲王征苏尼特部谕将帅皆宜躬先临阵奋勇破敌勿退后冐虚名八月豫亲王击败喀尔喀部土谢圗汗硕雷汗凯旋王迎之乌兰诺尔宴赉出征王贝勒及外藩台吉防四年七月集各部尚书启心郎防谕曰内大臣礼部佥以豫亲王功懋应进封辅政叔王予初亦念及以王为予季弟犹豫未果今思黜陟为
　　国家钜典乌容瞻顾尔防与诸王议行又诫豫亲王曰汝继予辅政其益加勤勉寻罢郑亲王辅政复阿济格亲王十二月以风疾不能跪拜従诸王大臣议元旦莭
