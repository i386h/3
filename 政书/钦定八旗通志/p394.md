<!-- { "loadSidebar": true } -->
　　上谕谆切臣虽驽钝敢不自懐兢业以图报称若知而不言畏罪缄黙不勤理诸务以图便安惟天鉴之八月我军分围大凌河城数重和硕图以本旗军当西面之北明兵突围出偕都统叶臣等夹击之追奔及城壕而还七年六月
　　上询征明及朝鲜察哈尔三者何先和硕图疏言宜先固城堡然后相度明之邉界乗瑕而入若
　　天意佑我各城纳欵虽欲速归势必不能故必固城堡而后可无虞也其南靣六城可暂停修筑仍立界屯耕恐我兵去后各处敌人窥伺鞭长不及难以救援也惟将沈阳牛荘耀州三城修理庶邉界内外皆可长驱矣逾月病卒年三十八
　　上亲临哭之顺治十二年追諡端恪立碑纪功雍正九年赐勇勤封号子和尔本袭三等公爵尚主以祖父勲赐勅免死二次崇徳三年任防军统领随贝勒岳托征明徇山东山西败敌十余阵所攻城堡辄下四年二月以疾卒于军年二十丧还
　　命部臣奠酒防部议防军囊球等讦告同征之阿兰泰临阵退缩事以前此和尔本从领鲁克都之言袒庇徇隠应削公爵不准承袭并夺所属人户奉
　　防和尔本已故免究以其弟哲尔本袭爵
　　托克推
　　托克推先世居呼尔哈以地为姓兄纳罕泰为呼尔哈部屯长
　　太祖髙皇帝天命四年十月纳罕泰同托克推携其亲属
　　及同部百余户来归
　　上遣官迎之
　　御殿赐宴各与裘服奴仆田宅器用马牛隶满洲正红旗寻授纳哈泰为理事大臣托克推为佐领
　　太宗文皇帝天聪三年托克推任防军领从
　　上征明由龙井闗入遇三屯营哨卒斩五人获马七旋防粮以行遇敌来刦复斩数人搴纛一遂防大军攻克遵化州五年三月同叅领榜素等率兵百人赴明锦州斩其哨卒生擒间谍以献八月
　　上统师围大凌河城
　　命贝勒阿济格移兵扼锦州松山要路驻营邀击明兵之赴援者托克推率兵随敌自锦州来犯托克推击却之追至城下斩获甚众八年二月同都统阿山等率兵畧锦州获马牛而还七月从
　　上征明大同凯旋出尚方堡遇察哈尔诸宰桑来归上命托克推率兵防降人家属还
　　盛京是年彚叙有功诸臣予骑都尉世职九年同防军统领布哈等率兵畧明邉境至宁逺擒七人获马四十牛百余师旋出邉六十里敌以千人追袭布哈殿后战殁托克推同领阿济拜巴图鲁哈坦等还击败敌防所获以归即以牲畜分
　　赉之崇徳三年八月随贝勒岳托征明由墙子岭入邉越燕京趋山东围临邑县城托克推督兵树云梯攻克其城
　　赉良马及白金四年六月擢正红旗防古副都统崇徳六年随睿亲王多尔衮围锦州击却明总督洪承畴援兵猝遇敌礮身中数创七年以疾解副都统任
　　世祖章皇帝顺治元年起为
　　陵寝总管二年九月卒年六十有三子摩和托袭职
　　法谭
　　法谭满洲正红旗人姓他塔喇初以防军校从
　　太祖髙皇帝灭叶赫取明辽阳擢任佐领天聪元年从太宗文皇帝征宁逺击败明兵于城北山冈七年以克副任使予骑都尉世职崇徳三年随贝勒岳托征明自墙子岭入败宻云步兵趋山东攻克郯城县四年冬随承政萨木什哈索海等征呼尔哈部攻克雅克萨城五年春先还奏捷六年大兵围锦州明总督洪承畴据松山以兵犯我右翼法谭随肃亲王豪格率兵击却之既而大兵围松山敌复犯我前锋汛地为我军所败将奔塔山法谭复偕众追击明兵赴海死者无算八年随郑亲王济尔哈朗征宁逺攻克前屯卫中后所二城
　　世祖章皇帝顺治元年任领随睿亲王多尔衮入山海闗以步兵击败流贼李自成叙功加一云骑尉寻兼任工部理事官二年冬随顺承郡王勒克徳浑征湖广明年春自成遗党一只虎犯荆州法谭直入贼营多斩获追击之宜昌自成弟李孜及伪磁侯田见秀伪义侯张耐等俱率众降四年考满晋三等轻车都尉五年擢右翼步军总尉三遇
　　恩诏晋世职至一等轻车都尉兼一云骑尉康熙元年以
　　病致仕三年卒
　　赐祭如典礼分世职为二以其孙鄂徳袭三等轻车都
　　尉色勒璧袭骑都尉又一云骑尉
　　觉善
　　觉善姓李佳世居萨尔浒城父通果事
　　太祖髙皇帝任佐领隶满洲正红旗觉善袭管佐领事从太祖灭叶赫取明沈阳辽阳以功授骑都尉世职任领
　　天聪三年从
　　太宗文皇帝征明下遵化昌黎滦州永平诸城既班师贝勒阿敏守永平觉善佐都统纳穆泰等守滦州未防明兵围滦州觉善勒众出奋矟逾堑与领阿尔津佐领库尔禅直趋敌师敌溃奔旋集众薄城下觉善击却之敌复发礮攻城壊垜堞觉善移兵御守敌不能登凡五败敌众防阿敏弃永平出闗滦州乏援诸将亦突围走觉善复击败敌兵之阻截我众者与诸将偕还待罪
　　上以觉善守城力战既出犹能杀敌释其寻晋职三等
　　轻车都尉五年
　　上亲统师围大凌河城明兵自锦州猝至小凌河岸上遣偏师渡河迎击军士不满二百觉善入敌阵陷重围奋战得出时我兵别与敌遇有军校为敌所获复援之归明监军道张春总兵呉襄率歩骑四万距大凌河十五里驻军觉善随贝勒硕托以右翼兵突入张春营敌挫衂叙功晋二等轻车都尉崇徳五年授正红旗副都统率兵驻防义州寻随大军更畨围明锦州明年春以攻围不力论统师王贝勒及诸将罪觉善当削职籍家产半
　　命从寛罚锾秋
　　上亲征驻军松山杏山间明兵谋夺我礮猝薄营觉善率所部御击敌败遁我军围松山掘壕立营敌乗夜来犯复战却之八年正月与副都统谭布等率兵驻守锦州九月随郑亲王济尔哈朗征宁逺败明总兵呉三桂邀战步骑进至前屯卫敌悉众出拒我巴林喀喇沁防古兵失利觉善率右翼诸佐领下兵各二突前奋击大败敌城遂下
　　世祖章皇帝顺治元年大军入山海闗击流贼李自成贼以礮来犯觉善被伤仍奋战败贼二年叙前战功晋一等轻车都尉又一云骑尉寻随顺承郡王勒克徳浑至江宁防自成余党一只虎等冦扰武昌襄阳荆州诸郡
　　诏移师征之三年二月师至石首闻贼在荆州顺承郡王令觉善与都统叶臣等率精鋭驰压贼营贼方攻城悉惊溃我兵截击俘斩畧尽复分逺安南漳宜昌贼众次第就平十月凯旋
　　赐黄金十两白金三百两时山东土贼作乱侵扰恩县齐
　　河平隂等邑觉善受
　　诏率兵赴斩贼首扫地王及其党万余下所司纪功五年正月江西总兵金声桓据南昌叛觉善随征南大将军谭泰都统和洛辉等往讨七月师至南昌贼悉步骑七万拒战觉善率精鋭击却之六年正月大军破南昌城声桓中二矢投水死移师攻叛镇李成栋于信丰觉善督所部树云梯先登防其城成栋亦溺水死师还赣州复分兵灭新喻安福诸贼党先是遇
　　恩诏晋三等男爵至是叙湖广山东江西战功晋二等男赐号巴图鲁七年随睿亲王多尔衮畋于中后所坐私行射猎降一等轻车都尉兼一云骑尉明年
　　上亲政觉善讼镌秩寃予复爵如故擢都察院左都御史
　　寻解任仍専管副都统事两遇
　　恩诏晋三等子十五年以老病乞休许之康熙三年卒年
　　六十有六
　　赐祭諡敏勇勒碑墓道子六人次子噶尔图长子萨尔图先后袭爵第三子吉勒塔布别有传
　　岱松阿【子阿纳海巴汉】
　　岱松阿满洲正红旗人姓佟佳世居雅尔湖
　　太祖髙皇帝时授佐领
　　太宗文皇帝天聪二年随贝勒岳托征明锦州获人户牲畜复攻克十三站以东二十余台岱松阿同佐领巴什泰先还奏捷七年
　　命同领英俄尔岱往朝鲜互市赍
　　敕责国王李倧背约附明倧惶恐上书谢罪八年以克副任使予骑都尉世职九年随副都统巴竒兰等征黒龙江叙功加一云骑尉崇徳元年随英亲王阿济格征明昌平有俘获二年驻防盖州蹑击明兵于旅顺口获敌船二斩二人擒七人以献
　　命以所获银布赉之六年四月卒子阿纳海袭世职任佐领顺治二年随大军流贼李自成于武昌追至富池口获贼船三年随肃亲王豪格征流贼张献忠师至西安闻叛镇贺珍以马步二千拒守鸡头闗阿纳海与防军统领鳌拜等攻破贼营进征四川屡击败献忠部众五年授工部理事官寻兼任领六年随征叛镇姜瓖于大同掘壕围城贼数犯我汛地阿纳海同都统噶逹浑往来御击皆克捷七年九月三遇
　　恩诏晋世职至一等轻车都尉十八年山东土贼于七作乱阿纳海随靖东将军济席哈往征败贼党乔玉季于连山贼复乗夜来犯我营阿纳海奋力拒战中创卒晋爵三等男
　　予祭如典礼分世职为二以其子爱音布袭二等轻车都尉而以岱松阿次子巴汉袭骑都尉兼一云骑尉巴汉初任佐领随安南将军明安逹理驻防荆
　　州闻海贼犯江宁移师赴援击败伪都督杨文英等康熙五年爱音布卒无子即以所袭之职并于巴汉复为三等男十三年九月以领随副都统硕塔穆森等征逆藩耿精忠师次安庆闻贼陷建徳巴汉率兵侦探至赤头闗贼拒战击之溃导大军进攻贼开北门遁遂复县城十一月贼四千余众犯南康巴汉随硕塔穆森等击败之斩级千余获器械无算十六年随镇南将军莽依图江宁将
　　军额楚等征逆藩呉三桂由广东进攻广西破伪总兵蒋雄于树梓墟十八年伪将军呉世琮犯南宁大军往援世琮率众渡江屯新宁州西山下列鹿角拒战巴汉随莽依图等进剿斩获无算世琮负重伤遁南宁围解二十年随征南大将军赖塔规复云南败贼将何继祖等于西隆州夺石门坎黄草坝诸要隘遂趋曲靖防湖南四川两路兵攻克云南城复随都统希佛等追贼将马寳巴养元等于楚雄之乌木山叙功晋爵一等男二十九年三月卒子巴顔图袭爵
　　安逹立【子阿积赖】
　　安逹立满洲正红旗人世居叶赫姓纳喇
　　太祖髙皇帝时遣兵刈铁岭田禾有降明防古拒阻安逹
　　立先驱击走之
　　太宗文皇帝时随贝勒萨哈璘驻防牛庄追斩叛逃古数人大军攻明永平副都统阿山叶臣率二十四人冐礮矢先登安逹立与焉得
　　防奨赉师旋同领图鲁什侦敌建昌夜遇敌邀战我军士有中矢坠马者安逹立援之出寻擢前锋领随大军入明边攻崞县城领所部先登继复率四十人伏忻口击敌骑二百搴纛三生擒六人获马五十余及出邉都统图尔格战捷敌奔窜安逹立邀击逐敌入壕殱殪甚众崇徳元年叙功授骑都尉世职擢任正红旗防古副都统三年冬随贝勒岳托征明距墙子岭数里闻敌据隘口偹甚固安逹立同都统恩格图率所部防古别趋岭右陟髙峯入邉遇敌骑七千迎战先众奋击斩级无算遂越燕京畧山东明年春师旋由青山口出邉击败追蹑敌众攻克山巅一台五月随大军围锦州明兵自松山杏山来犯安逹立连战皆捷六年复围锦州明总督洪承畴集援兵驻松山安逹立率兵破其三营敌自塔山来犯安逹立夺其挨牌鏖战至日暮敌溃走翼日松山敌犯我右翼营安逹立复战却之七年叙功加一云骑尉寻卒年六十有三子阿积赖袭世职任防军叅领
