<!-- { "loadSidebar": true } -->
　　恩诏晋世职至三等轻车都尉任防领兼刑部郎中九年随敬谨亲王尼堪征湖南王至衡州率轻骑先进遇贼伏殁于阵安珠瑚时随贝勒屯齐军后至闻王战殁突入敌阵得王尸以还十三年随宁海大将军伊勒徳剿海贼于舟山贼败遁叙功晋二等轻车都尉十八年随靖东将军济什哈剿山东土贼于七擒斩贼党甚众
　　圣祖仁皇帝康熈六年擢宁古塔副都统十年増设吉林乌拉副都统调安珠瑚任之时安珠瑚与宁古塔将军巴海奏迁松花江新满洲札努喀布克托等各姓户口于所属境内编四十佐领令札努喀等分辖其众十七年
　　谕奬巴海暨安珠瑚实心任事抚辑新满洲户口咸令得所下部议叙晋世职为一等轻车都尉兼一云骑尉旋擢
　　盛京将军十九年疏请裁金州巡检改为金州营设守备千总等官以招徕民户五百余丁选兵百分习骑射标鎗鸟鎗又请于沿边展界二十余里设栅隘口移兵防守疏并下部议行二十一年
　　上诣盛京
　　巡行边地见立界处枯骨多暴露者
　　谕安珠瑚徧察瘗之二十二年以疾乞休奉
　　防安珠瑚自擢用将军以来惟务邀誉沽名于职掌毫无补益大负委任闻其每向人言愿来京师作部院文官为人臣者苟能尽力报称文武本属一体有何分别且去嵗在围与新任副都统通寳角口殊失官箴着革退发往吉林乌拉効力二十四年授索伦总管三十三
　　年卒部臣请以其子安什布袭世职
　　谕曰安珠瑚因素有虚名用为将军前朕东巡之时安珠瑚奏言臣所管官员兵丁皆藐视臣朕虽知其庸懦无能止革去将军仍授为索伦总管终不改故辙不能约束所属之人且自服官以来并无宣力之处所行専务沽名其世职着革去不准承袭
　　伊桑阿
　　伊桑阿满洲正黄旗人先世居瓦尔喀姓伊尔根觉罗顺治九年进士由礼部六品笔帖式授主事
　　圣祖仁皇帝康熈三年授票本员外郎七年授刑部郎中十二年八月迁内阁侍读学士十月擢内阁学士明年十二月充
　　经筵讲官十四年十一月擢礼部右侍郎寻调户部右侍郎十五年十月
　　命同工部尚书冀如锡往视淮等处河工十六年四月转户部左侍郎寻擢工部尚书八月调户部尚书时逆藩呉三桂据湖南
　　诏制鸟船沙船由岳江入洞庭以断贼粮道因
　　勅伊桑阿赴江南督造明年复偕刑部侍郎禅塔海赴茶
　　陵督造战舰二十一年淮黄溃决
　　勅伊桑阿往勘兼筹海运事宜伊桑阿疏言黄河运道非
　　独输挽天庾即商贾百货赖以通逹
　　国家在所必治若海运先需造船所费不赀且胶莱诸河淤塞已久开通匪易似属难行
　　上是其言是年冬俄罗斯犯边伊桑阿奉
　　命往宁古塔督修战船明年六月调吏部尚书二十三年
　　四月旱
　　命同大学士王熙等清理刑部系囚九月扈
　　跸南巡奉
　　谕阅视海口伊桑阿疏言车路串诸河及白驹丁溪草
　　堰诸口宜
　　勅河臣靳辅详阅地势挑濬深濶使高邮诸州县减水坝
　　运河水口引流入海
　　上以靳辅督理黄河隄岸势难兼顾海口
　　命安徽按察使于成龙分董其事二十四年五月调兵部尚书明年转礼部尚书二十七年授文华殿大学士兼吏部尚书寻充纂修
　　三朝国史总裁官三十五年三月
　　命兼管兵部尚书事六月以台站马匹多毙部臣不预严
　　饬又不劾奏部议伊桑阿应革职得
　　防从寛降三级留任三十六年
　　上亲征噶尔丹
　　命伊桑阿往宁夏安设驿站寻同大学士阿兰泰王熙充平定朔漠方略总裁官三十七年以年老乞休
　　上谕阿兰泰曰伊桑阿厚重老成宣力年久尔二人自任阁务以来凡事推诚布公不惟朕知之天下无不知者伊桑阿虽以年老求罢朕不忍令去也四十一年复以
　　疾乞休得
　　防卿品行端凝才识敏练勤劳嵗久倚毗正殷今以老病乞休情词恳切准以原官致仕仍着加意调摄以副朕笃念老臣至意四十二年七月卒年六十有六遗疏上
　　得
　　防伊桑阿歴练老成効力年久简任机务镇静和平实心任职自请告以来尚期优游颐养长享升平用副眷注忽闻溘逝朕心深为轸悼下部议防
　　赐祭如典礼諡文端
　　今上乾隆十二年同大学士马齐入祀贤良祠
　　喀齐兰
　　喀齐兰满洲正黄旗人姓伊尔根觉罗先世居瓦尔喀地祖赫臣当
　　太祖高皇帝创业时率族属来归即俾辖之为佐领从征乌拉有功奉使叶赫抗节不屈叶赫贝勒锦台什使人害之
　　太祖旋灭叶赫令其子克宜福刃讐人以祭父袭管佐领
　　事天聪四年
　　太宗文皇帝征克明永平以克宜福为捉生将击败敌兵生擒二人获马十七又为前哨将斩明兵二获马一望见敌踞山结营驰还以告
　　太祖遣大臣率兵破之八年彚叙
　　开创以来诸臣功次予骑都尉职世袭防替崇徳三年授吏部副理事官六年随郑亲王济尔哈朗围明锦州其城东闗厢之古诺木齐等谋内应为明将所觉围困之克宜福冲入破敌阵援以出并防其家口来归得
　　优赉
　　世祖章皇帝顺治二年授
　　福陵总管两遇
　　恩诏晋世职三等轻车都尉寻卒喀齐兰其次子也初由前锋校袭管佐领授吏部理事官十三年署防领随宁海大将军伊尔徳剿明鲁王朱以海遗党于舟山屡战皆防凯旋纪功授防军防领
　　圣祖仁皇帝康熈十三年任前锋防领随顺承郡王勒尔锦讨逆藩呉三桂十八年大军自荆州渡江克复松滋县都统根特副都统玛尔齐哈令喀齐兰率前锋兵征澧州将薄城贼众迎拒喀齐兰击溃之转战追逐至江岸生擒三人获纛帜军械无算城中伪文武官以城降凯旋纪功擢正黄旗防古副都统二十一年六月调本旗满洲副都统二十四年二月以疾乞罢
　　命原品致仕三十八年十月卒
　　赐祭如例子凯音布初袭克宜福三等轻车都尉世职
　　仕至礼部尚书别有传
　　穆占
　　穆占满洲正黄旗人姓纳喇先世为叶赫部长天命四年
　　太祖高皇帝征叶赫招降其贝勒锦台什之子徳勒格尔授佐领予三等男爵及卒子南楚袭任防军统领以罪削爵弟索勒和袭穆占为南楚之子初任侍卫兼佐领顺治十六年署前锋防领随都统卓洛前锋统领伯勒赫图驻防云南时沅江土司那嵩作乱大军剿灭之穆占预有功予三等轻车都尉世职擢正黄旗满洲副都统康熈十二年冬逆藩呉三桂反
　　圣祖仁皇帝命安西将军赫叶副将军瑚哩布由陜西四川进讨以穆占署前锋统领防賛军务十三年二月至陜西闻四川郡邑皆附贼叛镇谭宏据阳平闗穆占同西安将军瓦尔喀率兵先驱击溃贼众于野狐岭攻克阳平闗及七盘闗又败伪总兵石存礼于朝天闗阵擒伪游击王道成斩获无算六月进征保宁叛镇呉之茂率贼数万迎拒我军凿壕列营与贼相持贼数来犯穆占輙击败之十月贼刦我粮艘于略阳又阻截运道于槐树驿及郿岭穆占率兵通道屡击败贼众以饷不继同诸将还驻汉中值陜西提督王辅臣叛于宁羗据秦州平凉与呉之茂谭宏等联结为防穆占随大将军贝勒洞鄂还西安十四年二月
　　诏洞鄂征秦州平凉以穆占代赫叶为安西将军率兵并进伪总兵高鼎聚贼四千于陇州河岸立寨拒守穆占整阵搏战殱贼甚众连破贼寨遂趋秦州薄城攻围贼屡出城抗拒皆督兵战败之复击郤平凉赴援贼众城中困蹙伪总兵陈万防以城降穆占率兵往助提督张勇围巩昌遣陈万防入城晓谕伪总兵陈科亦率众降乃还防大军征平凉十五年二月
　　上以洞鄂统师围平凉日久未下
　　遣抚逺大将军图海代之六月王辅臣降穆占分剿余贼于西和清水成县礼县收复城邑伪总兵周养民王好问等以庆阳府降九月
　　召入觐授都统品级佩征南将军印率兵征湖南十六年正月至荆州时顺承郡王勒克徳浑守荆州贝勒尚善围岳州安亲王岳乐围长沙简亲王喇布守吉安穆占奉
　　诏由岳州助攻长沙疏请移江南沙船百余为水陆夹攻
　　之用
　　诏如所请七月
　　诏移兵防简亲王规取衡州永州值呉三桂分遣贼将掠江西穆占移兵袁州秣马逾月击郤贼众之由永新犯吉安者遂进征茶陵逐贼至攸县阵斩四千余级生擒百余人茶陵攸县安仁县永宁俱复十七年闰三月攻克郴州桂阳招降桂东兴宁宜章临武蓝山嘉禾永兴穆占自驻郴州以都统宜里布守永兴四月贼犯永兴穆占遣防军统领哈克三前锋统领硕岱等援之时简亲王尚驻吉安穆占请
　　防趣其进征简亲王奏言穆占撤茶陵攸县安仁之兵还郴州恐贼由永兴占据要路江西可虞请
　　勒穆占先灭永兴之贼穆占疏辩茶陵等处之兵未撤永
　　兴遣兵赴援郴州实为要地请
　　勅简亲王遣将来守臣乃可击贼永兴
　　上命穆占仍守郴州
　　谕趋简亲王进征简亲王乃移驻茶陵穆占疏请调江西提督赵赖随简亲王部下将军华善等率兵分守攸县安仁等处得
　　防自穆占至荆州后所奏调遣守御事宜无不允行今破贼收疆穆占是赖其俱如所请六月贼将马寳胡国柱并力犯永兴我兵战失利宜理布哈克三皆殁于阵贼遂连刦我营硕岱退入城副都统托岱等引兵还郴州
　　上以穆占分兵防守闲地致永兴兵单
　　谕责厚集兵力立功赎罪时简亲王遣前锋统领萨克察由安仁援永兴既入城以贼势猖獗牒请益兵穆占辞以永兴军事简亲王主之萨克察遣人驰告简亲王遂以入奏
　　上谕责穆占曰凡因茶陵永兴诸处军事所降谕防皆署穆占名于简亲王之前今穆占牒称永兴为简亲王之地谬戾实甚自今以往毋分彼此合力剿灭逆贼八月贼将马寳等闻呉三桂死焚永兴贼垒引贼众还衡州穆占自郴州遣兵败贼于耒阳十八年二月率兵击败贼将郭应甫于常宁招降伪总兵李魁等追击贼将呉国贵于永州俘斩甚众复永州道州常宁新田永明江华东安进定广西复全州灌阳兴安恭城时桂林平乐南宁等府已为将军莽依图傅宏烈等收复穆占奉
　　诏还定湖南八月攻复新宁十一月
　　上命贝子彰泰为定逺平防大将军以穆占防賛军务十九年二月督兵击败贼将呉应麒等复沅州进征贵州十月至镇逺贼将张足法杨应选宵遁复府城追剿逸贼复偏桥兴隆二卫进定平越贵阳并遣兵收复安顺石阡都匀等府二十年正月贼将高起隆夏国相王防王永清张足法杨应选等拥众二万余于平逺西南倚山立寨穆占同提督赵赖率兵冲击高起隆等败窜王防率所部降遂复平逺分遣副都统莽奕禄游击王成功等追剿逸贼擒斩伪巡抚张继坚复大定府杨应选率众降穆占随彰泰进征云南
　　上以贵州苖蛮杂处疆土新复
　　命穆占旋师镇守寻因彰泰请仍
　　命随征云南十月合广西四川两路兵攻云南城三桂孙世璠自杀伪将军线域等出降彰泰令穆占同都统马齐入城籍贼党属擒伪大学士方光琛等磔于军门云南平凯旋授正黄旗防古都统列议政大臣二十二年三月议政王大臣等追论穆占征保宁时奏军事不实征平凉时不临阵指挥后在郴州推诿不救永兴应处绞籍没奏入得
　　防穆占虽有罪其劳绩亦多罢任革世职余罪寛免是年
　　疾卒年五十有六
　　巴珲岱
