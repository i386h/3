<!-- { "loadSidebar": true } -->
　　西陲用兵时军需信要务统勲既罢斥【刘统勲为陕甘总督闻阿逆之变议弃巴里坤恐其揺惑军心即罢斥逮治而以黄廷桂代之筹办军务始得其益】特用就熟路擘画实尽劳诸事皆弗误而以民为重从不加征赋遇灾仍赈卹入告直陈故可比主吏萧闗中勤供输以此论功勲章服锡异数为政颇尚严赫赫名久着然而公无私任劳任怨素
　　两朝所造就似此诚罕遇
　　故大学士前两江总督尹继善
　　皇考时擢任封疆余践阼后存者渐稀惟尹继善歴年防久尹继善姓张佳前大学士尹泰子也雍正元年翰林五年迁侍讲兼户部郎中
　　命往广东审勘藩臬两司受贿徇隠案得实即署广东按察使六年三月以内阁侍读学士往江南协办河务八月署江苏巡抚明年二月实授仍兼管河务八年署江南总督十一年迁云贵广西总督乾隆二年秋入勤以父年老乞留京授刑部尚书五年授川陜总督再调两江两广十三年大学士公傅恒经畧金川尹继善往为参赞兼署陕甘总督廿一年实授两江总督兼管总河廿九年晋大学士为军机大臣仍管总督三十年召还入阁办事三十六年卒于位闻而轸悼即遣皇子奠醊赙卹有加入祀贤良祠满洲翰林中优于文学兼能通达政事者无出尹继善右且以其为
　　皇考所留贻大臣始终任用之尹继善公正端厚所至以爱民为先务故甚得名誉临事不动声色而小大悉就理筹画河工诸务并协机要其待僚属虽若上和下睦然遇劣迹应劾者亦不多寛假以是人皆爱而畏之丁丑壬午乙酉三次承办南巡不涉华靡不事科派实能深体余意尤足嘉焉尹继善任督抚四十余年在内阁仅六载其事迹多着于外故仍列之督臣懐念不置而环顾满洲翰林罕有能继之者益増感叹耳
　　八旗读书人假借词林授然以染汉习率多忘世旧问以弓马事曰我读书秀及至问文章曰我旗人胄两岐失进退故鲜大成就自开国至今任事奏绩茂若辈一二耳其余率贸贸继善为巨擘亦頼
　　训迪诱八年至总督
　　异数谁能遘政事既明练情性复温厚所至皆妥帖自是福量辏能诗畧如白【谓居易】倡和亦颇富独爱驰驿喻【南巡时于山水名胜略涉防览即行从不留恋久坐而景槩亦自不遗尹继善窃比于驰驿观山闻之不惟不怪而嘉其深合余寓意于物而不留意于物之义向每赋诗及之】知寓意不留
　　故大学士兼江南河道总督髙斌
　　髙斌初为内务府司员雍正四年任苏州织造六年迁广东布政使寻调浙江江苏及河南九年授河南副总河十年春调两淮盐政是冬兼江宁织造十一年春
　　皇考命其就近学习河务十二年春署江南总河余即位后令实授河督乾隆六年调直总督十年擢吏部尚书十二年夏授大学士十三年闰七月以大学士兼管江南总河十八年以河员应追核减之项聴其迟延又淮水决邵伯二闸罢职留工自効二十年卒于工念其为宣力旧臣敭歴年乆予内大臣衔廿二年南巡复念髙斌为总河时颇着劳绩如毛城铺所以分泄黄流于徐州设水志必至七尺始开后人不用其法遂致黄弱沙淤隠贻河患至三滚坝泄洪湖盛涨髙斌坚持堵闭下河亦屡丰其功在民生自不可冺虽张家马路及运河二闸不免果于自信贻误而瑕瑜自不相掩本朝河臣虽不及靳辅较之齐苏勒稽曽筠殆有过之因命与靳辅等三臣同列河壖祠祀复原职髙斌存心忠厚且以理学自居人颇方正其办河务实能体国抒诚不涉虗伪食报宜不爽乃其子髙恒既以任盐政时受商人贿伏法其孙髙朴往驻叶尔羗贪黩藐法勾通奸商盗卖私玉赃逾钜万且派累回人防致激变实非情理所应有因即于回疆立寘大辟犹不足以蔽辜髙斌后人不宜若此余虽悯髙斌实不能废法曲贷也其在纶扉未久而治河之绩彰彰可考因于督臣中致念云
　　本朝善治河靳辅齐苏勒斌实可比靳弗徒保工急至其于齐也有过无不及【齐苏勒惟以保守隄工为务其于为民大局初不计也】惟是闭三坝自信过于力下河曽受福异涨害亦迫【髙斌力主堵闭三坝下河固受其利然狃于成见虽遇清水盛涨亦执而不变癸酉秋洪湖异涨其自髙堰五坝泄下之水髙宝两湖至不能容髙斌仍不肯启放车逻南闗等坝致洪流冲突溃决隄岸不特下河被灾甚重即濒运河之髙宝各州县亦胥受其患则咎有攸归因治髙斌之罪】用此抵以罪劝惩国之则然终谅其心与祠复原职壬午复南巡清口亲定式预拆东西坝频年已受益【壬午南巡阅视清口因于髙堰五坝定水志如清水比志増长一尺则拆清口东西坝十丈视其増长尺寸随时展拆两坝俾宣泄有资为釜底抽薪之计及水减退仍按志以次镶筑酌留口门二三十丈自定水志以后河臣如法展拓清口连嵗有收下河受益】昨秋黄河决洪湖涨因逼无已徐启坝未至冲溃棘【昨秋豫省黄河漫溢归入淮河势甚浩瀚计洪湖必不能容纳因先事绸缪传谕萨载以次展拓清口并于各闸坝酌启泄水萨载遵防尽展清口东西两坝六十丈又先启山旴智信两坝复启仁义礼三坝并将南闗车逻昭闗各坝同时开放运河两岸始保无虞虽下河不免稍被偏灾然减下之水较之冲决势缓故为患不至太甚且豫筹赈卹民皆安堵惜髙斌当日未能见及展拓清口及启放闸坝致有癸酉之失也】使斌而有知应叹初未识
　　故大学士兼两江总督髙晋
　　髙晋大学士髙斌之侄也初任知县洊涉山东运河道乾隆十四年擢山东按察使明年迁安徽布政使二十年擢安徽巡抚寻协同白钟山办南河事廿六年授江南河道总督三十年擢两江总督命统理总河事三十六年授大学士仍管两江总督兼总河髙晋歴封疆三十年勤以奉职诚以任事尤能整饬吏治尽心民莫吏不敢欺而民爱之盖由县令起家于下情无不深悉故也其于治河颇步趋髙斌效其纯而去其偏故无少愆失凡修防疏筑诸事皆实心经理当今晓河务者无出其右昨秋豫之祥符仪封黄河漫溢夺溜堵筑非姚立徳等所能任因勅髙晋率南河谙练将弁驰往董治乃两处漫工屡塞屡开绩久弗就髙晋忧惶成疾日益危笃尚书袁守侗邮奏即遣侍卫防太医院使往视并谕以安心调理医至甫数日竟不起闻而轸悼优卹有加入祀贤良祠并为挽词惜之髙晋老成敦朴体用兼优实督臣中之杰出者虽为阁臣而未办阁务故仍列于督臣髙晋齿虽长余数嵗而精力未惫冀尚可资倚任不意其遽以勤事殁深叹贤臣之沦谢矣忆余初践阼时大臣皆长于余且多
　　皇考所简用今则旧臣竟无一人即有长于余者悉余所防擢而年小于余者亦间有雕零此懐旧之诗所为作也
　　从来擢督抚徳才量【去声】并重以此下僚中【平声】百不一二中自知县起者臻斯必超众晋也实其人故悉下情洞更兼习河务要任久倚用乃以治河决来豫屡稽功【叶】愤懑因致疾不起诚堪痛歴歴怀旧臣中外资经综而予未息肩吁俊期与共
　　阅武
　　乆矣兹偃武慎哉尚诘戎备而期不用习以待成功履地云梯捷连环火器雄按劳行赏遍士气鼓薰风
　　赐两江总督萨载
　　两江总督例兼河任重事繁资是吪晋也昔闻家训在【髙晋大学士髙斌之侄习闻家训谙习河务因简任而江总督兼管河务十余年】载兮能集众思罗幕开建业亦无忝川改陶庄有足多【陶庄引河自康熙己卯南巡时即　　命开治而河臣率以为难因循未就及萨载履任入觐时面谕赴工察看伊即力请开挖引】
　　【河与余意合遂于四十二年二月奏报工成引河畅达形势甚顺等语因交部从优议叙给与世职以示奬励】识要输诚更何谕所期军肃与民和
　　赐苏州巡抚杨魁
　　乆曽为府道上下习嫺知必不喜趋奉更当体溺饥于奢俭应示既飬教毋遗勗尔勤本务周忱有往规赐总河李奉翰今调河东总河之任之作
　　耕当问仆世勤司【奉翰父李曽为南河河东总河】简任南河两载斯特以豫工须善后因移东省借深知【江南河务虽繁于河东而豫省善后事宜要李奉翰久任河官较为谙习至南河本要任而现在安澜工程稳固又有萨载兼管陈辉祖随同办理自可渐臻熟悉因将二人对调】行以无事莫过慎防以其先岂在竒尚此合龙盼佳信闗心遥望引愁思
　　赐大学士仍管浙闽总督三宝
　　海疆浙闽重幕府简犹难必也知大体宁惟期小安暴除艰废猛众得允于寛节相权资理徐归黄阁端
　　阅武
　　祖制真垂逺杭州驻八旗
　　鸿猷惟慎矣武备可疎之既练仍应阅虽安不忘【去声】危未曽御弧矢【弓矢为我朝　　家法即位以来每率侍卫等较射习劳凡阅武必亲御弧矢示众自壬午年臂痛虽马射如故而罢步射者十余年矣每追忆前事不觉怅然】臂病久慙斯
　　阅江宁旗兵
　　诘尔方行寓觐光阅兵江表武维扬微风不动旌旗肃晓日偏増组练煌问俗此时思继述驻防
　　当日意深长毋忘尔祖国之荩御侮曽兹随豫王按豫王执明福王平江南其功不可冺戊戌春有防申雪罪愆并复其旧封号配祀
　　太庙凡以旌前示后励我宗潢而彼时随王折冲御侮皆我八旗子弟兵今兹驻防江宁者或尚有其曽元也
　　书扇赐大学士阿桂时在兰州剿回冦
　　迩日书诗经【曩时曽书诗经全部并指示尽院图之间亦涉笔兹重观之觉书法未臻因复手写一通易之适书至小雅北山从事贤劳经营四方之句不觉缱懐于役者之劳云】北山什重勘即事懐贤臣于役频再三江河资画防逆回兹剿陷【大学士阿桂于上年腊底命往浙江阅勘塘工今春并令由江南至河南查办河务时值甘省匪回肆逆遂命由豫取道赴甘防近虽屡奏杀贼匪并于贼人所占山梁四面拿卡围逼贼势穷蹙待毙而蒇事捷音尚未奏到悬望日甚一日耳】徒以恃险守绝壁及深堑宻围待坐困报功信迟欠愤懑尔我同贤劳乆烦憺卿无父母忧予有股肱念赐扇借解炎是用五字掞
　　两江总督萨载奏报得雨诗以志慰并书扇赐之
　　江南夏五挿秧时一嵗农功要期早月霑膏闰余望髙田需泽次时迟【萨载奏上江地方南路雨水充足中晚二禾纷纷插莳北路桐城合肥滁州一路地势髙阜自五月廿四廿六等日得雨后髙田不无望泽正拟设坛祈祷于闰五月初八九等日甘霖大霈入土约有一尺山乡得此透雨均可不悮三时栽插云按农书夏至后半月分三时头时三日中时五日末时七日也】甫商祈雨为【去声】民请遂得霈霖荷
　　昊慈接阅黄绫封事报诚忻诚惧谕卿知
　　题旿山水画二帧
　　竹径通幽万个青豁然开朗有溪亭主人欲写湖山趣防以神非防以形
　　右竹阁临流
　　枫溪几曲水潆洄揽景沿流一棹开未肯秋风吹落叶恐妨杜句涉重儓
　　右枫溪纵苇
　　阅火噐营兵因成六韵
　　火噐诚要用营居筑水濵【火噐营建自乾隆癸巳年此地濵长河以其去城市逺不致衣食侈费一意习劳肄武也】欲因逺城市可以致精纯万礟齐声发千军一志淳武成斯敢忘律在众胥遵幼习义犹美【火噐营兵纪律整齐技艺娴熟其十嵗子弟演放进步连环鎗者亦能如法幼童即能如是亦可嘉尚因命徧加赏赉以示奬励】劳思善亦真旌勤徧加赏教养总须均
　　过南岭阅健鋭营肄武作
