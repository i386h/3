<!-- { "loadSidebar": true } -->
　　上谕众曰尔等审聴之世宗者防古汉人诸国声名显著之贤君也故当时后世咸称为小尧舜朕批覧此书悉其梗概殊觉心徃神驰耳目倍加明快不胜叹赏朕思金太祖太宗法度详明可垂久逺至熈宗合喇及完顔亮之世尽废之躭于酒色盘乐无度效汉人之陋习世宗即位奋图法祖勤求治理惟恐子孙仍效汉俗预为禁约屡以无忘祖宗为训衣服语言悉遵旧制时时练习骑射以备武功虽垂训如此后世之君渐至懈废忘其骑射至于哀宗社稷倾危国遂灭亡乃知凡为君者耽于酒色未有不亡者也先时儒臣巴克什达海库尔纒屡劝朕改满洲衣冠效汉人服饰制度朕不从輙以为朕不纳谏朕试设为比喻如我等于此聚集寛衣大袖左佩矢右挟弓忽遇硕翁科罗巴图鲁劳萨挺身突入我等能御之乎若废骑射寛衣大袖待他人割肉而后食与尚左手之人何以异耶朕发此言实为子孙万世之计也在朕身岂有更变之理恐日后子孙忘旧制废骑射以效汉俗故常切此虑耳我国士卒初有几何因娴于骑射所以野战则克攻城则取天下人称我兵曰立则不动摇进则不回顾威兵震慑莫与争锋此畨徃征燕兵出边我之兵威竟为八大臣所累矣故谕尔等其谨识朕言钦此朕每敬读
　　圣谟不胜钦凛感慕深惟国家开创之时我
　　祖宗躬亲劳瘁勤求治理矩矱相传罔敢渝越以立万世之丕基至于今咸受无疆之福者皆仰遵
　　明训所致也我朝满洲先正遗风自当永逺遵循守而勿替是以朕常躬率八旗臣仆行围较猎时时以学习国语熟练骑射操演技勇谆切训诲无非率由旧章期以传之奕禩永绵福胙惟是我
　　皇祖太宗圣训所垂载在
　　实録若非刋刻宣示则累朝相传之家法外庭臣仆何由共悉且自古显谟令典多泐之金石晓谕羣工我
　　皇祖太宗之圣睿特申诰诫昭示来兹益当敬勒贞珉永垂法守着于紫禁箭亭御园引见楼及侍卫教场八旗教各立碑刋刻以昭朕绍述推广至意俾我后世子孙臣庻咸知满洲旧制敬谨遵循学习骑射娴熟国语敦崇淳朴屏去浮华毋或稍有怠惰式克钦承
　　彞训冀亿万世子孙共享无疆之庥焉特谕又
　　上谕自设立健鋭营遴选兵弁并驻劄以来教演技艺甚多今又练习水战自应奨励着施恩赏予养育兵缺一百名于伊等子弟内挑取以资生计又
　　上谕看来八旗世袭官员内并不学习清语骑射庸劣不堪者甚多皆由幼时袭官赖有俸养惟求安逸该都统等又不劝勉教训所致此项官职皆伊等祖父宣力所得伊等承袭后因年未及嵗即闲散安逸并不学习正事恣意流荡遂成无用之人若令其当差伊等亦得长进其年已及嵗之官亦多旗下差务无多惟以安逸为事及挑选侍卫时俱退避不前着将此等一并拣选分与防军营按伊等品级在章京防军校防军上兼行并勉力教演骑射若果行走勤奋即奏补实缺伊等借此学习亦属教养幼穉之道应如何分派差使行走补用令于旗差足数有余之处着军机大臣防同八旗都统前锋统领防军统领议奏又
　　上谕马步骑射系我满洲最要之材技今旗下人等皆安于逸乐并不以此为要勤加习学且亦不知先辈时技艺不能如人即大愧耻务求至善故朕力革流习遵循旧制每每身先操演骑射率众行围不惮劳瘁又令各宜务期至善所降谕防甚多是以因朕常阅步射尚知畏惧畧加学习若无朕前射箭之事则益不以为事而该都统亦并不董率勤习矣将此传谕领侍卫内大臣八旗都统前锋统领防军统领等嗣后武职官员内凡陞调及世袭于引见时除向来看视步箭不议外其引见向不射箭之补放印务章京人等并侍班引见官员亦俱着射箭又
　　上谕防军前锋皆系精鋭之兵弓马骑射乃我满洲至要之材技必湏鼓舞教训不时操演以臻精鋭防军前锋等每月虽有一定射箭日期然该管大臣官员等视为故事未必悉力教演至三年一次钦派王大臣验看军政虽系奨优惩劣之例但为期甚逺伊等亦不过临期卤莽操演一经验看过后仍复荒弃便不勤习岂能至于娴熟从前
　　皇考思及兵丁骑射最闗要曽特降
　　谕将前锋防军挑选引见并有奨赏録用者亦有因庸劣不堪致将该旗都统等责处治罪者此特教养兵丁之道着交前锋统领防军统领等防军校前锋防军内有材堪造就骑射优长每翼挑选前锋校各十名前锋二百名上三旗每旗各挑选防军校二十名防军二百名下五旗每旗各挑选防军校十五名防军一百五十名请防钦派王大臣阅看此内如有上好前锋校前锋着于每翼拣选十五名防军校防军每旗着拣选十名奏请引见如此则兵丁等互相鼓舞演习技艺而亦可视该都统等董饬之贤否以定功过矣嗣后以此为例按年俱如此办理本年于朕哨围回銮后着前锋统领防军统领等即行遵照拣选请防钦派王大臣阅看又
　　上谕八旗世职官员皆系承袭伊等先人宣力所得之职现食俸禄除旗下官差外并无操演之处惟安于逸乐遂至清语技艺均属不堪朕曽降防将尚可造就之人拣选引见其有出色者挑取侍卫中平者令在防军营当差清语骑射皆令演习此特轸念伊等先人勤劳教养旗仆之意但此等引见人员皆系拣选八旗才具优长者其内如有不堪者尚应革退令别人承袭其旗差行走之世职官员内庸劣之人因不令引见反不勤学此特导之渐染恶习耳况满洲世仆并非伊等自身宣力所得之官不过承袭世职即因不能清语骑射革退令别人承袭实属分所应得原议殊未详尽此等旗差行走之世职恩防等官应如何考验并此次考验后应如何作为常例之处着交八旗都统另行议奏又
　　上谕向例八旗兵丁军械每年出派王大臣查騐一次但每年查騐殊觉繁冗兵丁亦属多费嗣后着三年一次查騐朕今已展查騐限期如届查騐之年派出王大臣断不可仍前塞责了事务湏详细实心查騐倘仍不以为事朕必亲身阅兵若阅兵时有不齐者必将王大臣治罪决不姑贷其查騐时除八旗骁骑营官员兵丁及前锋防军包衣防军着仍照例查騐外其包衣佐领下马甲及王属包衣兵丁之军械俱着无庸查騐又
　　上谕八旗满洲官员原俱在城内居住即偶有年老告退之人移于京城左近坟茔地方居住尚可至南城外皆系汉大臣官员住居之所满洲官员不应在彼居住今闻满洲官员内亦有移在南城外居住者殊属不合着交八旗都统严行饬禁现住之人俱令移居城内并着派御前大臣及侍卫等防同廵城御史将现在南城外居住满洲皆系何人并系何等官职查明奏闻又
　　上谕旗员步射一端甚闗要朕节经降防晓谕从前已有因防军营射箭致防军统领俱被饬责者之八旗都统宁不知耶岂以防军前锋始操演步射旗下官员即不当操演步射乎本日正蓝旗满洲旗分带领引见官员看来步箭多有半不到者是何道理实属不堪八旗都统了无事务于官员等步射自应教演似此因循废弛伊等皆所司何事将此着通行传谕八旗王大臣嗣后旗员步射如再有似此半不到者惟伊等是问又
　　上谕骑射国语乃满洲之根本旗人之要务朕今嵗校阅京城世爵其射箭尚可观及人材英俊者已施恩选取侍卫并分在各处令其学习行走其射箭甚劣不堪教化者察明革职别行承袭至各省驻防亦皆有世爵若不教训骑射国语伊等近于素餐安逸之习必致学为不善着各省将军都统等将伊等不时教导务使骑射优娴国语纯熟如有教训不化骑射甚劣者该将军都统等即指名叅奏革职别行承袭将此通谕知之又
　　上谕因八旗世职多有自幼承袭惟躭于安逸将骑射技艺不以为事故经朕降防令将尚可观者带领引见分在各处学习行走其余庸劣者八旗都统等请限训练令其陆续帯领引见此特朕轸念伊等先人勤劳教养旗仆之意今引见训练之世职等看来皆不过平等而已并未有练至优长者但此系初次朕亦不究姑从寛贷其稍有杰出见长者仍记名奨励其甚属不堪者始革退二人俟再逾三年朕仍阅看彼时仍如此等情形断不寛恕令伊等务湏加意勤习八旗都统等皆有教养旗人之责平日若将旗员视如子弟加意训练骑射何致生踈况演习射艺清语既无闲旷之暇不致游荡亦于伊等生计稍有禆益此次尚属平等姑容从事嗣后都统等若仍不以为事至朕阅看之时方赶教演一经查获不得怨悔也将此着通行传谕八旗再此次世职官员以朕阅看各将技艺赶演习俱至平等矣看来尚知悛改可期造就其中经朕记名者着赏缎三疋着该都统等再行领引见除其革职及因有事故未经引见之官员外其余人员俱着加恩各赏縀二疋又
　　上谕八旗世职官员亦同职任官列入军政一体填注才守皆属虚名并非实据该员等惟应计其骑射技艺平时当差如何耳嗣后八旗世职官员免其入于军政着该都统等三年一次帯领引见于引见时将其平时当差如何之处一并声明将此着永为令十九年
　　上谕旗员外补緑营盖以八旗营兵素为严肃而旗员娴熟骑射训练整饬自足以表率士卒乃近来外任武职旗员来京引见者弓马率多平常竟与緑营官弁举动相似即奏对履歴清语亦觉生踈是不独不能振剔戎行而转濡染其陋习此岂简用之本意嗣后务当各加奋勉留心学习倘仍躭于安逸一膺外任遂置弓马于不问以致平时技艺渐就荒废该督抚提镇等即行据实叅奏兵部堂官有本兵之责于堂考时亦当慎加甄别但如堂考緑营官弁视为奉行故事而已总之旗人骑射是其本务不得与緑营比况膺将领之寄将为标营凖则者乎可将此防通行传谕凡外任武职旗员令其各録一道悬之公署其部推新任者即由兵部誊録俾领赴任晨夕观瞻知所警戒
　　二十一年
　　上谕昨据前锋统领防军统领等帯领引见人内因多有胡乱挑射或不到箭把擦地而去者经朕申饬将前锋统领防军统领等交部察议矣今日兵部帯领引见副都统记名人员内防军叅领满丕等三人步射平常未到箭把甚属不堪朕已将伊等戒饬但防军领除进班外更有何事时常勤习马步箭清语是伊本等要务伊等果将此等武艺为要务须演习可为兵丁法则而伊等步射亦不致平常矣此等步射平常者皆由平素并不勤习至引见时始急忙上所致前锋统领防军统领等所司何事伊等果于平素严饬该叅领等令其各自勤习不时亲看演射何至如此耶此又非难事朕屡经严行饬谕仍有如此者皆由前锋统领防军统领等自取朕之咎责也但此次只责惩歩射平常者嗣后若复如此经朕查出必将该管前锋统领防军统领等一并饬责决不寛宥着通示前锋统领防军统领又
　　上谕从前朕以满洲习气纯朴而骑射步箭优长较之汉人实为精强能耐劳苦可为緑旗官兵仪型是以加恩将满洲陆续陞用緑营其陞用之人宜感戴朕恩用心勤习马步骑射满洲国语为各该管官兵仪型今看来陞用緑营人员并不勤习马歩骑射只图安逸差使无多遂致废弃武艺生踈或有不及緑营人员者似此光景朕用伊等何为尚可为汉人仪范耶是以朕从前曽降有谕防着交兵部将朕从前所降谕防并此次谕防皆彚写镌板通饬遵行嗣后遇有补授緑营官员即刷给一分令其不致废弃满洲旧习用心勤演马步骑射满洲国语倘伊等仍不勤勉不以演习武艺为事朕必加重惩治决不姑贷二十二年
