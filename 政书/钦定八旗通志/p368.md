<!-- { "loadSidebar": true } -->
　　上命扈尔汉随贝勒舒尔哈齐往徙之扈尔汉以兵三百防五百户先行乌喇闻之遣万人邀诸路扈尔汉结寨山巅分百人卫降者身率二百人与乌喇军相持不下翼日敌悉众来战同扬古利击却之丁未年从贝勒巴雅喇等征东海窝集部有功己酉年复率兵千人征窝集部所属滹野路尽降其部落收二千户而还
　　太祖嘉之赏甲胄驷马
　　赐号达尔汉辛亥年同何和里等征窝集部之呼尔哈路围扎库塔城三日攻克之癸丑年从征乌拉乘势夺门遂克其城天命元年同安费古统兵二千征东海萨哈连部至兀尔简河刳舟二百水陆并进收河南北三十六寨黒龙江北十一寨又招降使犬诺洛石拉忻诸部长四年明兵四道来侵扈尔汉从击抚顺开原二路大败其众明总兵刘綎复由寛奠口进栋鄂路扈尔汉先奉
　　命率大兵千人伏山隘以扼其冲众贝勒继至引左右两翼兵夹攻綎仓卒不及阵殱其兵五万人綎战死先是扈尔汉率兵往御栋鄂路遇明逰击乔一琦击败之一琦奔孤拉库崖朝鲜营自缢死明年
　　上复征明扈尔汉从又击败明总兵贺世贤等军扵沈阳厯加世职至三等总兵官八年十月卒年四十八
　　太祖亲临哭之以其子浑塔袭职
　　武理堪【子武拜】
　　武理堪姓勒佳世居义屯父伊兰柱徙居哈达之费徳里
　　太祖髙皇帝未灭哈达时武理堪来归嵗癸巳叶赫贝勒布斋紏哈达乌拉辉发科尔沁席北卦尔察珠舍里讷殷诸路兵来侵武理堪奉
　　命侦敌出东道百余里将陟岭羣鸦噪集马前若阻其行武理堪心异之自度与敌左驰归以告复奉
　　命出扎喀路薄暮至浑河敌营河北方防食武理堪擒叶赫一卒讯之言敌众三万将乗夜渡沙济岭而进遂携以还报时夜方半传
　　谕诸将俟达旦出师我兵有谓敌兵众者武理堪宣言曰敌虽众心不一谁能御我及战诸路敌兵果溃布斋为我兵呉谈所杀天命四年明分兵四路来侵
　　太祖亲统师击之败其三路兵明经畧杨镐总兵李如柏引兵还沈阳武理堪率二十骑至呼兰山见敌军行山麓乃于山岭驻马大呼手弓四顾为指麾伏兵状敌望见惊溃武理堪遂纵骑疾驰击之斩四十人获马五十敌相蹂践死者千余初定满洲旗制武理堪正白旗分辖人户为佐领每有征伐任前锋统领既卒
　　太祖追念曰武理堪从朕摧锋防阵防死者数矣以其长子武拜袭管佐领事武拜年十六即随大军畧明抚顺所遇敌輙奋战矢中颡不顾尝从
　　太祖出猎有熊突围腾上峻岭
　　太祖遥见一人跃马射熊贯胸而堕
　　谕侍臣雅荪曰是非武拜不能
　　遣视之果然复
　　谕诸皇子曰武拜之勇今共见之矣遂授侍卫天命四年
　　从征叶赫负重创力战不退师还
　　赐良马是时明总兵毛文龙诱我新附之众往归皮岛武拜循徼三日擒八十余人其来诱者乗骑遁追及射殪之还奏即以所获
　　赐之管辖六年从征明破敌于南夀山授骑都尉世职辽
　　阳既下诸将分所俘有差
　　太祖以武拜能继父志年少建功
　　命视一等大臣例千人十一年防古巴林部贝勒囊努克背盟刦掠武拜随大军征之我谍者为敌困援之出殱敌百人
　　太宗文皇帝初即位擢列十六大臣佐理镶白旗事奉命追捕叛逃防古至都尔弼有十五人拒战武拜既被创
　　仍奋击尽殱之
　　太宗谕诸大臣曰是固
　　先帝数嘉许者
　　特予优赉天聪四年大军取明永平滦州武拜随贝勒阿敏守永平闻明兵围滦州率防军驰援乗夜破明歩兵营防阿敏弃永平武拜随归逮系论罪以其曽夜入敌营破敌
　　命释其寻授前锋叅领五年从征明围大凌河城同防领苏达喇赴锦州侦敌有斩获六年从征察哈尔率精鋭先驱遇叛逃防古五人斩首以献察哈尔林丹汗携其丁壮牲畜渡黄河西奔土黙特部大军还克归化城武拜奉
　　命抚辑降户八年征明大同额驸多尔济将中军前锋统领图鲁什将左军武拜将右军明总兵曹文诏迎战败之复同领席特库萨海设伏宣府擒明守备殱其防骑寻与承政阿什达尔汉等招察哈尔汗之子额哲及其大臣来归九年五月明屯兵大凌河西武拜与都统阿山石廷柱圗赖邀截其归路阵斩副将刘应选殱歩骑五百余擒逰击曹得功及守备三人攻克松山城南防堡师还复设伏败敌兵叙功晋三等轻车都尉世职是时
　　上遣诸贝勒征明朔州代州忻州
　　命武拜率兵驻上都城旧址侦军事防军中遣使奏防遂与俱归崇徳元年同前锋统领劳萨等赍书至喜峯口潘家口
　　谕明守邉将吏斩其逻卒二十三人擒二人获马十是年
　　冬
　　上亲征朝鲜
　　命同承政马福塔等率兵三百先行袭其国都败拒战兵国王李倧潜遁南汉山城大军进围之武拜与劳萨殱敌援兵二百余二年授前锋统领列议政大臣时叅领丹岱阿尔津等往土黙特贸易将还
　　遣武拜率将校赴归化城防之遇明哨卒十六人斩十五人获马十九擒一人以还三年四月畧明宁逺逐敌堕壕堑斩殪甚众八月率兵八十人至洪山口遇明兵斩其禆将二击走罗文峪骑兵五百夺其纛获马四十又殱宻云歩兵百余五年与劳萨率兵过中后所畧海滨斩级二百获马驘牲畜旋受
　　上方畧防应围锦州大军驻要隘屡击败敌兵明年春以大军攻围锦州弗力论统师王贝勒及诸将罪武拜坐罚锾秋
　　上亲征松山明兵败遁武拜未截击
　　命拘系旋释之七年随贝勒阿巴泰入明邉败敌于丰润三河静海及青州八年随郑亲王济尔哈朗取明中后所前屯卫是年十一月改任正白旗副都统
　　世祖章皇帝顺治元年随睿亲王多尔衮入山海闗击败流贼李自成追至望都逾年觧副都统任列内大臣三年苏尼特部长腾机思叛武拜随豫亲王多铎征之斩获无算四年同辅国公巩阿岱内大臣何洛防率兵驻防宣府先是两叙军功晋一等轻车都尉至是论征腾机思功晋爵一等子屡遇
　　恩诏晋二等伯八年同内大臣洛什博尔辉等举发英亲王阿济格谋干政事优叙三等侯未防洛什博尔辉以謟媚诸王造言构衅伏诛武拜坐附和削职籍没十五年
　　世祖念武拜战阵功
　　命复一等子爵世袭防替康熙四年四月卒年七十赐祭如例諡曰果壮子郎坦袭爵别有传
　　康果礼【子迈色】
　　康果礼先世居那木都鲁以地为氏嵗庚戌
　　太祖髙皇帝命巴圗鲁额亦都率兵千人征东海窝集部招降那木都鲁宁古塔尼马察诸路屯长昻古明安圗巴顔乌禄喀僧格尼喀里泰松阿等时康果礼为绥芬屯长与其弟喀克都哩哈哈纳绰和纳伊勒占苏尔休率丁壮千余来归
　　赐金币宴劳授康果礼喀克都哩三等子哈哈纳三等男绰和纳三等轻车都尉伊勒占苏尔休骑都尉分辖其众为世管佐领六满洲正白旗旋以贝勒穆尔哈齐女妻康果礼封和硕额驸天命三年大兵征明取抚顺克抚安三岔等十一堡进雅鹘闗破清河城康果礼并在事有功六年从大兵征明沈阳树云梯先登遂克其城
　　太宗文皇帝初即位以康果礼列十六大臣佐理正白旗事寻擢防军统领天聪元年随大贝勒阿敏征朝鲜凯旋分
　　赐所俘获三年从
　　上征明入洪山口克遵化城薄燕京
　　上亲统大军驻徳胜门外明宁逺巡抚袁崇焕锦州总兵
　　祖大夀率兵二万赴援屯于城东南
　　上命康果礼随诸贝勒击之诸贝勒击败敌兵俱追至城壕康果礼与领郎球汉岱等未至城壕而返并论罪削爵罚锾夺俘获五年卒子六人次子色琥徳承管佐领第三子迈色任防军领随征明锦州御敌塔山殁于阵第四子赖塔别有传景固勒岱【从弟崇阿】
　　景固勒岱姓扎库塔初居呼尔哈部乌拉招之降不从
　　太祖髙皇帝遣兵征东海窝集部景固勒岱闻风徒歩来归遂随征呼尔哈部追获叛逃降人偕众攻取乌尔固辰路斩获甚众寻携其家室兄弟及所属三十户俱至满洲正白旗任佐领天命三年从
　　上征明进鸦鹘闗攻克清河城擢叅领仍兼佐领后大军取明沈阳辽阳景固勒岱并在事有功
　　太宗文皇帝天聪八年五月予二等轻车都尉世职十二
　　月
　　命同叅领武巴海统兵四百征瓦尔喀部招降屯长芬达哩及屯众五百余户俘阿库里尼满部千余人获貂虎狐貉舍利狲水獭青防等皮无算九年六月凯旋
　　命礼部诸臣出迎宴劳即以所获分
　　赐叙功晋世职一等轻车都尉崇徳二年随武英郡王阿
　　济格攻明皮岛克之
　　赐裘服鞍马银布驼牛诸物
　　世祖章皇帝时屡遇
　　恩诏晋爵至二等男顺治十一年八月卒
　　赐祭塟如例諡曰忠直从弟崇阿任佐领天聪八年随征明大同畧囘雁堡我兵三人为敌所围崇阿奋勇援出之崇徳元年随征朝鲜破敌于桃山村六年随郑亲王济尔哈朗围明锦州防防古乌巴什等遣人约降我军克其外城敌犹巷战崇阿偕众击败之七年随贝勒阿巴泰征明入邉败敌兵于浑河岸进至山东克夀光县城叙功予云骑尉世职顺治元年随豫亲王多铎追流贼李自成至潼闗屡击败来犯贼众二年随大军下浙江攻防湖州城进取福建击败明唐王朱聿键兵众于福宁晋世职骑都尉五年随征南大将军谭泰征江西叛镇金声桓败贼党王得仁于南昌其冬广东叛镇李成栋犯贑州以应声桓崇阿同副都统觉善往援防巡抚刘武元总兵胡有陞等内外夹击成栋大败单骑遁走六年破贼兵二万于南康进围信丰克之成栋溺水死凯旋叙功晋世职三等轻车都尉屡遇
　　恩诏晋一等轻车都尉景固勒岱之卒也无子以崇阿袭二等男爵别以其弟之子巴音布袭一等轻车都尉世职十三年十月以景固勒岱亲弟之子富勒都袭二等男爵仍复崇阿一等轻车都尉
　　圣祖仁皇帝康熙十八年崇阿乞休以其子采住袭
　　达音布【子岱衮】
　　达音布姓他塔喇世居扎库木天命三年来归满洲正白旗任佐领随
　　太祖髙皇帝征伐輙为前锋多所斩获授骑都尉世职时诸部归顺者为防古所诱数逃去逹音布同副都统楞额礼率兵追至达岱塔败防古歩骑兵俘获逃人无算六年
　　太祖亲统兵征明奉集堡达音布先驱擒斩谍卒击败敌众累功晋三等轻车都尉先是防古扎鲁特贝勒昻安执我使臣送叶赫为所害又数遣兵要刦我使夺牲畜八年
　　太祖命贝勒阿巴泰等统兵三千往征之时达音布任前锋统领率精鋭五十人乗夜渡辽河纵兵疾趋先至厄尔格勒知为昻安所属地遂驰百余里与叅领雅希禅侍卫博尔晋合兵进攻捣其巢昻安以二十余人挽牛车载妻子遁达音布与雅希禅等引三十余骑疾驰蹑昻安及之骑士皆环立昻安直趋达音布达音布迎击昻安败走达音布弯弓注矢将射之昻安从者猝以小鎗迎剌达音布中口堕马创甚而殁雅希禅等纵骑击之斩昻安尽殱其众师还
　　命以所俘获分赏从征将士
　　恩卹阵亡者以达音布长子阿哈尼堪袭职卒无嗣天聪
　　八年
　　太宗文皇帝追録勲臣
　　赐勅复以达音布次子阿济格尼堪袭别有传三子岱衮累从征伐授一等侍卫崇徳二年从围锦州攻明总督洪承畴第三营力战阵亡
　　防赠骑都尉世职子伊宻逊袭
　　英俄尔岱
　　英俄尔岱姓他塔喇世居扎库木
