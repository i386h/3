<!-- { "loadSidebar": true } -->
　　袁一相汉军正黄旗人初任外吏累迁至浙江左布政使司布政使浙江州县书吏与藩司书吏勾通解多投少搁批不即发事觉则州县官并受其累一相立循环簿毎遇钱粮徴觧连前数彚书于批寓目了然上下侵蚀之遂除南米嵗入广丰仓仓少不足贮则露积覆以苇多红朽一相捐俸建仓六十余所属吏请纪其事于石一相曰此藩司职耳不足录也在任凡所区画悉可经乆以疾暴卒人咸惜之事载浙江通志康熙十四年三月崇祀名宦祠
　　李国维
　　李国维汉军正黄旗人康熙十二年由举人知河南巩县赈济缉暴勤干防明十三年官兵进剿逆藩吴三桂巩当孔道拮据供应井井有法民皆安堵二十年陞云南新乐州知州巩人思其徳崇祀本县名宦祠同旗有张国用者世居辽东广寕顺治五年贡士康熙十四年任河南浙川县知县循良正直勤于抚字亦防逆藩吴三桂之乱供应军需不累百姓去任后士民感颂崇祀名宦祠王进取
　　王进取字简修汉军正黄旗人康熙十六年任尤溪县知县时耿逆初平疮痍未起进取加意民瘼不事苛急尝重建黉宫捐公廨地以广学宫俾诸生肄业其中文教一新士民徳之崇祀名宦祠王育贤
　　王育贤汉军正黄旗人康熙十七年任福建兴泉道六月海寇围泉州育贤治战守具躬操畚锸筑垣与士卒登陴守御不觧甲者四十余日防援师至围乃觧自临闾巷抚慰民人以劳卒于官宦囊萧然百姓醵钱为治棺殓携牲醴以祭者数千人比丧还京哭送三十余里设木主于崇阳楼祀之何锡爵
　　何锡爵号澹园汉军正黄旗人初随父天佑判荆州府两摄县事多所劝助父卒于官有应取七百余金郡守命吏致之锡爵却之曰先父居官防直吾不敢负且新令逺来贫乏恐累百姓故留为若助耳郡守叹服康熙十八年由监生选陕西寳鸡县知县是时
　　王师驻扎城外差务殷繁锡爵年甫弱冠内抚百姓外应军需兵民相安着有声绩旋丁母忧离任服阕补云南定边县知县摄定逺事催科不扰摘奸如神吏畏民服称为包何二十九年推陞河南郑州知州郑当孔道素称难治锡爵下车后杜苞苴雪沉狱除苛政兴立学校循行阡陌在任五载时和年丰有蝗不入境之异士民感恱为立生祠于子产祠之南顔其额曰遗爱同流抚臣亷得其实卓异为河南第一陞南阳府同知寻防府先是秦省饥民有来就食者防千人属官以疫疠为忧锡爵谕之曰秦豫莫非王土子民不可歧视因分部安辑首倡捐赈逾年始为资送回籍全活甚众三十九年陜西平凉府知府缺出
　　廷举贤吏锡爵名在首列即奉
　　防擢用即扺任见兵燹之后一望荒芜民不堪命慨然捐给老弱粟布加意抚绥至今犹家祝焉后丁生
　　母忧起补云南顺寕府知府未及抵任而卒比榇旋都道经郑州士民擕牲醴迎祭者不絶于路哭声振林谷扶送五十余里复请崇祀本州名宦祠马世英
　　马世英汉军正黄旗人康熙二十二年由廕生任河南睢州知州勤于吏治士恱民安二十四年霪雨六十余日平地水深数尺浸漫入城老防悲号世英亲募夫囊土计土给值昼夜拮据壅塞城墉庐舍俱得保全州民为勒石以志功徳寻内陞本旗佐领离任之日士民相送者不絶于途崇祀名宦祠
　　李兴祖
　　李兴祖汉军正黄旗人副都统宜哈纳之子湖广总督辉祖之弟也由廕生补翰林院笔帖式改督捕侍郎衙门笔帖式又改都察院笔帖式外转直河间府庆云县知县康熙二十四年陞山东兖州府捕盗同知时初设捕盗衙门驻劄郯城县郯城界山东江南两省扼要之地东近磨山西邻黒陵涧南迤羽山北倚苍山皆羣盗窝巢
　　国初羽山土寇李二和尚尤为渠魁肆行掳掠沂城郯城官兵往捕輙匿海濵及沿海捕缉又奔沂郯所出殁之处距四属俱百里而遥康熙十八九年间四州县彚详通报始发漕标大兵围剿于黒陡涧李二和尚身死所遗余孽日乆尚未尽殄晓散夜聚扰害地方至是兴祖莅任即布令晓谕居民有能擒一贼及指贼所居者有赏其所获贼果能自新即令招抚免罪不一年间余党尽除三年内多方巡察防范甚严凡遇窃盗抢夺拐逃等情随到随审恩威并济两省所属人民悉遵化导奸宄衰息复捐俸修葺学宫朔望躬宣
　　圣谕谆切教训礼让之风日起署沂州印务一载清防恵爱咸颂仁眀俸满陞直河间府知府累陞江西
　　布政使顺天府丞卒兖州人思其徳崇祀名宦祠王育良
　　王育良汉军正黄旗人康熙二十九年由例监生授山东东阿县知县在任善政有三一曰改单头征粮时设立滚单之法一社共若干村一村共若干户轮流滚催不事敲朴追呼民皆依限完纳一曰浅闸夫往时夫役工食不足签派里民育良详请河抚两院不论绅士百姓照地征钱官觅夫役附近州县俱照此例行焉一曰飞车凡往来差使装载行李多派民出车应办稍迟即加谴责胥吏縁是干没为奸育良自修官车用驿递夫马民无所扰此三事迄今遵为定例邑人徳之崇祀名宦祠
　　王维翰
　　王维翰汉军正黄旗人康熙三十一年由监生陞任江西临川县知县政简刑清催科有法课试生童必公必明聴断讼狱不狥情靣屏絶馈遗加意爱民四十五年陞河南睢州知州政声视临川益着值州有水灾施衣施粥复捐谷赈济贫民不使流离失所五十五年丁忧离任睢民感颂为建生祠于州东至今里老犹称道不置
　　马云従
　　马云従汉军正黄旗人康熙三十四年任四川达州知州己夘秋涝民食维艰云従多方告籴境内赖以全活邑民至今感颂崇祀本州名宦祠李清铠
　　李清铠汉军正黄旗人康熙三十六年由官监生知山西太平县莅任六年每逢朔望敬宣
　　圣谕睱则履亩劝农大修学宫创建两庑设义学教士敦诗礼裁革火耗劝民输将聫保甲修城垣盗贼潜踪士民思其徳五十六年崇祀名宦祠
　　王敏政
　　王敏政字九经汉军正黄旗人由监察御史外转分巡福建兴泉道按察司副使康熙四十三年改莅台湾仁厚不苛尤加恵畨民凡通事社商之朘削及畨车之滥派者咸革除之畨民感恱秩满陞任广东雷琼道布政司防政寻病卒闽人思其徳建専祠祀之并祀名宦祠
　　王授位
　　王授位汉军正黄旗人康熙四十三年由监生任龙门县知县甫到任见学宫倾頺捐俸创建设立义学延师教士县被大水多方赈恤淹塌房屋者给谷淹死者给棺灾民赖以安全防御盗贼严饬乡丁隄防隘口催科抚字革除陋例息讼寕民善绩甚多后陞福建邵武府同知五十九年崇祀龙门县名宦祠
　　周元文
　　周元文字洛书汉军正黄旗人康熙四十六年由福建延平府知府调补台湾府居官防正奸胥猾吏畏若神眀置义学田以赡寒士按月课试悉心鼔舞嵗荒详请题免租课十之三定斗斛革火耗一切措置悉本实心台湾民至今犹思其徳崇祀本府名宦祠
　　吴存义
　　吴存义汉军正黄旗人任髙州府粮捕通判【案存义授官年月旧志未载】天性笃孝莅任五载氷清自持日用器物及修葺衙宇悉皆自办不损民间丝毫巡察有方萑苻遁迹革火耗减差徭政简刑清爱民礼士署事各州县所至皆着循绩殁后士民痛悼如失怙恃康熙五十五年崇祀高州府名宦祠
　　张宏猷
　　张宏猷汉军正黄旗人
　　国初任长沙府知府时军务旁午一切簿书手自裁决不假他人御下以严治民以恵尤加意学校待士以礼有贫乏者嵗时赒之后擢广西副使道崇祀长沙名宦同旗有李锦者任江南寕国县知县清介节保障岩邑士民懐之亦祀本县名宦祠赵金章
　　赵金章汉军正黄旗人由监生任广西昭平县知县甫下车即重建学宫设义学训廸士子捐赀偹牛种开垦荒田民安耕凿又设义塜掩埋露骨邑民颂焉后祀本县名宦祠【以上二十六人并旧志所载】







　　钦定八旗通志卷二百三十六
<史部,政书类,军政之属,钦定八旗通志>
　　钦定四库全书
　　钦定八旗通志卷二百三十七
　　人物志一百十七
　　循吏二【汉军正白旗　汉军正红旗】
　　汉军正白旗外任官
　　闵三元
　　闵三元汉军正白旗人世居奉天锦州府顺治初始居
　　京师五年以贡士选授河南鹿邑县知县为人亷明有才畧时邑地新垦粮多诡寄力为厘正由是赋役均而国课日増官署学宫皆毁于兵燹三元创立县堂五间曰莭爱堂后堂三间曰诚求堂堂之东曰琴堂堂之西曰賛政防规模为之一新又兴起学校建明伦堂门庑墙垣规度稍偹由是人文蔚起鹿邑自黄水泛滥之后旧沟淤壊三元于莅任次年即徧阅境内相其髙下询览旧迹共开沟大小一百一十九道视旧沟増多四倍使潴水之区悉达于河工程浩繁令乡自为督家自为修大工成而人不知苦邑北枕涡河为众水之滙而黄堌寺之堤尤当其冲每一冲决则漂没百里一邑之民命系焉三元増筑黄堌寺口堤俾永无冲决之患其他抑强暴扶孤弱奸猾屏息爱民如子按驿符应付以禁骚扰置义塜以葬暴骸莅任五年百废俱兴陞迁之日绅民遮道攀留羣为立碑以志不忘后崇祀本邑名宦祠
　　罗文瑜
　　罗文瑜字辉山汉军正白旗人世居辽东广寜中顺治乙未科进士授山东曹县知县弱冠莅任或疑未谙吏治未几发奸摘伏奸宄潜踪四民安堵待士和而有礼御下寛而不縦时奉
　　防丈量地亩所在惊惶文瑜立法详宻弊清而人不扰既去士民讴思竪徳政碑于东门内嵗时父老子弟
　　徃谒其家者络绎不絶仕至山东济寜府知府后崇祀曹县名宦祠
　　梁凤鸣
　　梁鳯鸣汉军正白旗人康熙元年任浙江粮储道检旧牍见屡年漕项积逋甚多力请题蠲以苏民困徴収漕米禁苛索絶餽遗所属便之又捐资瘗遗骸施医药士民感徳崇祀名宦祠
　　王宗圣
　　王宗圣字象贤汉军正白旗人康熙二年以贡士任尤溪县知县时土防作乱田野弗治宗圣为剪棘芟草莱葺理城垣县治谯楼以次修举士民徳之后崇祀名宦祠
　　牛鳯翔
　　牛鳯翔汉军正白旗人任江西左协逰击慷慨好施与士卒同甘苦平鄱阳湖防以靖南康康熙十四年春瑞州新昌上髙诸县为草冦窃据鳯翔提军恢复凯旋日士民遮道泣留是嵗閠五月领兵援寜州过武寜值贼围县鳯翔率精鋭左右冲击贼奔溃乗胜薄寜州遂复州城槩释胁从矜恤残黎地方寜辑冬十一月贼复围寜州鳯翔守西门率前锋出郭战于马洲射中渠魁贼不敢近相拒七昼夜城卒頼以全崇祀名宦祠
　　马光逺
　　马光逺汉军正白旗人康熙十五年任袁州府同知兼管三闗九图蔴棚等处时棚冦倡逆屠毒居民焚烧房屋光逺初入境遇流移数百人悉招回安辑之及受任召募乡勇练习军器随大兵征剿贼首就擒羣防悉平复徧阅乡村搜剔余党尽驱回籍不许地方容隠凡防贼百姓力为拯救生全者千百余人时官兵驻袁米豆供应不敷光逺赴省买备军需捐俸雇百艘亲自押运赴袁不劳民力仍逐日运送行营支给军粮民免骚扰袁民妇女多被掳掠复捐俸赎回给还本家事平后安辑强兵不得毁壊民房逐日廵查徧行营伍居民頼以保全嵗饥贷米散赈煑粥全活甚众劝课农桑清理讼狱培养士类优恤军丁州民无不感恩颂徳因驱除棚冦溽暑奔驰得疾卒于任民皆哀号如失父母崇祀名宦祠
　　陈运泰
　　陈运泰汉军正白旗人康熙十六年由监生知福建寜洋县时逆藩耿精忠已降海防未靖
