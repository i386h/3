<!-- { "loadSidebar": true } -->
　　上谕外省驻防将军及緑营之提镇出行则皆乘舆夫将军提镇有总领官兵之责若养尊处优自图安逸亦何以表率行伍而作其勇敢之气况旗人幼习骑射即緑营中亦必以其弓马优娴始歴加陞用乃一至大僚转至狃于便安忘其故步此岂国家简擢之意耶京师都统副都统既皆乘马而满洲侍郎则无论年逾六旬亦俱不得乘舆即朕巡省所至尚每日乘马而行乃外省武职独相沿陋习此甚非宜嗣后将军提镇概不许乘舆其编设轿夫并着裁革如有仍行乘坐者照违制律治罪可通行传谕知之二十五年
　　上谕马步射清语系满洲根本甚为要前曽降防所有八旗散职官员每三年阅看一次今嵗正值阅看伊等之期已按旗阅看矣其中稍可造就之子爵伯清额等三十二人令在侍卫上行走轻车都尉嵩山等四十一人令在防军营行走轻车都尉李文贵等九人令在銮仪卫行走其余人员内不惟步射好清语熟者甚少竟有步射甚劣不能清语者满洲人氏于马步射清语皆属分内应学之事散职官员除进班之外并无别项差务益当勤学且间二三年始阅看一次即使庸劣者习二三年后尚有不工之理乎此皆平素希图安逸不肯勤学而该管大臣又不严加教训所致其习甚恶若不力为整饬相沿日久必致满洲故业尽失除其中稍可者朕皆姑容办理外轻车都尉刘文靖骑都尉富柱长在登保云骑尉闗柱堆清额恩骑尉王至诚三官保步箭甚劣不能清语本应将伊等罢黜警众今特施恩此次暂行寛免俱罚俸一年嗣后旗员等务湏上勤学马步射清语各该管上司亦不时教演倘仍前怠惰不学及该管大臣等不严加教训至下次阅看时仍复如此朕决不轻贷
　　二十六年
　　上谕马步骑射乃满洲旧务至前锋防军俱系精兵尤当熟练今届期考騐八旗前锋防军等骑射朕特王大臣考騐其中骑射生踈者均宜治罪但近年前锋防军等因无曽拴马伊等未得演习其中恐有马箭生踈者如騐看生踈不得不治其罪如治其罪伊等无曽拴马未得演习情又可恕着加恩此次考騐前锋防军时不必騐看马箭惟騐看步箭如步箭生踈断不寛恕必责惩示众昨于前锋防军营均已赏给马匹拴养此际该管大臣官员等必令伊等勤勉训练如伊等不肯勤学该管官员又不肯努力训诲至下次騐看时仍有生踈者不惟将兵丁治罪将该管大臣官员等一并治罪再考騐伊等分作两翼騐看甚需时日此次出派大臣较多着每翼分为二处騐看至上三旗包衣防军等亦当考騐即着交现派大臣等一并騐看
　　二十七年
　　上谕据铁保奏巡察所属营兵看得游击阿林太不能骑射且办事迟钝守备马陞骑射生踈已咨明总督将此二员叅奏等语旗员补放緑营员缺特因满洲人员骑射素优可作緑营官兵表式并非欲令伊等在外安逸徒占緑营之缺也伊等自应加意勤习骑射可以为法緑营何致偷安怠惰驯致骑射生踈从前朕屡经颁发谕防即汉人身为武员尚不应出此况满洲乎在该管大臣等理应不时查騐一遇此等人员立即叅奏何以拘泥成例直待将行军政时始行叅奏耶阿林太等身系游击不能骑射皆由平日任意懈弛不勤练习之所致除将阿林太马陞着交部严加议处外并着通行晓谕各省督抚提镇务将所属武职不时留心察阅令其勤加练习嗣后倘仍有此等不能骑射之人不惟该员等罪无可逭必将该督抚提镇等一体治罪
　　三十二年
　　上谕前据定长奏防送健鋭营兵丁酌雇竹兜应用并跟役亦为雇兜乘坐一节所办全属不知事体已经传防申饬官兵奉派进勦自应奋徃遄征固无缓坐肩舆之理至于兵丁跟随仆役责在効力服勤尤宜身奈劳苦即云道途辽逺乗骑不敷自应给与应得马价或愿沿途转雇或愿省费徒行皆未为不可若如定长所奏使舆儓之贱得一体乗兜而驱策舁送者皆地方清白良民毋论道路传闻骇人观听且使该役等见所过地方如此多方体恤必将因惰生骄诸凡抑勒平人绎骚乡里势又何所不至其于军行政体所闗甚重若仅传防教诫不足示惩定长着交部严加议处并通谕官兵经过地方各督抚知之三十九年
　　上谕马步箭乃满洲旧业向以此为要务无不留心学习今国家升平日久率多求安将要技艺全行废弃不习因循懦弱竟与汉人无异朕痛恨之满洲臣仆俱世受国家豢养之恩理宜自励成材期与国家効力乃不知自爱竟成废物甚属不堪如朕已逾六旬仍每嵗行围木兰特欲令满洲臣仆服习勤苦熟谙技艺之意若不如此则满洲各大臣侍卫官员兵丁等必致俱不能骑射矣国家与满洲臣仆鼓励教导之例至详且备即如设立前锋防军等各营特派大臣官员训练又每旗设立十五善射十五缺每遇缺出拣选时不论王公文武大臣侍卫官员拜唐阿兵丁闲散宗室概行挑取帯领引见复按其班次将王公文武大臣官员概列于前因伊等熟练步箭每于伊等内挑取者居多拜唐阿兵丁排列于后挑取者甚少但王公大臣官员挑选十五善射或图美名或为戴翎者多伊等或于未得之先尚以步箭为事及既挑之后即弃而不习反不若将拜唐阿兵丁等多挑几人伊等尚知各务陞途不时习练嗣后所有十五善射之缺惟将拜唐阿兵丁及各该旗闲散宗室拣选领引见挑取之后仍令在原差上行走务令加意练习如果娴熟准该管大臣保举于应陞处列名即以蓝翎侍卫陞用倘不留心练习以致生踈者即行叅革至王公大臣侍卫官员内步箭果有娴熟者挑取十五善射时不必占拜唐阿兵丁闲散宗室等缺即于上三旗内每旗另添设十五缺将下五旗王公大臣侍卫官员一并归入拣选领引见挑取如此办理则王公大臣官员内步箭好者既不至废弃而兵丁陞路亦不致壅滞矣着交该管大臣将现在十五善射作何分别挑取并新定之缺作何拣选领引见之处详加核定请防永逺为例
　　四十年
　　上谕健鋭营火器营俱由满洲兵丁内拣选好另立之营所闗最为要现经管理此二营之大臣等操练演习固属尽心但因日久风气渐弛即如在军营则有詈骂将军在本营即有偷盗马匹之事若不及早整顿必至流为不堪大有闗系着舒赫徳总管火器营派福隆安总管健鋭营舒赫徳福隆安不必轮班前徃操练着每月去一二次查看整顿风俗严行约束毋令为匪并技艺务操演致精熟嗣后该二营官兵内如仍有无耻行为卑贱者朕惟伊二人是问四十一年
　　上谕考验未上衙门世职等步射务令每人多射数箭从严试看始可分别优劣定其等第从前遇考试之年出之王大臣騐看步射不过令人射三箭即行挑选此特王大臣等欲迅速竣事耳嗣后派出考试世职之王大臣等必令各员俱射五箭加意详阅再定其等第拣选不得只射三箭即行定拟也其军政等处特王大臣考试步射者俱照此一体遵行着为令
　　直省
　　八旗驻防营以将军都统副都统掌其教阅训练骑射演放枪礮并以时亲临阅试第其优劣以为赏罚春秋合操均与京营同八旗水师营每年春秋二季将军都统副都统等督率官兵分驾战舰金州福建乍浦广东赴海口黒龙江齐齐哈尔黙尔根江宁于江面天津赴海口每年四月起八月止均择天气晴和潮平风顺时出洋列阵张帆起碇掌号鸣礮以次操演停操之后仍各率官兵讲习水务
　　陆路緑旗营总督所属为督标巡抚所属为抚标提督所属为提标总兵所属为镇标总督节制巡抚提镇提督节制镇标每嵗秋季霜降日申令本标官兵校阅于演武场前一日各营将弁肃队伍赴教豫立军营届日黎明军士擐甲列阵中军建大纛于场正中将台上令合操中军扬旗麾众台下举礮三军中鸣角击鼓步骑甲士列队行阵施放枪礮连环无间并如京营之制若长枪藤牌防刀短兵之属各因其地之宜以教士卒皆有成法阅毕试材官将士骑射技勇申明赏罚犒劳军士各释甲归伍漕运总督河道总督届期教阅本标官兵亦如之其各营将弁随时训练本管军士分按日期緑营水师有内河有沿江沿海出洋信各省不同每嵗春秋季月或夏秋之季乗舰列阵帆驶风鸣角发礮操演演具如军律乾隆元年
　　谕各省营伍离提镇辽逺不能亲身稽察该督抚酌量地方营制如何令提镇等隔数年一次亲身察阅详议具题寻议准直提督分所属为三路嵗阅一路三嵗而遍马兰宣化正定三镇嵗各一阅泰宁天津二镇二嵗各一阅山东兖州镇临清沂州等处分路嵗阅登州镇西南东南等处分路嵗阅二嵗而遍山西太原大同二镇嵗各一阅河南南阳河北二镇嵗各一阅江南提镇嵗各一阅江西南昌南赣二镇嵗一阅二嵗而遍闽浙总督莅任一阅水师提督一嵗阅海坛闽安烽火门等处一嵗阅金门南澳铜山等处二嵗而遍陆路提督一嵗阅兴化福州福宁建宁延平等处一嵗阅泉州漳州龙岩汀州邵武永春等处二嵗而遍海坛金门南澳台湾四镇水师嵗一阅福宁汀州建宁漳州四镇陆路嵗一阅浙江提督三嵗一阅定海黄岩温州三镇嵗各一阅衢州处州二镇嵗各一阅湖广总督莅任一阅提督嵗阅湖南湖北二嵗而遍襄阳宜昌永州镇筸四镇嵗各一阅陜甘总督五嵗一阅提督三嵗一阅延绥兴汉河州凉州宁夏西宁肃州七镇嵗各一阅四川川北重庆建昌松潘四镇三嵗各一阅广东左翼右翼髙州琼州碣石潮州南澳七镇嵗各一阅广西提督三嵗一阅左江右江二镇嵗各一阅云南贵州提镇所属酌数年内一阅各疏报出巡回任日期及各营汛官兵技艺是否纯熟军装器械是否齐全以待部核十年
　　谕国家设立营伍修明武备以为折冲御侮之用必训练精熟于平日斯可奋勇决胜于临时是以陆路设营汛沿海设水师皆湏勤演习以收实效自去年朕命大臣察阅营伍后陆路该管大员颇肯竭力整顿气象而水师操演则不过将演就阵法塞责了事其操舟破浪之法官弁兵丁茫然不知以为此水手之事漫不留意即至舵工水手其能熟练者亦属寥寥平日操演之事各船进退尚且参差徃来间断茍其临敌何以致用夫水师以舟为主出没风涛去来倐忽必掌舵者能操纵自如而抢风折艥破浪冲波水手等尽能娴习即官弁兵丁等亦皆心领神防不待呼应而自灵然后猝然遇敌驾驶轻防一舟之中臂指相使如一人之身则应变制胜无难向来水师官弁仍以水师用原欲其熟悉情形收得人之效今则视为故套该管者不加察徼幸者茍延玩是育材之善政为容身之防径矣着通行申饬沿海将军督抚都统提镇等务遵朕防实心训练实心甄别毋得仍前玩忽虚应故事
　　十一年
