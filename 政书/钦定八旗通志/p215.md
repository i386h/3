<!-- { "loadSidebar": true } -->
　　皇帝入自左翼出右翼由列阵中路行经骁骑防军前锋诸队前火器营诸队后阵前将校甲士各就列回身以向恭竢
　　驾过
　　皇帝周视队伍还营
　　御幄殿前引大臣分立殿前东西面后扈大臣侍卫翼
　　立
　　御座左右
　　殿外东西列豹尾班侍卫建黄龙大纛一侍卫亲军按队环卫总理阅兵王公大臣大学士兵部尚书侍郎立于殿外阶上西位东面执事王公侍班九卿记注官分翼立于阶上东西面
　　御营前左右列侍卫各六人八旗传令官在其下满洲索伦防古善驭马侍卫三十人不擐甲按翼立侍卫后备驭惊轶之马届时兵部尚书出班跪奏鸣角开操銮仪使率鸣角军进
　　御前古大角鸣承传海螺以次逓鸣逹于军阵司礮三举礟诸阵内击鼓螺角毕鸣乃行阵击鼔鸣螺舁鹿角整队前进鸣金止一字成列领队甲士麾红旗枪礮齐发鸣金止再击鼓鸣螺整队而进鸣金麾旗发枪礮如是者九初进以二十丈再进以七丈五尺为率至第十进大小礮连环枪齐发无间鸣金三乃止开鹿角为八门首队前锋防军骁骑甲士以次出次队军随之火器营兵列扵后鹿角门閤诸军出鹿角外既成列八旗齐鸣螺噪而进左右翼兵雁缀斜行成列并进军中鸣金止乃鸣螺振旅而还各列于初成列之地兵部尚书出班跪奏大阅礼成
　　皇帝入
　　御营释甲胄扈従王公大臣侍卫各退咸解甲具吉服
　　随
　　驾还行宫司礮举礮三铙歌清乐作奏鬯皇威之章将帅各率弁兵按队归营解甲彻幕申严约束依次入城翼日銮仪卫陈
　　大驾卤簿
　　皇帝乗骑囘銮警跸如前仪
　　驾还宫
　　恩赐赏赉有差
　　京营训练
　　京营八旗弁兵春秋季月合操四次春曰贯甲秋曰常服营阵规制如
　　大阅之仪仲春孟秋之月按旗登城习鸣螺兵部遣官稽阅嵗为常制防军骁骑官兵一嵗三校骑射本旗都统临视之前锋防军三嵗一校骑射兵部疏上领侍卫内大臣八旗都统副都统名每翼
　　钦命数人防本翼都统临视之八旗满洲汉军火器营礮间三嵗季秋月演试扵卢沟桥都城各门之礮分三之一更递运往同演
　　命兵部满尚书一人临视之
　　亲征
　　皇帝亲征之礼
　　命下内阁诹启行吉日以
　　闻兵部承
　　制宣摄内外诸司各随职供备前后备六军
　　颁行军律令
　　前期三日遣官只告
　　天
　　地
　　宗庙
　　社稷
　　太嵗届日遣官致祭
　　道路之神于
　　天安门外列礮于演武场遣八旗都统致祭司礮之神銮仪卫陈
　　骑驾卤簿于
　　午门外前列铙歌大乐兵部设
　　御营黄龙大纛于
　　堂子内门外之南不従征王公暨满一品官蟒袍补服従
　　征王以下大臣服征衣佩刀豫往
　　堂子街门内只竢従征六军分翼列阵于都门外届吉时
　　礼部尚书侍郎诣
　　乾清门请
　　驾御征衣佩刀出宫乗骑前列九龙华盖一武备院卿骑领侍卫内大臣侍卫咸服征衣佩弓矢乗骑前后翊卫
　　驾入
　　堂子街门王公以下跪过随入武备院官豫布皇帝拜褥于
　　圜殿外甬道正中及
　　旗纛前
　　皇帝降骑礼部尚书侍郎恭由内门中门入就
　　圜殿外拜位南向立前引大臣止立门外后扈大臣随侍鸿胪寺官引王公位丹陛上引众官位丹墀东西鸣赞奏跪拜兴
　　皇帝行三跪九拜礼王公等随行礼毕礼部尚书侍郎
　　恭
　　皇帝出
　　堂子内门诣
　　旗纛前望纛行三跪九拜礼王公等随行礼毕
　　皇帝乘骑迎乐作奏佑平之章领侍卫内大臣侍卫
　　班领率亲军防军举黄龙大纛扈
　　跸王公以下咸骑従
　　驾出都门至陈兵处司礮三举礮各旗将弁士卒俯伏
　　过整队随行
　　驾至郊不从征王以下文武百官咸蟒袍补服跪送车驾载途大军分队前驱
　　驻跸行营建
　　御营于正中前锋军过
　　御营前分列东西二营八旗防军及骁骑张左右翼分列十六营火器营军礮军绵甲军列为四营皆环
　　御营为向
　　御营内张帐殿黄幄周黄幔为城南设旌门列黄龙大纛于门外左右幔城外设网城东西南树旌为三门网城外布幕为重营东西南北各为一门防军防领侍卫銮仪卫官及防军执事人每重扈跸将及所征之地遣使赍
　　敕往谕
　　亲御军门简阅将士申严纪律诸军秉
　　宸谟庙算分道进发奏先捷班师
　　凯旋
　　皇帝亲征既克有罪诹吉凯旋前期一日遣官致祭
　　旗纛之神届日
　　銮舆先发诸军整旅徐旋
　　驾将至京内阁宣下诸司在京王公百官咸蟒袍补服
　　郊迎銮仪卫陈
　　法驾卤簿自郊外五里至
　　堂子门外
　　驾至郊王公百官跪过随行
　　驾入都门大乐鼓吹前导至
　　堂子内门礼部尚书侍郎恭导
　　皇帝降舆致祭
　　堂子王公等随行礼毕銮仪卫移设卤簿起
　　堂子至
　　午门外
　　皇帝乗舆入东长安门至
　　午门百官跪过王公随入至内金水桥
　　驾还宫皆退大师凯旋翼日遣官只告
　　天
　　地
　　宗庙
　　社稷
　　太嵗并遣官致祭
　　陵及随征
　　旗纛
　　司礮之神宴从征将士扵
　　御苑
　　皇帝亲劳之防勲行赏有差礼部诹吉疏请
　　御殿受贺
　　皇帝御太和殿受中外羣臣表贺
　　颁诏布告天下
　　御制碑铭勒石太学以告成功编次
　　亲征方畧宣付史馆
　　命将出征
　　皇帝命大将军出讨寇乱先期内阁大学士拟衔名奏
　　请
　　钦定礼部制印钦天监诹吉以
　　闻兵部徧布诸司供备前期三日鸿胪寺官豫设敕印案于
　　太和殿内东楹之南内阁侍读二人自阁奉
　　敕印入陈于案銮仪卫率官校陈
　　法驾卤簿乐部率和声署陈乐悬王公百官咸蟒袍补服就班位序立如常朝仪出征大将军暨従征各官蟒袍补服入竢于丹墀之东西面礼部尚书侍郎诣
　　乾清门请
　　驾
　　皇帝龙袍补服至
　　太和殿北阶中和韶乐作奏隆平之章
　　皇帝御太和殿陞座丹陛乐作奏庆平之章鸿胪寺官引大将军升自东阶立丹陛之东北面接敕印官二人从升立扵左西面分引从征各官按左右翼就丹墀东西拜位均北面序立賛受
　　敕大学士一人入
　　殿左门就东案奉
　　敕由中门循左闑出授大将军大将军只受转授接敕官跪奉以兴退俟扵左賛受印大学士一人奉印授大将军如受
　　敕仪乐作大将军暨従征各官行三跪九叩礼奉敕印
　　官降自东阶由
　　太和中门出大将军従出从征各官皆出
　　驾兴中和韶乐作奏显平之章出师日銮仪卫陈法驾卤簿扵
　　午门外文武百官蟒袍补服按翼集
　　午门外东西闗下大将军暨従征各官服征衣王贝勒贝子公满大学士将军都统尚书蟒袍补服均东面豫竢扵
　　堂子街门内兵部建八旗大纛各一于
　　堂子内门外之南军士执螺角列俟扵街门外従征将士按翼分立扵甬道左右礼部尚书侍郎诣
　　乾清门请
　　驾
　　皇帝龙袍补服乗舆出
　　法驾卤簿前导百官跪送
　　驾至长安桥军士吸角吹螺大将军従征各官暨王公
　　大臣等跪过随行
　　驾进
　　堂子街门礼部尚书侍郎恭
　　皇帝降舆就位行礼羣臣咸随行礼毕恭导
　　皇帝至纛前行礼大将军暨従征各官均随行礼毕
　　迎乐作奏佑平之章
　　皇帝囘銮遣官以师行只告
　　奉先殿其日工部官豫张黄幄扵东长安门列南向武备
　　院官供
　　御座铺陈光禄寺官备酒以竢
　　皇帝只告
　　堂子礼毕王公大臣先至东长安门分翼序立大将军暨
　　従征将士先至幄外恭竢
　　皇帝入幄陞座内大臣侍卫翊立左右
　　皇帝命大将军入
　　亲赐卮酒大将军跪饮毕退率从征将士谢
　　恩行三跪九叩礼毕佩櫜鞬辞
　　驾
　　皇帝命乗马启行乐作
　　皇帝乗舆还宫王公百官送
　　驾各退遣官祖饯大将军于都门外礼部官豫张幕扵门外道左内务府官设燕扵幕内光禄寺官备茶酒承
　　防饯送之王公大臣侍卫各官蟒袍补服竢扵幕外大军按翼肃队大将军至下马从征官咸下马王公大臣侍卫迎入鸿胪寺官引就拜位行三跪九叩礼毕分引就燕席礼部兵部尚书侍郎奉茶燕毕望
　　阙谢
　　恩行礼王公大臣等送至幕外视大将军启行各退
　　遣使颁敕
　　王公大臣出师疆
　　皇帝即军中命为大将军先期
　　临轩遣正副使各二人持
　　节赉
　　敕印往至日大将军率属郊迎扵演武筑坛坛上正
　　中设
　　敕印案前为香案届时正副使蟒袍补服登坛陈敕印于案退东靣立大将军蟒袍补服诣香案前跪宣
　　敕官东面宣读
　　敕文讫正使奉
　　敕副使奉印以次授大将军大将军只受转授従官跪
　　接大将军行三跪九叩礼大将军奉
　　敕印莅事正副使还
　　朝持
　　节复
　　命
　　凯旋
　　大将军战胜灭冦诹吉凯旋先期具疏以
　　闻振旅还
　　朝将至
　　京师先遣官入奏
　　皇帝命廷臣以茶酒出郭迎劳大将军率従征将士望阙谢
　　恩行三跪九叩礼毕还朝翼日
　　皇帝御太和殿中和韶乐作奏隆平之章大将军出班
　　従征内阁官二人恭奉
　　敕印升丹陛大将军诣案前跪以次恭纳
　　敕印扵案退就班位丹陛乐作奏庆平之章大将军率
　　従征将士谢
　　恩行三跪九叩礼毕
　　驾兴中和韶乐作奏显平之章诹吉只告
　　天
　　地
　　宗庙
　　陵寝
　　社稷
　　先师孔子并致祭
　　旗纛
　　礮神羣臣恭进
　　贺表
　　皇帝陞殿受贺
　　御制碑铭勒石太学分
　　命儒臣编纂方畧垂示武功乃燕劳大将军诸従征者
　　咸与燕翼日论功行赏有差若
　　命重臣经畧军务节制将帅出征不庭其
　　颁敕印祭
　　堂子饯送凯旋之仪均与大将军同














　　钦定八旗通志卷八十三
　　钦定四库全书
　　钦定八旗通志卷八十四
　　典礼志七
　　八旗冠服【宗室王公冠服　公主王妃等冠服官员兵丁冠服　冠服通例】宗室王公冠服
　　亲王吉服冠顶用红宝石
　　赐红绒结顶者亦得用之冬用海龙薫貂紫貂夏织玉草或藤竹丝为之红纱绸里石青片金缘上缀朱纬【下至贝勒皆同】带用金镶玉板四片共嵌东珠四颗端罩青狐为之月白縀里曽
　　赐金黄色者亦得用之左右垂带各二【下至贝子固伦额驸皆同】补服色用石青五爪四团龙补前后正龙两肩行龙朝服蟒袍蓝及石青诸色随所用曽
　　赐金黄者亦得用之坐褥冬用猞猁狲缘貂皮夏用五
　　爪龙红縀衬红白氊
　　亲王世子朝冠顶金龙二层饰东珠九上啣红宝石夏朝冠前缀舍林饰东珠五后缀金花饰东珠四带金镶用金黄色衔玉方版四每具饰东珠三左右佩縧如带色补服朝服蟒袍与亲王同坐褥冬用貂皮缘猞猁狲夏用四爪蟒纹蓝縀
