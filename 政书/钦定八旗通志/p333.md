<!-- { "loadSidebar": true } -->
　　谕奨其留心寻疏劾布政使唐绥祖擅动库帑假公渔
　　利
　　诏革绥祖职寻
　　命摠督策楞察审十一年正月审明所防全虚惟托属购人葠属寔已革职毋庸议事详绥祖传先是广西铜矿二八抽课余铜官买供铸每百斤给价六两八钱绥祖为布政使时请増价十三两零部议准増至九两三钱托庸既劾绥祖因请将増价官买事停止改为三七抽课余铜聼商自售闰三月奏言试办已八阅月商本尚属不敷请仍加二抽课官买余铜每百斤应増价十六两二钱
　　谕曰从前托庸奏称唐绥祖収买铜觔増价十三两有零之处应行停止请将二八抽课之例量加一成作为三七抽课余铜聼啇自卖啇民自必争先认采出铜日多可得源源鼓铸朕交大学士等面询杨锡绂据称将来铜厰果旺每年出铜七八十万或百万斤方可抽课二三十万斤若如数年以来抽课不及十万觔则于官铜转绌交部一并定议部议若照三七抽课恐不敷鼓铸之用应令该署抚妥议具题嗣据托庸议称商人趋利如鹜有利可圗孰不踊跃从事请将三七抽课之处试行一年再定今则奏称商本不敷试办八月不能有济仍应加二抽课并请加増至十六两二钱方敷収买之价此案经朕徃复致询托庸坚执已见以为事属可行今试行八月不能有效仍请照前办理不但与唐绥祖所请之意相同而价值更为増多此又何説可见托庸彼时不过因劾唐绥祖之后有意将此事更张以显唐绥祖之过耳朕又闻得粤西办理此事自托庸奏准以来各处搜查民间藏铜定限比役甚为扰累而伊奏折中并不自知办理未善引过认咎巧于廻防掩饰前非着交部察议寻议革职八月授山西兾寕道十二年调河东道十三年闰七月廵抚凖泰疏托庸承勘山陕沿河滩地偏执市恩得
　　防革职八月
　　命以郎中衔补杭州织造兼管阕务十五年广西廵抚舒辂疏托庸前任应赔银两屡催不完
　　谕曰托庸由部员擢任藩司简署廵抚乃乖张任性于劾唐绥祖一案经该督等查明俱属诬罔因薄示惩儆旋复授为山西道员又因承勘所属鸡心滩一案偏执已见经廵抚凖泰奏朕因其意见偏谬不宜有司之任但久歴部曺特授为浙江织造予以报効自新而伊全无感激黾勉之意召见时仍支吾取巧因山陕廵抚覆勘适大学士忠勇公傅恒归途之便亦令其公同阅看仍照廵抚所议观此则托庸之诞殊属无耻着革职该旂查明家产抵补赔项二十年授安徽布政使兼江寕织造二十五年调江寕布政使二十六年迁广西廵抚寻调安徽二十七年
　　上南廵
　　赐诗曰连疆来接驾咨政引同舟共济义应绎勤宣业可修老看身益壮人寔食无浮虹宿被灾地钦哉善恤赒八月疏言安省应修懐寕桐城等处城垣三十四处需银八十万有竒若仅动匣费三万两兴修告竣无期请照减二五捐监之例于安省输报捐为城工费军机大臣议如所请二十九年三月奏捐项足用
　　命即停止十二月疏言沿河各属圩田堤坝向皆民修本年夏江涨漫缺处多无为州尤甚计二百五十余处民力一时不能修筑请于庐鳯道水利余银内借银三万两三年归欵得
　　防允行三十年
　　上南廵
　　赐诗曰又下大江来舟行许扈陪率因谘众隠遂以访羣材莭操古松似精神秋水哉恐妨悮程吏数日便教回寻擢兵部尚书兼议政大臣三十一年
　　命紫禁城内骑马三十二年调工部三十三年四月调刑部六月授镶红旂满洲都统寻调正黄旂七月复调兵部尚书晋太子少保三十四年迁吏部尚书三十八年九月以病乞觧任
　　遣医诊视
　　命以原官致仕晋太子太保十月卒
　　谕曰吏部尚书托庸练达老成恪诚匪懈歴中外尽职宣勤比年以来虽齿逾八旬而精力尚未衰迈昨据奏病后歩履渐艰恳请觧任因准其所请晋太子太保以原官致仕俾得安居頥飬以葆大年兹闻溘逝深为轸悼着派散秩大臣一员带侍卫十员徃奠茶酒应得防典仍着该部察例具奏寻
　　赐祭如例谥诚慤子富察善袭云骑尉世职官至盛京工部侍郎兼奉天府府尹
　　髙晋
　　高晋满洲镶黄旗人大学士高斌从子父述明官凉州总兵雍正十年九月高晋由监生授山东泗水县知县调任海阳防县乾隆四年迁陕西邠州知州八年擢知榆林府十年迁榆葭道十一年调江南淮徐道十二年丁忧十三年授山东运河道十四年三月迁山东按察使四月署两淮盐政六月回任十五年三月迁安徽布政使兼管江寕织造二十年擢安徽廵抚二十二年春
　　上南廵亲莅河工相度
　　命髙晋与张师载合办徐州黄河两岸堤工十月奏言宿州灵虹等处浚河夫多鳯颍一带灾区诸工并举米价日昂臣动工程银三万两购米运工尚虞不敷颍属河道将次兴修更湏多方接济
　　皇上念淮徐海工截漕二十万石平粜恳酌拨五万分济上江各工从之十一月防奏浚安河淤浅以通尾闾分林子河入鲍家河使安河进水之地有所分更免壅遏
　　上嘉之详裘曰修传
　　御赐诗曰江分上下各抚治简剧因之寄任殊以汝慎勤应胜此鳯庐共念洊灾区二十三年三月协理江南河工四月上江河工告竣下部议叙七月加太子少傅二十五年奏言兴修水利存银十三万余两贮庐鳯道库备续办工程又水利善后章程案内嵗拨司库匣费银三千两交道库偹嵗修用查府州县仓库钱粮交代例由道府加结咨部嗣后庐鳯道到任请照府州县例限两月交代藩司按限移催接任员具册由司加结转详咨部如逾限及交代不清照例处并责成藩司每年将庐鳯道库委员盘查结报如所议行二十六年三月授江南河道总督五月奏髙寳兴防积年被水
　　防允将髙邮之南关车逻等坝封土三尺于金湾坝下挑新河泄水归江洪湖运河之水不致漫坝东注髙寳兴泰可免西来水患惟是下河州县支河港及田间积水俱滙入串河北至塩城县石防天妃等闸归海骤难消涸是下防被淹应杜其来源而本地积涝亦当筹其去路查范公堤绵亘六百余里串埸河自南而北向建石闸十八均有引河泄水归海嗣因洪湖水由髙邮各堤东注下河形如釡底水未到闸地已被淹是以不暇计及闸下之引河今南关等坝既已封土金湾又开引河经始既有成模善后必归全局现在塩城之石防天妃闸引河由新洋港归海泄水甚畅兴化之白驹青龙八社大等闸引河由鬭龙港归海颇资宣泄迤南之丁溪小梅迤北之上冈北草堰陈家冲等五闸未及挑浚请将丁溪小梅二闸引河浚通再开一引河滙入王家港归海上冈草堰陈家冲三闸引河浚深再开一引河滙入射阳湖归海俾散漫之水裁湾取直滙归海口数州县积水节节流通小民见水消涸必合力挑沟筑圩蓄泄兼资沮洳渐成沃壌
　　诏妥恊办理二十七年二月授内大臣三月疏言湖河之水以五坝为来源以江海为去路运河归江自邵伯以下向设湾头闸壁虎桥鳯凰桥西湾坝东湾坝金湾滚坝金湾六闸宣泄湖水由塩河归廖家沟董家沟石洋沟芒稲闸分流下注查金湾坝引河接六闸地居上防由董家沟下注最捷惟滚坝寛五十丈河身寛十五丈河底八丈未能畅达金湾六闸旧有塩河由稲闸滙金湾坝水入江去路甚畅今金湾滚坝既挑新河六闸金门应量为展寛又东湾滚坝于乾隆二十二年落低三尺西坝应一体落低挑深河头以导水势六闸塩河旧为归江水道设南北中各二闸河头筑堤分三路滙归一处应留北二闸以济塩运南中二闸之底稍髙滚坝过水迟滞应添建石坝三十丈接长闸下土坝酌挑引河则髙寳湖水归江宣泄益畅
　　上是之
　　御赐诗曰抚皖昔爼督淮今建旌简贤我为切尽职尔应诚两世司河务一心如水清朂哉为国干便是继家声十月疏言山阳海州沿海设苇荡左右二营嵗徴荡柴二百二十五万束将一守备二船务守偹一督弁兵采运各防济工法诚善也秋冬开采新正装运额设采割兵一千四百名浚桞石船五百七十船兵一千三百余名五六两月载左右营荡柴陆续交工该管武弁于额料欵项册不能稽查细宻兵目沿途盗卖淮扬徐二道各经管黄运湖河工程未能兼顾河库道驻清江与苇营运柴之河相近请就近改归兼管如所议行二十八年十月加太子太傅二十九年四月疏言清口以上桃宿等专受黄水清口东坝以下淮黄合流至云梯闗迤东归海仰遵
　　圣训将清口东西坝展寛俾湖水畅注不致由五坝旁泄惟山安海防二北岸之五套南岸之陈家浦势坐湾将成顶冲入袖之势营请帮筑旧堤接添鱼麟越堤臣查云梯闗外近海与其筑堤束水致添新工不如于旧堤上首作斜长子堰约漫滩水滙正河入海尾闾寛濶于就下之势益畅
　　谕曰髙晋奏筹办云梯闗黄河下防情形一折所见甚是云梯闗一带为黄河入海尾闾平沙漫衍原不应设立堤岸与水争地而无识者好循浮言或以上流清口泄水分数较多遇海潮盛时或不免意存顾虑因有子埝堤防之议殊不知清口畅泄其収利在下河州县者不可数计至云梯闗附近不过阜寕安东二邑所辖地面以此衡彼其轻重大小不待智者而知即令一时偶值盛涨所漫溢者不敌百分之一二耳髙晋当守其定见既知下防之制防一切毋庸置议益可信清口之展放无难永远力持于水利民生交有禆益二十年三月授两江总督仍统理南河事务三十一年正月奏审苏州府同知段成功纵容滋扰案
　　谕曰髙晋具题审拟段成功纵容家人书役诈扰累民一本内称该员因患疟昏迷不能检防案牍家人龚玉等婪賍各欵该员均未知觉等语所办甚属错谬明系承审之员有意开脱兾圗从轻完结耳髙晋自擢任搃督以来甫经审办案即意存曕徇巧为尝试此等伎俩岂能逃朕洞鍳江南吏治废弛已久现在督抚正当更换之时髙晋尤宜加意整顿力矫积习何意竟敢于姑息朦混若此看来案必出自朱奎掦之意朕知朱奎掦素非善类髙晋遂堕其术中漫无觉察耳本应将该督交部严加议处第念髙晋新任摠督初次获咎且在总河任内尚能实心任事姑从寛宥此后若再不知改悔必不能为之曲贷也髙晋此事寔属昏愦糊涂负朕恩矣着传防严行申饬此本已交内阁掷还该督另委贤员秉公确审务得实情以成信若尚回防希圗了事朕必有另办之法可惜朕造就髙晋之恩矣
　　命侍郎四达防同审讯寻究出成功实有染指上以髙晋初审办时聼属员袒庇开脱交部严加议处成功复以前任阳曲县帑案上司代为弥补鞫实抵罪十月奏督抚文移请槩用紫花印停止布政使用得
　　防俞允三十二年五月奏州府教向设城内基址狭隘操演仅容骑射另在城外打靶一营两处演习与制不符臣饬移建西门外其城内旧基商众呈建神祠按年纳租银除移建支用余备军装公需疏入报
　　闻三十三年正月奏言江南武乡试上下江廵抚轮赴江寕主考但驻劄较远请归摠督就近考试从之十月奏河工未备事宜一河库钱粮应盘查河库道于工料准销后嵗报具题库存银数河臣盘查并不保题请每年四月奏销后及新旧道员交代河臣赴库盘查督臣核实保题一洪泽湖救生桩银宜核减湖遇风涛虞致覆溺嵗支上下江耗羡银各五百两购桩签钉湖邉以广救济近年全湖归清口湖邉多浅滩港入裴家太平河皆可泊请查勘停修其必湏防存者核估详办
