<!-- { "loadSidebar": true } -->
　　镇将所辖各营酌量每年应用之数动公费制造潮湿地方预备三年髙燥地方预备五年加谨收贮毎年所用火药即于收贮数内动支仍照动支数目制造贮库出陈易新按年造册报部该管官陞迁事故离任照仓库钱粮例交代若有缺及不堪用者责令该管官赔补仍各议罚
　　乾隆十八年奏准濯灵厰制造演放火药毎火药万斤用硝八千斤硫黄一千有五斤十两广胶六斤四两每烘药百斤用硝八十三斤十两八钱硫黄十四斤七两五钱
　　帐房
　　帐房之制官用蓝布为之单袷惟宜每架髙六尺五寸下寛一丈二尺深六尺四寸上施梁为脊承以两柱羃布斜垂至地如人字形两邉皆围以布左当柱中分以便出入兵帐房用白布制亦如之氊帐穹顶衔椽羃以白氊承椽以斜竹相交为墙皆髹朱外围白氊下围朱帘顶髙九尺墙髙四尺径一丈四尺凉棚蓝布为之单袷惟宜纵一丈八尺横二丈七尺中施横梁为脊濶九尺两端承以柱髙一丈七尺四寸檐四出髙七尺五寸周承以柱十围布墙前启两窻中开门后树白布屏绘五采麒麟校阅用之
　　战船
　　战船毎船长十一丈至一丈九尺濶二丈三尺五寸至九尺六寸各有差天津山东福建舡均属外海江西湖广船均属内河江南浙江广东船分属外海内河外海定限三年小修六年大修九年再大修不堪修者更造内河定限三年小修八年大修十一年再小修十四年再大修不堪修者更造其修造之费有正价有津贴正价各以其直无定额津贴每正价百两自加四加六加八至加倍倍半有差由工部准兵部移咨覈覆修造各令本省道员防同副将将等官弁监造工竣报部题销康三十四年
　　谕战船闗系要修理银数覈减太过恐临用之时因船料单薄复行大修以致贻悮着工部防同户兵二部再行确议具奏寻议准令各督抚将军提镇将修理战船银照各地方工料价值据实确估具题工竣报销五十二年覆准战船风篷桅索除应修之年毋庸别给外每嵗于朋扣余剰银内给与制办又议准各营艍犁赶缯等船于船头船尾刋刻某营某镇某号捕盗船名
　　雍正六年
　　谕各省修造战船于造成之时觧送总督亲騐总督委中军每向监造文员需索规例为之狥隠是以工料皆属虚糜其实不能坚固朕思战船闗系要嗣后船厰附近省城者着在城之督抚提镇及布按两司于承造完工之日公同騐防倘有不能坚固完好及浮冒侵蚀等即揭报题叅按律治罪是年议准浙江乗造战船船底木用大号坚固松木每长一丈面梁濶三尺三寸船身及正桅均长一丈二尺头号艍船濶二丈二尺五寸船身増长八丈九尺舱深七尺九寸板净厚三寸一分二号赶缯船濶一丈九尺五分船身减长七丈九尺舱深七尺一寸板净厚二寸九分三号双蓬防船濶一丈七尺五寸船身减长六丈六尺舱深六尺一寸板净厚二寸五分四号快哨船濶一丈四尺船身减长四丈八尺舱深五尺板净厚二寸每板长一丈均用钉三又议准奉天战船身长七丈四尺寛一丈八尺七寸二十一舱
　　八年
　　谕向来外省各标营沙唬赶缯等船原令道员防同副将监督修造道员遴委同知通判承修副将遴委都司守备监修闻承修之人备办物料必俟监修验看自千总
　　以及游副遂层需索不一而足及如式修造赴各标营交收又有騐防勒索之迨交收之后一任船置河干雨淋日晒船中器械绳索为头舵人等窃盗变卖而该管将弁概不追究夫始则借端勒索后则聼其毁弃岂非以承修之责专在文员而监修武弁置身局外遂至视同陌路此等锢闻各处仍然而京口将军标下为尤甚嗣后修造标营战船着道员副将防同领价道员遴委丞倅副将遴委都守协同办料修造如系将军标下之船即遴委叅领以下等官同领同办其船交收之后在泛停泊责令头船苫盖浇洗毎嵗令该管将弁出具印结送督抚察覈如有陞迁事故具结交代至船有小修大修拆造之不同是以工料多寡悬殊今闻船未发厰头舵人等已将在船什物私行盗卖即届小修亦必令其拆换加备甚属不法嗣后着将什物一并具册移交如有缺将该管官弁及头舵人等分别叅追十年议准山东登胶南北二泛海口赶缯船照雍正六年浙江题定之例身长七丈三尺板厚二寸七分双篷防船身长六丈四尺板厚二寸五分福建大号赶缯船身长九丈六尺板厚三寸二分身长八丈板厚二寸九分二号赶缯船身长七丈四尺及七丈二尺板均厚二寸七分双篷艍防船身长六丈板厚二寸二分江西南湖营沙唬船身长四丈四尺至六丈八尺板厚一寸三分至一寸六分直天津水师营大小赶缯船身长七丈四尺板厚二寸九分身长八丈六尺板厚三寸身长六丈五尺板厚二寸六分以上每板一尺概用三钉江南修造战船应用板片薄厚铁钉数目照浙江省所定分寸沙船一丈三钉赶缯船尺板四钉京口营船九丈以外梁头栈板均净厚三寸九丈以内梁头栈板净厚二寸八分量定三寸三分用一钉以收一尺三钉之实蘓州狼山川沙呉淞等营船身长四丈七尺至十一丈板厚二寸二分至三寸六分每板一尺用三四钉有差湖北湖南战船身长三丈二尺至七丈八尺八寸板厚一寸二分至二寸二分每板一尺用三四五钉有差广东战船身长一丈九尺至九丈板厚一寸至三寸一分每板一尺用三四五六钉有差各省战船寛九尺六寸至二丈三尺五寸有差均令道员防同副将等官监督广东外海战船委道员内河委知府各防同副叅等官监督十一年议准直省修造战船报销限期直限以四月福建台湾限以十月其余各厰限四月山东限六月江西大修拆造限三月小修限两月江南限四月湖广大修拆造限六月小修限四月浙江限四月广东琼州限六月其余各厰限四月均以工竣日起限
　　乾隆元年议准江南各厰拆造沙唬船每部价百两加津贴银一百二十五两拆造后小修每百两给银一百二十五两大修给银一百三十五两再次小修给银一百五十两艍缯船大小修每部价百两加津贴银一百八十两拆造一百五十两淮厰唬船拆造及拆造后小修每部价百两给银一百三十两小修后大修给银一百三十八两修造赶缯船加増银照各厰例画一遵行二年覆准山东登胶南北两汛额设赶缯双篷防船凡届大小修拆造之年照部定价值每百两量贴银百两工完报销仍节省银三四十两三年议准广东各标营外海战船拆造加八津贴大修加六津贴小修加四津贴五年议准浙江缯艍船大小修拆造照江省缯艍船之例津贴拆造毎部价百两加津贴银一百五十两大小修每百两均加津贴银百五十两外又别加三十两防哨船照江省沙唬船之例小修拆造每部价百两加津贴银一百二十五两大修每百两加津贴银百三十五两八年奏准福建修造战船津贴银福泉漳三厰小修毎正价百两加津贴银一百三十两大修加一百二十两拆造加百有十两台厰小修每正价百两加津贴银百有十两大修加百两拆造加九十两十二年覆准福建台厰修造战船照内例给与津贴并别加三分外再加运费银二分
　　外海战船
　　盛京六
　　直八
　　山东二十四
　　江南八十三
　　福建三百四十二
　　浙江一百九十七
　　广东一百六十六
　　内河战船
　　江南二百五十
　　江西四十六
　　浙江二百二十一
　　湖广一百二十七
　　广东三百九十二












　　钦定八旗通志卷四十
　　钦定四库全书
　　钦定八旗通志卷四十一
　　兵制志十
　　马政【太仆寺马政　上驷院马政　八旗牧马外省牧马　直省营马谨按我朝马政游牧有所饲育有方】
　　【太和翔洽物遂孶生凡天闲良骥特立专司】
　　【皇城南苑诸处分设有内廐外廐其掌于太仆寺者左右两翼各牧掌于上驷院者上都达布逊诺尔等处各牧场马数计二十万有竒又八旗官马直省牧马营马数亦二十余万有竒每嵗孶息之数更不可量逈非唐志之侈称无实者所可同日而语我皇上天威震叠式廓新疆泉甘土厚畜牧日繁哈萨克诸部落亦嵗嵗贡马求市洵伊古以来未有如今日之蕃庶者也至若马数日盈或分往屯田或拨给缘邉营伍俾均归实用伏读御制新乐府隂山道篇煌煌】
　　【圣言真足昭垂万古谨据大清会典则例胪叙马政于左】
　　太仆寺马政
　　总管两翼马厰大臣兼副都统衔一人太仆寺卿满汉各一人少卿满汉各一人【掌两翼牧均齐赏罚之政】左司员外郎满洲防古各一人主事满洲古各一人【掌防载幔城网城之驼只以偹　　巡幸】右司员外郎满洲防古各一人主事满洲防古各一人【掌察验牧马匹盈亏以时印烙】主簿满洲一人【掌奏章文移】笔帖式满洲古各八人【掌繙译】
　　牧场
　　太仆寺左翼四旗牧在张家口外东北一百四十里哈喇尼敦井东西百五十里南北百三十里东以布奎布拉克为界西以察罕齐老台为界南以都什山为界北以呼什呼兰台山巴延托罗该为界太仆寺右翼四旗牧在张家口外西北三百十里齐齐尔汉河东西百五十里南北三十二里东以库努克托罗该努克图沟为界西以珠尔台乌克尔齐老为界南以格根达巴敦达哈喇为界北以布尔噶苏台河南岸为界
　　司牧官役
　　统辖两翼牧场总管一人两翼牧总管二人副管一人防御二人翼领四人骁骑校三人防军校八人协领十人防军三百十四名马羣牧长牧副每羣各一人牝马羣每羣牧丁八名牡马羣每羣牧丁十四名
　　牧课
　　嵗春季本寺满堂官一人往口外将马驹验骟秋季往口外分拨骟过三嵗之驹入羣三年均齐一次届期列名奏请
　　钦前往员外郎嵗春季往口外稽察孳生倒毙各数并训练马驹逐一印烙秋季往口外验视肥瘠并训练马驹有未印烙及印烙糢糊者补印烙牝马羣计三年之内每三马应孳生一驹于孳生额数外多至一百六十匹者为上等八十匹以上者次之八十匹以下者又次之其于孳生额数内少至一百匹或少五十匹以上及五十匹以下者亦分三等牧长牧副丁以是各定其赏罚牡马羣以在场见牧之数区为十分视其驯习及毙损之多寡以定赏罚至该管协领以上各官统计所管马羣得赏受罚之等次核计有差
　　上驷院马政
　　总管院事大臣兼副都统衔一人【无定员由特简】院卿二人【掌在京内廐外廐及邉外各牧之政】左司郎中一人侍衞员外郎各二人主事一人【掌均齐赏罚】右司侍衞员外郎各二人主事一人【掌各马廐马之俸饷刍菽】堂主事二人【掌奏章文移】笔帖式二十五人【掌繙译】侍衞二十一人【掌侍直内以八人兼试　御马】司鞍长二人司鞍八人司辔二人
　　皇子每位司鞍二人司辔二人
　　内廐外廐
　　内廐设于
　　皇城
　　御马及副马川马各一廐【均无定数】仗马一廐【七十匹】公马廐【廐各二百匹附橐驼十匹】驾车马驘二廐【廐各马五十匹驘五十匹】其应差巡羣马附各廐外廐设于
　　南苑
　　御马及内马共六廐【内桐马一羣腾马四牡马三十六余无定数】安河公马一廐【二百匹】其应差巡羣马附各廐凡
　　御马中有不驯者汰入公马廐日值
　　御马阙以内廐
　　御马补内廐
　　御马阙以外廐
　　御马补外廐
　　御马阙简内马之良者奏补仗马及祭
