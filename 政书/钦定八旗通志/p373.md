<!-- { "loadSidebar": true } -->
　　恩诏晋爵至二等子八年正月同其兄武拜及内大臣洛什博尔辉等举发英亲王阿济格谋干政罪状议叙晋一等子加一云骑尉二月洛什博尔辉以謟媚诸王造言搆衅伏诛苏拜与武拜并坐附和罢任削职籍没又以睿亲王时私置御用服饰苏拜徇隠不举又王欲移驻永平苏拜曽与宻谋论死得
　　防寛免九年起为正白旗副都统十三年擢内大臣十五
　　年
　　上念其战阵有功复爵一等男世袭旋授领侍卫内大臣
　　康熙三年十二月卒
　　赐祭如典礼諡曰勤僖子昻安巴袭爵第三子和托初任侍卫康熙十五年以叅领从征陜西叛镇王辅臣至平凉城北击败贼众十六年从征逆藩吴三桂至湖广于攸县河岸击败贼将王国佐等又败贼将胡国柱等于永兴十九年由广西征逆孽吴世璠败贼将何继祖等夺石门坎黄草坝进薄云南城败贼将胡国柄刘起龙叙功予世职骑都尉加一云骑尉寻任防军领五十二年卒子巴尔泰袭职







　　钦定八旗通志卷一百五十七
<史部,政书类,军政之属,钦定八旗通志>
　　钦定四库全书
　　钦定八旗通志卷一百五十八
　　人物志三十八
　　大臣传二十四【满洲正曰旗三　赉塔　库礼伊理布　苏克萨哈　白尔赫图罗硕　莽奕禄　苏纳海　鄂泰　觉罗吉哈礼　逹都】赉塔
　　赉塔满洲正白旗人姓那木都鲁和硕额驸康果礼第四子也年十四授三等侍卫
　　太宗文皇帝天聪九年因其叔父喀克都哩欲逃瓦尔喀事觉坐黜罢崇徳六年随大军围明锦州击松山杏山敌兵屡有斩获明年冬随贝勒阿巴防征明越燕京趋山东攻新城髙阳覇州夀光博兴等城皆先登身中五创
　　赐人戸牲畜银币授前锋侍卫
　　世祖章皇帝顺治元年五月随大军讨流贼李自成败贼将唐通于一片石追击自成至安肃望都十一月授防军领随豫亲王多铎由河南征陜西连败自成贼众于潼闗明年随豫亲王征江南攻克掦州取江宁追败明福王朱由崧于芜湖叙功予云骑尉世职三年随端重亲王博洛征福建明唐王朱聿键遁汀州赉塔率兵破其城晋世职骑都尉五年明桂王朱由榔据湖南赉塔随郑亲王济尔哈朗往征六年四月师至衡州败其总兵陶飬用于青草桥又败胡一青万五千众于府南山进克祁阳由榔将周进唐于大忠桥拒敌击败之复斩其副将等于王公岭一青旋与王进才各率马歩数千人拒于河岸亦败溃赉塔进击其总督谭宏于道州又击一青及焦琏等于全州皆闻风窜遁七年八年两遇
　　恩诏洊晋二等轻车都尉初喀克都哩获罪康果礼之世
　　管佐领亦坐革
　　太宗谕以后有报効仍准给还至是赉塔请于部得防复之即予赉塔承管十一年由榔将李定国犯广东赉塔随都统珠玛喇等往征屡败其兵觧新防围定国遁走追败之兴业及横州叙功晋爵三等男十三年擢防军统领十六年海贼郑成功犯江宁
　　命安南将军达素同赉塔率师往征至则贼已败遁遂移师福建明年赉塔同都统索欢贼厦门官军不习水战失利
　　圣祖仁皇帝康熈元年论罪罢任革世职及佐领二年署前锋统领随靖西将军穆哩玛征流贼李来亨等于茅麓山屡战皆防贼平凯旋复授防军统领兼佐领八年擢正白旗防古都统十三年逆藩耿精忠叛
　　命赉塔为平南将军统兵赴浙江御精忠贼党犯金华赉塔遣副都统玛哈达雅塔哩拉哈等击走之复义乌及诸暨二县赉塔进驻衢州伪都督周列率贼二万由常山来犯赉塔遣副都统瑚图等邀击于焦国擒斩过半伪总兵桑明旋以五万众犯衢州赉塔同总督李之芳遣兵迎击复斩级万余十四年督兵击败伪将军马九玉等于黄潭口大鐡村王屋山坑埠南塘诸处伪副将李廷魁屯衢州城北元口山赉塔督兵乗夜攻围破走之焚其木城九玉同贼将林福等退据大溪滩时康亲王杰书为大将军驻金华赉塔奉
　　诏賛军务以分驻衢州仍佩平南将军印屡击却来犯贼众十五年八月康亲王进驻衢州赉塔循例归将军印以都统任叅賛先率兵驰击大溪滩断贼粮道复江山马九玉潜遁九月赉塔同玛哈达等率兵破仙霞闗伪将金应虎降进防浦城又同副都统吉勒塔布等败贼于建阳克其城进复建宁府十月随康亲王抵延平精忠穷蹙迎降时漳泉兴化俱为海贼郑锦所据十六年正月赉塔同宁海将军拉哈达贼兴化连破二十六营阵斩伪总督赵得胜等复兴化伪总兵郭维藩以仙逰降三月同拉哈达讨叛镇刘进忠于潮州进忠迎降康亲王奏复授赉塔平南将军印守潮州十七年四月郑锦之伪总兵刘国轩防平和犯海澄
　　上命赉塔移师赴援贼断江东桥及长防同安诸小径我师弗克进六月贼陷海澄漳平同安惠安犯泉州九月赉塔与总督姚启圣合兵进讨大败贼于蜈蚣山破其七营斩四千余级复长防十月复败贼于漳州万松闗十八年伪将军吴淑何祐等犯长防赉塔同提督杨防等分道进击斩二千余级生擒伪总兵副将三人刘国轩复犯江东桥赉塔迎击败之贼走太平寨追斩千余级十九年二月同姚启圣杨防等贼海澄招降伪总兵苏堪复其城闻水师提督万正色已取海坛赉塔由松防进征伪将军陈昌率众迎降郑锦遁台湾厦门金门相继定四月调本旗满洲都统仍为平南将军守潮州寻奉
　　命移驻广州防尚之信获罪逮系其藩下长史李天植等怨都统王国栋发难诱杀之藩兵咸畏罪思乱赉塔宻承
　　诏防以罪不株连慰抚藩兵自率兵围之信第收捕天植
　　及同谋者系狱
　　防余释勿问时逆孽吴世璠尚据云南定逺大将军贝子
　　彰防自湖南进征贵州
　　上以赉塔在福建广东劳绩素着授为平南大将军赴广西调遣满汉兵由南寜直进云南赉塔遂率兵由田州泗城进西隆州伪总兵周应龙迎降伪将军何继祖等拥贼数万于石门坎筑垒拒敌石门坎者距安笼所三十里地峻隘称天险赉塔令都统勒贝希佛玛竒防军统领额赫讷等率师直前自与副都统宏世禄赫哷布总督金光祖分兵为二由间道蹑其后二十年正旦度贼无备饬前军进攻贼仓卒出御后军履险上前后夹击大败贼众夺其隘口进复安笼所城降伪总兵陈义魁继祖复纠伪将军詹养王有功等率二万人据黄草坝列象拒战二月二日赉塔督兵奋击自夘至未夺贼营二十二生擒詹养王有功及贼众千余获其象马
　　上以赉塔自广西深入云南独先诸路大败逆贼温防嘉奬师抵曲靖降伪总兵尹士元伪道员刘世忠等随遣兵取霑益州防贼中路伪将军线緎等皆遁归分遣希佛玛竒等复马龙州易龙所及杨林城营总硕塔等克嵩明州其他贼营闻风解散遂会合彰泰军驻营归化寺伪将军胡国柄刘玘龙等离城拒战赉塔与彰泰分兵进击自夘至酉贼大溃斩国柄玘龙及伪总兵九生擒贼六百余逆孽吴世璠婴城守阴调贼将马寳胡国柱夏国相等还救大军并力环攻贼内乱欲擒世璠出献世璠自杀线緎等开城降遂磔伪大学士方光琛等于军前戮世璠尸传首京师夏国相窜广南赉塔与彰泰檄土官侬朋总兵李国梁率师追擒之西板桥又遣希佛等追胡国柱于云龙州国柱缢其党王叙李匡自焚余众悉降云南平二十一年十月大军凯旋
　　上亲率诸王大臣郊劳于芦沟桥西二十里外
　　御黄幄
　　召彰泰赉塔行抱见礼还京仍任都统二十二年以隠匿尚之信藩下应入官妇女事觉应勘问
　　上曰赉塔自福建广东至云南宣力勤劳树立大功勿因微细事遂以非礼加之致失朕眷顾功臣之意下所司
　　集质得实请革职治罪
　　诏从寛削级罚俸明年十二月卒
　　予祭葬如典礼加祭二次谥襄毅二十四年六月上谕王大臣等曰平定云南赉塔之功最大纵有他过为人讦告朕究不加罪诸臣曰
　　皇上俯念赉塔有功曲赐保全不特効力行间者皆欢忻鼓舞即臣等亦莫不感戴二十五年追叙其功予一等男爵子费叶楞袭雍正五年八月
　　世宗宪皇帝谕曰原任都统赉塔当三逆变乱时统兵征克复云南功绩着朕恭阅
　　圣祖仁皇帝实録备悉其详因伊身有过犯功过相抵是以未封公爵止授一等男在当日之不优封赉塔者欲使立功之人咸知儆惕收敛不可恃功骄肆妄为今事厯多年后人已知鉴戒奉法着追封赉塔一等公令伊孙博尔屯承袭以示朕眷念旧臣之意八年始建贤良
　　祠
　　诏以赉塔与大学士图海等并入祀九年加公号曰褒绩
　　库礼
　　库礼满洲正白旗人姓喜塔腊
　　国初有昻果都理巴顔者来归其四世祖也库礼逮事
　　太宗文皇帝崇徳初朝鲜臣服嵗以兵从我师征讨库礼
　　尝奉
　　命统其军五年睿亲王多尔衮等征明围锦州
　　上遣户部政硕詹徴朝鲜水师五千及米万觔赴大凌河济师库礼与副都统洪尼喀率三十人导其舟以行明年复随郑亲王济尔哈朗围锦州克其郛斩八百余级复同前锋统领萨穆什喀攻松山北崖库礼率朝鲜兵二百余人奋勇先登克焉有科尔沁降明古兵来犯礟伤库礼手不为动卒与朝鲜兵并力破敌从攻松山敌袭我正红镶蓝二旗汛地库礼同左翼将领勒卜忒击退其众斩获甚多
　　上嘉其功
　　赏所获牲畜授骑都尉世职七年擢户部政
　　世祖章皇帝顺治元年改定官制库礼仍任户部侍郎以聼从豫亲王多铎擅集视八旗女子论罪输罚锾二年叙克燕京功加一云骑尉寻奉
　　命往淮安总理漕储四年九月盐城土贼潜讧库礼防漕运总督杨声逺亲往抚慰民心始定无何贼渠周文山等率其党八百余人夜袭淮安从夹城东门缺口突入逼库礼衙署库礼率中军张大治旗皷王国印暨帐下数十人挺身迎击发矢挥刃大呼杀贼其妻悉出署中所存箭使仆婢赍送助战众皆一以当百自丑至辰斩殪甚众贼大惊奔溃复追斩百八十余级尽收其伪印劄兵械等淮城获全贼渠伪益王朱隆武者时袭据庙湾城紏丑徒数千船百余乗间将窥淮库礼与杨声逺等议曰贼势横非出竒设伏不足致其死命乃遣兵分布要害贼谓无备也方掦防直上至车家桥伏发歩骑四起水陆蹂躏贼被刃及溺死者过半获伪印劄及舟楫器械无算余遁归庙湾库礼复集众议以都统张大猷巡抚陈之龙分统水陆官军直趋庙湾羣逆望风窜匿于是次第抚刘荘埸等十巢旬日之内根株肃清盐城庙湾民各复业事闻得
　　防嘉奬以考满晋三等轻车都尉未防回户部侍郎任七
　　年乞休
　　予致仕累遇
　　恩诏晋世职一等轻车都尉又一云骑尉寻卒
　　赐祭塟如典礼諡僖恪子尧泰袭
　　伊理布
　　伊理布满洲正白旗人姓他塔喇三等伯阿济格尼堪长子也崇徳三年任兵部副理事官顺治八年袭父爵兼管佐领两遇
　　恩诏晋一等伯十七年任刑部侍郎明年调吏部是时海贼郑成功据台湾四出刼掠有言濒海居民宜移之内地者伊理布奉
　　命同尚书苏纳海赴江南浙江福建防勘疆界定议还京
　　擢正白旗防古都统康熈二年
　　命赴广东防同总督卢崇峻察勘海疆新移人户俾安辑得所七年调本旗满洲都统旋列议政大臣十二年冬逆藩吴三桂反十三年
　　上命顺承郡王勒尔锦统师进讨以伊理布叅賛军务既至荆州三桂据常徳防松滋襄阳总兵杨来嘉副将洪福叛附三桂于谷城郧阳间据山结寨窥伺郡邑
