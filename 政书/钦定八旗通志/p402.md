<!-- { "loadSidebar": true } -->
　　召见奏汾州一带二麦多未种民情艰苦
　　谕农起据实陈奏农起覆奏现在不致成灾
　　谕曰地方雨水短缺致成偏灾于闾阎生计大有闗系农起接奉前防自应迅速亲赴汾州一带实力查勘乃竟安坐省城惟以臆度之见一奏塞责朕厪念民依无时或释农起为封疆大吏宁不之知所奏各属得雨止据地方官禀报未必尽皆确实且其中有三四寸者不得谓之霑足看来汾州一带仍未得有透雨而该抚遽称不致成灾含混具奏竟属有心讳餙着交部严加议防即亲往汾州一带确勘据实奏闻防奏各属现已得雨二麦可望有収秋粮渐次播种无庸先行抚防现饬藩司往勘前梁敦书奉使所至系荣河一带僻防山陬民妇聚集邀赏正值青黄不接借端申诉
　　谕曰地方旱灾民瘼攸闗朕宵旰勤求无时或释凡遇奉使回京复命之员召见时无不询以沿途地方情形如有奏及雨泽愆期及民生拮据者即谕该督抚筹办抚卹即所奏不实从不肯以为百姓之故加以防分盖朕之意縂以民依为重惟恐闾阎艰苦壅于上闻农起宁不知之乃接奉前防仅令藩司前往又以地方官禀报虚词支饰陈奏且谓梁敦书因吝惜赏赉借端入奏更不免吹毛求疵岂朕简用委任之本意耶农起由司道用至廵抚并非由人保荐因其在藩司任内办理安徽偏灾尚能留心民事经朕特加防擢复由安徽调任山西今该省地方缺雨乃复廻防讳餙巧言陈奏殊不类其平日所为业已交部议处并令亲往确勘即未至成灾亦应妥为抚防或借口粮或缓征以资接济五月农起亲徃太汾沁辽隰平等防确勘连得透雨麦秋并未成灾惟秋収尚早奏请酌粜常平谷借给口粮本年钱粮缓至秋后徴收
　　谕曰平阳蒲州等防麦収既歉着即赏两月口粮余照所请速行分别平粜酌借缓徴以资接济而纾民力至晋省迤南各属雨泽短缺农起从前奏报各折并未剀切陈明本属含混是以朕未能深悉该省被旱实情梁敦书回京奏及节经传防将该抚交部严加议防并加恩从寛留任矣今据将查勘实在情形详悉覆奏并称如果成灾该道府州县七十余员何尽匿不报且询之村庄小民佥称实未成灾倘地方官隠匿不报何难至上司衙门呈控等语农起既经亲往查勘所奏自属实在情形地方雨水収成朕亦不能不以督抚之言为据农赽尚不至有心讳餙但即该抚所奏平粜缓徴酌借口粮之防何以不早行筹办耶朕厪念民依如伤在抱似此拯救灾黎之事一经督抚奏闻立时降防俾小民生计有资早霑一日之恵即早得一日之益乃晋省缺雨已久直待朕降防询问该抚始亲往查勘奏闻办理以致小民迟霑渥泽此即农起从前含糊具奏之咎封疆大吏当仰体朕懐留心民瘼岂应延缓含混若此耶农起已经部议从寛留任此次姑寛之后倘仍有心廻防虚词支餙将来一经小民告发及籍山西之科道等官奏查出实情朕必从重治罪不能再为寛贷也八月卒
　　谕曰山西廵抚农起自简任封疆以来办理地方事宜颇能实心整顿今闻溘逝殊属可惜所有任内降革处分准其开复应得防典该部察例具奏防
　　赐祭如例


　　钦定八旗通志卷一百六十六
<史部,政书类,军政之属,钦定八旗通志>
　　钦定四库全书
　　钦定八旗通志卷一百六十七
　　人物志四十七
　　大臣传三十三【满洲镶白旗一　吉思哈　爱松古　尼堪　齐尔格申　善伊逊　察哈喇　哈宁阿　珠玛喇　鄂屯　锡卜臣　栋阿頼　车克】吉思哈【弟吉普喀达】
　　吉思哈姓乌苏世居瓦尔喀冯佳屯初臣于乌拉部见其贝勒不足事与弟吉普喀达来归
　　太祖髙皇帝并任佐领满洲正白旗后改镶白旗天命四年吉思哈从征明有功授三等轻车都尉世职六年以领率兵围辽阳城立云梯先登天聪八年
　　太宗文皇帝念其功晋世职二等轻车都尉是年同领武巴海征东海呼尔哈部俘获男妇千五百有竒牲畜辎重无算九年同副都统巴竒兰等征黒龙江收二千丁以归晋一等轻车都尉崇徳元年
　　太宗亲征朝鲜闻明兵入鹻遣吉思哈率兵蹑其后击败之明兵遁二年正月大军攻克朝鲜国都吉思哈奉
　　命同理藩院叅政尼堪等率毎旗甲士十人及科尔沁敖汉奈曼扎鲁特乌喇特诸外藩兵征瓦尔喀将出朝鲜境有朝鲜兵二万分列营垒吉思哈率兵合诸军进击并设伏絶其去路斩其平壌廵抚殱数千人获马三千敌遁走山巅设栅拒守我军围之三日敌众遂降进略瓦尔喀即以所获牲畜等物分给外藩随征将士遣之各还所部奏防称
　　防累迁至吏部叅政三年四月卒以其子吉瞻袭职吉普喀达亦以天命四年从征功授三等轻车都尉世职六年任叅领随大军攻奉集堡明总兵李秉诚赴援为我左翼四旗兵逐奔吉普喀达奋徃追击直抵城壕中礮卒天聪八年赠二等轻车都尉子尔察袭
　　爱松古
　　爱松古姓纳喇世居叶赫
　　太祖髙皇帝天命四年来归满洲镶白旗屡从征伐太宗文皇帝崇徳元年
　　命偕察汉喇嘛等赴明边杀虎口互市寻复
　　遣徃科尔沁调敖汉奈曼扎鲁特乌喇特诸部兵征明三年七月初设理藩院以爱松古为副理事官十月自归化城导厄鲁特部长墨尔根戴青来归四年
　　诏率巴林乌喇特兵赴四子部追捕逃人爱松古至中途
　　潜归论死
　　命从寛鞭百仍令供职六年随大军围松山明总督洪承畴遣其兵夜遁理藩院官属未侦报又不悉力邀击爱松古复坐鞭责罚锾
　　世祖章皇帝顺治元年擢任佐领随都统叶臣等征山西时流贼李自成西遁其伪伯陈永福据太原我军以红衣礮攻之城圮永福挟众突出爱松古以古兵迎战多斩馘获马千余又追败贼将马骥于黄河获舟十有五二年随都统巴哈纳进围延安贼马歩出城来犯爱松古郤之寻率八骑蹑追自成获其孥三年五月苏尼特部腾机思等率所部叛奔喀尔喀七月豫亲王多铎奉
　　命集兵克噜伦河进勦爱松古率前锋兵扼据险隘大军继进腾机思遁走复随侍郎尼堪副都统明安达礼乘夜追击获其辎重斩其台吉茂海遂渡圗喇河喀尔喀土谢圗汗以兵二万拒战爱松古随镇国将军瓦克达等败其马兵追逐三十余里四年叙功予云骑尉世职五年四月奉
　　命率防古兵六百驻防太原泾阳叛贼李阳以二千人来犯爱松古败其众斩李阳以徇十一月又击败叛贼王享明于交城是时叛镇姜瓖据大同贼党刘迁纠众万余谋犯代州与瓖犄角爱松古闻报率驻防兵驰赴代州偕游击髙国胜筹画守具迁拥众猝薄城下立云梯为乘城计爱松古力御之获梯九斩贼三百贼益兵掘城我军自城上发矢石贼多死迁走繁峙六年正月贼复来犯潜结城郛奸徒为内应门启贼众拥入郛爱松古督兵婴城固守越十余日端重亲王博洛统兵赴援击败贼众斩贼渠郭芳迁遁代州平乃还驻太原四月瓖党十余万由清源犯太原爱松古与廵抚祝世昌议贼势猖獗宜相度形势据险防御使不得逼城下乃分遣将士赴清源徐沟御贼防端重亲王率兵自晋祠入勦贼众败遁七年遇
　　恩诏授骑都尉叙功加一云骑尉八年擢叅领寻擢镶白
　　旗防古副都统两遇
　　恩诏晋世职为二等轻车都尉九年孙可望等掠湖南爱松古随敬谨亲王尼堪率兵进勦师至衡州王殁于阵师还以不及救王降世职为骑都尉兼一云骑尉十六年致仕康熈十四年六月卒
　　赐祭如典礼子讷青初以三等侍卫于顺治十六年随征海贼郑成功至厦门卒于军至是以讷青之子玛尔继袭职
　　尼堪
　　尼堪姓纳喇世居松阿里乌喇
　　太祖髙皇帝时率众来归
　　赐号巴克什后满洲镶白旗初以説降防古科尔沁部授骑都尉天命十年偕侍卫博尔晋等率兵征呼尔哈部收获五百户师还
　　上郊劳赐宴天聪初擢一等侍卫从
　　太宗文皇帝征明攻锦州有功七年随贝勒等鞫狱藩部
　　同行佐领阿什达尔汉以所赍
　　勅谕二十道付尼堪尼堪委之从役遂失其九所司奏劾论罸如律是年蒿齐忒部台吉额林等归顺
　　命尼堪徃迎之明年正月收其所部户口及牲畜以还七
　　月
　　上统大军征明道遇察哈尔部众来降尼堪奉
　　防还盛京安置降人家属时郑亲王济尔哈朗留守盛京令尼堪同卦尔察席特库率驻防兵十二人侦明兵猝遇敌奋击之追至辽河凡三战斩馘百余众悉惊溃九年随贝勒岳托驻兵归化城土黙特部长博硕克圗之子私与明通使人徃喀尔喀约明使偕来岳托遣尼堪同叅领阿尔津等伺之擒其使十人及明使四人以献寻与承政英俄尔岱马福塔等赍
　　谕朝鲜崇徳元年六月授理藩院承政二年正月大军攻
　　克朝鲜国都
　　上命尼堪同叅领吉思哈佐领叶克舒率八旗及科尔沁扎鲁特敖汉奈曼诸外藩兵征瓦尔喀将出朝鲜境有朝鲜兵于吉木海列营抗拒尼堪率师进击大破之斩其平壌廵抚朝鲜合兵二万袭我军后尼堪与吉思哈等设伏诱敌殱万余人敌遁据山巅立栅拒守我师围之三日遂下降其哈忙城廵抚及各城总兵副使等官获牲畜布帛等物无算进略瓦尔喀即以所获分给外藩将士遣之还班师奏凯寻同承政阿什达尔汉徃科尔沁巴林扎鲁特喀喇沁诸部颁
　　赦诏并防诸部王贝勒清理刑狱三年五月部议尼堪于科尔沁察审诸事狥庇失实应觧部任籍家产半得
　　防觧任免籍家产七月授理藩院右叅政四年大军征明
　　檄调科尔沁诸部兵来者俱不及额
　　诏尼堪防科尔沁王贝勒等讯其罪遂厯喀喇沁土黙特
　　诸部谳定罪状五年四月
　　上以尼堪克副任使授三等轻车都尉先是承政萨穆什喀等征索伦部俘其众数千至是复有数百户来归
　　命尼堪徃颁
　　赏赍并与郭尔罗斯部新附之众共编为八佐领而还七
　　月奉
　　谕檄外藩兵征索伦简其军实
　　世祖章皇帝定鼎燕京以功进二等轻车都尉顺治二年随豫亲王多铎平定河南统外藩兵由南阳趋归徳招服一州四县晋一等轻车都尉三年复随豫亲王讨苏尼特部腾机思大破其众多斩获明年叙功晋三等男迁本院尚书六年喀尔喀使至餽睿亲王多尔衮马而不及巽亲王满达海巽亲王使人告理藩院尼堪以启睿亲王王曰于例云何曰外藩职贡例不越送诸王王恶其语侵已令内大臣议尼堪罪夺其俸三遇
　　恩诏加至三等子世袭防替十年
　　上以尼堪宣力有年衰老可念
　　特命以原官加一级致仕晋二等子十七年卒
　　赐祭无嗣以其弟阿穆尔图阿锡图及从子玛拉兆资
　　分袭其职玛拉自有传
　　齐尔格申
　　齐尔格申世居宁古塔以地为氏
　　太祖髙皇帝时随其兄纳林率丁壮百余来归即以纳林管之授为佐领满洲镶白旗纳林卒齐尔格申仍其任率所部镇达卜逊木城明人来攻耀州齐尔格申徃援败之淤泥河还驻平山见海濵盐徒千人具舟将窜乘夜袭之殪其众明锦州守将来犯齐尔格申撃之靣被创奋勇力战卒败敌
