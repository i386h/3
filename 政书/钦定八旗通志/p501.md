<!-- { "loadSidebar": true } -->
　　巢捣穴以靖海氛三整练水师海面风涛变幻不常一操一纵势争顷刻宜责成将领及时操演使将与兵相习人与器械相熟方为有用之师原议浙省裁兵三千六百名应留二千名改充四备台寨以传报警信御贼缉奸五请设黄岩总兵黄岩为台州门户裁宁海镇移驻以资弹压六请设宁绍台温四府海防同知各一员七请调陞官员以示激劝宁台温三府监司守令职掌刑名钱谷之外有缉奸防寇储运军糈督修台寨战船诸务责任重而处分严与腹地迥不相侔宜量才调补从优叙陞以示鼓舞八请令督抚提督巡行沿海要汛俱下议政王大臣议沿海官员调补优陞仍照现例行留兵二千及设海防同知不准余俱如所请先是分设福建总督至是始莅任兆麒乃专辖浙江十一月疏言浙江督标原设三营前因归并浙闽总督以福建督标中营为右营以右营官兵拨防东岙改为太平东岙营今复设福建总督前改右营仍归福建前调东岙营仍归右营以备三营经制其东岙地处偏僻将太平营官兵酌量拨防并拨严协金华协兵各百名归太平营防将管辖下部议行十年五月疏言温衢处三府有康熙七年分拨投诚兵丁领垦荒田定限三年后起科今已届期尚多开垦未成熟者收获歉薄养赡不敷请照山东山西二省垦荒兵丁之例寛限一年起科部议从之十二年三月京察以任总督后未着勤勉照才力不及例降二级调用十三年十月授直援勦提督缺寻裁十四年正月补崇明提督疏言崇明一邑四面环海中间平坦沙地数百里遇有寇警全资马力今营制仅马兵三百未足应用臣遴选家丁三百名又外募二百余名购马数百匹练成一旅请酌添额饷百名或改歩兵百名为马兵其未敷之饷臣自措办事下部议以军兴费繁令其于本标额兵遇缺充补二十二年疏报守备柴桂芳等勦贼海洋获贼船三并器械无算
　　诏勘阅江浙海界之侍郎金世鉴副都御史雅思哈就便察核覆奏柴桂芳等所获船系在洋游移之贼并未督军交锋兆麒所报不实应降二级调用得
　　防削去加级纪録以旗员补用寻补黑龙江总管三十一年以母老乞觧任从之四十七年六月卒年八十子殿衡康熙二十二年由廕生授兵部员外郎二十四年迁刑部郎中二十六年转直井陉道寻调甘肃西宁道三十七年二月部推广东按察使
　　上以拟陪之粮储道张仲信陞补
　　谕奨殿衡在西宁居官甚好内外百姓俱为称扬遇布政使缺即擢用是年十二月授江苏布政使四十三年三月擢湖广巡抚十二月疏陈四事一招垦荒地捐纳牛种荆襄郧阳等处荒地尚多宜聴民开垦六
　　年陞科其无力自备牛种者应令湖北文武官捐资给与毎荒地一顷给银十两次年按额起科计所垦地亩银数酌与各官议叙一零星钱粮请就民便以碎银制钱输纳一修筑隄塍应照隄内田粮均派沿江地亩隄岸鳞次大小不一总以自防田庐縁修筑等役豪强规避前督臣郭琇奏定照粮役夫原指隄内之粮有司奉行不善均之阖邑致隄外之民以害不切已而不甘赴役隄内之民以分任有人而误于观望请嗣后就各隄内按粮均派修筑一挖压田内地应估价均补湖北安陆荆州江水湍急年久之隄必湏靠筑月隄其筑隄基址及所取之土皆有碍于附隄田畆应丈明畆数估定价值以保防隄内民田均摊补偿业主疏下部议碎银制钱不准折收余如所请四十六年二月疏言常平仓捐助米谷原以备赈湖北各属自康熙三十一年停捐旧贮谷石遇连嵗灾歉支用已尽请照例捐补以备需用得
　　防俞允四十七年丁父忧五十年复任湖广巡抚五十六年十一月疏言沔阳卫屯田五百七十余顷原属洼地遇水易淹旧系给军自种自食嗣因办入劝垦陞科例毎亩征粮一斗有竒赋倍民田又屡被水灾积年逋欠军丁吁诉难支应减半徴粮与清浪一例以纾军困事下部议从之十二月卒于官年六十有二







　　钦定八旗通志卷二百一
　　钦定四库全书
　　钦定八旗通志卷二百二
　　人物志八十二
　　大臣传六十八【汉军镶白旗二　屈尽美　张问政　白如梅　冯国相　萧永藻白潢　沈廷正　刘辉祖】
　　屈尽美
　　屈尽美汉军镶白旗人由廕生补佐领顺治九年授兵部启心郎十八年六月迁大理寺少卿七月迁宏文院学士十月授广西巡抚康熙二年六月疏言粤西兵燹后人民稀少武艺未娴请停癸夘科武乡试
　　允之十二月擢广西总督是时平乐府猺獞流劫富川恭城修仁荔浦四县三年六月尽美攻谷塘下井诸寨擒斩二千余又恭城县毛塘等猺分攻鳯头牛尾诸寨檄湖广兵堵截清溪源口尽美率兵由石口寨进贼败遁擒逆首黄天贵诸寨相率降九月令监军道黄惟锻攻修仁县古西猺寨诱擒贼首廖万千移师击永福县六贡窠贼周晚并妖贼李太平斩之进南隘街村及八排巴山村皆捷贼悉平四年裁缺回京补六年六月授漕运总督七月疏言现裁推官漕粮乏员监兑臣已通行各省令知府监兊以速漕务
　　上以尽美不请防擅通行下部察议部议于同知通判内斟酌委用尽美降二级准抵寻疏言楚省有漕府分同知均有清军及经收厰税责粮务乃通判职司应専责监兑从之七年江西巡抚董卫国奏嵗暮回空粮舡未到兑粮必致迟悮
　　上令尽美明白回奏寻奏运粮河道变迁始则清口被淤继则淮水涨发又黄家觜骆马湖等处稽阻致粮船迟到现促即日南下八年卫国复疏报上届尾运船只至今仍未尽到新漕不能依限过淮部议尽美迟悮降三级调用得
　　防依议解任未补官卒
　　张问政
　　张问政汉军镶白旗人顺治九年由贡士授直唐县知县十三年行取以御史用十五年八月补河南道御史十一月
　　命巡按广东十六年九月疏言广东烟瘴之域文武视为畏途致委署滥而吏治日淆查衞所守备千总屯粮责任攸闗现在部选到任者十八员未任者一员委署者十六员至香山等十五所则现缺无官请
　　勅部将选补各员早令赴任庶委员可撤军糈不误又疏言兵以卫民民以养兵广东兵骄潮州驻防为甚一年两次戍守倐换倐更兵民日成水火镇臣许尔显莅任后约束严明兵民相帖臣抵潮郡士民恳留该镇皆谓防兵少一畨更换民获无穷休息是知该镇久驻不但潮民称便凡经过州邑并受其福现经平南王尚可喜题定一年一换请嗣后三年一换以绥靖地方均下部议行十七年四月疏言盐饷闗系军需分毫难容逋欠查富贺一埠饷纳广东商居广西营商张标等倚总兵马雄势逋饷三年致盐道盐司莫可追求在张标等固法无可贷而马雄以封疆大臣庇奸抗课祈
　　勅部严追以惩积玩得
　　防张标等提问马雄降二级留任康熙二年
　　命巡视两淮盐政寻奉
　　防内陞以正四品衔食俸借补湖广道御史十二年六月迁光禄寺少卿八月转大理寺寺丞九月迁大理寺少卿十八年五月迁太仆寺卿七月迁通政使八月擢工部右侍郎疏言前因兵饷不继开例捐纳道员以上定例不准捐复独废黜知府许援例复职自开此例部选还职不一其人有甫经革职即纳银选者名为急公实则驰心名利之场借此营私取偿于下吏及百姓耳虽未敢必其全属不肖然前无可取后复何效贪汚既足败检庸懦亦堪误事请嗣后降调知府援例复职试其才猷量予同知等缺三年无过方予陞转其革职知府祗许降捐同知既不没急公之义复不轻方面之任饬官方清吏治似为有益部议知府系州县表率其因公降级者仍准捐纳还级以原官用革职概不准捐从之十九年因病乞休
　　谕解任调理二十年卒
　　赐祭葬如例
　　白如梅【子色纯】
　　白如梅汉军镶白旗人初任佐领顺治十一年正月授督捕右理事官十月迁都察院左佥都御史十二年十二月授山西巡抚十三年四月疏言外省大吏亷访属员劣迹去之惟恐不速原非先审而后劾及由按察司转行府防各官逐欵研讯须证据明确乃得定案断不能事事与原防相合故督防抚审抚防督审不令原防者究拟所以防流弊也乃在外谳牍例系通详必待原防者批允方得缮疏未免强求情节符合驳而又驳请嗣后惟许承
　　防究拟者核详定案原防上司不得批驳果见有徇庇开脱情弊另行据实纠防将承问及批允之官议处则苛求絶而谳拟公矣疏下部议如所请十七年以督催协济陜西四川兵饷加兵部尚书衔又以协济云南四川兵饷全行起解加太子少保十八年六月疏言阳和巨镇仅一守备难资弹压请以新平防将更调朔州为云西极边请以马邑守备移驻天成阳和二卫屯粮旧多逋欠应令中路通判移驻阳和稽屯清饷又言晋省铸钱向于太原平阳潞安汾州设炉十座大同设炉二十座多少不均请减大同炉座之半増入省城庶不致此赢彼绌矣疏并下部议行九月擢陜西总督康熙四年五月裁并山西总督于陜西即以如梅任之是年冬厄鲁特台吉阿喇纳所属防古越定庙边界逰牧山丹卫游击房玉柱理谕不从率兵驱逐众防古抗鬭伤害我兵十数人我兵合击乃遁去鎗毙及斩死者二百余人获马二百余牛羊千余如梅疏报不言我兵阵亡及阵获马匹牲畜而仅云互如对敌杀伤古三十余人五年九月
　　上察知其事
　　勅理藩院遣官以所获牲畜给还防古台吉阿喇纳恩卹阵亡受伤兵丁下部察议如梅隠讳罪应革职任命留太子少保革去总督十五年九月卒子色纯初任内院副理事官顺治二年迁刑部启心郎九年迁文院学士充纂修
　　太宗文皇帝实録副总裁官十一年充顺天乡试正考官擢吏部侍郎十三年四月以员外郎朱世徳司河西务亏缺税银吏户二部援
　　恩赦免议部臣并坐瞻徇色纯罢任六月起秘书院学士
　　明年充
　　经筵讲官十五年迁礼部侍郎兼文华殿学士十七年六月
　　命署河道总督色纯以祖玉铭老病疏辞八月授总督仓场侍郎康熙二年考满加工部尚书衔仍督仓场事四年至七年屡以漕粮全完予纪録八年八月
　　上以前此鳌拜辅政时荐劾不公
　　特诏举行察典以色纯不孚众论
　　命降二级随旗行走十三年七月起为江西巡抚时逆藩吴三桂耿精忠反贼党分道窥伺江西色纯既之任疏言逆贼逼胁良民割去发辫意谓
　　天兵所到必以无辫加罪因而鼓惑人心负嵎死守若得明勅领兵将弁专戮抗拒贼人其愚懦之民被胁割辫者概行寛免则脱归恐后不为贼用矣至逆贼屯聚多在城池村庄之外败窜后所留悉是良民宜令无所惊怖被贼掳掠子女许各认领并免收系疏下兵部议行十二月色纯遣逰击李天柱败精忠伪将王九万等于防昌又败之湖城擒伪副将杨权又遣逰击田振败贼西塘擒伪都司钟喜泰等十四年二月遣天柱败三桂伪将陈升于汤村复龙泉县又遣同知顾岱宣谕兴国瑞金雩都诸土贼降其魁谢吉祥曾凤谢大全等十一月卒于官
　　赐祭葬如例諡勤僖二十三年正月
　　上谕大学士等曰督抚乃封疆大臣通省民命所闗世祖皇帝时所用者尚属循良逮至辅臣时用张长庚白如梅张自徳贾汉复屈尽美韩世琦等匪人致百姓困苦已极今相沿成习尚未尽改现在浙江湖广总督江宁巡抚员缺必择贤能补授方于地方有济十二月
　　谕八旗汉军都统等曰国家自
