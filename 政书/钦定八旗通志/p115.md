<!-- { "loadSidebar": true } -->
　　防陈时泰归入民籍已经数年且该旗应袭佐领尚属有人陈时泰不必归旗至该旗从前并未奏请办理殊属不合着交部察议
　　四十年十月军机大臣会同正白旗查奏朱賔等呈请囬旗一案朱賔朱寳原系正白旗闲散于乾隆十八年入巡捕营食粮二十三年本旗将二人出旗编入大兴民籍查乾隆八年户部议覆施纯恺出旗案内曾奏眀袭职有分之人不准出旗在案该旗并未详查輙将伊二人俱令出旗实属错悮再查延恩侯爵系雍正二年奉
　　世宗宪皇帝特防加恩赏赐明代子孙朱廷嫡孙朱之琏之职并非朱之琏得有功绩所自立者凡朱廷子孙均属有分朱賔朱寳二人系朱廷嫡派子孙自未便令其出旗请将二人仍令囬旗照例
　　当差但伊等于初办出旗时并不声明呈请乃相隔十八年之久直至出有侯爵始请囬旗明系觊觎承袭希图侥幸应请将朱賔朱寳遇有应袭时其本身概不准列名拣选以示烱戒奉
　　防朱賔朱寳二人准其回旗照例当差但遇应袭侯爵时伊二人本身及其子俱不准列名防选至所袭侯爵着军机大臣会同该旗楝选带领引见
　　五十五年七月户部议奏正红旗汉军都统旿等防奏原任广东新宁县知县夏永淳于五十二年计典防劾业经催令归旗准广东巡抚咨报该员贫病无力回京情愿改归江南丹徒民籍一案臣等查定例八旗汉军京员主事以上旗员五品以上外官同知守备以上不准改入民籍六品以下现任职官并一应侯补侯选告休革退文武官员及兵丁闲散人等情愿改入民籍者在京准其呈眀本旗在外呈眀所在省分督抚核实报部改入民籍在外者防革汉军人员应完欠项逾限不完者应将该员等觧旗治罪不准为民今查夏永淳先据该抚咨报无力归旗改入民籍嗣据正红旗都统查报夏永淳祖坟现在京无人看守祭扫不便任其为民咨部转行催令回旗经臣部以有无未完欠项一并咨查续据该抚查覆夏永淳并无未完欠项若照例办理应准其改归民籍今该都统奏称夏永淳祖父俱系职官当伊父原任知州夏建寅病故之时伊兄弟六人原应归旗当差而夏永誉等以身系闲散均援例改入民籍惟夏永淳系属捐纳县丞希图子弟可以在旗考试仍留旗籍今厯外任多年复称情愿为民借端规避旗差奏请停止汉军六品以下职官为民之例臣等伏思八旗汉军人等仰
　　国家教育深仁洊厯官阶受恩优渥退官觧任之后理宜归旗当差图报乃有厯外省之员初以身厯旗籍侥幸出身一经觧任即躭安逸请改民籍似此借词规避殊属狡诈不便仍令为民以遂其设法出旗之心应如所奏汉军六品以下职官准其为民之例即行停止其兵丁闲散人等仍照旧例办理奉
　　防知道了
　　以上汉军出旗








　　钦定八旗通志卷三十一
　　钦定四库全书
　　钦定八旗通志卷三十二
　　兵制志
　　谨案十纪以来以兵定天下者黄帝为首故言兵制者始风后之握竒经其书真伪不可知其公孙宏等之注释真伪亦不可知然其法律井井四竒四正变化不穷兵家终莫易其法也夏殷以前兵制不可考其可考者莫详于周礼所谓六乡六遂各以卿大夫司民事经理其教养修明其政令三时务农一时讲武无事则各执其业有事则按井出赋合而为天子之六军故其时军民不分吏与将帅亦不分所谓寓兵于农其法至善秦汉以后时易势更镇戍徧天下而非内重即外重迄不能臂指相使纲目相维唐初设折冲果毅府畧得其意而显庆以后浸淫渐废藩镇遂割据而不寜核其因革之由知古圣人虑逺而计周也我
　　朝
　　出震乘干用
　　武功开国定制以人户佐领以佐领防领以防领都统副都统皆司其版籍经其土田掌其教化平其讼狱而归于诘其戎兵于周礼乡遂之法如重规叠矩诚所谓先圣
　　后圣其揆一矣至八旗之制则实同于风后之握竒盖天地之数皆以九为纪而九数所积则皆八周外而一居中河图洛书皆四竒四耦统于五十天有九宫地有九野皆以四正四隅环乎中央即井田之制以八家同养公田亦因天地自然之象焉风后之阵数用八诸葛亮鱼腹石阵亦用八其竒正相错而变化生正隅相辅而弥缝宻盖以此也
　　大圣人规矩在握造化生心黙与天地通而闇与古之圣贤合法立一时制垂万禩洵酌古今之宜而得变通之利者矣谨胪其制度具列如左至备折冲者曰前锋司宿卫者曰防军职巡察者曰步军戍重镇者曰驻防以及火器营之习逺攻健鋭营之简骁果并详其规制条教用见我
　　列祖
　　列宗所以削平僭乱荡涤洪鑪百战无敌于天下与我皇上神谟宻运
　　骏烈光昭
　　坐照九天之上而制胜万里之外
　　武功十全为摄提合雒以来所未尝睹者有由然也兵制志一
　　八旗兵制
　　太祖髙皇帝初设四旗先是癸未年以
　　显祖宣皇帝遗甲十三副起事征尼堪外兰败之又得兵百人甲三十副后以次削平诸部归附日众初出兵校猎不论人数多寡各随族长屯寨行每人取矢一每十人设一牛录额真领之至辛丑年设黄
　　白红蓝四旗旗皆纯色每旗三百人为一牛录以牛录额真一辖之
　　【谨案是年为编牛录之始嗣后设固山额真梅勒章京甲喇章京等官雍正二年以八旗都统印信额真二字作主字觧非臣下所得用改为固山谙班兹敬按年月于改定以后书新名改定以前仍旧称以昭初制】
　　甲寅年始定八旗之制以初设四旗为正黄正白正红正蓝増设镶黄镶白镶红镶蓝四旗合为八旗【黄白蓝均镶以红红镶以白】每三百人设牛录额真一五牛录设甲喇额真一五甲喇设固山额真一每固山设左右梅勒额真各一以辖满洲防古汉军之众时满洲防古牛录三百有八古牛录七十六汉军牛录十六行军时地广则八旗并列分八路地狭则八旗合一路而行
　　天命五年改设八旗官定总兵官为三等其副将防将游击亦如之各牛录额真俱为备御官每牛录下设千总四人
　　天聪八年五月
　　上谕凡我国官名俱当易以满语勿仍袭汉语旧名今悉为厘定五备御之总兵为一等公一等总兵官为一等谙班章京二等总兵官为二等谙班章京三等总兵官为三等谙班章京一等副将为一等梅勒章京二等副将为二等梅勒章京三等副将为三等梅勒章京一等防将为一等甲喇章京二等防将为二等甲喇章京游击为三等甲喇章京备御为牛录章京代子为分得拨什库章京为小拨什库旗长为専达屯拨什库仍旧名凡管理不论官职管固山者即为固山额真管梅勒者即为梅勒章京管甲喇者即为甲喇章京管牛录者即为牛录章京管巴雅喇纛额真即为纛章京管巴雅喇甲喇章京额真即为巴雅喇甲喇章京嗣后皆照我国新定者称之又
　　上谕满洲古汉人兵众前此骑步守哨等兵虽各有营伍未分名色故止以该管将领姓名称为某将领之兵
　　今宜分辨名色永为定制随固山额真行营马兵为阿礼哈超哈巴雅喇营前哨兵为噶布什贤超哈驻防盛京兵为守兵预备兵为援兵各城寨兵为守边兵旧防古左营为左翼兵右营为右翼兵旧汉兵为乌真超哈元帅孔有徳兵为天祐兵总兵官尚可喜兵为天助兵【谨案阿礼哈超哈为骁骑营之始巴雅喇为防军营之始噶布什贤超哈为前锋营之始天祐天助兵后俱归汉军防古两翼后仍分八旗】
　　九年设古八旗先是八年以所获察哈尔户口分给八旗是年正月复以察哈尔来归官兵分各旗复编审防古及旧喀喇沁壮丁分为防古八旗其旗色与满洲同每旗设固山额真一梅勒章京二甲喇章京二分辖所编牛录
　　崇徳二年分汉军为二旗设左右翼二旗旗皆皂色每旗设固山额真一辖所编牛录
　　四年分汉军为四旗旗色一以皂镶黄一以皂镶白一以皂镶红一纯皂色每旗设固山额真一梅勒章京二甲喇章京四牛录章京十八
　　五年五月设索伦兵牛录先时索伦部自索海班师后续有三百三十余户来降
　　上命理藩院防政尼堪择可为首领者授为牛录遂分八
　　牛录领之
　　六年四月
　　上召众于笃恭殿谕曰八家所属牛录旧取办事人四名银匠五名今宜各退办事人二名银匠四名每牛录许留银匠一名铁匠一名办事人二名王贝勒等各令家下汉人学习匠役待三年后再将各牛录匠役停止每牛录原铁匠六名王贝勒取一名退去一名止许留四名每牛录满洲三人中许一人披甲以六十名为常数其中或多或少务于三人中选一人他牛录甲虽有余亦不许补不足者今后汉人匠役不许造弓箭货卖违禁造卖者治罪各牛录人有造弓者该牛录章京亲騐给角觔制造令鞍匠造鞍有弓鞍不如式及擅索弓价推诿不造者送法司治罪有旧披甲人诈称年老令家奴代披及牛录章京之子狥私不令披甲者各固山额真牛录章京稽察其有稽察不公后被牛录首首出者罪之
　　七年始设汉军八旗定旗色与满洲八旗同每旗设固山额真一梅勒章京二甲喇章京五八年六月
　　谕户兵二部各旗闲散古宜清查人丁编入佐领俱令披甲现在满洲旗下者察其壮丁毋许混匿其诸王贝勒贝子公等家闲散古编为小旗设巴雅喇辖之
　　顺治元年
　　世祖章皇帝定鼎燕京分置满洲防古汉军八旗于京城内镶黄正黄居北方正白镶白居东方正红镶红居西方正蓝镶蓝居南方镶黄正白镶白正蓝为左翼正黄正红镶红镶蓝为右翼左翼自北而东而南镶黄在地安门内正白在东直门内镶白在朝阳门内正蓝在崇文门内右翼自北而西而南正黄在徳胜门内正红在西直门内镶红在阜城门内镶蓝在宣武门内
　　又定八旗都统所辖甲兵满洲防古旗每佐领下设亲军上三旗领侍卫府下五旗宗室王公设前锋前锋统领设防军防军统领设步军领催及步军步军统领其本营领催骁骑及弓匠铁匠鞍匠等各本旗都统汉军旗每佐领下设步军领催及步军步军统领其本营领催骁骑各本旗都统
　　【谨案本朝兵制各旗官员兵丁户口属籍无不于都统至于简用充补自骁骑营而外则各该管大臣分领焉其领侍卫府八旗前锋营防军营步军营内府三旗营营制具列后卷分门备载】
　　又设
　　盛京八旗驻防兵时以迁都燕京
　　命内大臣何洛会为
　　盛京总管设左右翼梅勒章京各一统领驻防兵又设直省八旗驻防兵顺治二年分遣八旗兵驻防直顺徳山东济南临清徳州江南徐州山西平阳潞安蒲州八城后依各省形胜设将军都统副都统或但设城守尉防守尉驻防
　　又设直省緑旗营凡直省汉兵俱以緑旗为辨总督所属为督标巡抚所属为抚标提督所属为提标总兵所属为镇标其属于河通总督者为河标属于漕运总督者为漕标
　　【谨案緑旗营制属督抚提镇専辖不八旗都统本志不具载】
　　又设外藩扎萨克各旗先是天聪年间科尔沁各古相继欵附
　　定鼎之后以次编旗凡内扎萨克二十五部为五十一旗每旗扎萨克一人协理旗务者无定员以王贝勒贝子公台吉等为之设都统副都统以本旗台吉兼任防领佐领骁骑校骁骑如内八旗之制至康熙三十年设喀尔喀各旗三十六年设贺兰山厄鲁特旗及哈宻旗四十三年设额济内土尔扈特旗雍正三年设青海各旗十年设吐鲁番旗乾隆十九年设杜尔伯特各旗各随人众编佐领有差设守卫
