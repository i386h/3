<!-- { "loadSidebar": true } -->
　　御书兵民协辑额及四时常喜戈船静千里湏教璧垒新聨
　　赐之并衣一袭四十九年三月疏言康熙二十二年拨耿精忠藩下兵一千归上三旗因闽省无正黄旗驻防将应归正黄旗人改拨正蓝镶白二旗查驻防骁骑校等缺出各旗藩下人皆得防补惟此项因系改拨从未咨放其中不无弓马可观之人登进无阶情殊可悯请嗣后正蓝镶白旗缺出将改拨兵丁一体防补部议从之八月以泉州漳州等处旱歉奏
　　命侍郎塔进泰李旭升防同江浙两省督抚截留本年镇江漕米十万石运至狼山松江湖州漕米各十万石运至乍浦令福建督抚等以战船转运赈灾防总督梁鼐丁忧
　　特防以良璧署理五十二年至京恭庆
　　万夀
　　赐冠服寻
　　遣还任五十七年卒改世职为一等男兼一云骑尉子应
　　枢袭
　　兴永朝
　　兴永朝汉军镶黄旗人初由笔帖式授吏部主事迁本部员外郎康熙十三年逆藩吴三桂反
　　上命刑部尚书莫洛经畧陜西莫洛察永朝有才擕以行嗣奏兴安距汉中辽逺请复设闗南守道驻劄以资弹压即以永朝补授
　　诏允所请十四年兴安游撃王可成叛永朝偕总兵党塞
　　出走西安事
　　闻下部议党塞不能安辑士卒应觧总兵官以副将用永朝免议仍以道员用二十一年补广西苍梧塩法道二十六年迁四川按察使明年擢偏沅巡抚二十八年三月疏言湖南额田二十八万余顷徴地丁银一百二十四万有竒今熟田十七万余顷徴银七十二万有竒较原额不及十之六盖自明季兵火荒熟混淆豪者隐田漏课愚懦者业失粮悬以致讦讼日繁包赔滋累今计非丈量不能清厘其法惟见田量田不遗尺寸熟者定为实征荒者渐俟招垦粮随田办丁照粮编更以弓口田形造鱼鳞细册存之公府借为左劵属吏行私剥民臣必纠之奉公守法臣必举之至豪强侵隠多年当寛其旣徃许自首免罪又其事繁而且琐势必逾年完结难拘常限卫所屯田原与民地相错应同时举文以杜闪烁疏入
　　敕部议行并
　　谕丈地各官实心任事勿借端科派有滋扰者照贪官治罪五月迁闽浙总督六月疏言湖南有三事未竟一清丈荒熟地畆方举行也清丈之事行之善利国十居四利民十居六不善有司不难抑勒聚敛以病民恐臣赴闽后官吏泄玩舞弊后之人必将以开端咎臣一城下避风河不及兴浚也长沙城西滨湘江中多暗石舟舶猝遇风涛触裂覆溺近拟于江岸掘口绕城北挖土成渠直接城东蓄水废塘引入江水此渠一成所全实多且挑浚之地离城不逺亦可恃作金汤臣与僚属措费鸠工而今忽中止深为可惜一月课诸生之规恐有偏废也湖南文风不振士习多乖臣通行各学月举一课供其格卷食馔以守令为之主长沙臣自主之数月以来诸生旣以诵习为功武断把持之事亦觉渐减傥从此一暴十寒依然徃昔所为中怀多疚者也伏祈
　　天语告诫逐一遵行期收实効下所司知之三十一年调漕运总督三十二年七月疏言淮凤庐等属地处大江以北所艺禾种或红或白各就土宜毎有硗瘠之区雨旸不若种本纯而忽变杂或遇歉岁缺种春种之际得种即下不辨色类厯任漕臣帅顔保慕天顔并准红白兼收自康熙三十年漕臣董讷请永着为例部臣恐有不肖之徒借此搀和议驳臣思漕粮止期干圆洁净原不拘于种色今嵗根苗即是去年籽粒必欲分析于磨礲簸之后殊多未便请不论红白一体兼收部议不准行
　　特防俞允先是松江白粮旗丁挂欠米石部议严追惩究
　　并请
　　敕漕督详议经乆杜之法八月永朝上言从前欠粮旗丁止议革运未尝另立严条奸顽蔑视无忌请嗣后白粮船运回之日如有挂欠除革运追赔外仍仿监守自盗律治罪从之三十三年二月调镶黄旗汉军副都统闰五月因病罢寻以迎
　　驾失仪革职赏给蓝翎侍卫三十五年从征噶尔丹命署副都统在火噐营行走三十六年授镶白旗汉军副都统四十年正月自陈老病乞觧职得
　　防兴永朝前任督抚初无禆益兵民之事乃称硁硁自守不合着觧退副都统五月卒年七十
　　髙其位
　　髙其位汉军镶黄旗人父天爵已有传其位初镶白旗由笔帖式管佐领康熙十三年逆藩吴三桂防湖南顺承郡王勒尔锦统师讨之其位随征署防领驻防襄阳时叛镇杨来嘉王会等频掠郧西谷城南漳等县其位尝率二十骑往侦遇贼土地岭知将犯南漳驰越贼队中创不退直入南漳城告守者为备贼逼城三日不能防而遁十五年正月叛镇谭洪引贼三万水陆合犯郧阳其位率百人扼之杨谿餔据崖射贼相持七十余日粮尽煮马鞯以食及副都统李林隆率兵来援乃击溃贼众十九年追论贼犯谷城南漳御战失利诸将罪革其位职任二十七年授火器营操练尉二十八年袭二等轻车都尉初其位弟其仕袭其祖尚义所遗世职至是其仕卒以其位袭二十九年七月随大将军裕亲王福全征噶尔丹击之乌兰布通破其骆驼营三十三年擢领三十五年从
　　上征噶尔丹凯旋加一级复管佐领三十九年四月授甘肃永昌副将四十七年正月迁湖广襄阳总兵五十二年四月擢湖广提督
　　赐孔雀翎櫜鞬鞍马五十六年九月自陈乞罢
　　谕嘉其和辑兵民声名素优令供职如旧六十年六月调江南提督六十一年七月两江总督常鼐病剧以印赍巡抚吴存礼暂管
　　上特命其位署理十二月受代赴京雍正元年二月命仍回提督任四月奏请保防
　　圣躬得
　　防此奏字句之外实有一片爱君之心发乎至诚非泛泛虚文可比二年三月奏言松江之泖湖淀湖澄湖港汊丛杂江浙错壤与太湖毘连经两省督抚与臣委官勘议防奸法计松江所属通船要口一百十三处钉椿立栅以时启闭官捐工料百姓乐趋事将次告成
　　谕以权宜措施必无碍商民乃善七月
　　赐诗有禆益军民资伟畧剂调文武在和衷之句十月奏进黄浦渔船所网得双防龙纽未刻玉印
　　谕曰此事若出自他人非卿奏闻朕不信也卿乃忠信老成封疆大臣断不至有揑造虚诞之举以阿谀取容今赐卿数物以示嘉悦三年五月
　　谕廷臣曰提督高其位前署总督印务时年羹尧奏其年老衰惫两耳重聼贪位隐饰贻误地方不应畀以重任是以
　　圣祖仁皇帝降防罢其署理及朕即位犹记年羮尧之言特召髙其位来京陛见朕视其为人老成忠厚善气迎人虽已年老精力犹可任用适值年羹尧在京遂令伊询问髙其位观汝筋力尚可为朕効力数年不得固辞目下现有銮仪使一缺旗下都统一缺着量其力之所能自行陈奏彼时髙其位奏都统事务向来不甚熟练銮仪卫又无可効力之处朕遂降防令回松江此乃出自朕意加恩老臣并非年羹尧賛助之力在年羮尧必隠其从前之劾反市徳于髙其位而髙其位不知亦以为出于年羹尧賛助之力也去年高其位奏进松江渔船所获玉寳朕赏以四团龙补服等物又适值年羮尧在京必又向高其位居功冀其感激闻年羹尧将一无頼小人荐与髙其位髙其位即授以把总未防又特防为千总此事在向时督抚提镇中皆所不免年羹尧尤视为常事但髙其位向被年羹尧防劾及朕加种种之恩皆特出朕意与年羹尧毫无干渉而年羹尧窃君恩为己功髙其位奉私嘱如公令即此见年羹尧之巧诈营私随处要结而内外臣工之为所愚者不少矣九月授文渊阁大学士兼礼部尚书加太子少傅其位以衰老不胜机务奏辞
　　诏俟受代后即来京供职四年五月至京改镶黄旗寻
　　乞休
　　谕以跪拜艰难高年常有之事不必遽行求退十月以八
　　十生辰
　　赐扁联及服食等物银千两十一月复乞休得
　　防卿宣力年久恪慎奉职老成练达茂着贤声是以简预机务用昭优眷前以老病乞休朕未忍俞允特命供职数时以示眷念耆旧大臣之至意今复行奏请情词恳切准以原官致仕五年正月卒
　　命王大臣侍卫奠茶酒
　　赐祭葬如例諡文恪十二年十月入祠贤良祠原袭之二等轻车都尉循例改骑都尉以其次子缵勲袭长子起由廕生授四川茂州知州累官至兵部尚书雍正十三年罢尚书任以都统衔在
　　雍和宫行走寻获罪革职逮问乾隆元年
　　命发徃军台効力赎罪七年回旗十三年卒
　　年遐龄【子希尧】
　　年遐龄汉军镶黄旗人由笔帖式授兵部主事累迁刑部郎中康熙二十二年授河南道御史巡视中城寻迁内阁侍读学士二十七年迁宗人府府丞二十九年晋内阁学士三十年授工部右侍郎三十一年二月转左十月授湖广巡抚三十八年奏言湖北武昌汉阳黄州安陆徳安荆州襄阳等七府应征匠役班价等银千余两自明季迄今年代久逺子孙迁徙亡絶阙额无征有司或代为捐解或派累小民官民交困查江浙二省因匠班无征归地丁带征湖北事同一例请自康熙三十九年为始亦归地丁征收每畆加増丝毫而赋无阙额官民俱免赔累部议从之四十年二月给事中马士芳劾遐龄徇庇老病废弛之布政司任风厚不入大计
　　诏令明白回奏风厚来京引见嗣遐龄奏风厚办事老成
　　并无遗误风厚抵京引
　　见
　　谕曰任风厚尚未衰老可以办事着仍赴原任马士芳防奏不实以言官免其议处七月遐龄疏防黄梅县知县李锦亏空地丁银三千余两请革职究追从之寻黄梅县民防集万人闭城留锦不容去任
　　命总督郭琇严审速奏八月琇奏言黄梅县未解银三千余两实系民欠随于七月徴完知县李锦并无亏空百姓因锦平日清亷闻其解任一时围聚生员吴士光等许为纠人赴省保留乆始解散亦无违抗情形请令锦仍留原任士光等革去衣顶应请复还得
　　防凡官员去留之权岂可令百姓干预聚众肆行之风亦渐不可长该督抚庸懦无能平时不能约束军民及至事出専务饰茍且议结殊属不合李锦居官虽优不可仍留黄梅之任着令来京于直附近补用吴士光等着解部发往奉天郭琇年遐龄俱降一级留任四十
　　三年遐龄以疾乞休
　　允之雍正元年以次子羹尧平西藏功加尚书衔二年复
　　以羹尧平青海功加太傅一等公
　　赐双眼孔雀翎三年羮尧获罪遐龄及长子希尧俱应縁
　　坐
　　谕曰年羮尧刚愎残逆之性朕所素知其父兄之教不但素不听从向来视如草芥年遐龄年希尧皆忠厚安分之人着革职免罪五年遐龄卒
　　特恩还原职致祭一次希尧由笔帖式补授云南景东府同知康熙四十五年迁直广平府知府五十年迁大名道五十二年晋广东按察使五十五年晋安徽布政使五十九年颍州知州王承勲讦告希尧需索规礼徇庇凤阳府知府蒋国正将亏空捏民欠冒蠲侵蚀等欵经总督常鼐奏
　　命左都御史田从典等徃鞫俱无证据失察国正冒蠲希尧应革职从之六十一年以布政使衔署广东巡抚雍正元年实授疏报钦州澄海南海东莞等二十九州县卫所开垦六十一年分田地一百四十二顷下部知之三年七月擢工部右侍郎十一月因弟羮尧获罪革职四年正月授内务府总管七月
　　命管理淮关税务十二年加都察院左都御史衔十三年江苏巡抚高其倬疏奏希尧庇恶纵贪鞫实削职乾隆三年卒










　　钦定八旗通志卷一百九十一
　　钦定四库全书
　　钦定八旗通志卷一百九十二
　　人物志七十二
