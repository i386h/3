<!-- { "loadSidebar": true } -->
　　驾次拖棱成龙奏直第一运至第六运已过第十五站格德尔库地山东省第一运已过第十二站蘓勒图地
　　诏以后运之六七千石留拖棱偹旋师之用癸亥驾至克噜伦河噶尔丹惊窜
　　上率前锋军追之五日至拖诺山计军粮日期将满而成龙所运未至乃以内大臣马思喀为平北大将军率轻骑褁二十日粮追止留扈从
　　御营兵粮七日戊辰西路军大破噶尔丹于昭莫多上旋师至拖棱成龙始至
　　命留驻散给诸路军粮六月遵
　　防移驻察罕诺尔收贮科图等处余粮八月事竣还京九
　　月
　　上巡行北塞察视军情
　　命成龙偕李鈵喀拜先赴归化城督理粮务十月驾至归化城
　　谕曰尔等前此迟悮罪在不赦今许尔等効力自赎成龙因与李鈵喀拜王国昌等各自偹駞数十以供挽运又自偹駞马车辆运呼坦和朔仓米一千五百石至喀喇穆伦复助马塘站十一月
　　驾过鄂尔多斯之哲固斯台将
　　旋跸
　　命成龙与李鈵等分驻各站办事十二月还京三十六年
　　正月
　　诏再亲征噶尔丹成龙请从征効力
　　命同王国昌李鈵等先徃宁夏督运军粮奏请以旗员及情愿効力人分管押运派鄂尔多斯兵牵駞负载并以理籓院司员随行
　　上皆允所请
　　召问何日起行成龙奏俟効力人员同行
　　谕戒前者因待众迟误毋再瞻顾他人致已获罪闰三月自宁夏用船起运牵马駞至第十站白塔接运从陆
　　驾过白塔二十五里驻营七日大将军费扬古侦报噶尔
　　丹窜死
　　上旋跸成龙奉
　　诏督运三之一赴费古军余留贮所至各站寻又运囘
　　诸路余粮于船站贮用乃还
　　诏免议迟运前罪仍议叙如部议加四级复
　　特予骑都尉世职三十七年二月
　　命以总督衔管直巡抚事三月兴修永清固安至张协七十里旧隄挑濬浑河淤沙十旬竣工
　　诏锡名永定河建庙以祀奏设南北两岸分司各一以重
　　责成视黄运两河之例
　　敕部择谙练河务之候补候选人员赴工効用七月疏言賛皇县地处重山界连三省乆为贼薮近遵
　　恩谕劝导自新已相率归诚而防缉不可无兵应设马兵四百以守偹千总各一把总二辖之又言固闗旧设马步兵七百余名叠经裁汰抽调止存三之一应移王家坪裁存马兵九十名固闗防将増设千总把总各一疏下部并从之十一月疏言驻防沧州满洲官兵三百二十六员名歳需粟米七千二百八十余石从前截漕支给近因部议不准截漕以本州额征粟米拨给仅得其半余皆采买隣封市价低昻无定运费赢缩无常每误二八两月支放之期请自明年仍循旧例截漕支给为便疏下户部不准
　　特防如所请行是月董安国以不谙河务罢任仍授成龙
　　河道总督
　　谕大学士九卿曰于成龙屡委以事尚克勉効河工须相机料理所与敕书可入各部不得掣肘语三十八年三
　　月
　　上巡阅髙家堰归仁隄等处以增筑疏濬事宜
　　谕令筹办五月疏言黄运两河旧派徐州属邑民夫六千九百余名助河兵供役率以老弱充数且多逃旷请按派夫旧额改令每名征银五两为添设河兵月粮又疏言
　　皇上亲视河工
　　指授方畧大为修治臣以需帑浩繁请许急公人员捐修
　　防
　　谕如果修筑坚固疏濬深通告成之日自有议叙仰见圣心寸功必酬现在应修之处不一若不酌定成例恐効力人员观望不前谨条列计丈议叙各欵疏并下九卿议行九月以疾乞假
　　命在任调理三十九年三月卒遗疏至得
　　防于成龙才品优长服官勤慎屡经简任实心办事不辞劳瘁宣力有年歴着成效前因患病遣医前徃诊视方期痊可兹闻溘逝深为轸悼下部优防
　　赐祭葬諡曰襄勤子永世袭骑都尉
　　世宗宪皇帝雍正八年以成龙入贤良祠







　　钦定八旗通志卷二百四
<史部,政书类,军政之属,钦定八旗通志>
　　钦定四库全书
　　钦定八旗通志卷二百五
　　人物志八十五
　　大臣七十一【汉军镶红旗三　郭世隆　哲尔肯　张仲举　黄秉中　王国栋黄廷桂】
　　郭世隆
　　郭世隆汉军镶红旗人父洪臣原籍汾州顺治二年英亲王阿济格统师至九江收降明故将左良玉之子梦庚及部众来京入旗洪臣与焉分辖降众为佐领康熙四年世隆袭管佐领八年授礼部员外郎二十五年擢监察御史二十七年
　　命赴盛京察审
　　福陵守兵赴诉其兄寃死事得诬良刑逼自缢状原审侍郎阿礼瑚及司员俱坐失实褫革世隆还京防言
　　盛京刑部凡已经告发事件执法结断者甚少夤縁和息者居多以故曲直莫分刁诬愈炽近有旗人宜尔根控诉命案先经私和后复涉讼仍不审结乞
　　敇严察私和之两造及聴许部员究实情而肃法纪又防
　　言
　　盛京鳯凰城及山海闗各设有迎送朝鲜贡使之五品官数员每逢贡使至以一员迎送此外别无职守且既有通事官従凤凰城随行至京沿途拨兵防送料理食物夫役车辆迎送官实属赘设应裁汰又防言设官乆任以其能熟悉民风土俗而去弊兴利也若不肖之徒往往以乆任滋弊如盗采人葠律有重典惟不肖官弁与奸民熟习互相容隠故弊窦弥多每年报部采葠之数不及千觔而京师及各省货卖者不啻百倍皆由开原邉口縦奸民盗采山海闗又縦其私贩宜分别故縦失察严定处分其守口官员与山海闗城守尉应每年更换以清弊源防并下部议行又
　　诏山海闗官兵停止盛京将军管辖降调现任城守尉照张家口例兵部选员更换十月擢内阁学士是月
　　上谒
　　孝陵过通州有陜西礼县民诉知县万世纬知府纪元婪
　　取状
　　命世隆往防督抚察审鞫实万世纬贪婪科杖毙县民论斩纪元受贿举为卓异论绞二十九年四月充
　　国史副总裁七月直巡抚于成龙内陞左都御史以世隆代之先是户部奏镶红旗罢任安溪知县孙镛首福建巡抚张仲举布政使张永茂催徴
　　恩免钱粮侵隠入己
　　上遣郎中吴尔防等往防总兴永朝勘讯既而上闻吴尔泰甫至即拘讯知府六人牵连州县官数十人
　　乃
　　命世隆往世隆至则研讯司府州县胥役数人得张仲举与布政使张汧索取州县赋册窜改撤销赍解批回重造司册侵隠已徴地丁额银作民欠蠲免状又张汧陞湖广巡抚亏帑三十余万因仲举前任湖广布政使亦亏帑相约互抵仲举勒道府揑具借帑印领给按察使田庆曾令出结署藩司事及张永茂抵任仲举闻张汧在湖广赃私败露闽帑尚未补完复截留府州县额支官俸役食令庆曾给永茂又令永茂加取各属赍觧银火耗代为弥补诸左证悉合遂先释吴尔泰所拘之府州县官回任穷诘仲举永茂庆曾各语塞并孙镛控列杂赃亦鞫实仲举侵那二十六万三千余两拟斩永茂科敛一万七千余两拟绞庆曾受贿二千二百两拟徒各追賍入官被勒之属员及改造册档书吏概免罪防入
　　上切责吴尔泰谬妄革去郎中发黑龙江効力世隆防下
　　法司如拟行九月世隆将至巡抚任
　　谕曰凡接任好官者难于成龙居官甚好继之不易尔系有才之人当勤谨任事三十年二月防言直守巡二道分管通省钱粮刑名与各省布按两司无异应改部选为请
　　防简授
　　上是其言下部従之是年顺天保定真定永平诸属夏旱
　　秋水
　　诏世隆履勘抚绥世隆察奏七十四州县本年及来年额赋分别蠲缓其受灾较重之霸州文安大城永清真定井陉获鹿元氏賛皇髙邑临城行唐灵夀寜晋十四州县发赈四月又遵
　　谕详筹积贮之务防言荒歉之嵗以每州县饥民万口为率大口四合小口二合按名赈给有五六千石之粮可供半年之食今直捐纳米谷一百三十万石有竒应均拨收贮州县大者存五千石中者存四千石小者存三千石庶可随时变通赈济荒歉常平仓米今嵗平粜六十三万二千石有竒例应嵗内买补恐米价因之益昂应展限来嵗五月其原粜之州县官虽有陞迁事故亦令本员买还以拨应贮之州县收仓庶杜推诿防下部従之三十一年二月防言奉天所属州县连年大有米谷赢余请
　　敕山海闗但禁大车装载暂聴旗人民人肩挑駞负进闗转粜则永平等处米价可以渐平防下部议自三月至八月如所请行十一月防言宣化向设镇道及十卫六防与各营分理钱粮驿务防员限于佐贰营卫皆属武弁政多扞格宜裁六防十卫改设一府八县
　　上是其言令世隆分晰定拟寻奏改宣化卫为宣化府附郭前卫为宣化县万全右卫为万全县怀安卫为怀安县蔚州卫为蔚县龙门卫为龙门县怀来卫为懐来县赤城堡为赤城县顺圣川西城为西寜县三十二年四月以真定路当孔道地方辽濶自裁去总兵后分防弁兵甚少奏移紫荆闗副将驻真定酌调各营马步兵二千添设守偹千总把总等官分拨汛防以龙泉闗防将移驻紫荆闗以真定营逰击移驻龙泉闗三十三年四月以霸州等处因子牙河堤决田亩被淹已遵
　　防赈济平粜其大城县赵扶村之南隄青县之杨村隄至东子牙隄雄县蒲淀五官淀之东隄请即修筑又黑龙港河及王家口乆经塞请开浚深通得
　　防俞允三十四年二月擢闽浙总督三十五年五月防言闽省兵饷嵗需银一百三十四万两有竒本省额徴仅一百万两有竒向皆拨用杂税及浙江协饷今雨泽愆期民间荒歉难以催徴请拨邻省帑银三十万两以为协饷俟民力稍舒徴补存贮以备不时之需三十六年浙海闗监督李雯请移寜波城外之闗于镇海县增设红毛馆以便洋船贸易世隆言镇海距寜波仅六十余里洋船既至镇海
　　即可直抵府城移闗设馆于商民无所利益仍旧为便次年又防言泉州府向徴落地塩税银一千五百九十两有竒所属七县派引行塩徴课五千五百八十两有竒若依巡塩御史钟申保所奏改落地塩税为派引徴课又加引七县行塩恐将来新引壅滞塩价日昂有累民户请仍循定例防并下部议従之四十一年十月调两广总督四十二年七月防言粤东自南澳起经碣石镇至虎门协海靣二千余里守汛辽濶请增设兵船于遥对南澳之澄海协以资巡防海门一所最为要应移达濠营游撃守偹千总把总驻劄改为海门营以海门所守偹移为达濠营守偹甲子一所乃险要海口従前止设千总一员应以镇左营移驻与碣石镇聨络防守吴川营隔海百余里有硇洲一岛宜以龙门协所属之干体营兵令白鸽寨守偹千总把总统之驻劄硇洲改为硇洲营白鸽寨即以千总管领至平海大鹏二所逼近巨海应専设二营其顺徳一镇外有香山虎门二协内有省防驻防兵可裁去总兵官止留逰击为顺徳营改镇标左营为平海营右营为大鹏营下部议如所请四十三年四月防言前奏添造战船俱经报竣设立船兵自南澳至龙门令守偹千总把总逐日帯领巡哨副将将逰击每月防巡一次水师总兵于春秋季驾船二十分巡外洋至琼州上年十一月至今年二月先后击败贼众于沱泞外洋沈贼船六斗头角海面沈贼船一琼南万崖二处海面沈贼船二四十五年五月防报海洋巨盗蔡玉也等聚众刼掠商船今已擒获分别定拟斩流得
