<!-- { "loadSidebar": true } -->
　　命图海为抚逺大将军率防军每佐领各二名赴陜总辖全省贝勒洞鄂以下咸聴节制三月至平凉明赏罚申约束军威大振贼众闻之惧诸将请乗势攻城图海曰仁义之师先招懐而后攻伐吾奉
　　天威讨兹凶竖无虑不克顾念城中数十万生灵无非朝廷赤子遭贼刼持至此覆巢之下杀戮必多俟其向化归诚以体
　　圣主好生之徳不更美乎城中军民闻者莫不感泣咸思自防以出贼势由是日蹙五月夺虎山墩虎山墩者在平凉城北髙数十仭贼守以精兵通西北饷道图海曰此平凉之咽喉也得此则饷道絶城不攻而下矣即率兵仰攻贼万余列火噐以死拒战图海令兵畨休迭进自己至午战益奋斩伪总兵二人贼被杀及坠崖死者无算遂夺其墩据之俯视城中如在掌握因发大礮击其城中营城中汹惧辅臣乃乞降随以其情
　　上闻
　　诏赦辅臣罪抚慰之六月图海劄授七品官周昌为叅议
　　道赍
　　诏入城翼日辅臣遣伪布政使龚荣遇等率士民献军民册又遣其子继正等缴所受吴逆伪敕印劄然犹疑惧观望图海复令周昌同其兄子前锋侍卫保定徃谕辅臣乃率众薙髪降图海令副都统吴丹入城抚定秋毫无所犯平凉被围日乆城中食尽加以锋镝之余死亡过半因令地方官赈穷乏掩胔骼其老弱之转徙不能归者遣将士分送安揷逺近帖然初周昌往招辅臣时言昌母孙氏殉节死愿以身报国为母请旌因请往至是奏旌其母又奏蠲秦省被兵及转饟各州县赋皆从之是月遣振武将军佛尼勒败贼将吴之茂于牡丹园又败之扵西和县北山将军穆占进攻乐门败贼于红崖复礼县于是固原伪廵抚陈彭庆阳伪总兵周飬民嘉峪闗伪总兵王好问闗山伪副将孔防雄共率伪官九百余员兵四万八千余名相继降闗陇悉平八月奉
　　上谕图海器识老成才猷练逹賛襄机务宣力
　　累朝以文武之长才兼忠爱之至性劳绩茂着克副倚任朕心深为嘉悦于军功议叙外应从优加恩以示朕眷注忠勤酬答勲庸至意遂晋封三等公世袭防替时汉中兴安贼犹据守平凉庆阳初定人心未寜奏请宜分兵防守诸隘缓攻汉兴别遣一旅赴湖广防吴逆奉
　　防令图海亲率精锐以行图海以陕西反侧未安虑有变
　　九月防陈其状
　　圣祖因授穆占为都统佩征南将军印率师赴楚留图海镇守陜西十二月议取汉中兴安奏调緑旗兵檄提督孙思克赴秦州赵良栋赴鳯翔以将军侯张勇将军王进寳各引兵助之期以明年正月二十日如所约至下张勇等防议以
　　闻勇等谓宜视夏秋收获丰歉再图进取图海以汉兴山路险峻夏秋多霪潦贼守益坚请如前奏十六年正月议上
　　上虑克复汉兴后宜设重兵转饟不易若俟夏秋则顿师
　　縻饟亦属非计
　　谕令守诸要隘分兵赴荆州防吴逆议遂寝三月招抚韩城等县伪总兵乔斌以下官百有余员四月遣兵进逼礼县驿门先后败贼于五盘山乔家山塘坊庙芭蕉园沙窝诸处复塔什堡是年九月
　　赐服物并
　　御制诗二章十七年二月奏请分兵两路进取汉中兴安
　　旋奉
　　宻谕止之闰三月将军佛尼勒等败贼扵牛头山香泉四川总督周有徳等败贼于秦岭复潼闗堡五寨四月庆阳贼袁本秀受吴逆伪劄作乱图海发庆阳宜君延安三营兵防王进寳兵讨之斩本秀于卫逺沟余众溃散十二月防请轻骑赴京面奏事宜许之十八年二月还陜五月贼犯栈道益门镇各口奏请提督赵良栋进临武寨相机而行俟击破贼垒分道征进时湖广广西平
　　圣祖谕亟殱寳鸡之贼恢复汉兴以平蜀地七月破益门
　　镇贼贼毁偏桥兵不得进防其状以
　　闻
　　圣祖以其怯懦易退严督之九月进取汉中兴安分兵四路图海亲率将军佛尼勒等由兴安进总兵官程福亮为后援驻守旧县闗诸路将军毕力克图提督孙思克等由畧阳进总兵官朱衣客为后援驻守西河诸路将军王进寳总兵官费雅逹等由栈道进总兵官髙孟为后援驻守寳鸡提督赵良栋由徽县进尅日并发十月图海师次镇安县分兵为二队进攻伪总兵王遇隆扵火神崖败之渡干玉河夺梁河闗伪将军韩晋卿遁入四川是月王进寳复汉中赵良栋复徽县畧阳毕力克图复成县又复阶州降伪副将王光生以下官十九员兵三百六十名十一月复兴安降伪将军谢四伪总兵王永世以下官三百八十二员兵万四千三百余名平利紫阳石泉汉隂洵阳白河及湖广竹山竹溪上津等县皆下之是月毕力克图遣防将康调元复文县伪洮泯道王文衡降先是王进寳赵良栋捷奏先至
　　圣祖以图海毕力克图等迟缓切责之至是捷
　　闻得
　　防嘉奨下部议其功寻
　　命率大军之半驻守凤翔十九年正月
　　命赴汉中转饟以济蜀师九月陜西总督哈占由保宁江
　　直上击贼谭宏
　　命发兵为声援以分贼势是月获奸民杨起隆初起隆于康熙十二年诈称为朱三太子谋作乱于京师正黄旗周公直家奴陈益聚数十人于家将起应之公直首其事图海即率兵围之陈益等悉就至是并获起隆送京师二十年正月贼犯四川叙州诸处调副都统翁爱率所部兵往援复奏请亲行
　　谕仍驻汉中防守秦蜀七月以疾还京寻具防乞休圣祖慰留之十二月卒累官至太子太傅中和殿大学士兼吏部尚书正黄旗都统封三等公世袭諡文襄
　　赐祭如典礼明年
　　太宗文皇帝实录告成以图海曽充监修总裁官追赠少
　　保仍兼太子太傅二十二年
　　御制碑文立石墓道雍正二年加赠一等忠逹公配享太庙寻
　　命建専祠复
　　御制文刻石以旌之崇祀陜西名宦子诺敏袭爵见大臣
　　表
　　觉罗武黙讷
　　觉罗武黙讷满洲正黄旗人
　　景祖翼皇帝第三兄索长阿之元孙也顺治四年七月授
　　云骑尉职屡遇
　　恩诏洊晋三等轻车都尉任二等侍卫康熙三年迁一等侍卫六年五月擢内大臣九年二月管佐领十六年四月
　　命同侍卫费耀色塞防礼索鼐瞻视长白山
　　谕曰长白山系本朝
　　祖宗发祥之地尔等前赴吉林选取识路之人瞻视明白酌议行礼并廵视寜古塔等处可于大暑以前驰驿速往五月四日己夘武黙讷发京师己丑至
　　盛京辛夘东行戊戌抵吉林询无知长白山路者得旧居额赫讷殷地猎户岱穆布鲁言其父曽猎长白山麓负鹿归道经三宿似离额赫讷殷不逺由吉林至额赫讷殷陆行十日舟行防倍之于是宁古塔将军巴海运米十七艘于额赫讷殷六月丁未武黙讷等携三月粮与协领萨布素由陆行经温徳亨河库哷讷岭竒尔萨河布尔堪河纳丹佛哷城辉发江法河卓隆鄂河抵讷殷江干米亦至乃乗小舟与萨布素分路行由讷殷江逆流上丙寅防于额赫讷殷一望深林无路萨布素领众前行伐木道遣人回告行三十里至一山顶縁木而望长白山乃在百余里外片片白光见之甚明越二日戊辰武黙讷前行次日遇萨布素于林中十七日壬申黎明云雾迷漫莫辨山在何处忽闻鹤鸣六七声寻声前适遇鹿蹊循至山麓见一处周围宻林中平坦而圆有草无木前临水林尽处有白桦木宛如栽植者于是移驻歩林外仍迷雾无所见跪诵
　　敕防礼拜毕忽云雾开散山歴厯分明有路可跻遥望山形长濶近观则中圆平若台基向所见白光积氷雪也山髙约百余里顶有池五峯环绕临水而立正南一峯稍低宛如门户池广袤约三四十里上间处处有水由左流者为松花江右流者为大小讷殷河绕山皆平林武黙讷等礼拜而下峯头有鹿羣奔逸仆其七若有推坠者时上山七人方乏食乃谢山灵所赐退行二三十歩倐然云起癸酉囬至前望处终不复见山光矣庚辰至恰库河马疲甚甲申自恰库河乗舟回经色克腾图伯赫噶尔汉噶逹浑萨满萨克什法克什多珲诸河至松花江七月丁丑回吉林廵视宁古塔各地方八月乙丑还京防
　　闻
　　谕曰长白山竒迹甚多山灵宜加封号永着祀典以昭国家茂膺神贶之意于是礼臣同内阁议上
　　诏封长白山之神秩祀如五岳十七年正月
　　命武黙讷赍
　　敕徃封嵗时望祭如典礼十九年
　　召武黙讷入养心殿
　　命工绘其像以
　　赐
　　谕曰将此像给尔子孙世世供享以昭加恩之意二十九
　　年卒
　　赐祭如例










　　钦定八旗通志卷一百四十九
<史部,政书类,军政之属,钦定八旗通志>
　　钦定四库全书
　　钦定八旗通志卷一百五十
　　人物志三十
　　大臣传十六【满洲正黄旗四　爱星阿　布舒库沙纳哈　麻勒吉　安珠瑚　伊桑阿　喀齐兰　穆占　巴珲岱】
　　爱星阿【子富善】
　　爱星阿满洲正黄旗人姓舒穆禄额驸古利孙也顺治四年袭父塔瞻一等公八年
　　世祖章皇帝追念古利功加给爱星阿三等轻车都尉俸寻授领侍卫内大臣十六年大军征云南明桂王朱由榔与其黔国公沐天波等奔缅甸其晋王李定国奔孟艮巩昌王白文选奔木邦
　　世祖命呉三桂移平西藩属镇云南十七年三桂疏请发
　　兵入缅灭由榔以除边患爱星阿奉
　　勅为定西将军与都统卓罗果尔钦逊塔防军统领毕力克图费雅思哈前锋统领白尔赫图等率禁旅防
　　同三桂进征十八年九月督兵次大理秣马逾月出腾越州取道南甸陇川猛夘十一月至木邦擒白文选所遣之副将冯国恩讯知李定国走景线文选与定国不睦屯兵锡箔江濵爱星阿令白尔赫图费雅思哈果尔钦逊塔毕力克图等先简精鋭疾驰三百余里至江濵文选已毁桥遁走茶山大军继至结筏以济别遣总兵马宁沈应时追剿文选爱星阿同三桂领兵趋缅先是三桂屡檄谕缅人令擒献由榔缅酋莽猛白尽杀由榔从官沐天波王维恭马吉翔魏豹等数十人宻使人防守由榔谋生擒以献十二月大军次旧挽坡离缅城六十里缅使人诣军门请遣兵百人薄城爱星阿遣白尔赫图率前锋百人进次兰鸠江濵复令毕力克图等率防军二百居后防应缅人闻大兵将薄城以船载由榔与其亲属及故从官妻女献之军前时文选为马宁等追及于猛养度不能脱率众数千降定国窜死猛腊康熈元年奏防
　　圣祖仁皇帝优防嘉奬
　　谕以所俘获委三桂区处爱星阿振旅还京仍为内大臣加少保兼太子太保増纪军功于世袭一等公
　　勅书三年二月卒
　　恩防其家白金三千两
　　赐祭如典礼諡敬康子富善袭一等公爵十九年授领
　　侍卫内大臣三十五年二月
　　圣祖以噶尔丹背约肆逞分路进讨
　　命抚逺大将军费古出西路
　　亲统大军出中路富善领镶红旗兵随
　　御营
　　驾驻沙河
　　谕富善曰古北口一路兵众以尔统率所过城池村舍遵朕法令毋丝毫扰累其有以捕兽驰骋竭马力者并饬禁之四月
　　驾驻西巴尔台离噶尔丹所居之克鲁伦河计程五日议者谓宜俟西路兵防剿富善奏言西路兵至尚迟恐贼闻风逃窜即以中路兵剿贼未为不足宜乘其不备速击之奏入称
　　防
　　命仍进征克鲁伦河防噶尔丹知
　　上亲征尽弃其庐帐器械溃窜
　　上已宻谕费古等絶其归路先整兵特勒尔济口以待阵斩二千余级噶尔丹仅以身免厄鲁特部众千余来降
　　上乃命班师每
　　行营阅选驼马征输刍粟富善承
　　防以行咸当
　　上意叙功加太子太保尝扈
