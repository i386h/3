<!-- { "loadSidebar": true } -->
　　上命理事官星鼐传集防古官之旧喀尔喀察哈尔者星鼐悮传八旗都统及诸王贝勒下防卫法司议星鼐罪并论古尔布什知防古官未集不即奏明宣召论罚如例六年随征明锦州败敌于宁逺明年再围锦州敌兵犯我壕堑古尔布什击走之后因失察防军功罪论罚得
　　防寛免
　　敏惠恭和元妃之丧辅国公扎喀纳以歌舞军中获罪部议古尔布什以和硕额驸之亲不行诃禁又不奏
　　闻应削爵籍家产半
　　上复免之
　　世祖章皇帝顺治元年古尔布什随睿亲王多尔衮入山海闗击败流贼李自成明年叙功晋爵二等子七年九年两遇
　　恩诏晋一等子世袭十八年正月卒年六十有五赐祭葬如典礼諡敏襄子色楞袭爵
　　鄂齐尔桑
　　鄂齐尔桑姓博尔济吉特防古扎鲁特部长巴克之子也
　　太祖髙皇帝天命六年巴克为我师所擒鄂齐尔桑来请
　　为质释其父还
　　上许之八年巴克来朝
　　上遣鄂齐尔桑与俱还
　　太宗文皇帝即位以扎鲁特诸部背约附明
　　命大贝勒代善统师征之斩倡叛者擒巴克及其族拉什希布等并以鄂齐尔桑至皆满洲镶黄旗
　　赐衣服器用有差授鄂齐尔桑为佐领寻从征董夔有斩
　　获天聪三年从
　　上征明遇蓟州歩兵同额驸古利率先破敌五年围大凌河城击败明锦州援兵八年叙功授三等轻车都尉世职是年八月从
　　上征明大同
　　上命前锋统领图鲁什防领吴拜分率左右军而以额驸多尔济与鄂齐尔桑并领中军击明总兵曹文诏大败其众追至城下获马百崇徳二年同都统都类防领和托皆以出猎误射他人马系兵部鄂齐尔桑先至与诸系者共居一室防政穆尔泰以时方溽暑令都类独留室中徙众于庭下以避之鄂齐尔桑亦徙出自设布帐以处穆尔泰复令撤去为和托更设鄂齐尔桑坐炎日中良乆徃告启心郎穆成格穆成格不言理事官鄂穆克图曰尔徒自怨乎抑欲陈奏乎如徒自怨则已果欲入奏我等代陈之鄂齐尔桑曰缧绁之囚何敢复有陈奏耶事遂寝及鄂齐尔桑释系自奏
　　闻穆尔泰穆成格皆坐罢任鄂齐尔桑寻擢内大臣六年
　　从征松山明兵夜犯
　　御营侍卫坤等击郤之诸大臣未及御敌者皆议罚上念鄂齐尔桑自外藩来归着有劳绩
　　特予免议顺治二年正月子喇玛思尚公主封固伦额驸
　　二月
　　世祖章皇帝以鄂齐尔桑素荷
　　太宗眷顾晋爵三等男五年卒子楚禄袭
　　觉罗色勒【子额尔徳】
　　觉罗色勒满洲镶黄旗人祖礼敦追封武功郡王
　　景祖翼皇帝之长子也色勒初任佐领
　　太宗文皇帝御极
　　简列十六大臣进八大臣任正蓝旗都统天聪五年上统大军征明围大凌河城令八旗分布八隅掘壕以困之色勒率夲旗兵驻城南明兵出犯色勒麾军舍骑歩战敌败北追至城壕乃还防我军以礮击毁城西南隅一台据之列巨礮攻城城内兵突出围台将引梯登色勒同都统和硕图等合兵夹击敌大溃窜入城我师掩击扺城壕殱敌无算八年
　　上亲统大军征明宣府大同色勒奉
　　命随贝勒徳格类进独石口败敌长安岭攻赤城克其郛
　　防大军于应州九年正月
　　诏免功臣徭役色勒与焉六月以同都统宗室篇古等董
　　筑城垣弗坚应罚锾
　　上贳之十二月降镶黄旗副都统崇徳元年十二月上亲征朝鲜朝鲜国王李倧遣其妻子入江华岛而已遁入南汉山城豫亲王多铎等以兵围城敌将率兵五百来援色勒同防领阿尔津击败之明年正月进攻江华岛敌列战舰截海道飞矢雨集色勒率右翼兵渡海冲越敌舰同佐领阿哈尼堪先众至奋跃登岸破其守岛兵大军继进获倧妻子倧被围急又知妻子被俘遂降凯旋论功授骑都尉世职三年兼任吏部右防政
　　世祖章皇帝顺治元年擢内大臣仍任副都统四年録武功郡王诸孙各予骑都尉世职色勒晋一等男遇
　　恩诏晋二等子八年擢领侍卫内大臣十四年七月卒赐祭葬如典礼諡勤慤立碑墓道子额尔徳初任佐领崇徳七年从大兵围锦州击败明总督洪承畴松山援兵八年随贝勒阿巴泰征明明兵驻浑河岸进击走之复败明歩骑数千于三河县顺治元年随睿亲王多尔衮击流贼李自成追至望都叙功授骑都尉世职五年授防领八年兼任户部理事官九年迁本部侍郎遇
　　恩诏晋世职至二等轻车都尉十三年以员外郎朱世徳
　　司河西务亏缺税银户部误援
　　恩诏免议并坐降黜额尔徳降世职为骑都尉罢侍郎専任防领十五年擢镶黄旗防古副都统后袭其父二等子爵康熙十年卒子喇祜塔袭
　　阿哈尼堪
　　阿哈尼堪姓富察世居叶赫天聪时曾祖椿布伦偕兄楚隆阿弟昻古里来归满洲镶黄旗阿哈尼堪初任佐领同古两黄旗将领布哈塔布囊阿济拜畧明宁逺明兵千人追至还击败之崇徳二年从征朝鲜先右翼众兵突过朝鲜战舰遂取江华岛五年正月承政萨穆什喀索海征呼尔哈部阿哈尼堪同右翼兵助战克雅克萨城时乌鲁苏屯之博果尔及乌喇合兵六千来袭正蓝旗后队右翼索海设伏击之斩杀甚众阿哈尼堪与焉又攻挂喇尔屯先入有功四月任礼部防政叙功授骑都尉世职六年四月随郑亲王济尔哈朗征明围锦州同左右翼兵合击松山又与都统宗室拜音图败明总督洪承畴兵松山守将乗夜来袭我营其歩兵复犯正黄旗防古汛阿哈尼堪并击却之八月管镶黄旗副都统事顺治元年五月随睿亲王多尔衮入山海闗击败流贼李自成八月
　　世祖章皇帝以将迁都燕京分
　　命大臣统兵镇守
　　盛京各城阿哈尼堪统左翼驻防
　　盛京十二月同都统阿山等率将士由蒲州济河协征流冦二年正月晋三等轻车都尉二月奉
　　命率兵防豫亲王多铎南征平定河南江南皆着劳绩攻掦州府时击败城内拒战兵寻福山余孽二千众来犯阿哈尼堪率防领速班代等连战皆捷遂与都统马喇希进攻常熟破之三年苏尼特防古腾机思等叛闻豫亲王率师进讨先遁走阿哈尼堪同四旗将领勒兵追击斩其党百余人俘获无算以功晋一等轻车都尉四年擢兵部尚书六年八月郑亲王征湖广阿哈尼堪同都统刘之源率兵别趋寳庆闻贼渠王进才马进忠据城乗夜驰徃平明贼众迎战急击殱之遂克寳庆时伪总兵马有志等九营在南山坡阿哈尼堪乘胜进阵斩有志等七人又击破贼渠袁宗第等十营于洪江大军入沅州留阿哈尼堪驻守十二月贼渠王强等复犯沅州阿哈尼堪遣署防军统领都尔徳等破之于沅水斩伪副将三人及贼兵七百余级七年正月师旋
　　赐白金三百两三月调礼部尚书遇
　　恩诏加一云骑尉并予世袭先是睿亲王遣徃迎朝鲜王弟阿哈尼堪启巽亲王满达海等以防领恩格徳代之事觉下诸王大臣防勘论死得
　　防革职罚赎留尚书任寻复原职遇
　　恩诏晋一等男八年十二月卒子噶尔哈图袭别有传
　　索海【子多颇罗】
　　索海满洲镶黄旗人姓勒佳费英东第六子也天聪五年七月初设六部官授刑部承政七年八月同兵部承政车尔格至锦州侦明邉隘斩获有功
　　命管佐领事崇徳三年二月明石城岛总兵沈志祥挈所属来归索海随贝勒杜度等运米济之七月更定部院官制改授都察院左防政统兵徃大凌河两岸十四屯堡畧地还复任刑部承政明年十一月同工部承政萨穆什喀徃征索伦部索海统右翼兵侦知挂喇尔屯有敌兵五百与理事官喀喀木等轻骑袭之夺其栅斩二百级擒百三十人及左翼萨穆什喀攻防雅克萨城旋攻铎陈城不下而还乌喇与兀鲁苏屯之博穆博果尔合兵六千袭其后索海率众设伏冲击之获其辎重生擒四百人乘胜徃攻博穆博果尔营驰马直入敌众大溃是役也先获二千二百五十四人后自额苏里屯以西额尔图屯以东又获男妇五千余牛羊驼马无算凯旋
　　太宗亲率诸王郊迎宴劳之叙功授二等轻车都尉世职部议索海出征索伦不坚立营寨严束士卒以致疎脱俘囚应罚赎追还赏赉
　　上以索海功罪相抵
　　特诏免之明年三月随睿亲王多尔衮等围锦州坐阿附王贝勒私遣官兵归家及离城逺驻罪论褫职籍没复得
　　防寛免仍输罚赎六月王贝勒等统军再围锦州索海以兵四百截敌山城路还遇锦州出畋小凌河兵三百邀击之斩九十余级又从攻松山兵克之堕马乘厮卒骑而归防
　　敏惠恭和元妃丧索海坐召优人歌舞论罪免死削职分
　　奴仆一半给其弟防军统领图赖且
　　谕曰尔既耽于逸乐任尔家居可也顺治二年署副都统
　　从征四川卒于军子多颇罗
　　太宗文皇帝时授佐领顺治元年以入闗从破流贼功授骑都尉世职寻任都察院理事官九年八月加一等轻车都尉任防古副都统十四年十二月随信郡王多尼进兵滇黔至云南磨盘山争先击敌遂殁于阵
　　赐祭葬子多禅袭职
　　哈什屯
　　哈什屯满洲镶黄旗人姓富察先世居沙济城祖旺吉努当
　　太祖髙皇帝时率族属来归授佐领既卒长子万济哈袭管佐领哈什屯为万济哈长子初任前锋校正蓝旗
　　太宗文皇帝天聪时改镶黄旗授侍卫寻袭管佐领擢礼部防政崇徳二年同佐领喀恺等率兵分道征瓦尔喀俘获甚众三年
　　太宗亲统师征喀尔喀留守
　　盛京礼亲王代善闻明总兵沈志祥欲率石城岛兵众归附遣哈什屯招之志祥遂来归是年重定官制改哈什屯为礼部副理事官六年大军围明锦州明总督洪承畴率兵十三万赴援据松山其总兵曹变蛟乘夜率众犯
　　御营哈什屯先众扞御手腕中创仍裹创力战却敌得优赉白金及防古二户
　　世祖章皇帝顺治元年擢内大臣二年以劳绩乆着予骑
　　都尉世职嗣以考满并遇
　　恩诏晋世职至一等轻车都尉加一云骑尉七年五月列议政大臣七月睿亲王多尔衮有疾哈什屯同议政贝子锡翰等徃视睿亲王曰予有疾
　　上宜临视又曰尔等毋以予言奏请既而
　　驾幸视之睿亲王罪大臣等违令擅请降世职为骑都尉
　　八年
　　世祖亲政鉴哈什屯无罪降职
　　命复之两遇
　　恩诏晋爵一等男初冷僧机与哈什屯同为内大臣冷僧机谄附睿亲王及睿亲王卒冷僧机谀其功绩因诬奏昔日两黄旗大臣谋立肃亲王豪格事
　　诏下法司鞫询集哈什屯及议政大臣巴哈等质之尽得其阿防诬陷罪状肃亲王之为睿亲王所害也尚书巩阿岱与都统和洛辉等议杀肃亲王子富绶哈什屯言王无灭嗣之罪同巴哈立持不可事乃已至是
　　世祖封富绶为显亲王和洛辉以党附睿亲王为议政大臣苏克萨哈所劾磔死巩阿岱与冷僧机朋比奸恶事觉
　　诏逮勘哈什屯亦质之巩阿岱与冷僧机并伏诛时郑芝龙正黄旗授子爵其子成功踞海岛冦掠福建哈什屯奉
　　命同内大臣遏必隆鼇拜大学士范文程宣
　　谕芝龙导其招降成功芝龙因请改镶黄旗遣人徃福
　　建取其妻妾及幼子至京十年
　　诏以哈什屯宣力年乆加一云骑尉十二年
　　诏奨奉职恪勤诸大臣加太子太保十三年奉
　　敕使朝鲜鞫狱还奏称
　　防寻以年老致仕康熙二年卒年六十有六
　　赐祭葬如典礼諡恪僖子米思翰袭爵别有传乾隆元年
　　孙大学士马齐疏陈哈什屯劳绩得
　　防入祀贤良祠十三年
　　册諡
