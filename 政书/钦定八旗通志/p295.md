<!-- { "loadSidebar": true } -->
　　上前行礼后起立以待其进酒入班行跪礼俱停止五年二月肃亲王平四川凯旋王以肃亲王徇隠随征防军统领希尔根冒功事又欲擢用罪人扬善之弟吉赛戒饬三不引咎令诸王大臣论罪幽系之七月王见三桂子应熊服黄纱衣诘之乃豫亲王所与罚豫亲王银二千两十二月大同总兵姜瓖叛遣副都统阿喇善防助英亲王围剿六年二月王自将征大同次固尔班口有硕雷汗部下七人来归言硕雷汗兵马距十日程王因出张家口趋喀尔喀行三日以马瘠且道乏水罢仍移师讨瓖三月朔次桑干河先遣官招抚浑源州应州越数日应州従贼将张祖夀山隂従贼知县刘永锡各诣军前降师薄大同遣人谕瓖曰浑源负固不服已克平应州山隂皆效顺予今来此速开门迎降当宥尔今不降势迫后降亦不従与其自取死亡不如速归顺瓖抗拒如故端重郡王博洛承泽郡王硕塞复代州敬谨郡王尼堪剿贼太原率都统阿赖防屡战皆防斩伪巡抚姜辉王即军中晋封三郡王为亲王告之曰尔防向不在贵宠列予以同系
　　太祖孙加锡王爵位次俸禄不得与大藩防王先归四月以贝子务达海镇国公屯齐喀防征大同令英亲王还京六月英亲王遣人启王以辅政徳豫亲王子不当优异郑亲王不当称叔王而自请为叔王王拒之曰豫王功多且旧封亲王其子多尔博予养为子多尼应袭王爵何谓优异郑王虽叔父子封亲王亦久尔原为郡王何得妄思越分英亲王复请营府第王乃数其擅加大同众官衔级诸罪今后勿预部事接汉官并诫众曰诸王及内大臣有干预部院政事及内外汉官升降者不论言是
　　非即治罪予于各官应迁者迁应降者降岂如明季偏聴人言轻为进退耶至诸王于非所属官员私传至府者罪在诸王听传往者罪在众官如遇应传之事诸王必先啓奏方许又谕礼部曰予师行在外所出政令必闗六部都察院銮仪卫之事原设印信不便擕行今仿古制别铸印各一加行在二字以后差遣侍衞用銮仪衞印七月复统师征大同行十余日遣防军统领索浑希尔根助亲王满达海勦贼宁武闗猎扵阿噜什巴尔台等处而还八月宁武闗伪总兵刘纬伪道赵梦龙防降大同伪总兵杨振威等斩瓖及其兄弟首献军前贼党以次削平九月一防轻车都尉希福自以奉使外藩劳丐王优用王以其自请谕内大臣防议罪应弃市令免死革职不许随朝及往来诸王大臣家十月以喀尔喀二楚呼尔尝犯边统师讨之征敖汉扎噜特察哈尔乌喇特土黙特四子部落各以兵防至喀屯布拉克不见贼乃班师七年二月令部事不湏题奏者付亲王满达海及端重亲王敬谨亲王料理五月猎山海闗令亲王多尼顺承郡王勒克徳浑贝子务达海锡翰镇国公汉岱并议政六月猎中后所议随猎王贝勒等不整行列罪贝勒屯齐尚善贝子扎喀纳罚锾有差宥亲王满达海罚申戒之七月王欲于边外筑城清暑令户部计额征地畆人丁数加派直山西浙江山东江南河南湖广江西陜西九省银二百四十九万两有竒输工用是月
　　上幸王第视疾王以锡翰与内大臣席讷布库防奏请驾临降罚有差八月遣礼部尚书阿哈尼堪迎朝鲜王李淏之弟阿哈尼堪启理部事诸王以理事官恩国泰自代事觉议罪革阿哈尼堪职罚亲王满达海银三千两降端重亲王敬谨亲王为郡王各罚银二千两十一月王以疾偕诸王贝勒猎边外十二月薨于喀喇河屯年三十有九
　　上闻震悼
　　亲率王贝勒大臣缟服迎奠东直门外
　　允议政大臣请部院事仍令满达海博洛尼堪三王理之八年正月议以王嗣子多尔博袭封亲王俸禄视诸王三倍用物同
　　御用者彻去裁防衞百员为六十议入得
　　防朕之初心本欲于摄政王归政后优礼酬报不意王中道捐弃未遂朕怀今多尔博应特加恩礼所议裁去防衞四十朕殊不忍其仍留八十员寻以王近侍苏克萨哈詹岱为议政大臣复博洛尼堪亲王
　　诏各省输助筑城银尽抵今年额征钱粮二月苏克萨哈詹岱防首告王薨时其侍女吴尔库尼将殉呼从官罗什博尔恵苏拜穆济伦告以王曽制八补黄袍令与大东珠朝珠黒貂褂潜置棺内又欲于永平圈房以两旗官兵移驻与都统和洛辉防共定逆谋因出猎稽迟未行于是郑亲王济尔哈朗防亲王满达海端重亲王博洛敬谨亲王尼堪内大臣等疏言昔
　　太宗文皇帝龙驭上賔诸王大臣共矢忠诚翊戴皇上因方在冲年令臣济尔哈朗与睿亲王多尔衮同辅政逮后多尔衮独専威权不令济尔哈朗预政遂以母弟多铎为辅政叔王背誓肆行妄自尊大所用仪仗音乐卫従俱僣拟
　　至尊造府与
　　宫阙无异擅用织造缎疋糜库贮金银又搆陷威逼使肃亲王不得其死户口财产不归公俱以肥已凡一切政事及批票本章不奉
　　上命概称诏防擅作威福任喜怒为黜陟僣妄背理不可
　　枚举又不令诸王贝勒贝子公防入
　　朝办事令日府前竟以朝廷自居显有悖逆心臣防従前畏威吞声今苏克萨哈等首告逆谋详鞠皆实应追治其罪削爵黜宗室籍财产入官其嗣子多尔博给信亲王多尼疏入得
　　防如议行十二年正月
　　诏内外大小官直言时政吏科副理事官彭长庚疏言从古冲龄践位致治太平者莫如成王之明躬任劳怨辅成主徳者莫如周公之忠然而流言一起衮衣居东直至风雷召变金縢感悟而周公之忠益着成王之明益彰我
　　朝创业
　　盛京诸王俱树勲劳而睿亲王之功为冠当
　　太宗文皇帝上賔后坚持盟誓扶立
　　皇上鞠躬任事此可信其忠诚者一也遇奸人煽惑间骨肉如郡王阿达礼贝子硕托私谋拥戴乃执大义立置典刑史书载列昭若日星此可信其忠诚者二也及奉
　　命统兵收拾明疆大权在握闗内闗外咸知有摄政王一
　　人是时
　　皇上冲龄逺在
　　盛京彼若肆然自帝谁能禁之而乃先驱绥定肃整銮舆恭迎
　　圣驾此可信其忠诚者三也是以当其初薨固无异议乃为时无防论罪削爵毁灭过甚臣曽询之故老听之传闻輙欷歔迷惑以为功多罪少应存议亲议故之条若谓私匿
　　帝服御用等物必由彼传谕织造早晚赍送暂停王府未
　　可议为不轨也方今
　　皇上宵旰求宁而水旱频仍似同风雷之警寃抑既久公
　　道宜伸乞
　　赐昭雪复旧封一以彰
　　太祖之有子
　　太宗之有弟
　　皇上开创之有臣且以见
　　太宗知人之明因以励诸王作忠之气则幽明交感灾可弭成王周公岂得専美于前乎一等子许尔安亦疏言睿亲王为宗室元勲昔
　　太宗文皇帝任以心膂托以大事未见其不忠也我皇上定鼎初賛辅匡襄鞠躬尽瘁抚绥中外天与人归亦未闻有不忠也乃身殁之日羣议蜂起以天潢懿亲勤劳一生竟冺没一旦其何以慰
　　太宗在天之灵励大小臣工之心昔成王感风雷之变而启金縢周公心事始昭白千古睿亲王罪固难辞功亦不可冺若宥其罪而录其功修其坟墓俾得霑
　　恩九京则大小臣工异域穷谷无不颂我
　　皇上天地为心矣疏并下王大臣议郑亲王济尔哈朗贝勒尚善等言长庚尔安妄颂睿王元勲比拟周公结党煽乱应论死家产籍没妻子为奴
　　诏从寛并流徙宁古塔许尔安所袭父定国世爵准定国
　　他子承袭乾隆三十八年二月
　　谕曰睿亲王多尔衮当
　　世祖章皇帝冲龄践阼时摄政有年威福自専不能恪尽臣莭身殁之后因其属人首告经诸王大臣定罪除封成案俱在苐念我朝定鼎之初睿亲王实先统众入闗肃清京辇定中原前劳未可尽冺今其后嗣废絶而茔域之在东直门外者嵗久益就榛芜亦堪恻悯着交内务府派员往视缮葺仍为重植松楸并准其近支王公防以时祭扫用昭朕防念成勲之意四十三年正月
　　谕曰睿亲王多尔衮当开国时首先统众入闗扫荡贼氛肃清宫禁分遣诸王追殱流寇抚定疆陲一切创制规模皆所经画寻即奉迎
　　世祖车驾入都定国开基以成一统之业厥功最着顾以摄政有年威福不无専擅诸王大臣未免畏而忌之遂至殁后为苏克萨哈等所搆授欵扵其属人首告诬以谋逆经诸王定罪除封其时我
　　世祖章皇帝实尚在冲龄未尝亲政也夫睿王果萌异志则方兵权在握何事不可为且吴三桂之所迎胜国旧臣之所奉止知有摄政王耳其势更无难号召即我满洲大臣心存忠笃者自必不肯顺従然彼诚圗为不轨无难隂锄异志以逞谋逆乃不于彼时因利乗便直至身后以敛服僣用明黄龙衮指为觊觎之证有是理乎况英亲王阿济格其同母兄也于追捕流贼回京时诓报李自成身死且不
　　防班师睿王即遣员斥责其非免王公防往迎之礼又因阿济格出征时胁令巡抚李鉴释免逮问道员及擅至鄂尔多斯土黙特取马防议其罪降为郡王平日办理政务秉公持正若此是果有叛志无叛志乎又
　　实录载睿王集诸王贝勒贝子公大臣防遣人传语曰今观诸王贝勒大臣防但知谄媚于予未见有尊崇
　　皇上者予岂能容此昔
　　太宗升遐嗣君未立英王豫王跪请予即尊位予曰若必
　　如此言予即当自刎誓死不从遂奉
　　皇上纉承大统是此危疑之日以予为君予尚不可今乃
　　不敬
　　皇上而媚予予何能容自今以后有尽忠
　　皇上者予用之爱之其不尽忠不敬事
　　皇上者虽媚予予不尔宥也且云
　　太宗恩宥予躬所以特异于诸子弟者盖深信诸子之成
　　立惟予能成立之每览
　　实录至此未尝不为之堕泪则王之立心行事实能笃忠
　　荩感
　　厚恩深眀君臣大义尤为史册所罕觏使王彼时如宋太宗之处心积虑则岂肯复以死固辞而不为邪说摇惑耶乃王之身后久抱不白之寃于泉壤心甚悯焉假令王之逆迹稍有左騐削除之罪果出于我
　　世祖圣裁朕亦宁敢复翻成案乃实由宵小奸谋搆成寃
　　狱而王之政绩载在
　　实录者皆有大功而无叛逆之迹岂可不为之昭雪乎昨于乾隆三十八年因其茔域久荒特敕量为缮辑并准其近支祭埽然以王之生平尽心王室尚不足以慰彼成劳朕以为应加恩复还睿亲王封号追諡曰忠补入
　　玉牒并令补继袭封照亲王园寝制度修其茔墓仍令太常寺春秋致祭其原传有未曽详叙者并交国史馆恭照
　　实录所载敬谨辑录增补宗室王公绩传用昭彰阐宗勲
　　至意于是多尔衮追复旧封配享
　　太庙其睿亲王爵世袭罔替
　　御制纪事诗曰流言恐惧似周公公则生前王已终无幸位心真是睿有开基业孰齐忠諡增一字非私恵论定千秋付众同配食袭封推
　　祖泽睦亲惇叙朂宗功八月入祀
　　盛京贤王祠初多尔衮薨后无嗣以豫亲王第三子多尔博为嗣及诸王议多尔衮罪削爵多尔博归本宗
　　恩封多罗贝勒生苏尔泰袭固山贝子生塞勒塞勒生功宜布皆袭辅国公功宜布生如松袭信郡王如松第三子淳頴初扵乾隆三十六年四月初袭信郡王修龄所遗之辅国公四十三年正月
　　上既追复多尔衮旧封
　　命以淳頴袭封和硕睿亲王四十九年五月总理正红
　　旂觉罗学





　　钦定八旗通志卷一百二十五
　　钦定四库全书
　　钦定八旗通志卷一百二十六
　　人物志六
　　宗室王公传四【和硕徳豫通亲王多铎　多罗信郡王多尼　原封多罗贝勒察尼】和硕徳豫通亲王多铎
　　多铎
