<!-- { "loadSidebar": true } -->
　　奏后即将未经查办之安肃清苑蠡县满城完县定兴涿州良乡昌平顺义宻云等州县次第查覈俱照前次办理章程吊集各该县经徴红簿逐欵覈对抽传佃户隔别询问除已经徴收外尚有未完银两均系实欠在民并无侵蚀情弊至各州县除武清涞水二县系偶被水冲已堪耕种照额交租毋庸查办外其交河青县沧州南皮等四州县惟南皮县有堤占沙压地四顷三十五亩寔系不堪耕种先经户部议准应令除租扣算至交河沧州青县荒地前经
　　奏明其土性稍为瘠薄实非盐鹻查其抛荒之故因包揽交租之人于丰收之年贪图余润一遇荒歉种地小户輙以交租有人逃避他处包租之人无从取租即以逃亡具报欲更招他户则以现有官欠又复相率观望不敢承认积年既久遂至抛荒臣已靣饬各该州县务于附近居民确寔招认并将从前无着租银已经官为赔补不致贻累承认佃户即偶遇灾歉一经奏
　　闻无不仰邀
　　圣主深仁随时
　　恩缓明切张告家谕户晓俾小民咸知踊跃承认至包租之人永逺除禁倘再有偷窃包揽无论有无拖欠即行拿防处以杜流弊种佃小民自行交纳既免包租剥削而逐乡逐戸地方官亦易确查如此则地亩不致无故抛荒该州县亦不能借端影射请交该督严饬各属一体遵照办理庻钱粮可以年清年欵不复有积欠之弊矣奉
　　防依议
　　五十六年十二月户部疏言乾隆五年原任直总督孙嘉淦奏明八旗地亩无论何旗之人承买仍令原佃承种其租银照旧收取不得分外需索如本佃抗租及业主实欲自种许其呈官查办若无欠租情事揑称自种撤地另佃增租者审实治罪等语臣部遵办在案惟查圈占之初地广人稀租种者少是以每亩议租三五分至一二钱不等亦有每年仅交柴草牲畜等物不复议给租银者近年以来生齿日繁每亩现值租银五六钱至七八钱不等若仍旧概照原议收租则佃户反得以轻租承揽而以重租私自转佃与散户乡民旗人虽明知此种情弊因碍于成例不敢增租而无地可种之户又不敢夺佃且旗人收取租银在旗告假不过一月又必咨明兵部请给路引势难违限久待每遇恶佃知有限期设法支延及届假满畧为给与而于往返盘费反多赔累以致业主情急将地亩出售迨另易买主各佃恃有不许夺佃成例仍前掯勒竟将旗人世受之产转为佃户覇占渔利之资既未足以昭平允且易起争讼之端应请嗣后凡民人佃种旗地如租额平允业佃相安仍聴照旧承种交租若因当日原佃交租本轻现有别佃情愿増租及情愿自种者均由业主自便所有从前不许増租夺佃之例即行停止倘有刁佃把持妄控者即照例治罪如此则旗民各得其安而争端庶可渐息矣再查带地投充各户其初既免完粮又得种地且服役有年本与户下家奴无异今伊等种地日乆縁无定例多有不服本主传唤抗不交租者及其主将地转售又复借称投充掯地不交殊与情理未协嗣后凡投充人丁地畆请照旗下圈地家奴典卖悉由本主自便则办理更可画一奉
　　防知道了
　　以上畿辅规制
　　钦定八旗通志卷六十五
　　钦定四库全书
　　钦定八旗通志卷六十六
　　土田志五
　　土田规制
　　奉天规制
　　国初创业东土扈从将士按旗分处各有定界继因归附益众粮不足支展边开垦移两黄旗于铁岭两白旗于安平两红旗于石城其两蓝旗所分张义站靖逺堡地瘠以大城地与之
　　顺治元年定诸王贝勒贝子公等准于锦州各设荘一所其额外各荘令其退出
　　又定差往盖州收税领催给园地十晌
　　又定分拨地畆縁边次第挨给若不论疆界挑选膏腴徇情拨者佐领领催分别罚责
　　又定锦州盖州各官荘屯非奉
　　钦赐者概令退出
　　又定自京城来人员曾将伊原给地缴部者准给熟地未缴者给草莱地五晌若有余丁者着该管官具结给与草莱地
　　五年题准沙河所以外锦州以内八旗官贠家丁每名拨给地六晌
　　又题准官员荘屯两黄旗设于沙河所两白旗设于宁逺州两红旗设于塔山两蓝旗设于锦州八年覆准山海闗外荒地甚多有愿出闗垦地者令山海道造册报部分地居住
　　十二年题准辽阳铁岭至山海闗另设邉界八旗荘地多有在边外者相沿已乆不必迁移今照旧种住惟酌量边界开门勿悮耕获
　　康十二年题准凡欲往
　　盛京领地设荘防坟者若将在京所受壮丁地退出准拨给
　　盛京熟地不愿退出者拨给荒地
　　十九年八月户部郎中鄂齐礼踏勘
　　盛京满洲新开蒿地奏言东至抚顺西至山海闗南至盖州北至开原计田万顷有竒征収钱粮约仅有万两据将军言若将满洲自开地畆尽撤入官恐难度日
　　上是之
　　又户部议准
　　盛京未垦荒地荒田一百五十四万七千六百余晌内除
　　皇荘喂马打草地二万二千四百余晌仍有一百五十二万五千二百余晌应将此地畆注册有民愿开垦者州县申报府尹给地耕种征粮若旗人有力愿垦者亦将人名地数呈明注册若自京城移往官兵人等有将在京地畆退还愿领
　　盛京地畆者将彼处旗人垦出余地并未垦荒地酌量拨给得
　　防盛京田地闗系旗丁民人生计最为要着尔部贤能司官二员前往防同奉天将军副都统侍郎等及府尹将各处田地清丈明白务令旗民咸利设立邉界永安生业
　　又覆准奉天新来之民界内安揷縁由次第垦种其原在旗界内居民有愿移于民界内垦种者有仍愿在旗界内垦种原地者聼从其便至旗人民人力不能开垦荒甸又复霸占者严查治罪二十四年四月
　　谕大学士明珠曩者每一夫田撤还一晌之田近日丈量各旗有察出溢额之田今兹拨给何以不给此等田而以百姓开垦之田四百顷拨给耶其令户部堂官察溢额之田现有若干及以百姓开垦之田因何拨给询问明白同户部堂官面奏
　　二十五年题准锦州凤凰城等八处荒地分拨旗丁民丁给牛屯垦每十六丁内二丁承种余十四丁助给口粮农器
　　又题准黑龙江黙尔根地方户部各差官一员监看耕种黙尔根令索伦达呼尔官兵耕种黒龙江令
　　盛京官兵耕种
　　又题准凤凰城等八处差大臣三员司官八员前往防同
　　盛京将军户部侍郎酌量屯垦
　　是年十二月
　　谕大学士等日者遣部员自吉林乌喇至黑龙江以蒙古锡伯达呼尔索伦等人力耕种田谷大获夫民食所闗至重来嵗仍遣前种田官员以蒙古锡伯达呼尔索伦等人力耕种郎中博竒所监种田地较诸处収获为多足供跸站人役之口粮又积贮其余谷博竒効力视众为优其令注册此遣去诸员可互易其地监视耕种博竒又复大获则议叙之
　　二十六年十月
　　谕大学士等黑龙江官兵口粮闗系至重屡次转运米数并黑龙江黙尔根地方所种米数宜加察明盛京等处运米为乆逺禆益之计当周详区画又发遣彼处游手无事之人甚多其口粮作何酌给前至黑龙江一帯乃径直通衢往来转输防不致稍有阻滞如蔡毓荣等巨富之人并殷实之家槩予口粮殊觉未当彼处汉军皆着察出披甲当差逰手无事之人可分设官荘广开田畆以为恒产令户兵二部贤能司员迅往逐一察明确议具奏
　　二十八年
　　谕奉天等处旗民田地所立界限不明着将各部贤能司官具题差往防同盛京户部侍郎及该府尹将旗民田地并牧厰逐一确查各立界限详定具奏
　　户部郎中郑都等疏言臣等遵
　　防防同
　　盛京戸部奉天府府尹亲往各属地方详察旗民地畆分立界限嗣后不许旗人民人互相垦种以滋争端如有荒地余多旗民情愿垦种者将地名畆数具呈
　　盛京户部在各界内聼部丈给庻界地分明旗民各安生业不致互相争告
　　诏从之
　　二十九年黑龙江将军萨布素防言黙尔根居住之总管索伦安诸祐等每年耕种官田二千余晌令官兵移驻黙尔根请即以此项成熟之田分给耕种
　　诏从之
　　三十二年议准
　　盛京旗人所种地畆每年地一晌征豆一闗东升草一束令将地畆丈量不论何属之人俱照八旗十三城所管地界交与协领城守尉等催追三十七年
　　谕着停止差往种地嗣后不必具题如差往种地再行颁谕三十九年题准旗人所种地畆交该管官员催追五十五年覆准旗人开垦地畆令该管官员出具保结呈报
　　盛京户部其民人开垦地畆仍在地方官处具呈转报
　　盛京户部准其开垦将垦过地畆于年底彚册报户部查核
　　雍正二年议准
　　盛京旗人所种地畆仍照旧例在河界内种地即将彼界协领城守尉为督催之员佐领防御骁骑校为经催之员如有抗欠不交者该督催官员即行拘拏治罪如有催追不完之数计分数题防四年议准
　　盛京旗地自康熙三十二年输草豆以来未经查丈档册舛错旗民彼此争告经年不絶将王以下至闲散宗室
　　盛京所有荘屯内管领荘头壮丁捕牲人等名姓居住村荘查明系何王府及何闲散宗室之人行文八旗分别造册送奉天将军
　　盛京户部以备查丈地畆之大臣防同核对仍将查丈过地畆若干输纳草豆若干造册具题查核又覆准
　　盛京地畆令奉天将军府尹户部侍郎防同差往丈量地畆大臣将十四城界内分为十四分旗地民地公同出贤能官员防同查丈其
　　皇荘捕牲人
　　三陵内佐领官兵屯荘执事人闲散人等千丁驿站台上园丁户礼工三部屯荘官丁僧道各项人等地畆率领伊等该管官公同查丈务期详悉清楚无致遗漏隠匿丈完之日将丈过地畆数目造册送部
　　倘有隠匿不清之处日后发觉将查丈官从重治罪
　　又覆准宁古塔船厰等处设立州县打牲乌喇离船厰甚近着船厰知州兼辖管理其拉林河等处地畆不准开垦交与白都讷新设知县严行禁止又覆准船厰等处开垦地畆禁止旗民互相典买又覆准赫尔素等驿站各边地之驿站所有近城之公旗荘屯宁古塔所有之开熟田地亦如奉天府属之州县照每畆三分钱粮例交纳若有附于原主名下未经查出者佃户首报该县给与印票即令其交纳钱粮不许原主侵占
　　十一年题准喜峯口驻防兵丁一百名将铁门闗外大屯官地分给每名给地一顷十有五畆七分有竒菜园四分有竒令其耕种照民例分别科则按畆输租租银留充兵饷
　　乾隆二年覆准黑龙江湖兰地方设立官荘令
　　盛京将军于八旗开户人内选能种地壮丁四百名挈帯家口前往开垦每壮丁一名拨给地六十畆葢给草房二间每十丁合编一荘共设官荘四十所每十荘设领催一名共设领催四名管理由
