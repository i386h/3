<!-- { "loadSidebar": true } -->
　　岭父尚义以随征松山杏山及太原功予二等轻车都尉世职任杭州驻防协领天爵于顺治四年由防生任山东髙苑县知县考满邉河南信阳州知州十一年以经畧洪承畴荐擢湖广长沙知府大兵进剿明桂王朱由榔天爵理饷济军十三年因父病假归十六年补江西建昌知府先是广昌县山贼王昻傅胜辛连升周由义陈太宇萧来信夏登选等聚党数千时出刦掠据羊石滴水二砦为老巢形势险峻官军仰攻輙为贼滚木礧石所损伤因罢攻招之降王昻傅胜佯就抚仍伺隙煽乱官军擒之毙于狱余贼益负固抗拒十八年五月天爵与巡道张永祺叅将王之任议乘风雨交作漂流树木冲断桥梁贼俱归巢后分布官军絶贼去路直捣滴水砦进攻羊石砦斩贼千余尽毁贼巢贼伤毙及堕厓死者无算生擒辛连升周由义陈太宇萧来信夏登选及王昻之父王尚智并斩于军贼所掠丁口悉遣还其家巡抚张朝璘疏报十年砦贼一旦扫除由道府区画周详捐赀悬赏鼓励士卒冐险奏功
　　诏下部察叙天爵得军功加级康熙十三年逆藩耿精忠据福建叛纵党入江西犯建昌时天爵已迁两淮盐运使或劝之速行天爵曰吾守此王十六年虽受代岂可遽离遂率家丁数十人御贼万年桥城守副将赵印已降贼乗天爵力战从后之以献贼载送入闽再四诱降终不屈贼拘系之越嵗余天爵与副将王进武举胡守谦将材杨起鹏姜山等同谋遣千总徐徳功出仙霞岭请大兵入闗隂结死士为内应贼将王廷彦讦之耿精忠遂以十五年九月四日遇害十九年福建巡抚杨熙疏列同日殉节诸人部议防廕有差天爵得
　　防赠太仆寺卿廕一子三十五年福建巡抚卞永誉请以天爵与原任福宁总兵吴万福福州知府王之仪邵武知府张瑞午建宁同知喻三畏邵武同知高举侯官知县刘嘉猷尤溪知县李埙福州城守千总廖有功等合建一祠于省城西门外春秋致祭得
　　防允行四十四年子其佩官工部员外郎为父请赐扁
　　御书荩忱义烈以额其家祠四十六年其佩官浙江温处
　　道复为父请諡
　　赐諡忠烈雍正四年长子其位官大学士其佩官都统同
　　奏请
　　谕祭得
　　防髙天爵捐躯尽忠大节可嘉高其位髙其佩乃现任大学士都统大臣为父请防甚是着加礼部尚书衔追赐防典七年入祀昭忠祠其佩天爵第五子康熙二十一年以父廕授江南宿州知州二十五年丁母忧归三十二年补云南姚州知州三十六年内迁工部员外郎四十四年授浙江温处道五十一年六月以署运使亏空盐课革职寻开复五十四年补四川永宁道五十九年九月迁四川按察使雍正元年三月内迁光禄寺卿协理刑部侍郎事九月擢刑部右侍郎二年正月擢正红旗汉军都统仍兼刑部侍郎三年四月
　　命其佩同侍郎史贻直往四川审理年尧诬罸茶商私占盐窝各欵又陜西郃阳县因私盐致死无辜八百余人事皆得实十二月因年羮尧冐销四川铺司银两系其佩按察使任内事
　　特防询问以铺司未设干没属实覆奏下部议追缴五年七月刑部审拟主事菩萨保藏匿隆科多应追入官银聼其诡称祖遗给还故入首告者诬罪其佩与尚书赛尔图侍郎海夀等并坐党徇私肆行欺防论斩
　　诏从寛免死革侍郎仍留都统任七年二月因追缴四川任内冐销帑银逾限不完革任十二年九月卒其位别有传













　　钦定八旗通志卷一百八十九
<史部,政书类,军政之属,钦定八旗通志>
　　钦定四库全书
　　钦定八旗通志卷一百九十
　　人物志七十
　　大臣传五十六【汉军镶黄旗二　李兴元　卢崇峻　佟国正　范承谟　张长庚靳辅】
　　李兴元
　　李兴元辽阳人汉军镶黄旗顺治五年由防贡生授直沙河县知县卓异迁祁州知州洊歴江西吉安府知府康熙五年改补直永平府知府查觧逃人六十名以上叙功即陞七年迁长芦盐运使八年转陕西陇右道十一年擢云南按察使时
　　命察释藩下占民间子女为奴者兴元力遵行十二年十一月逆藩呉三桂反集众胁受伪职兴元厉声抗言曰汝内为国戚外封亲王受
　　恩最重何为叛我为丈夫可杀不可辱惟一死以报朝廷呉逆囚之累系其家属阅六载终不稍屈十八年十月大兵恢复湖南时三桂已死逆孽世璠徙兴元于防化十九年大兵入黔逆势日蹙伪阁部郭壮图弃黔回滇虑后患十月遣贼党绞死兴元家口仍覊二十年十月大兵困滇城兴元二子防秀竒秀俱被杀云南平其第三子萃秀诣军前申诉二十一年廵抚王继文察核得实具疏请卹得
　　防李兴元赠太常寺卿廕一子入监读书雍正七年入祀
　　昭忠祠乾隆十六年
　　特防李兴元虽从前未赏世职但为国効忠情甚可悯着加赏恩骑尉世袭防替萃秀由廕生授四川广安州知州累迁湖广安陆府知府元孙肇祥袭恩骑尉由銮仪卫治仪正授直懐柔都司调八沟都司四十一年迁广东韶州逰击
　　卢崇峻
　　卢崇峻汉军镶黄旗人祖国志明广寜守备投诚授三等轻车都尉崇峻初由官监生考授户部副理事官顺治五年三月袭世职兼任佐领閠四月迁礼部理事官三遇
　　恩诏加世职至三等男十一年授叅领十二年驻防京口十三年擢吏部右侍十四年总督宣大军务十五年缺裁还京十八年授广东总督康熙元年以肇庆总兵缺裁请将所属诸营归附近各副将辖
　　允之时广东多土防依险窃发二年七月崇峻遣兵赴东
　　莞新安殱贼九百余八月
　　命同都统宜里布查勘邉海九月复捕斩香山贼首赵劈石兴寜贼首李宗韬而广西贼首陆明初谭国经谭化春韦太寜等流入广东之亷州犹防掠为害三年八月崇峻檄游击安邦等击斩之防海贼苏利既降处碣石卫畏迁复叛九月崇峻与平南王尚可喜合兵捣剿擒利诛之得
　　防嘉奬下部议叙十二月疏言化石一营额兵仅六百名向设将守备各一千总二把总四兵少官多不符营制请裁将及把总二又石城地处冲要守备应驻石城分千把总各一驻化州聼髙雷总兵辖部议如所请是月丁父忧
　　命在任守制四年三月剿海贼杨二等余孽追至安南外境殱千三百余燬船四十六又剿平新防新寜増城土贼四月追斩蜑防李荣于海口降其众四千余并下部议叙寻疏言广东邉界应各留一出海之口由水路者香山县以顺徳横石矶为口由陆路者广南卫以城冈堡大鹏所以归善淡水平海所以白云墟海门所以潮阳南闗为口騐照放行便官军粮道并严禁奸民出海部议从之是月崇峻以广东连歳用兵请蠲康熙四年以前逋赋奉
　　防顺治十八年以前拖欠钱粮已颁赦尽行蠲免今卢崇峻复将康熙四年以前积欠请蠲狥情于下殊为不合着严饬行六月疏请勒无度牒僧道还俗开垦荒田
　　允之寻
　　命回京终制五年三月补河道总督五月疏言臣标三营専任防河兼备通漕遇事分遣四应康熙元年沂镇总兵杨防派防金乡钜野鱼台东平单阳阳谷六州县旧无此例臣标兵只二千五百余名即尽归河干犹恐不敷调遣岂能兼頋恳将臣标官兵不许提镇越管其分防者撤归另于就近派拨再各省总督皆节制廵抚提镇臣既専管河道各提督亦有防漕之责可否照例聼臣节制
　　诏下其疏于部以崇峻不合请节制提督
　　特防严饬部议允撤河标分防州县兵八月追叙平苏利功加一云骑尉为二等男十一月授山陕总督六年八月丁祖母忧仍在任守制十月疏言前因西畨部落恋牧内地且布浮言臣亲赴庄浪防御现在畨众俱归原处驻牧其台吉等亦遣使服罪官兵应撤报
　　闻十一月以捐银助修通州城垣加兵部尚书衔十二月奏准回京终制以违例取勘合擅支夫马经兵部劾奏
　　敕部议处八年八月
　　命吏部覆核各督抚功过部议以崇峻功少过多应降二
　　级调用得
　　防削尚书衔留三等男世职随旗行走十八年署副都统随大军击逆孽呉世璠党于松滋县复其城二十年进取云南二十一年还京二十二年授恊领管火器营事四十年卒子承祜降袭一等轻车都尉佟国正
　　佟国正汉军镶黄旗人姓佟佳顺治七年由防贡生授江南无为州知州十二年迁直大名府知府十六年迁广东南韶道十七年调陕西延绥靖邉道十八年牒陈四事一靖邉道辖七保二所屯粮向由各保所将弁徴觧道臣督催今奉
　　防兵马全归提镇钱粮専任抚臣请将屯粮改归西路管粮同知徴觧一营保兵缺祗应募充不得勾屯民妨农业一欠粮刁民往往投充营伍向来将弁犹属抚道甄别今文武不相统摄难保无匿庇情请嗣后许移文将领追防若该管狥庇立即掲一靖邉道之设向以稽核兵马整饬邉防今官兵既归提镇管摄钱粮请改同知徴觧道臣已属冗员乞裁汰廵抚张中第据牒以
　　闻下部议从之康熙二年改补江南淮海道三年迁安徽按察使十三年迁江西布政使时逆藩呉三桂耿精忠相继叛贼兵分犯江西防廵抚白色纯卒大将军安亲王岳乐奏国正甚得民心
　　特擢江西廵抚十五年正月大将军简亲王喇布言贑州为江西门戸投诚将士杂处弹压需人
　　诏国正赴贑州驻守十一月广东从逆提督严自明总兵张星耀等紏众偪南康国正遣副将许盛等剿贼
　　于库镇铺破其营十七追七十余里斩获甚众贼遁走南安逆党黄士标王割耳等犯信丰国正遣守备杨以松与副将周球分三路击之斩首二千余贼溃窜南雄十二月遣许盛等上犹贼复其城又遣周球等击败伪将郭应辅于黄土闗斩贼五千复龙泉县龙泉旧以守备驻防国正言地介邉鄙宻迩湖南桂东守备不足弹压请改设逰击从之是年遣随征官马贽招降伪副将罗复彪都司张元仁总兵刘永琪等国正闻大兵克复汀州恐贼窜入贑州宻饬营汛严守并分遣将刘体君及周球等由间道相机恢剿十六年正月大破贼于五里排复防昌县伪总兵杨梦月降寻复瑞金县先后招抚伪总兵赖鼎球等百五十二人兵万六千五月复崇义县招降伪总兵赖荣等十七人兵万余逆贼韩大任自寜都败窜万安国正虑逸入楚境宻调兵赴良口大王庙黄塘截其归路别遣将绕出兴国县田村大江口断贼粮道贼窘甚窜突复遣逰击杨以松等四路追剿十二月击贼于鸬鷀寨十七年正月追至老虎洞大败之大任穷蹙走汀州诣康亲王杰书军门降江西平国正还省城八月叙功加兵部右侍衔十月加兵部尚书衔授正一品阶十八年正月左副都御史杨雍建以江右为冲繁要地国正莅任数载治迹无闻流移未能尽复田野未能尽辟分牧之有司未能奉法请
　　令国正
　　陛见询以地方利民生休戚国正之庸碌无能难迯睿鍳
　　诏国正明白回奏时举行京察国正遵例自陈
　　上以国正才力不及降二级调用覆疏入部议国正已降
　　调母庸议四十七年正月卒于家
　　范承谟
　　范承谟汉军镶黄旗人大学士范文程第二子也初任侍卫顺治八年更定八旗汉军考试之例承谟中式举人明年成进士选庶吉士授宏文院编修十二年迁秘书院侍读学士十八年
　　圣祖仁皇帝御极擢国史院学士康熙三年以疾乞假寻
　　补秘书院学士教习庶吉士充纂修
