<!-- { "loadSidebar": true } -->
　　王师云集运泰为民筹画寛省徭役闾阎頼以苏息明年山防蜂拥攻城运泰亲率家丁乡壮击走之民人咸得无害感念其徳崇祀名宦祠
　　裴振李
　　裴振李汉军正白旗人康熙十七年任阳山县知县时当逆藩呉三桂叛乱贼兵蹂躏城市荒芜振李捐俸重建学宫设立东西义舘延师教习文武生童咸感激向学县城之南沿河居民稠集屡遭大水冲决振李为筑隄堵障士民頼以安居流亡未复业者加意抚绥催科不急而民皆感奋输将恐后二十一年在任病故士民爱戴不忘崇祀本县名宦祠
　　杨声逺
　　杨声逺汉军正白旗人康熙十九年任袁州府军捕防每逢朔望率属宣讲
　　圣谕十六条无间寒暑字分句觧使愚民皆能通晓风俗丕变每季课士品题甲乙多士奋兴设立保甲稽察匪类萑符絶迹佥选运丁既公且慎不使互混累民每聴讼必审酌情理判断是非不事刑罚而争端冰释袁属自甲寅兵燹之后田地多荒芜声逺设法招徕捐给牛种渐次复业二十三年陞任民懐其徳崇祀本府名宦祠
　　滕天御
　　滕天御汉军正白旗人康熙十九年由监生任长沙府善化县知县时吴逆贼兵甫退民苦疮痍天御操守清谨加意抚绥滇黔军需多由长沙转运天御度其缓急以应不使累民又谦以礼士狱无留案二十二年卒于官民思其徳崇祀名宦祠同旗有孙调鼎者康熙二十一年由监生任四川夹江县知县政平讼理治绩称最亦崇祀名宦祠董学诗
　　董学诗汉军正白旗人康熙二十六年知山西懐仁县留心政事革重耗之免行户派累立义仓以偹赈济安巷栅以清盗源修学宫置牺牲斋戒亭设立义学造就生童置堂薄谨生员出入士风丕变二十八年大饥粟价腾贵劝谕富民设法赈救民无流离者莅任三载去后民思其徳崇祀名宦祠
　　刘民瞻
　　刘民瞻汉军正白旗人康熙二十八年知山西沁州值嵗荒设法赈救全活无算陞平阳府同知累陞至直正定府知府并着贤声后崇祀沁州名宦祠同旗有董锦祚者康熙二十九年由廕生任湖广竹山县知县修文庙设义学除浮赋多行善
　　政以疾卒于官逺近感泣勒石纪徳并崇祀名宦祠
　　罗文现
　　罗文现汉军正白旗人世居奉天广寜由廕生通籍累任外吏康熙三十五年陞分廵汝南道督饬州县设立公所朔望宣讲
　　圣谕革除府州县杂派差徭捐俸修葺子贡祠间以其暇备饮馔集诸生课文艺信阳州五十余年无贡士应礼部试文现建奎星楼于学宫之左是年即有登科者又偹给牛种招民开垦荒田饬州县严查保甲盗息民安聴讼详慎锄强除暴毎于冬月捐俸施粥以恤饥民野无饿殍至今称贤监司后崇
　　祀名宦祠
　　迟维城
　　迟维城汉军正白旗人康熙三十六年任福建福州府知府刚决善防闽俗尚鬼多滛祠每嵗春秋之交寒暑间作蒸成疫气愚民为瘟神五帝降罚行灾妄以端阳日为五帝诞辰觋巫煽惑沿户科敛于所在妖宫行香设宴谓之献夀有疾之家不延医服药糊舟建醮谓之祈祷鸣金擂鼓昼夜喧阗四民皆荒本业奔走若狂甚至市价腾踊资产耗竭又有所谓齐天大圣九使等庙维城痛惩其力请大吏禁止又亲率民壮扑其像拆毁滛祠百十余所陋俗始革而疠疫亦稀又详分派八府公捐省狱囚米并给医药茶汤狱无瘦毙安挿各省流犯聴其谋生免累土著供给又捕奸匠制造假银者除势豪縂行覇利立救火之法严禁匪类乗火抢夺善政甚多以劳卒官士民思之公请奉其神主与前明知府唐珣同祀于西湖书院后复崇祀名宦祠同旗有王帝臣者康熙三十六年任四川纳溪县知县署泸州知州纂修州志川省屡经兵燹文献无徴帝臣殚心搜括集成一书士民徳之去任后崇祀名宦祠
　　金培生
　　金培生汉军正白旗人由中书陞部曹外转鹤庆府知府丁艰服阕补鳯翔府知府康熙四十年陞分守潼商道振肃纪纲聴讼明决勤于公务案无积牍先是三十年大荒楚淮协济陕西稲米屯积长安草滩年乆陈朽督抚令潼闗兵丁支领培生据实详报稲米腐烂不堪给食请另行给发士卒欢呼颂徳嵗旱祷雨甘霖立沛讲释
　　圣谕崇重儒学修理城池四十二年
　　圣祖仁皇帝西廵培生办事明敏
　　御赐五言诗一章四十四年陞福建按察司老防扳辕卧辙刻石记其政绩寻转布政司内陞京堂未及还京卒于藩署后崇祀陜西名宦同旗有常名者康熙四十年任江南布政司朔望勤宣
　　圣谕训饬士子州县徴解钱粮随到随収无稽留之累居心恺恻鞭扑不妄加所属有举莭孝者即详请
　　题旌未合例者给匾奨之六十年士民公请祀名宦祠
　　沈光荣
　　沈光荣汉军正白旗人由嵗贡考授七品笔帖式康熙四十年二月外任河南河内县知县在任朔望勤宣
　　上谕谆切开导初二十六日单骑阅郊野集在乡士民亦逐一宣掦寒暑不辍修葺学宫及名宦乡贤各祠制乐器教乐舞生童慎重祀典催科以抚字为先不専务敲扑每逢比较设偹花红盒酒饬令未完粮里长与完足分数里长跪而酌酒簮花披红鼓
　　吹导出大门减火耗革杂派口碑载道有亲生父母之颂有万北里钱粮完纳分数寥寥询知其地名李家洼所垦卤地十数顷每年籽粒糊口不继钱粮无所出居民日就逃亡即单骑踏勘招回逃民捐给牛种审度地势别引沟渠开种稲田又将李家洼改名藏富村今家给人足每年钱粮限内全完又以衙胥多需索穷民一切词讼令原告自拘随到随审有不得已公事必差遣胥役者按日捐给制钱不许取民一饮一食公事役民必厚给雇值驿马草豆照市平买不累行户每年春夏青黄不接之时百姓艰食必详请出陈易新以济其乏不时亲诣厫房严饬仓书斗级勿得任手髙下多取累民他如施药饵施棺暑茶冬衣嵗以为常在任三载始终不衰去任后士民思之崇祀名宦祠
　　迟维坤
　　迟维坤汉军正白旗人任聊城县知县每月三八日约诸生课文择文行兼优者敬礼之赏赉有差士争濯磨科名日盛每嵗三七月亲诣田间赏阅陇亩见田禾茂盛者给酒食示劝荒芜者薄惩之民争力田野无逰惰查阅粮册积年逋欠各八百两询知由来知为蠧书飞洒虚粮并无田户承纳每年累及无辜代赔遂亲赴省防白督抚以出首荒地补其亏空悉为改正民不受累徃时聊城有书手滚排之害临清有挑夫滚排之害维坤具文申请每亩出钱二文雇夫应差上司是之饬各州县俱奉为准则逃人严禁居停者多倾家两邻及地方人等亦受害株连维坤张示谕民凡逃人到日窝主出首者免罪自捐俸上解若系假逃立毙杖下于是逃人不敢入境聊城四方人民杂处多盗贼维绅凡有所获按以定法知捕役招贼害民杖杀其尤者一人由是盗贼敛迹徴収钱粮令民自封投柜不设银匠不拿短欠有蠧书盗封者重责枷示人心快服凡有呈告不受请托贿赂片言折狱民自无寃其势豪土棍把持县事及胥吏唆官罔上行私者维坤悉防以法无少贷聊邑旧例凡衙门兴作各行夫役不领工钱维坤革其一切匠役昼则给饭晚发现钱又官府所用器物向皆取之行户予值仅十之三四衙蠧复中饱鬻者所得无防维坤悉照市价颁发工啇俱感其徳康熙四十七年崇祀名宦祠
　　卞之钊
　　卞之钊汉军正白旗人康熙四十七年任浙江诸暨县知县邑漕粮多积逋之钊为设法垫解以纾民力五十一年嵗歉捐俸市米多设粥厰赈济所全活甚众民戴其徳崇祀名宦同旗有刘宗枢字梅臣者康熙四十七年任福建尤溪县知县邑经兵燹多逃亡田荒粮存累及陀人者悉为开豁又创立书院捐俸置膳田多购书以资诵读民食其恵去任后崇祀名宦祠
　　余三汲
　　余三汲汉军正白旗人初任湖广黄州府同知持亷秉公百务具举陞本府知府未浃月改武昌知府时军兴旁午三汲才能肆应事集而民不病寻陞本府驿盬道又陞山东按察使广东布政使卒崇祀湖广名宦同旗有蔡琦者由部曹外转江南驿盐道正己率属不通餽遗不受请托署理苏松粮道定官収官兑之制禁加耗絶侵尅军民便之康熙六十一年崇祀江寜名宦祠
　　白璧琛
　　白璧琛汉军正白旗人由廕生任刑部员外郎陞福建延津佥事道再陞江西督粮叅议道以卓异授广东南韶道到任后澄清吏治禁科派简徭役辑江湾盗贼安西山猺獞朔望亲率僚属及绅士耆民诣清平墟市宣讲
　　圣谕谆复详明童叟咸知感激向善捐俸修葺学宫崇重文教季有考月有课凡品行端方学问渊深之士必加意陶成恩礼优渥一时人文蔚起多士奋兴其余修城垣减杂耗善政不可悉举康熙六十一年崇祀名宦祠同旗有余三竒字秀臣者任湖广攸县知县均赋息讼建竹林书院集士课文士民戴徳亦崇祀名宦祠
　　张素仁
　　张素仁汉军正白旗人任浙江海盐县知县时值军兴供亿甚烦素仁调度有方纎毫不扰在任十年赈恤荒歉革除陋规奨防孤寒振兴文教士民咸徳之崇祀本县名宦祠同旗有于文灿者由嵗贡任湖广桃源县知县才识敏练操守洁廉清丈田亩阖邑共称均平在任八载以才能擢守汉中府桃源人思其徳公请崇祀名宦祠【以上二十九人并旧志所】
　　【载】
　　张国辅
　　张国辅汉军正白旗人由官学生任汜水县知县康熙三十二年正月莅任明决果断锄强扶弱剔厘奸豪暴无不敛迹建义学置义田振兴文教勤于训士数十年来科目閴寂国辅精青乌家学于卧龙山重建魁星伏蛟山建文峰翠屏山建笔锋以镇之康熙戊子果隽禹生无间自后书升抡才者蝉聮继起又革除里长修筑城堤徧栽栁榆民获安堵有古良吏风卒于官士民于广寜书院设主祀之乾隆五年崇祀名宦祠
　　髙士铎
　　髙士铎汉军正白旗人康熙三十年任河南桐栢县知县邑经兵燹土地荒芜多方招徕给牛种劝开垦五年之中民人云集商贾辐辏又捐修学宫雅意作人开凿池塘以资水利増建仓厫以谋积贮至今旱涝有偹仓贮无缺士民徳之秩满陞中卫同知乾隆八年崇祀名宦祠【以上二人河南廵抚册报】汉军正红旗外任官
　　吴执中
　　吴执中字匪公汉军正红旗人原籍浙江山隂
　　国初始旗籍顺治四年由贡生授官十二年累任至福建漳南道佥事时漳州初附海防逼近民多逃窜
　　王师云集而飞挽不至执中劳徕抚字握算持筹师无饥焉海濵民许茂等持首鼠两端提督马得功将尽屠之执中曰小民逼于防患失身匪类茍善抚之皆吾民也且海澄厦门犹将谕其来降况近郊赤子乎得功大悟诸防贼者闻之皆接踵至未几海澄纳欵以功迁山西副使道漳人祀之名宦祠子兴祚仕至总督
　　杨鹤龄
　　杨鹤龄字三如汉军正红旗人顺治七年以生员任归化县知县防山防窃发鹤龄谙韬畧善骑射防至则披甲先士卒冐矢石指麾防兵击走之又捐资赎被掠民妇瘗埋枯骨旋调恵安县知县县民戴之一如归化焉卒后崇祀名宦祠
　　黄龙
