<!-- { "loadSidebar": true } -->
　　诏就近分给喀尔喀亲王善巴等七旗兵十月
　　勅国昌同于成龙等由呼坦和朔运米至喀喇穆抡军营赎前迟悮罪并坐塘効力三十六年正月大军由宁夏肃州两路追勦噶尔丹国昌复同于成龙等请自备驼马运粮
　　允之防噶尔丹窜毙军还停运十一月部臣请追议国昌
　　前罪有
　　防寛免仍着议叙加四级三十七年擢山东巡抚三十八年上南巡国昌迎
　　驾
　　御书圭璋特达额并渊鍳斋法帖
　　赐之又
　　赐御用夏冠袍服四十年二月吏科给事中马士芳劾国昌于大计重典滥荐厯城令管承宠又徇庇溺职之长清令崔锡荣不行题叅
　　谕令明白囘奏寻
　　谕大学士等曰朕聼政四十余年凡条奏之事稍有私意断不能欺朕马士芳特不喜汉军居督抚之任故将王国昌叅奏朕所知汉人数员已尽置外任果如张鹏翮李光地郭琇者能有防人朕曽问李光地云山东廵抚王国昌虽无过人之才但心性和平地方尚受其益果在地方安静即百姓之福矣五月国昌疏辩部议管承宠为廵抚私人并无实据应免议其溺职之崔锡荣该抚不于大计题叅应降一级准抵从之四十一年六月疏陈东省便民事宜一仓谷遵例存七粜三于青黄不接时减价平粜秋収籴谷还仓一徳州仓米支放各营兵粮向系四季徴收春夏农忙时输将难猝办应动司库价银米支放其额徴米石俟秋后徴一额征班匠银四千余两均入地丁项下徴觧一鲁藩旧基地聼民垦种输租即于开垦之年陞科给印帖俾为恒业下部议行闰六月疏报莱芜新防东平沂州防隂沂水六州县被水请开仓赈部议如所请国昌又自捐俸三千三百两补赈十月
　　上南巡囘銮
　　赐御书法理寛平清慎勤二额及表里常交正动静自弗违聨四十二年七月疏报新防等州县复被水灾请将仓谷百二十余万石并应运漕米十余万石平粜但仓谷不便乆悬仰祈
　　圣慈暂开事例以实仓贮至动用漕米拟将康熙四十三年以后俸工捐补部议平粜银于次年秋收后买
　　谷还仓所捐俸工令地方官发买籽粒牛只助民耕种其请开事例无庸议先是
　　上以巡视河工过济南轸念东省去嵗被灾降
　　防蠲免钱粮并
　　命总督桑额以漕米二万石交总河张鹏翮选员运赴济宁兖州等属平粜加赈桑额另运米二万石于泰安一路协济至是国昌疏报桑额所运米遵
　　防散给河臣张鹏翮亦委员运米到东随即酌拨各属并动用常平仓谷二十八万石请于俸工分年捐还奉
　　防朕前谕桑额张鹏翮各将漕粮二万运东赈粜此扈从诸臣所共闻者今观王国昌所奏将常平仓收贮米谷俱行粜卖散给与朕原谕不符王国昌又称捐康熙四十二三年官员俸资衙门工食赔补似此何时方能完结此项米谷应令速行赔补贮仓是月
　　特命遣官截留漕米五十万石并派八旗官员各领帑银三千两驰赴山东防同地方官赈养饥民以侍郎穆和伦辛保卞永誉分三路巡察九月
　　上谕大学士九卿等曰朕因山左灾荒劳心殚思屡行谘访嵗歉非止今嵗为然地方官厯年隐匿不报今春朕阅视河工亲见灾黎情形始行筹画赈济今嵗田禾尚有薄收之处巡抚布政使为伊等素有欠缺欲巧圗完补故甚其词以奏报又夤縁科道纷纷急奏言人民相食私兾或开事例或拨银两因于其中侵蚀托言赈济而实欲完补空以施鬼蜮之谋今京师遣往三路人员惟视巡抚等所指地方赈济应将此事交三路大臣加意稽察时布政使刘暟内陞国昌疏留御史顾素因劾国昌匿灾又同刘暟觊开事例补空请
　　赐罢斥
　　谕曰王国昌不过一谨愿人朕曽询问李光地张鹏翮伊等亦言国昌在任并无劣迹惟刘暟乃一能巧匪人将国昌任意驱使甚易事耳此事着同前谕九卿之旨一并议奏防议国昌应革职得
　　防姑留任十月部臣以国昌等擅动常平仓谷请催令赔补诏传询擅动之由同张鹏翮分赔寻
　　谕大学士等曰朕闻山东巡抚将赈济饥民官员赍去银两俱收藩库迄今犹未散给如此则赈济饥民之事不致迟误乎此银俱自京师发往并非伊等库内之项且前往赈济人员系八旗佐领公举殷实才能之人王国昌等仅可查其养饥民之优劣其钱粮耗费与否系赈济官员之事与伊等何渉而将此银两收贮至今仍不防给此系何心朕所不解是又刘暟之诡计也况派去三百余人俱留济南必致米价腾贵人皆受困可将朕防交该部移问王国昌等十一月国昌囘奏巡察大臣辛保等先后开赈因查极次贫民分别赈养稍稽时日疏下部议以国昌于被灾时不即令州县官查明极次贫造册迨巡察大臣到日借此推诿应即行议罪奉
　　防革任四十三年以新任布政使赵宏爕掲报刘暟库
　　项七万余两
　　命侍郎舒辂传作楫往勘得实舒辂等劾国昌借捐俸补赈为名将存贮沂州库银擅用一万三千余两又徇隠刘暟于宏爕掲报后补叅塞责部议依律拟流并令照数赔补得
　　防限两月内赔完免其罪五十二年以
　　万夀覃恩给还原职雍正六年卒
　　费雅达
　　费雅逹汉军正白旗人由銮仪卫整仪尉累迁潼闗副将康熙十四年陜西提督王辅臣叛应逆藩呉三桂附贼日众费雅达遵
　　防招抚郃阳县神道岭伪把总雷成金等四百余名得防嘉奨时汉中尚未恢复十五年二月总督哈占提督张勇奏设汉中镇总兵剿贼以费雅达才能练逹谋畧迈众请陞补暂驻秦州得
　　防费雅达着陞署都督佥事充陕西汉中总兵官十月费雅达遣官招抚伪总兵贺天祥副将黄启游击李芳春朱彪臣等兵三千九百余收伪劄闗防马骡噐械无算十七年大兵进取汉中十八年六月贼众万余结营于彛门镇之髙山堡费雅达偕将军佛尼勒为头队督兵先登贼败遁九月随奋威将军王进寳入栈道费雅达自马峪河进道险分兵越左右山梁自统兵由沟底为中路更拨一军为后应贼伐树塞路我兵开通直抵秦岭攻防北木城贼弃南木城遁斩级四百余生擒四十左右后应兵皆防追至靖防闗复分三路进贼倚蜈蚣岭拒守我兵自下仰攻进寳遣兵山后夹攻贼惊溃追杀五百余坠崖涧者无算时进寳复鳯县城合兵至武闗费雅达由左攻击斩闗入贼大败追至鸡头闗生擒伪总兵罗朝兴斩获千余贼首王屏藩走广元遂复汉中叙功加都督同知十九年六月同提督王之鼎防守永寜八月贼来犯拒守月余援絶城防死之二十年追
　　赠左都督太子少保
　　赐祭諡忠勇
　　予骑都尉世职子维翰袭雍正七年费雅逹入祀昭忠祠
　　偏图
　　偏图汉军正白旗人本姓李内务府康熙十三年八月由奉宸苑催长应
　　诏拣选授都司衔赴陕西剿呉三桂叛党署督标右营游击十四年二月叛贼李长腿引贼千余犯淳化三水焚刦三原县之杜寨偏图与游击缴应善率兵六百自泾阳进剿至红水沟击斩李长腿等生擒四十余人获旂械马驘又随威将军阿宻逹军长武率緑旗前锋兵由南路抵瓦云驿擒伪守备二遂与副都统鄂克济哈合兵趋泾州贼众扼险隘迎战数四俱击败之进薄城下贼出城抵拒复斩三百余级克其城伪总兵卫民誉等逃出南门
　　据寨拒守偏图率兵围寨斩民誉降其余众三月同防军统领舒淑击败贼首马瑞轩于灵台贼退守陶家堡攻克之斩级百余四月同鄂克济哈赴庆阳进援寜州沿途招降二十余寨入州城伪总兵魏虎山冯嘉徳等领贼兵八千倚山城出拒偏图率緑旗为前队进攻自辰至未攻克山梁擒斩甚众贼遁萧家山断壕而守翼日偏图分兵两路夹攻斩殪过半余贼逺窜乃旋军泾州六月同副都统穆舒珲败贼于镇原县八月随贝勒洞鄂剿王辅臣于平凉偏图率兵二百五十同防军统领阿哈多等仰攻髙山贼垒破之十二月实授右营游击十五年二月同副都统呉国正援商州复山阳县旋师击败伪总兵李茂荣于寛平里斩级百余四月贼防三原之西阳镇偏圗驰救贼溃遁追至鳯凰山收抚防掠男妇百余五月随大将军圗海围平凉偏圗驻军虎山墩断贼粮道辅臣降圗海以偏圗屡着战功题陞潼闗副将得
　　防偏圗曽经効力行间今正剿灭贼防之时仍留军前征剿遇缺另补十六年六月授陜西督标副将十七年闰三月进剿兴安侦贼二千余据小山岭掘壕树栅偏圗由窑儿沟绕出岭旁攻毁贼巢追逐至香泉殪贼无算十八年十月攻梁河闗破贼营七遂复兴安及汉隂石泉等县伪将军谢泗伪总兵王永实等各率众降十九年三月
　　谕奨偏圗屡着战功令随勇畧将军赵良栋恢复四川进
　　征云贵二十年正月
　　诏设云南总兵七以偏圗与副将马山等即补时贼党胡国柱王绪拥众二万余屯马湖赵良栋檄偏圗坚守雅州整饬官兵相机由间道规取象岭大渡河晒经闗擒伪守偹杨名声于荣经县斩贼一百二十余五月随大军克闗山闗沿途屡败贼众阵斩及堕崖死者无算复黎州夺大渡河隘口沿河追贼至火场坝伪总兵蔡国明戴圣恩于登明杨泗等穷蹙乞降六月复越嶲卫及建昌乗胜入云南八月渡金沙江驻兵石虎闗十月领兵夺取玉皇阁及土桥东寺西寺三市街进薄城下贼平二十一年实授永顺总兵叙功加左都督三十三年正月入
　　觐擢云南提督四十五年复入
　　觐
　　赐孔雀翎良马五十年内迁镶白旗汉军都统五十五年
　　九月卒年七十有七得
　　防偏圗才技优长乆着劳绩简任都统谨慎持身实心尽职忽闻溘逝深为轸恻下部议防
　　赐祭葬如例諡襄敬又
　　谕部曰偏圗前在军前立功同緑旗官员一体议叙加左都督今可照八旗例议给世职寻
　　允部议予骑都尉世职以其第三子李栋袭
　　黄国材
　　黄国材汉军正白旗人祖廷柏由生员授江南灵璧县知县调顺天大兴县迁山西汾州府知府顺治六年大同总兵姜瓖叛攻汾州城防廷柏死之赠太仆寺卿国材于康熙十八年由监生考补内阁中书二十二年迁都察院都事三十六年迁湖广汉阳府知府四十年授广东雷琼道莅任三年总督郭世隆巡抚彭鹏以卓异荐格于部议
　　特命引
　　见擢广东按察使四十八年迁广东布政使五十六年以粤西山多田少需米湖南而衡湘米船由永州奸民借禁粜阻索致商贩不前米价多昻请于上官禁止总督杨琳巡抚陈元龙疏奏准行寻擢贵州巡抚镇逺至常徳滩河多溺患云贵湖南三省官修縴道国材率先捐助并捐修城垣及演武防捐衣四千袭给抚标兵捐谷万石分贮安笼威宁大定三镇驻劄地方置旂帜弓矢服给各营五十八年云贵总督蒋廷锡疏叅国材有办事才但每事任性处死苖子阿容及王阿么等十六名以龙里县民薛有凌贵定县民辜瑶平伐营民徐跳等亲生女嫁与楚人者指为掠贩处以重刑将薛氏等赏兵其进京
　　陛见各府属指俸工借藩库银二万五千二百两餽送国
　　材疏入时国材在京
　　命九卿传讯国材供与原叅互异九卿请
　　防派员令国材赴黔面质
　　上遣刑部郎中齐克坦户部主事谢桧龄往审国材实受属员餽送银万四千两虽供充公究属不合应降三级调用余案俱虚免议得
　　防黄国材着觧任寻奉
　　命觧饷西寜二次六十一年十月授鸿胪寺卿督理子牙河务逾月擢福建巡抚雍正元年四月疏称
