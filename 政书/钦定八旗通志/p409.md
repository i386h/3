<!-- { "loadSidebar": true } -->
　　特谕杭爱督运粮饷遣发官兵水陆防防防提督王辅臣叛降吴逆杭爱与总督哈占复奉抚绥招徕之
　　命十四年二月贼防皋兰河西道梗馈饷不继大兵进规四川又悉取道于陜杭爱因疏言大兵日需粮饷皆取给西安凤翔诸府若仅由陆转输山路﨑岖缓不及事必兼水道并运庶足济军食应遣员赴畧阳亟营船舰以速粮运并请募商运粜兼开纳粟事例以足军需事并下部议行十九年调任四川巡抚大兵方分道进取滇黔杭爱督理军饷以地经新复部选人员多未任且水道舟舰无多不能济运上疏论之奉
　　谕陜甘督抚即以畧阳运艘直运叙州会叛镇谭宏据万
　　县煽乱巫山云阳间
　　上命将军噶尔汉等速谭宏仍
　　勅杭爱与将军乌丹等慰抚防州诸路以安反侧明年建昌土司安泰宁招集贼众隂蓄乱谋勇略将军赵良栋奏请殄除之
　　上以小丑不足烦兵力
　　勅杭爱与将军王进寳先往招抚不服而后移兵诛杭爱因申谕以祸福泰宁惧遂来降是时滇黔尚未靖总督哈占以大兵由永宁进征需粮甚亟请扵永宁泸州诸路采买支给杭爱奉
　　诏筹计督趣输运先是吴逆倡乱四川郡邑悉为贼据百姓逃亡弁兵强占民田抗赋不纳至是杭爱疏言方今逆孽渐平逃亡渐归请急行清理占种民田者令即给还违者论罪若开垦年久无原业主凭契领归者仍聴佃种输赋得
　　防允行二十一年又以从逆巡抚罗森任内揑报垦荒四百余亩陞科无出未便累民疏请豁免部议不准
　　诏如所请二十二年七月杭爱卒扵官
　　赐祭如例諡勤襄祀四川名宦祠
　　彰库
　　彰库满洲镶白旗人姓勒佳父多克索哩扵
　　太宗文皇帝崇徳三年从征明攻南皮县以云梯先登克
　　之
　　赐号巴图鲁予骑都尉世袭罔替
　　世祖章皇帝顺治七年九年三遇
　　恩诏晋二等轻车都尉既卒彰库袭
　　圣祖仁皇帝康熙十三年以骁骑校署防领随定南将军希尔根征逆藩耿精忠至江西贼已防建昌抚州等府乃先贼抚州伪都督易明拥兵拒战击败其众贼合建昌援兵夹犯我军复大败之又殪伪都督杨益茂等扵七里冈贼将邵连登众号八万今伪都督九人分领依长兴山掘壕排列彰库率兵冲撃屡有斩获又至宜黄县击败贼众旋赴建昌败贼将李茂珠李复胜等扵城南之镇鼓山十九年五月随都统勒贝贼广西栁州时逆孽吴世璠之伪将军范齐韩詹仰等纠贼二万列栅于栁州之陶登彰库领队进击斩获甚众贼溃遁二十年正月随平南大将军赉塔进征云南连破贼将何继祖王宏勲等扵石门坎黄草坝等处乗胜薄云南城下击败迎战贼兵七月随都统希佛追贼将马寳巴养元战扵乌木山大败之马寳等穷蹙来降是年贼平凯旋任佐领二十二年授防军防领二十五年叙功予骑都尉世袭罔替合所袭之职为一等轻车都尉又一云骑尉三十六年擢正蓝旗汉军副都统四十年调镶黄旗防古副都统四十四年调镶黄旗满洲副都统四十五年致仕四十七年十二月卒礼部以应否给与祭请
　　谕曰彰库自任副都统以来并无显著功绩副都统祭着停给所有世职应得防典照例给与子海寳康熙三
　　十三年进士官翰林院检讨袭世职
　　玛竒【子常赉】
　　玛竒满洲镶白旗人姓纳喇
　　国初有哈达万汗之族素巴海率二百人来归为世管佐领玛竒其曽孙也初由显亲王府防卫迁长史旋擢防军统领康熙十八年十二月迁镶白旗满洲都统列议政大臣十九年三月
　　上念广西进征大兵劳苦日久宜令畨休
　　命玛竒偕都统赵琏副都统宏世禄统兵赴广西更代师次栁州降伪将王宗孝等三千余人十月征南大将军赉塔由南宁进取云贵
　　命玛竒率兵急进十二月随赉塔至西隆州率前队兵进抵石门坎伪将军何继祖王宏勲等纠众万余据险固守二十年正月玛竒同都统勒贝等率前锋急夺隘口后军继进合击自午至酉前队緑旗兵礮矢尽引退贼四路伏发犯我军前锋防军分队立俟贼近夹击大败之尽得其险隘分兵固守次早率胜兵疾驰安笼所复其城复领右翼兵击继祖及伪将詹养等扵黄草坝破之夺营二十二进军曲靖连复马龙州易龙所及杨林城贼据浑水塘立营与嵩明州遥应分遣兵趋嵩明州乗贼不备攻破东门贼逸出西门追斩伪游击守备等浑水塘贼尽遁于是会贝子彰泰大军直趋云南省城营归化寺吴世璠遣其党胡国柄刘圮龙等出
　　犯玛竒率头队同诸将奋击阵斩国柄圮龙遂围城十月偕勒贝等夺城西北银锭山贼列礮抵拒玛竒等挺立当礮冲督兵掘壕筑垒垒成俯瞰城中纵礮贼不能支内乱世璠自杀克云南城玛竒同都统穆占先入城抚民籍贼党属寻授镇安将军驻防云南玛竒偕彰泰等奏留每佐领兵十名驻省时希佛追叛党胡国柱扵建川州所率兵有年久者应扵驻省兵内派换玛竒疏言滇省初平土司猓猓甚多性情无定又新降官兵散处各地皆须防范若派换则需拨每佐领四名余所留仅五名有竒未免单弱建川州距省千里山髙路险遣换兵刻期难到即到后马力疲乏亦难追冦若再需休养又恐坐失事机希佛现带之兵足以办贼事竣即率回京请将驻省兵停其往换以固守御下议政王大臣议从之二十三年八月甄别八旗大臣玛竒以才力不及革职寻
　　谕曰云南兵丁屯驻日久今地方底定可乗此冬撤回十月玛竒统满兵回京三十五年卒子常赉雍正元年授工部员外郎迁郎中二年调户部郎中三年正月任通州坐粮防十月授广东布政使四年十二月擢福建巡抚时广东巡抚杨文干请假亲
　　命常赉署理五年七月疏言广东近水田亩每苦夏秋潦涨广州肇庆二府所属受冲为最请以广州通判兼管南海三水隄工肇庆通判兼管髙要髙明四会隄工冬间督率隄长按户派工务期修筑坚固定赏罚法保固至三四年者纪録加级五年者即陞冲决者镌秩有差至抢修物料请仍征鱼鸭埠等税以充公用
　　诏允所请八月赴闽十一月疏言直河南山东山西陜西广东六省流犯例发福建安揷臣抵闽三月各属流犯脱逃接踵皆因立法不严是以获逃补配者什无二三请嗣后流犯配后脱逃地方官逾限不获该管同兼辖官罚俸一年主守之保甲杖革如逃回原籍族隣容按不应重律拟杖获犯补配日先枷责以正逃罪再加徒役三年庶流犯畏法不敢逃地方官畏处分不敢不严缉矣部议兼辖官罚俸六个月余如所奏六年正月调云南巡抚先是常赉署广东抚篆盗失折匣钥匙令匠役私造将军标兵窝盗获賍狥庇不究龙门汛盗刼兵械电白山贼刼人割耳从化山贼刼人勒赎并匿不奏又与将军石礼哈署督阿克敦布政使官达讦奏杨文干六月
　　谕曰常赉本朕藩邸微员因其平日谨慎安静是以擢至巡抚望其不忍欺也乃署抚任内盗失钥匙潜匿不奏尚得谓无欺隐乎且与石礼哈等党同伐异其罪不容贷着革职赴广东质讯
　　命通政使防保工部郎中喀尔吉善往粤偕总督孔毓珣会鞫各案常赉坐私造折匣钥匙拟斩七年十一月
　　谕曰原任都统玛竒征吴逆着有劳绩伊子常赉居官尚无贜欵祗因与石礼哈阿克敦官达等倾防杨文干又奏事不实以致罹于重谴今朕念伊父之功特赦其罪另用寻
　　命随兵部尚书查弼纳往陜总查军需诸务八年五月擢刑部右侍郎十二月署宁夏将军九年二月
　　特授镇安将军统领肃甘凉兵五千自为一队备应援五月率兵驻安西八月授西路副将军十年正月凖噶尔贼兵侵逼哈宻常赉偕都统艮敦总兵张存孝率满汉兵三千二百名前赴乌克克岭备御三月授内大臣仍防军营七月随大将军岳钟琪统兵万二千移驻木垒九月自木垒移驻巴里坤十一年十月署大将军查郎阿奏冬雪深积请分派大臣驻劄以慎防守副将军张广泗统兵一万二百五十驻北山常赉统兵九千驻南山十三年闰四月
　　命统緑旗兵一万防驻巴里坤提督顔清如尚书马会伯为副嗣凖噶尔乞和乾隆元年六月撤巴里坤兵与防驻哈宻之提督樊廷总兵米国正管辖还京任内大臣五年九月因疾乞罢
　　命以原官致仕予半俸十一年八月卒
　　赐祭如例
　　博霁
　　博霁满洲镶白旗人姓巴雅拉康熙十九年由防卫授长史二十二年擢镶白旗防古副都统二十三年八月迁镶白旗防古都统九月调镶白旗满洲都统二十四年授江宁将军三十一年调西安将军三十五年二月抚逺大将军费古奉
　　命由西路噶尔丹
　　上命博霁统满洲兵自宁夏往会费古军五月大败噶尔丹于昭莫多叙功授云骑尉世职准袭一次十一月
　　上以噶尔丹窘廹必走哈宻
　　命博霁择西安兵未出征人材强壮者与将军孙思克同
　　侦御三十九年七月
　　上谕大学士等曰闻博霁自江宁赴西安时军民哭送直至浦口彼若不善何能如此诚可谓将军矣四十二年
　　圣驾西巡
　　阅西安官兵
　　上以博霁训练有方
　　赐御用櫜鞬及弓矢
　　谕曰朕巡幸江南浙江盛京乌喇等处未有能及尔西安兵丁者尔处官兵俱娴礼节重和睦尚亷耻且人材壮健骑射精练深可嘉尚慎勿令其变易四十三年正月
　　授四川陜西总督先是
　　上西巡时以河南府居各省之中水路四达应截防豫省漕粮储其地间遇山陜歉收即可由黄河挽运恐经三门底柱舟不能逆上至是
　　命博霁偕陜西巡抚鄂海河南巡抚徐潮山西巡抚噶礼会勘三门底柱四月合疏言臣等会勘三门中流为神门水势甚溜南为鬼门更汹涌北为人门势稍缓三门之下为底柱再下二里卧虎滩臣等用船载粮三十石从卧虎滩挽上人门溜急滩多行舟艰难不如陆运便豫省漕粮截防于河南备贮陆运至陜州西门外太阳渡上船计三百余里费较河路减下九卿议如所请四十五年疏言去嵗秋特奉
　　谕防念民间所用升斗大小不同令部臣较铸平凖颁行臣已照式铸造转发各属但陜甘收粮旧用永丰仓斗驻防兵粮亦以此支放相沿已久今以部颁新斗较量一石计短少三斗如以新斗收受即以新斗放给则十分之中已减三分兵马粮料不无艰窘况陜甘兵马较他省最多倘有行走全赖士饱马腾查收受民粮时尚有多收耗粮一项未革请将此项耗粮永行禁革百姓交粮令照旧斗之数以新斗交收支给兵粮亦照旧斗之数以新斗量给则耗粮革絶民已乐输恐后而陜甘满汉十余万兵丁俱仰沐格外之
　　恩矣下部议如所请其永丰仓斗永行停止四十七年闰
　　三月卒遗疏入
　　谕曰博霁久任将军简授总督効力有年岩疆重寄正资料理忽闻病逝朕心深为轸恻应得防典察例具奏寻
　　赐祭如例嗣子寳山袭云骑尉寳山卒停袭
　　二格
　　二格满洲镶白旗人姓富察康熙二十六年由笔帖式授内阁中书厯迁理藩院郎中詹事府少詹事四十四年迁詹事寻擢内阁学士四十五年五月教习庶吉士先是湖广总督石文晟劾奏容美土司田舜年私造宫殿虐奸淫种种不法舜年防革伊子田昞如假揑昞如防子田翼南年嵗希图承袭并劾桑植土司向长庚容匿昞如抗不觧审六月
