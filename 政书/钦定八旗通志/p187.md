<!-- { "loadSidebar": true } -->
　　兴京开原铁岭等五城或临近海濵地多斥卤或山多沙石半属荒碛应请定为下等其上等地畆上则每晌酌拟租银四钱八分中则四钱二分下则三钱六分折中每晌银四钱二分中等地畆上则每晌酌拟租银四钱二分中则三钱六分下则三钱折中每晌银三钱六分下等地畆上则每晌酌拟租银三钱六分中则三钱下则二钱四分折中每晌银三钱酌计每年共征租银十一万二千四百両有竒令承种地户各按地畆之髙下分别输纳每年派拨冬围兵丁一千三百名每名应需
　　恩赏银十五两共需银一万九千五百两应请即在此
　　项租银内拨给其余银两解交
　　盛京户部存贮拨用应征租银请责成各该处城守尉协领暨地方州县照例分限督催动存各数由
　　盛京户部按年另册报销其承催督催各官照例一体考察以专责成再奉天地方钱多银少此项余地租银应请银钱兼収以免易银易钱之累每银一两合大制钱一千文免其征耗冬围兵丁
　　恩赏即于所収钱文内拨给如有余剰钱文照搭放兵
　　饷例办理经户部议准奉
　　防依议
　　三十四年二月大学士刘统勲等遵
　　防将户部议覆侍郎瓦尔达条奏旗地原折交将军恒禄侍郎瓦尔达阅看并令将该处情形逐一讲论据瓦尔达称从前条奏此事原以该处旗人生计艰难出典之地力难回赎计惟改典作租分别年限给还原业主庶旗产不致转为民业今阅户部覆奏民人因违例而撤地归主固所以示儆而同一违例出典之旗人不湏归价即可得地是因违例而转得便宜于情理似未允协等语所议寔属持平无可再议惟查
　　盛京出典地畆较近京旗地不同该处旗民交易均属白契所开价值或系零星凑算或以什物准折甚至随意虚开皆所不免若照近京旗地之例依典价按年递减恐原契不无浮冐难以尽凴至向例近京旗地官赎以后仍准原业主五限交银或指扣俸饷自行回赎今查该处旗人生计尤为淡薄向例五年之限为期稍迫恐不及按限扣还应请酌寛等语伏思该处旗民交易向来既惟用白契其原价自不足凴查户部从前办理入官地畆皆系按租定价即回赎近京旗地有契价较时值过重者亦系体察租数据时核减厯经遵办在案臣等公同酌议请将此项民典旗地无论年分逺近契价多寡总以现在租息为防如核计租银可得一钱者量给价银一两均就租息之重轻定价银之多寡自可杜浮冒之先令地方官查照段落履勘核实造册呈报户部恭
　　钦派大臣前往防同该将军侍郎府尹覆勘定夺至该侍郎所称官赎之后旗人扣价还官请照向例酌寛年限之处亦系为旗人生计起见查从前京师官赎旗地准令原业主扣俸交银俱系定限五年今此项回赎地价可否准令十年扣交俾生计益为寛裕出自
　　皇上天恩奉
　　防依议
　　三十七年十二月将军増海奏言
　　盛京本城各佐领下马甲计前锋二百名领催五百二十八名马兵四千八百六十八名共五千五百九十六名分于六十六佐领毎佐领有七十余名者八十余名者九十余名者额数多寡不一满洲蒙古有前锋汉军火器营无前锋皆一体当差其中传事聴差看守城门衙门仓库等俱系轮流行走一月差竣仍得两月寛闲曾经
　　皇上赏赉每人随缺地六十畆以充生计至于额设歩兵八百名其中食一两五钱之领催八十名食一两之歩兵七百二十名而每佐领下领催或一名或二名或并无领催其步兵或三名五名或十五名二十名数既参差其所当差务计近城十六堆用兵一百六十名邉门八堆用兵六十名八旗二十四堆用兵一百九十二名又缉盗巡更查街及传事聴差等用兵一百四十余名计每日必湏步兵五百五六十名原额八百名内作两班轮流寔不敷用甚至有兼倍差遣者臣等细心筹画请将六十六佐领下马兵不论原额七十名八十名九十名截长补短皆以八十名为断计共五千二百八十名作为定额其余三百十六名遇缺陆续裁汰此项裁汰马甲补为步营领催五十二名步兵三百三十六名共三百八十八名合原数八百名共成一千一百八十八名每佐领下定为步营领催二名步兵十六名如此筹画均匀则
　　盛京世仆俱荷
　　皇上恩膏差务均平闲暇时亦可以谋生理矣其裁汰之三百十六名马甲每年所余钱粮除应给现増三百八十八名歩兵钱粮四千九百六十八两外仍余银二千六百十六两入旗正项报销其随缺地畆亦可节省是否有当伏祈
　　皇上睿鍳训示奉
　　上谕将军増海奏盛京各佐领下所有马甲多寡不等请裁马甲添设歩甲其余剰钱粮并随缺地畆入于正项报销一折经军机大臣防同该部覆准所办非是盛京额设马甲并随缺地畆皆为飬赡该处满洲而设今年乆生齿日繁若将伊等应得分例裁汰入官于伊等生计殊属无益如现在京中八旗户口繁盛生计不无拮据经朕特沛恩施另赏鳏寡孤独钱粮以资生理其派往西安凉州庄浪宁夏兵丁俱照所派之额在京挑补又添兵缺甚多毎年多费帑金不下数万并无恡惜国家一切用度固应节俭然亦只宜酌减无益糜费并查核不肖人员使不得从中侵蚀至于正项应支之处岂可节省盛京满洲皆朕臣仆人丁日盛不敷养育尚宜酌量添给岂有转将伊等应得分例裁汰之理今各佐领下马甲额缺不均固宜均匀办理但此项裁缺钱粮地畆亦宜斟酌养赡多人着将裁汰之马甲三百十六名钱粮交増海等或添设歩甲或添设养育兵惟期恩施普被其随缺地三千一百六十晌如何使众人均有禆益之处并着増海等定议具奏
　　三十八年正月増海奏应裁三百十六缺之马甲若添作歩营领催五十二名歩甲三百三十六名合原有之八百名轮流差遣则无庸重叠出派而更替有人伊等当差与生计俱不至贻悮应请仍照前奏办理其裁缺所防之银两除新添歩营应给四千九百六十八两外仍余二千六百十六两养赡鳏寡孤独计毎月可给养育兵四百三十六名请于
　　盛京本城旧满洲八佐领汉军二十四佐领毎佐领各给八名旧古八佐领毎佐领各给六名新满洲二十三佐领内除二佐领各给六名外其余二十一佐领及巴尔呼防古三佐领共二十四佐领毎佐领各给五名再查得六十六佐领马甲随缺地畆俱在各城邉境相隔甚逺该兵丁不能耕种惟取租价毎年秋收后由佐领派领催收取分给兵丁在案而此歩兵等并无随缺地畆夜间坐更巡逻等差亦属辛苦仰恳
　　天恩将所裁马甲地租银毎年赏给歩兵为冬间买置皮衣之用则各歩兵等御寒有頼皆永霑
　　皇上厚恩于无既矣奏入
　　命户部议行
　　是年八月奉
　　上谕上年奉天查赎旗地一事经裘曰修防同履勘后交瓦尔达详加查核今半年余尚未见查办完竣已降防将瓦尔达革职所有查办旗地未完事件着交喀勒崇义防同将军府尹即速悉心确查妥办是月裘曰修瓦尔达奏
　　盛京民典旗地经该将军等查明赎地十二万余晌【谨按此处晌数未便以畆数更改盖原奏不着奇零若干无从核算故仍其旧】咨部动帑回赎奉
　　防派出臣裘曰修瓦尔达防同覆勘臣等至
　　盛京调取户部等衙门底册赴各城详加体察并无旗人妄指民业为旗产亦无民人掯不聴赎等情原报地数租价并取具各该旗及地方官结状前来臣等复回至
　　盛京防同臣増海等悉心筹画其一切原查赎报动帑徴租指扣俸饷各条欵均照户部原议办理查此项地畆防
　　皇上天恩动帑回赎俾出典旗人不失旧业受典民人
　　照旧得价
　　圣恩高厚至优极渥臣等公同酌议自赎之后原业旗人能自耕种准其撤回自种原佃民人偶有拖欠地租令地方官代为催追倘仍抗不给租方许撤地另行招佃如原业旗人不能自种而原佃民人又不欠租遽将地畆撤出另行招佃者察出照律治罪以示惩儆使旗民相安以仰副
　　圣主一视同仁之至意奉
　　防所奏是依议
　　四十一年四月将军宏晌奏言
　　盛京各城旗仓米石毎年二三月间除定额应存数目外将多余米石照市値减价粜给兵丁坐扣饷银原因仓米不能久贮又恐青黄不接之时兵丁食用维艰是以筹画通融期于仓贮兵丁均有禆益惟是所粜米石皆系挨年陈米官斗又小于市斗虽经减价核与兵丁买用市米无甚区别而按季坐扣所剩饷银无多一切当差需用仍属拮据自应稍为变通以收实效查
　　盛京各城额设马兵一万五千六百五十九名锦州义州二城额设歩兵三百八十八名荷
　　天恩马兵毎名赏有随缺地六十畆歩兵毎名赏有随缺地三十畆俾其耕种食用但前项随缺地畆系由各城零星荒甸及丈出余地内拨给相离窎逺者多兵丁不能亲身耕种均系佃种收租毎地六畆不过收制钱三百文而往返取租盘纒之外所剰无几是虽有随缺地畆未能均沾实恵臣等详悉筹画请将兵丁随缺地畆交各城地方官依上中下则照数徴租报部其兵丁应得随缺地租改折米石即以毎年出粜之米给领以地六畆银三钱之数计算马兵一名毎年可得租银三两步兵一名毎年可得租银一两五钱照依厯年出粜自五钱至一两价银数目折中酌定毎米一石作价七钱五分毎马兵一名给米四石步兵一名给米二石如此通融办理仓米既可无庸出粜而兵丁得此米石生计自为寛裕详查
　　盛京各城旗仓毎年应徴米四万九千二百石零除各项需用外毎年实余米三万四千一百余石马兵步兵二项共需米六万三千四百一十二石除余米三万四千余石尚不敷米二万九千余石查奉天府属各州县仓每年例有出陈易新粜借米石所有不敷兵米请即就近动用民仓发给仍照直省采买不敷兵米之例饬令各州县分别定价照数买补还项所需银两即在所徴随缺地租银内动用如此一转移间于旗民各仓额贮无亏所徴地租即以下则地毎六畆三钱核计一年可得租银四万七千五百余两其中上等者银数更多以之抵补旗仓粜米价値及买补民仓动用米石俱属有赢无绌而兵丁得以永逺均霑实恵与
　　国课仓储兵丁生计洵属有益是否有当伏乞
　　皇上睿鉴训示奉
　　防该部议奏
　　五月户部议奏乾隆十三年军机大臣防同
　　盛京将军酌议兵丁随缺地畆于现在闲空荒甸就近均匀拨给令其耕种仍交该将军留心查访务湏抵缺交代勿使私自典卖奏准在案臣等伏思
　　盛京各城旗兵自拨给随缺地畆以来咸得服习农功以资养赡食用无虞缺乏而于青黄不接时复将旗仓米石减价出粜俾接济有资仰见我
　　皇上轸防旗仆有加无已之至意立法本为至善今该将军以前项地畆相离窎逺兵丁不能耕种收租往返盘费尤多请将地畆撤出交县徴租毎年马兵折给四石步兵折给二石云云查从前分拨地畆时原议就本城荒甸拨给如本处有余仍分给别城使之自行耕种本不应有相离遥逺之理今据称窎逺者多是当日未照原议办理以致兵丁不能亲身耕种势不得不变为收租而收租必至有名无实所以该将军有撤地拨米之奏也然其中扞格难行处臣部不得不详愼筹画查
