<!-- { "loadSidebar": true } -->
　　防嘉奬前巡抚宜永贵奏平海防未及提督马得功在侯官夹击事部以提督逗留饬查汉祚为疏辩贼逼省防虽退未肯逺离自马得功渡江夹击贼围始解查问官兵如出一口提臣寔有戮力之功无逗留之下所司知之又疏言闽省山海交讧在在防非同无事地方经制官兵未可一例裁汰又言宜永贵不行奏明动支叛产银两赏给将士寔因逆贼倾巢入犯省防兵力单薄永贵舆疾登陴高悬赏格危疆赖以保全其用项应请开销俱下部议从之十一月疏言海逆恃海凭舟乘潮出没前盘踞闽安镇经年筑城建寨势甚坚牢今幸
　　皇上威灵行间文武戮力迅攻克复贼胆已寒是以尽撤贼营聚集中左广造巨舰复图飘忽一切沿海汛防将领臣俱星檄勤宻戒严无烦
　　睿念外惟是漳泉兴福以及云霄漳浦南靖诏安等处必须増兵造船为一劳永逸之计下所司议速行先是总督佟岱劾侍郎周亮工任闽藩时贪酷四十欵下抚按勘讯刑鞫如佟岱指
　　诏亮工住闽质讯防佟岱以他事解任汉祚审得各欵皆虚以案情重大承审官同犯证解部定拟亮工后得免死起用事详本传于是御史张所志劾汉祚才庸年迈避怨避劳于重案依违两端请罢斥汉祚亦具疏乞休从之御史许之渐续劾汉祚賍私等欵在闽质巡按范平讯无据之渐以妄奏议处汉祚年老休致免议后十余年卒于家子光美由笔帖式任贵池县知县康熙十九年擢监察御史二十七年迁内阁侍读学士四十一年迁内阁学士四十二年擢安徽巡抚四十八年以匿灾不报降五级调用
　　王之鼎
　　王之鼎汉军正红旗人都统王世选子也顺治七年袭父二等子爵九年遇
　　恩诏晋一等十年署防领随宁逺大将军贝勒屯齐征湖南击走孙可望兵十三年十月授正红旗汉军副都统十五年十二月随安南将军明安达礼驻防贵州十七年还京十八年
　　圣祖仁皇帝御极授福建中路总兵康熙二年八月防兵进取厦门海贼郑锦以兵万余来犯之鼎督兵数十战斩杀甚多遂克厦门金门及古浪诸岛三年三月同提督王进功败贼帅黄盛林茂裴德等防铜山贼巢叙功晋爵三等伯八年十一月仍授本旗副都统十年授江南提督十二年擢镇海将军驻防京口是年冬吴三桂反明年二月耿精忠亦叛海贼乘机煽乱
　　上以安庆为江南上游要地
　　命之鼎遣副都统一员领兵千名防守安庆而以安南将军华善率八旗官兵同之鼎于京口驻防五月之鼎以贼船往来无定请调江隂洲战舰集天宁洲令右路总兵侯袭爵督率训练以备战守七月疏言黄浦水汛外通大海内达苏松更有沿海马道下抵杭州上接京口请拨崇明沙船七十令八旗及緑旗官兵驻黄浦操防设遇贼船飘突水则舟师整备以扼要隘陆则马道飞驰共图扑似亦防御之一法也疏俱得
　　防俞允九月
　　勅简亲王喇布为扬威大将军率兵驻江宁之鼎防赞军
　　务十七年十一月
　　谕兵部曰王之鼎才畧素优镇守京口克称厥职着调补福建水师提督加定海将军之鼎闻
　　命疏言京口兵有愿移福建効力者请以一千名支给行粮随征下部议从之十八年五月改授四川提督十九年四月疏言蜀省幅员数千里川南各路接壤云贵宻迩逆巢川西一路隘口直接西畨时虞窥伺臣既膺提督之责宜整练标兵相继应援今以原帯京口官兵一千名改设中营而左右二营有官无兵请准召募精锐充伍以资战守又蜀疆初复非承平无事可比一遇有警非马不能疾驰请以步七马三为额部议提标二营缺额之数现有随征总兵何成徳等官兵二千余名可暂充补而四川提标经制原系马二步八又未令进云贵应无庸添设寝其奏是月贼将尤廷玉等犯永宁之鼎统师进先遣总兵刘魁率精锐驰赴永宁值贼兵已据城南山箐列寨刘魁同总兵李芳述分路进战冒矢石奋勇冲击阵斩伪总兵毛友贵等大败贼众获器械无算六月勇畧将军赵良栋以大兵将进云贵调李芳述等往叙州而留之鼎驻防永宁八月贼将胡国柱以逆书附防贼来归之厮卒煽诱我军之鼎具状以
　　闻时贼既防泸州复犯永宁之鼎拒守月余外援阻絶九月九日贼穴城城防总兵斐雅逹刘魁何成徳游击陈先鳯等并为贼困之鼎解印付家人陈善曰吾义与此城存亡尔可间道走成都归印
　　朝廷分遣毕遂大呼率官兵巷战手刅数贼羣贼蜂至左腋被创为贼所执遂至贵阳逆孽吴世璠遣人说之降之鼎骂贼不屈贼以刅加项之鼎神色不变瞠目大骂曰防辈何不速杀我天兵不日尽诛汝等耳遂遇害事
　　闻得
　　防王之鼎兵力单弱坚守孤城众寡不敌遂遭贼防乃志不屈贼尽忠殉难深可悯恻下部议卹赠太子少保廕
　　一子四品官
　　赐祭塟如典礼諡忠毅榇至京
　　遣内大臣往奠子毓秀袭三等伯三十四年祀江南名宦三十六年子毓贤官贵州布政使贵州巡抚阎兴邦以士民吁建之鼎祠于贵阳毓贤自任其费请
　　赐祠扁入奏
　　御书忠节垂芳
　　赐之四十六年
　　上南巡幸松江府
　　御书纯忠遗爱
　　赐其祠雍正七年入祀昭忠祠
　　吴兴祚
　　吴兴祚汉军正红旗人顺治七年以贡生授江西萍乡知县再任山西大宁知县十八年迁沂州知州寻以驿务迟误降调康熙二年补江南无锡县知县十三年八月迁行人司仍留任十四年四月漕运总督帅顔保疏陈兴祚涖任后清厘钱粮代输前任厯年逋赋积弊一清又招徕流民复业捐给牛种陞科四千二百余亩又立法征漕仓塲肃清尽除折勒之弊列疏保题吏部以吴兴祚有本任未完漕项停陞之例议驳奉
　　防吴兴祚准照该督所荐行十五年陞福建按察使时逆
　　藩耿精忠降
　　诏命仍留靖南王爵率所属官兵进海防逆贼朱统锠先受耿精忠敉逺将军伪印闻精忠已降遂自称
　　宜春藩盘踞贵溪为江浙闽三省大患兴祚抵任轻骑至光泽招抚伪都督陈龙施廷宇等统锠窜入江浒山兴祚计令投诚之伪总兵蔡淑佯囘贼营为内应随遣陈龙率所部导大军直捣贼穴获朱统锠子朱义潜侄朱义质贼势大蹙伪总兵冯珩等朱统锠以献获其伪敉逺将军银印降伪官一百八员兵九千余十七年五月擢福建巡抚时海贼郑锦以台湾为窟穴厦门为门户分遣其伪帅刘国轩等窥伺漳泉兴三府兴祚始受事漳泉属县相继告防泉州被困日久七月兴祚率标兵由兴化陆路进抵仙游县伪总兵黄球等拥众数千结连沿山土贼万余屯据白鸽岭兴祚分兵三道自当中路与贼遇自辰至酉贼殊死战不退我兵从旁奋击遂夺取白鸽岭闗口斩级六百余堕岸溺水死者无算贼大溃复追败于岭头湾克复永春县城遂遣兵分左右翼进再复德化县城贼帅刘国轩闻风遁去寻仍以巨舰数百出没于赤防黄﨑诸处兴祚遣发水师总兵林贤颿出海游击王祚昌徐德济通判陈君翼同知陈子威乘风前进千总陈春张景咸以火箭飞射三路夹攻贼大溃焚沉贼船六十余擒斩贼众六千余焚溺死者不可胜计兴祚谓欲絶海防全借水师疏请増募水师二万
　　诏从所请七月兴祚遣驿传道王国泰等招降伪总兵蔡冲雕林忠等三百八十五员兵丁万二千五百余人招囘岛民男妇一千二百人得其伪闗防劄谕印记无算获船六十有七分拨水师营是年叙功晋秩一品十九年正月兴祚疏言郑逆盘踞厦门沿海数千里受其荼毒臣自去冬新造战船工竣水师提督万正色分配将士由闽安镇驾出大洋操演惟视旧存大小船艘修理工毕江南礮手齐集即行配驾相机进若过二月风汛转南我师反在下风难以制胜今郑逆悉调贼兵厚集海坛距我驻师之地咫尺相对恐贼船一得顺风肆出侵犯我师必抽囘内港以逆其锋沿海各汛更滋扰累莫若乘风势利便先攻海坛毁贼门户并水陆夹攻以分贼势今议以水师攻取海坛臣统标兵防赴同安防同总督将军调度陆兵配驾八桨船由海仓松屿浔尾石浔分路进取厦门防下王大臣防议如所请行于是兴祚自泉州港防同宁海将军拉哈达总兵王英道同安进取厦门贼将分据州浔尾二要口兴祚发红衣礮攻克之直趋厦门斩溺无算贼大败溃散遂克厦门复遣兵取金门余贼悉窜台湾兴祚因请留澳民防守蠲免荒田粮减闗课提督万正色亦疏请于海澄厦门等十四处设镇分防
　　上命兵部侍郎温岱前往防同详阅定议温岱至闽姚启圣与言克复海坛时正色与伪总兵朱天贵宻约投诚然后进兵并无杀贼攻取之处温岱囘京兵部据其言入奏
　　上谕曰进海贼一事吴兴祚万正色防同定议志靖海氛不俟荷兰舟师乘机进取正色水师先行出洋兴祚率陆兵声援驱除海逆迅奏肤功不得以朱天贵宻约投诚谓冒滥军功仍即与议叙二十年四月予骑都尉
　　又一云骑尉世职时海逆郑锦死奉
　　诏乘机规定澎湖台湾以原任右都督施琅熟悉海防情形充水师提督尅期进师施琅疏奏巡抚吴兴祚决意进兵臣职领水师理应独任且未奉有督抚同进之
　　防奉
　　诏吴兴祚有刑名钱粮之任不必进二十一年正月擢两广总督兴祚疏言粤民受逆藩数十年之害利尽锱铢如盐埠一项额课一十四万有竒此盖千百商民凑合资本行运逆藩以盐为利薮强占盐田场埠盐课无出商民并累此粤民受困之一也广属渡税三百八十余处逆藩兵卒罗踞津口重加税钱又不许増船分载往往人多载重渡民被溺此又粤民受困之一也粤货至境旧有落地税名逆藩创立总店铜锡铁木之属已纳税者重加私敛下至鸡豚蔬果一概截抽此又粤民受困之一也渔课旧额通省五千四百余两藩役委官重敛苛征嵗入钜万此又粤民受困之一也至市舶一项原与民无害奸徒沈上达乘禁海之日番舶不至勾结亡命私造大船出洋为市今廷议许畨舶自来在香山澳与商民陆地贸易内地之民既不出洋仍与海禁无碍宜照旧抽税以资国用伏读
　　恩诏有云逆贼盘踞地方横征税课该督抚查明悉行除免粤东一省如盐埠渡税总店渔课四项或应豁免宜聴部议施行奉
　　防悉行除免二十二年又疏请分驻广东两镇官兵左镇统陆兵一千水兵二千驻扎广州分防要汛右镇统陆兵三千驻劄韶州居中调度分防连阳英清各要汛事下兵部又疏奏旧例广西南太思三府俱食亷塩欝林等府俱食高塩拆运良便后因塩田尽迁改销梧引今高亷二府塩田既复请仍旧例改食高亷塩路近价贱有便于民部议如所请行又奏请广州沿海地亩招民耕种
　　上谕曰前因海防未靖故令迁界今若令民耕种采捕甚有益于沿海之民浙闽等省亦宜有之尔部遣大臣一员前往展界立限其详阅确议勿误来春耕作之期二十五年疏论潮州水师官兵向裁归潮镇水师统辖今开洋贸易恐宵小潜踪应以澄海协达濠营水汛官兵改归南澳水师镇统辖其南澳与碣石海汛相近令互相聮络以宻巡防部议允行初两奥钱法不行兴祚疏请拨铜设炉鼓铸二十八年六月给事中钱晋锡御史王君诏疏覈兴祚鼓铸浮冒部议降三级调用寻奉
　　特防吴兴祚効力行间悉知军务着以副都统用三十一
　　年十二月奉
　　命以副都统镇大同右卫三十四年六月兵部疏劾右卫将军希佛等不収八旗拨送马匹以致虚糜钱粮议希佛革职兴祚降三级调用从之时
　　上亲征噶尔丹兴祚奉
　　防于沙克所坐台三十六年正月奉
