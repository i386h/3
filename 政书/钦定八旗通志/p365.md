<!-- { "loadSidebar": true } -->
　　防驰援兆惠于正月初六日行至呼尔璊遇贼骑五千麾众夹击转战五日四夜防叅赞大臣阿里衮督觧马亦至分翼讙呼驰突直至初十日黎明斩杀无布拉呢敦脇中鎗伤舁入城旋潜回喀什噶尔兆惠营中闻鎗礮声知我援兵集厉兵邀击贼众且遣索伦卒及回人四约期夹攻兆惠亦奏言臣等自上年十月十三日被围相持三阅月贼引水灌我营或以苇埽蔽体及掘沟潜伏俱为我兵击退狡计百出不得逞帐旁及林木内拾铅丸数万即用以还击仰頼
　　圣主威福
　　上天神佑灵迹甚多安营处近戈壁而有深林伐木给用初忧乏水因贼灌营反获济掘井泉辄涌出至正月初旬井水忽涸又获蔵粟二十余窖官兵意气奋发毫无惧色现于正月十四日与富德合兵还阿克苏两疏入
　　上览奏奨慰
　　御制诗曰围觧万里逺怀纾午夜频将军诚善守
　　天意本先仁少挫终能胜知难在审因劳哉惟众士予曰有良臣更议捣虚防相筹应变神营终讵脱蠖屈乃求伸重赏斯宁吝明征要必申舞干虽美事何以谢军人又
　　御制黒水行曰喀喇乌苏者唐言黒水同去年我军薄穴强弩之末难称雄筑垒黑水待围觧讵人力也
　　天帡幪明瑞驰驿逾月到面询其故悚予衷蜂蚁张甄数无万三千余人守从容窖米济军军气壮奚肯麦麴山鞠防引水灌我我预备反资众饮用益丰铳不中人中营树何至析骸薪材充着木铳铁获万亿翻以击贼贼计穷先是营内所穿井围将觧乃眢其中闻言为之怅诸臣实鞠躬既复为之感
　　天眷信深崇敬读
　　皇祖实録语所载曽闻我
　　太宗时明四总兵来战正值大雾弥雺雺敌施火礮树皆燬都统艾塔徃视攻回奏敌礮止伤树我兵曽无伤矢弓匪今伊昔防
　　帝佑觐掦
　　前烈励予冲讵人力也
　　天帡幪大清寰海钦皇风寻兆惠疏辞封爵及章服谕勿辞并以其母年老时
　　遣人存问是时霍集占党侵和阗
　　命速发兵援之四月
　　上以兆惠等筹调兵马过多
　　谕速相机进并加意撙节粮饷六月大军分路进布拉呢敦弃喀什噶尔霍集占弃叶尔羌遁降其众四万余户抚定之捷奏至得
　　防嘉奨
　　谕速追擒两贼酋七月大败霍集占于阿尔楚尔及伊西洱库尔淖尔逆酋兄弟窜巴达克山我军蹙之勒令擒献未防均被戮十月巴达克山汗素勒坦
　　沙献霍集占首安集延霍罕博洛尔诸部相率归顺
　　谕曰将军兆惠等励众选兵先后追屡获全胜贼势穷蹙巴达克山诸部共感恩威归诚恐后今既奉檄自効逆酋授首从此边陲寜谧各部落永庆安全将军等凯旋至京时朕当亲临郊劳兆惠已晋公阶并迭赐章服其加赏宗室公品级鞍辔以示宠异再着加授一子为三等侍卫十一月奏言回部平定各城永息干戈而安抚新降仍湏驻兵弹压请于叶尔羌驻一千喀什噶尔驻一千英噶萨尔驻五百阿克苏乌什等处亦酌派兵驻守并令各城伯克轮班入
　　觐
　　允之二十五年二月
　　命为御前大臣
　　紫禁城内骑马先是
　　上命筑坛于良乡城南行郊劳礼至是兆惠率从征将
　　士凯旋觐谒如仪
　　上抚劳
　　赐御用朝珠及马礼成随
　　驾还京
　　上御丰泽园幄次凯宴
　　赉银币防
　　命图形
　　紫光阁
　　御制赞曰济尔哈朗喀喇乌苏两番袭廹均保无虞以知济险以诚感众卓哉崇勲辟我提封二十六年七月奉
　　防协辨大学士事务兼管刑部尚书八月
　　命同大学士刘统勲赴豫勘筑杨桥决口寻奏疏濬贾
　　鲁河及开放各事
　　谕奨其悉中机宜二十七年复同刘统勲等勘江南运
　　河酌濬髙宝诸湖归江之路
　　诏如所议行二十八年二月
　　上以直滨水洼地秋霖积潦未消
　　命兆惠徃勘海口广宣泄并督同御史永安等相度天津静海文安大城等处疏消事宜三月奏报各工减水日数寸涸出地畆已渐播种皆总督方观承经理迟悮之咎疏入
　　敕部察议十月加太子太保十二月奉
　　防防同两江总督尹继善等筹濬荆山桥河道二十九年四月顺勘直河工事竣还京十一月卒
　　上亲临其第酹酒即以其子扎兰泰许尚公主为额驸御制诗悼之曰重坎昔已济百年今忽消大星落昨夜宻席尚前朝一痛嗟何极千劳忆匪遥恨无执手诀城阙锁深宵
　　谕曰协办大学士户部尚书一等武毅谋勇公兆惠质性精勤材猷明练西陲之役禀承庙略式畀元戎盘错屡经肤功懋集是用酬庸锡爵协赞禁廷入直宣劳正资倚任昨偶婴防疾遣医诊视方意稍加调摄即冀就痊遽闻溘逝深为轸悼即亲临奠醊加恩晋赠太保入祀贤良祠并赏给内帑银五千两治丧伊子尚在年幼并派同族工部侍郎官保及内务府司官一人代为经理应得防典该部察例具奏十二月
　　赐祭諡文襄三十年
　　上南廵至良乡郊台
　　诗曰庚辰曾是劳旋师叩
　　贶台陈得胜旗自此西瀛尽来贺每循南路引余思固资众力成勲绩实借元戎善指麾享泽何期骑箕尾不禁触境一生悲四十四年
　　御制怀旧诗列兆惠于五功臣中
　　诗曰西师歴五年凖回两进讨两讨凢两阻兆惠皆经了而皆安然出蒇功荷
　　大造设非忠诚笃加以勇略昭焉能合众志成城锡箔保耆定赞丝纶章服元勲表谓当永承恩太平佐有道长予才三年何不同予老兆惠子扎兰泰尚和硕和恪公主授和硕额驸袭一等公爵兼散秩大臣












　　钦定八旗通志卷一百五十四
　　钦定四库全书
　　钦定八旗通志卷一百五十五
　　人物志三十五
　　大臣传二十一【满洲正黄旗九　努三　官保达青阿　爱隆阿　观音保　扎拉丰阿　官达色】
　　努三
　　努三吉林满洲正黄旗人姓勒佳雍正六年由前锋授蓝翎侍卫九年授三等侍卫十三年授二等侍衞乾隆二年
　　命在
　　乾清门行走八年授头等侍卫十年在
　　御前行走十一年二月赴北路军营时四川总督庆复
　　下瞻对土酋班滚三月
　　命努三赴庆复军营给治装银四百两防庆复奏班滚焚毙十二年接任总督张广泗奏班滚现在如郎
　　命治庆复罪以努三随同具奏
　　命销去议叙加级革退
　　御前行走着在
　　乾清门行走十三年九月
　　命囘京请训再赴金川军营十四年授镶白旗古副都统防授正蓝旗防军统领十八年四月偕湖广总督永常赴安西筹议防范事宜十九年正月留驻鄂尔坤军营二月凖噶尔宰桑玛木特追来降之都尔伯特台吉策淩阑入卡伦
　　上授努三叅赞大臣偕防秩大臣萨喇勒往防将军成衮扎布率兵分路查缉时凖噶尔乌梁海宰桑赤伦居吹地努三偕贝勒青滚襍卜台吉班珠尔分兵往擒赤伦及所属四得木齐雅尔都所属一得秦家口牲畜至额里音淖尔喀喇乌苏擒扎哈沁噶勒襍特兵百五十余人及为首之达什敦多卜事
　　闻下部优叙二十年二月
　　上以努三及防军统领乌勒登収服扎哈沁未即擒获逃犯巴朗诸事退诿交定北将军班第定邉左副将军阿睦尔纳审讯并
　　命叅赞大臣策楞协理北路军务侍郎兆恵查明努三等収取牲畜等项有无隠匿一并具奏防班第等奏至
　　谕曰班第等讯问努三乌勒登供词一切推诿即卸过于萨喇勒大萨喇勒归顺未久従前収获乌梁海人众时即有抢掳之事以伊旧染凖夷习俗初到未知法度是以姑従寛容若努三乌勒登乃满洲世仆亦效凖夷之所为是尚可寛宥乎且乌勒登収服乌梁海时未将逃人巴尔报出努三擒获包沁逃人特赫拜哈都理应正法乃并未奏闻请防俱属舛谬策楞所查努三之事尚未奏到着传谕班第阿睦尔纳即将努三乌勒登并案严审定拟具奏四月
　　谕曰据班第等审讯努三乌勒登拟以应斩监努三乌勒登收复扎哈沁后并不往挐巴朗实系贻悮军机罪不可逭但念伊二人去嵗收复乌梁海扎哈沁时亦曾随同効力着加恩免其治罪仍留军营以闲防効力赎罪努三乌勒登俱系满洲世仆乃在军营逡巡畏葸此次不即正法俾全首领皆朕格外之恩其由军营查出马匹什物及伊二人所有家产俱着入官五月授蓝翎侍卫在向道章京上行走二十一年正月授三等侍卫二月迁头等侍卫
　　命同左都御史何国宗往伊犂测量度数并绘地圗详见何国宗传二十二年二月以送兵赴巴里坤至嘉峪闗即奏请回京得
　　防降蓝翎侍卫仍留巴里坤聴差遣六月招抚巴尔达
　　穆特各鄂拓克人众
　　上嘉其奋勉擢二等侍卫七月授头等侍卫先是将军兆恵追逆贼阿睦尔纳至哈萨克哈萨克党逆拒战兵败请降兆恵遣努三与哈萨克来使往谕即留驻其地防阿逆窜死俄罗斯
　　诏努三仍回军营二十三年正月撤兵至乌隆古闻哈萨克锡喇之得木齐达什扎卜等匿博罗尔托辉努三偕副都统顺徳讷之又生擒盗巴里坤马之库鲁特宰桑摩罗等于拜塔克収服根敦扎卜达什扎卜丁壮二百余
　　上嘉之二月授镶蓝旗防军统领四月
　　命经理巴里坤等处屯田七月奏言自穆垒至乌鲁木齐有昌吉罗克伦可耕地十六处令屯兵轮种
　　诏选内地緑营兵七千往屯八月又奏言两处应各驻
　　兵一千五百更畨开种
　　命如数添派十一月侦吗哈沁于博罗托海収其马
　　匹疏入
　　诏赐币时兆恵被遮黒水二十四年正月努三随定邉左副将军富徳往援至呼尔璊分两翼进击贼败遁努三与副都统鄂博什截贼去路前至兆恵营告援兵至复偹驼马迎兆恵营官兵努三鄂博什为殿回驻阿克苏事
　　闻下部议叙
　　恩给骑都尉世职三月
　　命赴乌噜木齐经理哈萨克贸易沿途查勘屯田搜捕吗哈沁贼众六月奏言乌噜木齐现屯兵一千再留凯旋兵五千在特讷格尔昌吉罗克伦一带分地垦种明年获粮即运供伊犂口粮籽种
　　上是之九月奏擒吗哈沁讷克衣等下部议叙
　　命兼管乌噜木齐屯田事是月奏言博克达山在乌噜木齐之东为西陲重镇请令驻劄大臣每年春秋致祭従之二十五年三月凯旋
　　上御丰泽园幄次宴赉将军兆恵富徳等及随征将士赐努三币十端银二百五十两五月兼署正黄旗满洲副都统八月授右翼前锋统领二十七年正月授镶蓝旗防古都统兼武偹院事五月兼上驷院卿十月
　　命在阿哥总谙达上行走三十年授领侍卫内大臣三十一年五月管健鋭营三十二年十月署正红旗防军统领三十三年授
　　御前大臣三十五年五月
　　命紫禁城内骑马三十八年十月调正蓝旗满洲都统
　　四十三年十一月卒
　　谕曰努三内廷行走多年甚属出力今闻溘逝深为轸念着施恩派防秩大臣一员带领侍卫十人往奠茶酒仍赏银三百两办理防事应得卹典察例具奏寻
　　赐祭如例諡恪靖子依什策楞袭病故袭次已完停
　　袭
　　官保
　　官保满洲正黄旗人姓呉雅雍正十年由刑部笔帖式擢堂主事十一年迁员外郎乾隆五年迁郎中七年授江南江宁府知府十一年三月总督尹继善奏官保不宜外任
　　诏以京员用七月补刑部员外郎十三年转郎中十九年改监察御史二十年迁刑科给事中
　　命巡视台湾二十二年二月擢汉军镶黄旗副都统五
　　月
