<!-- { "loadSidebar": true } -->
　　天
　　祖礼莫隆于
　　郊
　　庙溯其昭格之本要在乎诚敬感通不在乎衣冠规制夫
　　万物本乎天人本乎祖推原其义实
　　天逺而
　　祖近设使轻言改服即已先忘
　　祖宗将何以上祀
　　天地经言仁人飨帝孝子飨亲试问仁人孝子岂二人乎不能飨亲顾能飨帝乎朕确然有见于此是以不惮谆复教戒俾后世子孙知所法守是创论实格论也所愿奕叶子孙深维根本之计毋为流言所惑永永恪遵朕训庶防不为罪
　　祖宗之人方为能享
　　上帝之主于以永绵国家亿万年无疆之景祚实有厚望焉其嘉礼考仍交馆臣悉心确核辽金元改制时代先后逐一胪载再加拟按语证明改缮进呈朕鉴定昭示来许并将此申谕中外仍録一通悬勒上书房
　　【谨案我国家肇兴东土风尚朴淳衣冠服饰聿昭一代】
　　【制度之宜列圣相承世守防替我】
　　【皇上恪遵家法防微杜渐洵足垂亿万年法守谨将】
　　【祖谕圣训具载于八旗冠服之次】

　　钦定八旗通志卷八十四
　　钦定四库全书
　　钦定八旗通志卷八十五
　　典礼志八
　　八旗婚礼【王公婚礼　公主等婚礼　品宦婚礼婚礼通例】王公婚礼
　　亲王婚礼亲王及亲王未分家之子婚娶纳币用珍珠金银花绣袍褂裙妆縀蟒縀素縀衣共九袭蟒縀素縀被褥七具金项圈一合包一大簪三枝小簪三枝坠子一副指环十枚行定时宰牲三十六席五十酒五十罇娶时宰牲四十五席六十酒六十罇亲王以下辅国公以上异姓公侯伯以下侍郎男爵以上公主福晋以下郡君贝子夫人以上俱防宴给与其父蟒朝衣帽带靴其母蟒袍褂裙金坠鞍马二匹金二十两银一千两娶外藩亲王郡王扎萨克贝勒台吉之女初定时行七九礼用牲六十三鞍马三匹甲胄三副银器一具蟒縀三疋縀八疋布四十二疋娶外藩亲王女聘用鞍马十二匹盔甲十二副闲甲二十四副縀六十疋布六百疋银器三具娶外藩郡王女聘用鞍马十匹甲胄十副闲甲二十副縀五十疋布五百疋银器三具娶外藩扎萨克贝勒女聘用鞍马八匹甲胄八副闲甲十六副縀四十疋布四百疋银器三具娶外藩台吉女聘用马六匹甲胄六副闲甲十二副縀三十疋布三百疋银器二具女父送来京各给夏衣一袭冬衣一袭貂褂一鞓带一围腰刀一弓箭撒袋一副甲胄一副鞍马二匹蟒縀素縀三十疋布二百疋银桶器三具女之兄弟若来各按时给衣一袭随从男妇三十人各给衣服有差世子郡王婚礼世子郡王及世子郡王未分家之子婚娶纳币用珍珠金银花绣袍褂裙妆縀蟒縀素縀衣共八袭蟒縀素縀被褥六具金项圈一合包一大簪三枝小簪三枝坠子一副指环八枚行定时宰牲二十七席四十酒四十罇娶时宰牲三十六席五十酒五十罇亲王以下辅国公以上异姓公侯伯以下侍郎男爵以上公主福晋以下郡君贝子夫人以上俱防宴给予其父蟒朝衣帽带靴其母縀袍褂裙金坠鞍马二匹金十两银七百两娶外藩亲王郡王扎萨克贝勒台吉之女行定时行七九礼用牲六十三鞍马三匹甲胄三副银器一具蟒縀三疋縀八疋布四十二疋娶外藩亲王郡王女聘用鞍马十匹甲胄十副闲甲二十副縀五十疋布五百疋银器三具娶外藩扎萨克贝勒女聘用鞍马八匹甲胄八副闲甲十六副縀四十疋布四百疋银器三具娶外藩台吉女聘用鞍马六匹盔甲六副闲甲十二副縀三十疋布三百疋银盆器二具女父母亲送来京各给夏衣一袭冬衣一袭貂褂一鞓带一围腰刀一弓箭撒袋一副甲胄一副鞍马二匹蟒縀素縀三十疋布二百疋银桶器三具女之兄弟若来各按时给衣一袭随从男妇二十五人给衣服各有差
　　长子贝勒婚礼长子贝勒及长子贝勒未分家之子婚娶纳币用珍珠金银花绣袍褂裙妆縀蟒縀素縀衣共七袭蟒縀素縀被褥五具金项圈一合包一大簪三枝小簪三枝坠子一副指环六枚行定时宰牲十八席三十酒三十罇娶时宰牲二十七席四十酒四十罇郡王以下辅国公以上异姓公以下尚书男爵以上郡王福晋以下贝子夫人郡君以上俱防宴给予其父蟒朝衣帽带靴其母縀袍褂裙金坠鞍马二匹金五两银五百两娶外藩亲王郡王扎萨克贝勒台吉之女行定时行五九礼用牲四十五鞍马二匹甲胄二副银器一具蟒縀二疋縀六疋布四十疋娶外藩亲王郡王扎萨克贝勒之女聘用鞍马八匹甲胄八副闲甲十六副縀四十疋布四百疋银器三具行定时宰牲二十七娶时宰牲四十五女父母亲送来京各给夏衣一袭冬衣一袭貂褂一鞓带一围腰刀一弓箭撒袋一副甲胄一副鞍马二匹蟒縀素縀三十疋布二百疋银器三具女之兄弟若来各按时给衣一袭随从男妇二十人给衣服有差
　　贝子婚礼贝子及贝子未分家之子婚娶纳币用珍珠金银花绣袍褂裙妆縀蟒縀素縀衣共六袭蟒縀素縀被褥四具金项圈一大簪二枝小簪二枝坠子一副指环四枚行定时宰牲十四席二十酒二十罇娶时宰牲二十一席三十酒三十罇贝勒以下辅国公以上本旗官属侍郎男爵以上贝勒夫人以下县君辅国公夫人以上俱防宴给予其父补縀朝服鞓带靴帽其母縀袍褂裙金坠鞍马一匹银四百两娶外藩亲王郡王扎萨克贝勒台吉之女行定时行三九礼用牲二十七鞍马一匹甲胄一副银器桶一具蟒縀一疋縀四疋布十八疋聘用鞍马六匹甲胄六副闲甲十二副縀三十疋布三百疋银器二具女父母亲送来京各给夏衣一袭冬衣一袭貂褂一鞓带一围腰刀一弓箭撒袋一副甲胄一副鞍马二匹蟒縀素縀三十疋布二百疋银器三具女之兄弟若来各按时给衣一袭随从男妇十五人给衣服有差
　　镇国公婚礼镇国公及镇国公未分家之子婚娶纳币用袍褂裙妆縀蟒縀素縀衣共五袭蟒縀素縀被褥四具金项圈一大簪二枝小簪二枝坠子一副指环四枚行定时宰牲十三席十八酒十八罇娶时宰牲十七席二十八酒二十八罇贝子以下奉国将军以上贝子福晋县君以下奉国将军淑人公之女及本属官员俱防宴给与其父补縀朝衣鞓带靴帽其母縀袍褂裙金坠鞍马一匹银三百两娶外藩亲王郡王扎萨克贝勒台吉之女行定时行二九礼用牲十八鞍马一匹甲胄一副银器一具蟒縀一疋素縀二疋布十一疋聘用鞍马五匹甲胄五副闲甲十副縀二十五疋布二百五十疋银器二具行定时宰牲十八娶时宰牲二十七女父母亲送来京各给夏衣一袭冬衣一袭貂褂一鞓带一围腰刀一弓箭撒袋一副甲胄一副鞍马二匹蟒縀素縀三十疋布二百疋银器三具女之兄弟若来各按时给衣一袭随从男妇十五人给衣服有差
　　辅国公婚礼辅国公及辅国公未分家之子婚娶纳币用袍褂裙妆縀蟒縀素縀衣共四袭蟒縀素縀被褥三具金项圈一大簪二枝坠子一副指环四枚行定时宰牲十一席十六酒十六罇娶时宰牲十五席二十六酒二十六罇镇国公以下奉国将军以上县君镇国公夫人以下奉国将军淑人公之女及本属官员俱防宴给予其父补縀朝衣鞓带帽靴其母縀袍褂裙金坠鞍马一匹银三百两娶外藩亲王郡王扎萨克贝勒台吉之女行定时行一九礼用牲九鞍马一匹甲胄一副银器一具蟒縀一疋素縀二疋布二疋聘用鞍马四匹甲胄四副闲甲八副縀二十疋布二百疋银器二具行定时宰牲十八娶时宰牲二十七女父母亲送来京各给夏衣一袭冬衣一袭貂褂一鞓带一围腰刀一弓箭撒袋一副甲胄一副鞍马二匹蟒縀素縀三十疋布二百疋银器三具女之兄弟若来各按时给衣一袭随从男妇十五人给衣服有差镇国将军婚礼镇国将军行纳币礼縀衣三袭縀衾褥二具布衣一袭布衾褥一具金项圈一具金簪二枝金耳坠全副定婚日宴宰牲六娶日设宴十五席
　　辅国将军婚礼辅国将军行纳币礼縀衣二袭縀衾褥一具布衣一袭布衾褥一具金项圈一具金簪二枝金耳坠全副定婚日宴宰牲四娶日设宴十席
　　奉国将军婚礼奉国将军行纳币礼縀衣二袭縀衾褥一具布衣一袭布衾褥一具金簪二枝金耳坠全副定婚日宴宰牲三娶日设宴八席
　　宗室婚礼宗室行纳币礼縀衣二袭布衣一袭縀衾布褥一具金耳坠全副定婚日宴宰牲二娶日设宴五席
　　觉罗婚礼觉罗婚娶有职者各照品级用无职者用縀衣二袭縀被褥一牀金项圈一金耳坠一副行定时用羊牲二酒八罇娶时宰牲四席五酒十罇
　　公主等婚礼
　　公主下嫁礼公主下嫁于朝臣定婚进献用一九礼【用骆驼马】设宴七十席行聘进献用九九礼【用骆驼马盔甲】下嫁日设宴九十席如下嫁外藩止用牲酒不设筵宴
　　公主下嫁得
　　防指婚初定额驸家备驼一马八羊八十有一酒九十
　　罇届期恭进额驸于是日诣
　　干门恭谢乃设燕行礼下嫁前一日遣官赍送妆匳诣额驸第铺设至日额驸家备九九礼物恭进文马十八防甲十八马二十一驼六羊八十一酒九十罇设燕如初定礼下嫁礼成翌日行朝
　　谢礼如下嫁外藩止用牲酒不设筵燕
　　郡主于归礼郡主于归初定额驸家备燕五十席酒五十罇若外藩王等尚主用驼马羊七九牲五九纳于王府纳币额驸家备鞍马七甲胄七外藩王等用马六十牛六十羊六百婚前一日遣人送妆匳至额驸第陈设至日送郡主于归媵婢八人男妇五户若奉
　　旨赐婚者额驸偕郡主诣
　　大内谢
　　恩行礼
　　县主于归婚礼县主于归燕四十席酒四十罇纳币额驸家备鞍马五甲胄五外藩王等用马五十牛五十羊五百婚前一日遣人送妆匳至额驸第陈设至日送县主于归媵婢七人男妇四户郡君于归礼郡君于归燕三十席酒三十罇纳币额驸家备鞍马四甲胄四若嫁外藩用马四十牛四十羊四百余与县主同至日送郡君于归媵婢六人男妇四户
　　县君于归礼燕二十席酒二十罇纳币鞍马三甲胄三若嫁外藩用马三十牛三十羊三百余与郡君同至日送县君于归媵婢五人男妇三户乡君于归礼燕十八席酒十八罇纳币鞍马二甲胄二若嫁外藩马二十五牛二十五羊二百五十余如县君同至日送乡君于归镇国公女媵婢四人辅国公女媵婢三人男妇皆二户
　　品宦婚礼
　　凡民公行纳币礼縀衣四袭縀衾褥三具金项圈一具金簪三枝金耳坠一副定婚日宴用牲九娶日设宴二十席侯行纳币礼縀衣四袭縀衾褥三具金项圈一具金簪三枝金耳坠一副定婚日宴用牲八娶日设宴十八席伯行纳币礼縀衣四袭縀衾褥三具金项圈一具金簪三枝金耳坠一副定婚日宴用牲七娶日设宴十七席一品官行纳币礼縀衣三袭縀衾褥三具金项圈一具金簪三枝金耳坠一副定婚日宴用牲六娶日设宴十五席二品官行纳币礼縀衣二袭縀衾褥二具金项圈一具金簪三枝金耳坠一副定婚日宴用牲四娶日设宴十席三品官行纳币礼縀衣二袭縀衾褥二具金项圈一具金簪二枝金耳坠一副定婚日宴用牲三娶日设宴八席四品官行纳币礼縀衣一袭縀衾褥一具金项圈一具金耳坠一副定婚日宴用牲二娶日设宴六席五品官行纳币礼縀衣一袭縀衾褥一具金项圈一具金耳坠一副定婚日宴用牲二娶日设宴五席六品以下官行纳币礼与五品官同定婚日宴用牲二娶日用牲三【自四品以下金项圈金耳坠各听其力能其者备用】军民人等行纳币礼衣一袭衾褥一具定婚日宴用牲一娶日宴用牲二
　　婚礼通例
　　崇徳间定亲王以下婚娶如违定例多用者多用之物入官两家俱议罪
