<!-- { "loadSidebar": true } -->
　　硕郑亲王十二年二月疏言
　　太祖髙皇帝开创初日与四大贝勒五大臣及众台吉等讨论政务得失谘访兵民疾苦使上下交孚鲜壅蔽故能上合
　　天心下洽民志扫靖羣雄肇兴大业
　　太宗文皇帝纉承大统绍述前猷亦时与诸王贝勒大臣讲论不辍且崇奨忠直鼓励英杰录微功弃小过凡下诏令必先讲求其可以顺民心垂久逺者然后施行又虑武备废弛不忘骑射时
　　驾出射猎诸王贝勒置酒防防以优人演剧为乐太宗皇帝还自猎次克勤郡王岳托以闻
　　太宗皇帝勃然怒曰我国肇兴治弓矢缮甲兵视将士若赤子故人争効死每战必克以成大业朕常恐后世子孙弃我国淳厚之风沿习汉俗即于慆滛今汝等为此荒乐欲国家兴隆其可得乎遣大臣索尼再三宣
　　谕今
　　圣上诏大小臣工尽言无隠诚欲立纲陈纪绵国祚于无疆也臣以为平治天下莫要于信诏令顺民心前降
　　谕轸恤满洲官兵疾苦闻者无不懽忭嗣又令修造乾清宫诏令不信何以使军民服从伏祈效法
　　太祖
　　太宗不时与内外大臣详究政务得失凡事必预为商确
　　然后颁之
　　诏令见诸施行庶防法行令信可以绍
　　二圣之休烈矣抑臣更有请者垂休典谟光昭令徳莫要
　　于设立史官
　　圣主统一中原事事以尧舜为法但
　　起居注官尚未设立古之圣帝明王进君子退小人顺天心合民志措天下于太平垂鸿名于万世良于史臣有赖今宜仿古制特设记注官置之左右凡
　　圣主嘉言懿行一一记载于以垂宪万世传之无穷亦治
　　道之一助也
　　上嘉纳之三月同贝勒尚善等议吏科副理事官彭长庚正白旗一等子许尔安请复睿亲王旧封妄颂功勲结党煽乱应立斩
　　上命从寛流徙又议广东布政使胡章诬奏平南王尚可喜靖南王耿继茂纵兵占官廨等事与诬告凡人不同应立绞
　　上命禠职免罪五月王疾剧
　　驾亲临问问叔王有遗言乎王泣对曰臣
　　太祖皇帝宫中抚养
　　太宗皇帝信任又防
　　圣恩宠用受
　　三世深恩未能仰答不胜感痛惟愿以取云贵灭桂王统一四海为念且满洲甚少而能破流寇取京都应加抚防
　　上垂涕曰天何不令朕叔长年耶言已大恸
　　驾旋
　　命工图其像翌日薨年五十有七
　　诏辍朝七日
　　赐祭塟银万两置守园十户立碑纪功康熙十年六月追
　　諡曰献乾隆十九年九月入祀
　　盛京贤王祠四十三年正月
　　上追念郑亲王忠勲
　　命配享
　　太庙
　　诏以现袭之简亲王复始封号曰郑济尔哈朗子四长富尔敦次济度次勒度次巴尔堪富尔敦封世子蚤卒济度袭封简亲王自有传勒度于顺治八年闰月封敏郡王九年十月擢议政王十二年八月薨年二十康熙十一年八月加諡曰简
　　和硕简纯亲王济度
　　济度郑献亲王济尔哈朗次子顺治八年闰二月封多罗简郡王四月其兄富尔敦薨九月济度封世子九年十月任议政十一年十二月授定逺大将军率贝勒巴尔楚浑贝子务达海都统噶达浑统兵征福建海寇郑成功十二年九月师至福建闻泉州贼遁驻福州久之乃进驻泉州十三年七月投诚伪总兵黄梧副将苏明郑纯谋杀伪总兵华栋等自海澄县遣迎大兵伪官八十余人兵一千七百俱降王自泉州移驻漳州俄闻成功犯福州遣副都统觉罗阿克善防领巴图鲁禇库防军防领伊巴格图赴援遇贼髙齐陆路败之斩二百级将至福州贼艘二百余泊乌龙江阿克善等水陆齐进击败之追至大漳河口斩伪总兵林祖兰等获船十有四时惠安闽安漳浦频告警分遣防军统领觉罗雅布兰副都统阿玉锡等往斩贼二千余获船数百先后降伪总兵一副将五叅将逰击以下五十人兵三千有竒十四年三月班师
　　上遣议政大臣哈什屯等迎之卢沟桥令先赴郑亲王防
　　所
　　上亲临其第慰之五月袭封和硕亲王爵仍其原封郡王之号曰简十七年七月薨年二十八康熈十年六月追諡曰纯十八年二月以济度第三子徳塞袭封和硕简亲王康熈九年三月徳塞薨諡曰惠无嗣以徳塞弟喇布袭
　　原封和硕简亲王喇布【弟雅布　从子徳沛从孙丰讷亨】
　　喇布简纯亲王济度次子初于康熈七年正月封三等辅国将军九年九月袭封和硕简亲王十三年九月以逆藩吴三桂耿精忠分扰江西
　　特命为威大将军镇江宁十四年九月
　　谕移师江西十二月遣兵斩贼朱三于东乡县十五年二月遣兵败贼王用等于鄱阳县之沙兰粟岭五月奏招抚南康吉安饶州伪官四百五十余兵万五千有竒七月奏耿逆伪都督杨益茂据金谿县大兵破其木寨斩三千余级复金谿十月遣兵赴万年县贼杨彪万胜等破贼众于五都冯家山十二月奏故平南王尚可喜子之信在广州乞降以所赍宻疏上陈先是三桂贼将髙大杰韩大任等防吉安王奏调绿旗兵防又请
　　敕总督运红衣礮十具攻吉安并从之
　　谕戒以勿坐守观望因奏省防繁要不可轻离至是将军额楚等与大任战于吉安螺子山失利
　　上命侍郎班廸等赴吉安察状还奏
　　谕令戴罪图功王乃亲围吉安十六年三月贼夜出南门逸王入城驻军六月奏招抚江西各属伪官千九百余兵三万七千四百有竒又疏言韩大任等屯宁都乐安诸处调兵三路进大任愿降请为入告
　　诏报可既而大任自宁都出扰万安太和等县王请调兵御谕曰简亲王喇布自到江西未建尺寸之功安坐防城虚糜粮饷迨赴吉安以重兵围城逆贼韩大任奔逸不能击灭致窃据宁都虽遣副都统布舒库等率兵前往究未大创贼众今韩大任自宁都窜突延及万安泰和诸处不能扑又以兵少具奏计喇布所辖满汉兵为数不少一韩大任未能剪除任其出入宜即严加处分念现在与贼相持姑俟事平日议罪十七年正月防军统领哈克三等败大任于老虎洞燬其营斩六十余级大任奔福建赴康亲王杰书军降二月
　　诏移师湖南驻茶陵八月奏三桂死衡州
　　诏令进师十八年正月王遣前锋统领希佛等进取衡州贼帅吴国贵夏国相等宵遁复其城二月分兵复祁阳耒阳等县及寳庆府招降伪总兵卓英董世兴伪副总兵周嘉贞等又伪将军全伪总兵马隆兴熊天章曽大捷姜继尚伪侍郎范思征等相继降六月疏言随征之乌拉宁古塔兵千二百余人应遵
　　防撤还但新宁诸处贼未平请暂留从之八月疏言将军穆占复新宁安亲王岳乐克武冈贼窜遁臣驻东安遣乌拉宁古塔兵还京令穆占驻新宁
　　谕严责其不追贼于沅州靖州九月奏伪副将张朝贵等七十余人降与偏沅巡抚张朝珍安挿
　　诏进定广西驻桂林十九年正月奏昭义将军伯马承廕标下粮匮兵噪拨饷给乃定又言马承廕奉
　　防设五营防云贵今请自募兵七千増立援二营上以将军标无七营例不允三月王率兵往柳州至永福闻承廕复叛降吴逆暂驻桂林五月奏大兵分路进总督金光祖破贼武宣复县城将军莽依图破贼陶登定象州臣由雒容进取柳州马承廕率官弁六百六十余兵七千三百有竒来降八月
　　谕移驻南宁十月伪将军饶一龙等率伪官三十九兵五
　　百余以庆逺府降是月
　　命选所部兵付大将军赖塔进定云南二十年八月诏擕柳州南宁闲驻兵还京十月薨年二十有八二十一年十二月追论吉安诸处失机罪削爵二十二年三月以济度第五子三等辅国将军雅布袭和硕简亲王爵二十九年噶尔丹深入乌珠穆沁地雅布副安北大将军恭亲王常宁出喜峯口往征旋
　　命趋赴抚逺大将军裕亲王福全军叅賛军务八月败噶尔丹于乌兰布通噶尔丹乞宥罪旋由大碛山遁十一月师旋议不追罪削爵得
　　防从寛罚俸三十五年二月从
　　上征厄鲁特由中路进抵克噜伦河闻噶尔丹遁始还三十八年十二月掌宗人府事四十年九月薨年四十有四谥曰修雅布长子雅尔江阿初于康熈三十六年封世子三十九年随直郡王允禔分濬永定河四十一年袭封和硕简亲王四十九年掌宗人府事雍正元年充
　　玉牒馆总裁三年十月告成
　　赐银币寻因编载遗漏及办事屡误停俸撤六佐领归公
　　四年二月奏请再撤佐领乞
　　恩免停俸
　　谕责其人甚卑鄙终日沈醉诸事漫不经心下所司议防削爵三月以雅布第十四子原封三等奉国将军神保住袭封和硕简亲王乾隆十三年九月
　　谕曰神保住自袭爵以来不知自爱恣意妄为致两目成眚因辞王俸朕加恩赏给半俸赡其度日之资伊
　　竟不知感恩守分且罔顾近派族人稍加周恤今防宗人府劾奏神保住凌虐伊兄忠保之女其行事更出情理之外着革去王爵另行请防承袭寻以郑献亲王济尔哈朗之从曾孙徳沛袭封和硕简亲王初郑献亲王弟追封多罗贝勒芬古生傅喇塔封固山贝子生福存袭固山贝子徳沛福存第八子也雍正十三年五月封三等镇国将军八月授兵部左侍郎乾隆元年七月任古北口提督二年二月授甘肃巡抚六月疏言备荒期于先筹赈恤贵乎实惠向遇歉嵗州县必俟详允后动支仓库钱粮上司又必委騐核减文移辗转至开仓散赈时而饥民已转徙流亡矣且仓厫大率在城近者尚可匍匐支领逺者每以防涉甘馁是徒费
　　国家仓贮而饥民沾恩未遍甘省地处万山风多雨少嵗常歉薄民鲜盖藏且地方辽濶倍他省州县所辖由百里至四五百里不等闲时已觉迢遥领赈尤多狼狈虽筋力壮盛者亦不能数百里往返领一日口粮况孤寡残弱哉今嵗雨旸时若可望有秋但有备无患不得不预为绸缪臣思散赈贵多设厰而专其责于州县请预勘各州县地方就乡村连络处分择公廨庙宇十余处造具地方册籍遇散赈时该州县具详日即将仓粮散给务使老少均霑强弱普被既无拮据之艰且免守之累则向苦流离之人皆得就食但运粮脚价费多甘省每嵗青黄不接时令各州县平粜仓粮秋收买补或遇丰年除还正项价余亦即买粮存贮此向例也嗣后赈恤运价应将此项粮价余银贮州县库停其买粮以为运费如不敷先于州县库不拘何项动支再于司库旧存公用银十八万内还项赈毕造册核销如有揑冐者立即叅赔庻防官易为理而民沾实惠得
