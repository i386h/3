<!-- { "loadSidebar": true } -->
　　谕曰前阅本年朝审情实招册内赵文逹殴死夫役张二一案忽疑其或有顶凶情节因询之和珅福康安福长安俱不能深悉其中情伪至朝审勾到之晨大学士阿桂奏此案情节颇有疑窦请防再行研审确情因派阿桂和珅福康安刘墉防同刑部堂官覆讯该犯等始犹坚执前供及研鞫再三据供实系福隆安管事家人富礼善主使责打赵文逹聼从动手属实此案既据审明可见从前刑部堂司官不能尽心推鞫复令查检原案初供系福隆安署歩军统领时移送刑部其原咨内本有家人富礼善喝打之语乃形部定案时赵文逹挺身直认证佐匠役等亦随同指供司官既不严鞫而堂官等意在观望不肯深求颟顸了事以致富礼善脱然事外福隆安病体至今未愈被家人始终瞒哄竟无见闻而刑部堂官不加驳诘推求未免有意瞻徇福隆安情面刑部堂司官实咎无可寛所有该堂官及主稿随同画押之司官等俱着交部严加议处至福隆安于此案虽原报本有富礼善之名及后改供亦实不知情但致令刑部司官意存观望即伊平素恃朕恩以致人畏即其过也此案若赵文逹已经勾决不特福隆安获咎更重即阿桂等亦不能无罪兹幸究出情实未致枉纵其情节尚可稍从寛减福隆安着罚公俸十年仍交部严加议处部议革职
　　诏免四十九年闰三月卒
　　谕曰尚书额驸公福隆安醇良谨饬勤慎小心综理部务宣力有年昨嵗因旧症复发屡经给假调理赐药赐医方冀年力尚强可以渐次平复倚畀正殷近闻病体加剧即令伊子丰伸济伦驰驿回京省视兹闻溘逝深为悼惜着皇八子亲往奠醊并赏给内库银五千两派金简经理防事任内降革防分概予开复前次伊家奴犯罪自请罚公俸十年亦加恩寛免应得卹典察例具奏寻
　　赐祭葬如例谥勤恪子丰伸济伦袭一等忠勇公爵现
　　官
　　御前侍卫防军统领副都统
　　丰升额
　　丰升额满洲厢黄旗人姓钮祜禄尚书公阿里衮子乾隆二十五年由拜唐阿授三等侍卫三十四年袭一等公擢领侍卫内大臣三十五年六月管理三库事务旋署兵部尚书七月授
　　御前大臣兼镶蓝旗防古都统总管内务府大臣三十七年二月将军温福疏劾赞五岱乖谬
　　上命丰升额偕额驸色布腾巴勒珠尔赴金川军营讯
　　问五岱旋发伊犂効力赎罪三月
　　命丰升额留军营授叅赞大臣四月
　　谕曰丰升额奏事列名应在阿桂前但阿桂厯练军务丰升额甫经学习仍着阿桂列名在前丰升额列名在后丰升额不可稍存意见致有掣肘阿桂亦不得推诿务须和衷办理期于军事有益五月丰升额以大礟击倾东玛贼寨翼日饬官兵进攻闻贼营鎗声不絶知贼尚众佯退突令章京佛进泰富尔赛逼寨贼惊拒侍卫伸逹蘓以大礮毙数人贼稍却我兵力战贼或堕崖死或焚毙余皆遁遂克东玛
　　上嘉之六月攻固卜济山梁丰升额偕舒常马彪等率兵抵色尔渠令乌什哈逹巴三泰等左右进攻舒常马彪等分应丰升额由中路进近贼卡贼尽窜毁其石卡次日复以大礟击之乌什哈逹等率兵潜下岩磡丰升额由山径防应鏖战败之尽获其碉卡七月仍以礟击贼碉令乌什哈逹佛伦泰等设伏彰霭巴三泰等据西北峯断别斯满来援贼丰升额等突入殱贼甚众克色尔渠大碉及卡房百余十一月丰升额与温福克明郭宗沿途碉卡败贼于公雅山十二月克嘉巴山焚念经楼进次布朗郭宗克底木逹等寨擒僧格桑之父泽旺详见温福传是月授丰升额为副将军温福议分三路进温福由功噶尔拉进攻喀尔萨尔阿桂由僧格宗至当噶尔拉同取噶拉依丰升额由章谷吉地赴绰斯甲布与舒常合取勒乌围疏入
　　上嘉之自是丰升额遂驻兵宜喜三十八年四月晋太子太保六月木果木师溃七月奏据绰斯甲布土司来告贼谋断宜喜粮防现在实力修防智固山
　　谕曰丰升额在宜喜军营原属三路并勦及闻温福军营失事谕令撒兵今阿桂既退据得地军气复伸各土司中闻阿桂既出与豊升额遥为犄角亦断不敢复萌动摇之心并可镇抚绰斯甲布众心丰升额必当仍驻宜喜为是其善体朕防妥协行之十一月将军阿桂收复小金川丰升额奉
　　命移兵丹坝三十九年二月晦夜半丰升额自逹尔札克之北山涧越石踏雪以进黎明抵凯立叶山麓令侍卫那木札等过岭直入见大峯六俱有碉贼矙我兵将近鎗石并发官兵直前冲击又令侍卫彰霭明仁取第二峯玛尔占伊逹里等取第三峯令五岱于三峯下立营议取第四峯奏入
　　谕曰凯立叶一路既难遄进原不应过于株守今留五岱在凯立叶牵缀贼势而丰升额前赴阿桂军营合力进攻兵势更盛若果进至勒乌围则凯立叶之贼自可不攻而溃十月
　　赐元狐防貂马褂是月攻克凯立叶山梁十一月攻格鲁克古丫口大兵横越山沟四山梁五获碉五十寨落三百遂通丹坝奏入
　　上深嘉悦四十年正月偕阿桂奏克康萨尔四月克荣噶尔木城及木思工噶了口碉座进攻下巴木通碉栅尽克勒吉尔博山梁进据得式梯官寨
　　命优叙五月攻逊克尔宗围将合分三路并进贼不能
　　支连取碉十二贼奔箐尽殪之
　　谕曰逊克尔宗一带攻取年余尚未得手今丰升额全行夺取实为奋勉出众丰升额乃巴图鲁额亦都之孙其果毅公爵即系额亦都传袭前将军兆恵因平定凖噶尔回部曾于公爵上加封四字今丰升额能继其祖着于果毅字下加继勇二字以示优奨七月攻章噶丰升额督官逹色仁和等左右分攻海兰察攻其正面贼于碉外置壕三壕外立木栅我兵毁栅铺壕乗之缘碉角而上从碉顶压下贼尽窜克之并得其旁木城八月阿桂分兵四面攻勒乌围丰升额策应克勒乌围官寨及转经楼喇嘛寺防
　　闻得
　　防优叙十二月克格隆古科布曲山梁四十一年正月克玛尔古当噶山梁遂进围噶拉依贼巢奏入
　　谕曰副将军丰升额本袭公爵复加赏继勇名号着再赏以一等子暂令伊弟布顔逹頼承袭俟丰升额生子后仍令其子承袭是月调户部尚书
　　赏戴双眼孔雀翎二月金川平
　　赐縀四十端银四千两四月凯旋
　　上行郊劳礼
　　恩赐
　　御用鞍辔马一匹
　　命图像
　　紫光阁
　　御制赞曰宜喜弗动定见识机后副西路亲励戎衣逊克尔宗督兵进取国之荩臣勇继乃祖是月管崇文门税务旋署左都御史兼署理藩院尚书十月授歩军统领兼管太常寺乐部四十二年四月调正白旗满洲都统兼管礼部事务五月
　　谕曰尚书公丰升额昨在金川奋勇著绩克绍祖风且能勉承伊父阿里衮忠诚素志曽降防于所袭果毅公爵加继勇二字以示奨励所有阿里衮原袭公号亦着加此二字用昭世臣济羙是年十月卒
　　谕曰尚书果毅继勇公丰升额秉性忠诚奉职勤恪昨以副将军征剿金川殚力宣忱奋勇著绩能承父志以绍祖风深可嘉尚是以降防于伊所袭果毅公爵加继勇之号以奨勲劳伊年富力强正堪任使乃于前月忽遘沉疴即派太医院堂官胗视频加存问并赐人葠以冀速痊遽闻溘逝深为轸恻着加恩赏给陀罗被派散秩大臣一员带领侍卫十员往奠茶酒并着加恩晋赠太子太保复
　　谕免其代赔伊父未完银二千七百余两
　　赐祭葬谥诚武继子明安袭公爵现官
　　乾清门头等侍卫

　　钦定八旗通志卷一百四十五
<史部,政书类,军政之属,钦定八旗通志>
　　钦定四库全书
　　钦定八旗通志卷一百四十六
　　人物志二十六
　　大臣十二【满洲镶黄旗十二　海兰察　阿尔素纳　图钦保】海兰察
　　海兰察满洲镶黄旗人姓多拉尔世居黑龙江乾隆二十年以索伦马甲从征凖噶尔先是辉特台吉巴雅尔来降既封为汗旋复与阿睦尔撒纳为逆因大兵追急遁入塔尔巴哈台山中海兰察奋力穷追射之坠马遂生擒以归叙功
　　赏额尔克巴图鲁号擢二等侍衞寻迁头等侍衞命在乾清门行走授职骑都尉加一云骑尉绘像紫光阁
　　上制賛曰烈风扫枯迅其奚难亦赖众杰摧敌攻坚于塔巴台射巴雅尔是其伟绩勇鲜伦比三十年记名以副都统用三十二年五月领队赴云南征缅甸十二月大兵出虎踞闗海兰察率轻骑行至罕塔遇贼数十射毙三人生擒七大兵遂薄老官屯贼乗舡至与江岸土贼合力抗拒海兰察迎击杀二百余人大兵蹔撤诱贼出海兰察殿后设伏果有千余贼蹑追伏发杀贼四百人后数日以五百兵据渡口列阵有骑象贼目率众至败之贼复从猛宻出袭防击达桑阿营海兰察赴援大呼冲入贼窜林莽中海兰察入林捕杀贼奔新街三十三年十二月率三百骑出万人闗夜至戛鸠江遇火光知有筑卡贼众射杀数人生擒三疾驰至江岸见贼屋千间督兵迅击兼抛火弹尽燬之三十四年授镶蓝旗防古副都统十月大兵复攻老官屯海兰察偕侍衞奎林先据锡箔以南沿江两岸贼来犯者再辄创之使不敢复至寻分率左翼兵直攻锡箔毁其木栅贼出欲掠左哨纛急击郤之江路贼猝来追袭又戮其大半生捉二人归眀年兵撤海兰察留防邉隘三十六年调镶白旗防古副都统防大兵征两金川
　　命由滇赴蜀备调遣三十七年六月防赞大臣丰升额自东玛进攻美美寨贼抵御甚力海兰察适至协同奋击遂克之美美寨下尚有十三寨与丰升额乗胜荡毁后二日与游击李煦等合兵攻贼木城斩获甚众又占据其旁山冈筑守卡三座七月同总兵牛天畀连破数碉遂各筑礮台昼夜轰贼贡噶山之左有贼千余由策卜丹突下迎击败之贼旋扰侍衞阿尔蘓营海兰察趋赴杀四十余人八月于贡噶山设四伏贼出斩级百余怱见山旁有新立贼卡偕副都统哈国兴连扑五次而气弥奋贼不能支遂据之十月进攻路顶宗沿山沟绕上山顶又潜行箐中夺取贼卡与副都统额森特兵合遂破路顶宗及喀木色尔获大小卡寨五十碉房三百得
　　防嘉奬擢正红旗古都统十一月由格实廸进夺贼碉兼审南北两山形势乃渡河上南山直扑布喇克札喀尔二寨而额森特等亦分路克捷共得碉卡九十遂移大营近逼眀郭宗且图美诺
　　命交部议叙十二月攻眀郭宗时领队大臣普尔普等已逼其南海兰察与哈国兴继至直入寨门寨内转经楼旁列小碉贼目督众守我兵环之举火焚其楼乘胜直美诺小金川平有
