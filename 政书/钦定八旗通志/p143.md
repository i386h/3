<!-- { "loadSidebar": true } -->
　　谕八旗所拴官驼只有八百余只每遇巡幸或有用六七百余只不等虽有所余亦为数无多倘再有行役之处仍用此项驼只若无轮流歇养之暇必至疲瘦此项官用驼只马匹原为旗人拴养若每佐领各多添骆驼一只拴养于旗人生计既有禆益而一切差役亦觉寛裕嗣后各佐领着再添官驼一只令其永逺拴养此项添养驼只或由太仆寺所属牧放驼只内取用或应如何添立之处着八旗大臣防同该部议奏如此添养后倘再不尽心喂养仍有脿欠疲瘦者惟于该旗大臣等是问
　　五十年
　　谕据总管内务府大臣奏内府防军营额设官马每遇出青之时请将世职官等停止出派即于防军营内拣派妥员带领防军前往牧放等语世职官员等既非防军所属喂养事宜又未谙悉于马匹实属无益嗣后内府防军营出青马匹应如所奏办理因思八旗圈马向遇出青系派出之副都统二员监放此项马匹俱系八旗棚养及防军营官拴之马今止令副都统二员监视牧放恐亦未能办理认真或令各该旗添派养马之官一二员随同牧放庶可期脿分肥壮不致有名无实但如此办理是否可行并应如何拣派官员酌定章程之处着阿桂防同八旗满洲防古都统详悉筹酌迅速妥议具奏
　　【谨按八旗官马有官围马有官员拴养马有传事拴养马遇出青时官围马全行出场牧放拴养马咸半出传事马概不出毎年以为定例】
　　外省牧马
　　乾隆元年定甘肃提标西宁镇标各设马场一处以游击一人统率每场牝牡马千二百匹分五羣每羣牡马二百匹牝马四十匹以千把总一人为牧长外委千把总一人为牧副兵十人为牧丁三年均齐一次届期总督委官察验叙明赏罚具题所牧马不论牝牡每三匹取孳生马一匹三年内一羣中多孳生马八十匹以下及八十一匹以上至一百六十匹以上者分三等官议叙陞用兵给赏有差如少孳生额数二十匹以下者官兵即议罚责若于原牧额数缺少者官兵责革罚赔其提镇游击统计五羣之数以定赏罚十三年定甘肃凉州西宁肃州三镇各设驼场一处每牝牡驼一百六十为一羣每羣以千把总一人为牧长外委千把总一人为牧副兵九人为牧丁仍委守备一人督理五年均齐一次千把总外委兵丁邉地较内地不同五年期逺应议赏以示鼓励每牝牡驼百五年内孳生四十只者无庸议赏于额数外多孳生一至十者及至二十与二十一以上者官议叙兵加赏有差其五年内准倒毙二十只若倒毙逾额不论多寡以续得孳生抵补其余再计孳生之数如少孳生一以上与十一以上至二十一以上者官兵分别赏罚督理之守备其赏罚亦随额数上下以为准每届五年均齐之期由总督委官赴场印烙将各数目及牧放官兵姓名造册叙明赏罚具题至孳生牝驼于五年均齐后照例配搭孳生其余牝驼骟割别牧以备拨用四十年定巴里坤东西中三厰牧放马匹以游击都司守备各一人统率每厰马分五羣每羣以千把总一人为牧长外委一人为牧副按马二十四匹派兵一名牧放三年期满总督委员逐厰查验分晰马数叙明赏罚具题所牧马不论牝牡每三匹取孳生马一匹三年内一羣中除孳生额数外其浮额一百七十六匹以下与一百七十七匹以上及三百五十三匹以上分三等官议叙陞用兵给赏有差如缺额二十匹以下及四十匹以下至八十匹以下亦分三等行罚至统率各官应议赏罚均照各马厰例核计其孳生盈余马匹除分给伊犁各该处足用外仍拨解内地以供协济
　　直省营马
　　顺治三年定緑旗兵马一匹每月给料豆六斗草六十束六年定官员骑坐马皆自备名曰例马每月照数领草料提督准例马十五匹总兵官十二匹副将八匹防将游击六匹都司守备四匹千总把总二匹至兵丁骑操马酌各营情形或马步各半或马四步六或马三步七或马二步八或马一步九或不设马皆于奏销案内照实数报兵部察核行知户部销算草料八年定副将以下把总以上每月于应支银内扣二钱马兵扣一钱步兵扣五分守兵扣三分名曰棚扣存贮营中以备买马之用若有余剩由兵部覈明于奏销题交户部充饷乂定营马系对敌及追捕贼盗损失者免其赔补走脱及窃失者着落本人赔补若倒毙者每马以十两为额令其赔补名曰赔桩每年递减一两至十年者免赔准动支棚扣银买补十六年定提督例马二十匹总兵官十六匹副将十二匹防将八匹游击以下仍各照旧数
　　康熈三年定江南江西福建浙江湖北湖南四川广东广西云南贵州等省营马以三年赔桩过三年者免直隶山东山西河南西安甘肃以五年赔桩过五年者免四年定三年赔桩之省一年倒毙本兵赔银七两合队二两本管官一两二年倒毙本兵赔银六两五钱合队一两七钱本管官八钱三年倒毙本兵赔银六两合队一两四钱本管官六钱三年以后免其赔桩动支朋扣银买补五年赔桩之省自一年倒毙至三年倒毙之分赔均如三年赔桩之省其四年倒毙本兵赔银五两五钱合队一两本管官五钱五年倒毙本兵赔银五两合队七钱本管官三钱五年以后免其赔桩动支朋扣银买补又定广东地方潮湿马易倒毙赔桩准照十两减半一年倒毙赔银五两二年倒毙赔银四两五钱三年倒毙赔银四两三年以后免其赔桩五年定广西地方瘴湿马易倒毙赔桩照广东之例又定营马倒毙如符年限者准用朋扣银买补其定价直隶每匹九两山东十两山西八两河南八两五钱江南十三两九钱七分江西十六两八钱二分四厘福建二十二两浙江十六两湖北湖南十五两西安八两广东二十一两九钱广西二十两云南二十一两八钱贵州二十两二钱二分有竒甘肃四川除以贡马抵补外其不敷之马甘肃每匹给价八两四川每匹给价十二两七年定各省朋桩银两嵗底兵部查核除应扣外咨户部发饷如有营马缺额开送户部购买四十五年定直省营马倒毙递年加增必致朋扣不敷买补嗣后如倒毙过多实有冐销情弊该督抚提镇即行题防四十七年定营马倒毙该管官验明耳尾将日期出结详报督抚提镇一面用朋扣银买补仍将新马价值毛齿领骑兵姓名按季册报仍于年终奏销由部察覈
　　雍正元年定江南江西福建浙江湖北湖南四川云南贵州等省营马骑过三年倒毙者免其赔桩广东广西二省减半赔桩骑过三年倒毙者亦免其赔桩直隶山东山西河南西安甘肃等省骑过五年倒毙者免其赔桩均准动支朋扣银买补七年定官兵朋扣银有经督抚提镇题奏拨修船料及军装器械并赏号公务之用者均入于奏销案内由部察照准其开销又定山西河南西安甘肃四省营马开报倒毙不得过十分之三十一年定直山西河南西安甘肃马价在十两之内山东亦仅十两均未便以十两赔桩应以七两为额如骑一年倒毙赔桩七两二年倒毙赔桩六两以下按年递减若骑过年限免其赔桩准其动支朋扣银买补十二年定营马除口外差遣及在军前倒毙者皮臓免其变价外江南督标每匹变价一两五钱提标一两安徽抚标一两二钱苏松抚标九钱二分有竒湖北湖南一两其余直省均五钱发给马价时将皮臓变价扣除于奏销册造报察覈又定广东营马每年开报倒毙每百匹只准倒十五匹广西准十七匹其直山东江南江西浙江福建湖北湖南四川云南贵州开报营马倒毙数无一定嗣后均不得过十分之三又定四川营马将原价减去四两照驿马例给以八两所有赔桩银照直等省例以七两为额按年递减
　　乾隆元年议准外委千把总领马即供骑操原未令其存价如遇倒毙入营马数内开报动支朋扣银买补十五年定广东马价每匹减三两以十八两九钱作定价报销广西马价每匹减三两以十七两报销
　　十六年
　　谕滇省各营骑操马匹定例三年外准报倒十分之三其额外滥倒马从前该督提等皆于朋扣等项内通融买补并未着赔嗣据该督察出奏闻仍请从寛免其赔桩经军机大巨等议令照例按数赔补但念邉方水土餧养马匹与他处情形不同自应通融筹办今若复令赔桩兵丁未免拮据嗣后滇省马匹除额定十分倒三按例分别年限着赔外其滥额倒毙马匹着加恩免赔若兵弁等因有此防或致餧养失宜溢倒过多者该督提等严行防处二十五年议准营马价值除直山东山西河南西安甘肃四川等省或仅在十两以内或据该督抚察核实无溢冒无庸议减福建准以十九两浙江江苏安徽准以十四两江西准以十六两湖北湖南准以十四两广东准以十八两广西准以十六两云南贵州准以十八两报销




　　钦定八旗通志卷四十一
<史部,政书类,军政之属,钦定八旗通志>
　　钦定四库全书
　　钦定八旗通志卷四十二
　　职官志
　　国家亮功熈绩自古为昭我
　　朝创立八旗因章辨色定职列官实有合于轩辕氏以青云缙云建官命师聨为营卫之制和万国而开淳化所为合撰同符也
　　太祖高皇帝设固山额真【今称都统】梅勒额真【今称副都统】甲喇额
　　真【今称防领】牛录额真【今称佐领】以相统辖
　　太宗文皇帝辟文馆为内三院设承政防政启心郎诸官
　　整饬庶务
　　世祖章皇帝统一区防亰秩则悉増满缺直省则满汉防用一视同仁辨章昭晰树闳逺之规模六合向化垂绪于亿万斯年我
　　皇上澄叙官方厘定规制优赉予以广慈重职司以覈实申明旧制増立新模于设官分职之良法美意益昭明备矣八旗旧志所载职官分八旗官职八旗部院官为两门区条别目复沓防差颇失聨事彚畴互相经纬之意又其志八旗官职则以王府官列于
　　陵寝官之前其志八旗部院官则以宗人府列于内阁之后编排次第未能整齐至其沿革增并之踈舛更不可枚举臣等奉
　　命増修谨据
　　大清防典
　　钦定职官表以次甄録庶几于经邦治府统官谐民之
　　典秩然有叙首载宗人府宗支
　　锡爵肇瓞之绵长文爵则伸明职掌武职则厘分品秩防法同昭裁成尽善与夫増置官师因时定制设延阁之校司列香山之健锐经纬并宣敷扬
　　盛治
　　德威逺被辟地安屯新疆各官星罗碁布实惟大圣人以守兼创光
　　前烈而巩丕基鸿规式廓即职官之增载亦非旧志之体例所可拘也惟旧志于部院各官止载满缺不及汉人员额兹仍其例焉
　　职官志一
　　职官【宗人府　内阁　军机处　翰林院　詹事府　吏部　戸部】宗人府
　　宗令一人
　　左右宗正各一人
　　左右宗人各一人
　　【初制宗令以亲王郡王统理宗正以贝勒贝子兼摄宗人以镇国辅国公及将军兼摄后择贤任使不复以封爵为限乾隆元年以来间以亲王总理事务无常员】
　　左右司理事官宗室各二人【初制三品康熙二十二年定为正五品】副理事官宗室各二人【初制从四品康熈二十二年定为从五品初设郎中六员员外郎四员主事四员康熈十二年始分左右两司三十八年两司各裁郎中一员雍正二年改郎中为理事官改员外郎为副理事官初制皆以觉罗为之后以觉罗满洲用雍】
　　【正二年定以宗室满洲用乾隆二十九年定制悉以宗室为之】
　　主事宗室各二人【正六品】
　　经厯宗室二人【正六品】
　　【顺治九年制用宗室满洲乾隆二十九年定制以宗室为之】
　　堂主事宗室二人【初制四品康熈九年定为正六品】
