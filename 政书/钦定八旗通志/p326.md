<!-- { "loadSidebar": true } -->
　　诏由阿尔台进兵四月达勒党阿代策楞为将军谕曰策楞等领兵擒拿阿睦尔撒纳事事舛谬全无筹画今西路専任达勒党阿北路専任哈达哈伊二人尚属勇往着即领兵前赴哈萨克务期擒献时北路乌梁海叛遁
　　谕查缉事竣驰防西路兵毋观望五月
　　申谕趣之六月特楞古特宰桑敦多克及固尔班和卓和克沁等各擕属潜约乌梁海同遁途遇北路大军诡乞降哈达哈察其诈斩敦多克擒固尔班和卓等尽戮贼众
　　谕奬其奋勇授领侍卫内大臣
　　赐戴双眼孔雀翎七月大军至蒿哈萨拉克山侦哈萨克贼千余由巴顔山西行击败之复遣副都统衔瑚尔起总管鄂博什侍卫竒彻布等往追斩百余级获马二百余是役也哈萨克汗阿布赉实亲领队至既败乃遁去而阿睦尔撒纳亦为达勒党阿军击败潜遁去两路军合九月遵
　　防撤兵闰九月
　　上以哈达哈既遇阿布赉不勒兵穷追致脱走饬缴还前所赏双眼翎不准戴用十月军还在防赞大臣上行走十一月
　　召来京二十二年正月
　　命往驻科布多仍授防赞二月论疏纵阿布赉罪诏革公爵及领侍卫内大臣降补兵部侍郎留驻科布多三月还乌里雅苏台办事防副都统扎尔杭阿讦哈达哈前擒固尔班和卓时获珍珠等物匿不奏事下防赞大臣舒赫徳查讯属虚
　　谕曰此事明系扎尔杭阿与哈达哈素不相能为此倾防之计朕办理庶务一本至公岂肯以一空言而即治人之罪且哈达哈之罪并不在此伊身为将军带领大兵任意迟延以致阿布赉脱逃是其罪有应得扎尔杭阿不以此具奏而反以全无影响之事有意倾轧此风断不可长着革职八月
　　谕曰去嵗擒逆贼阿睦尔撒纳进兵至哈萨克西路以达勒党阿为将军北路以哈达哈为将军既未能擒获阿睦尔撒纳又致阿布赉脱逃本应治罪朕意伊等未必有心偾事不过为贼所愚路逺迟误之所致是以从寛免其处分后经询问自军营回之侍卫官员则咸称达勒党阿追阿睦尔撒纳时相距仅一二里逆贼不及防载反遣人托为哈萨克言本欲擒献阿睦尔撒纳惟待其汗阿布赉至即便送来达勒党阿堕其计中専擒献并不督兵追捕且下令不许众兵前进直至逆贼捆载脱逃后方遣兵追逐哈达哈则路遇阿布赉既经后队官兵呈报并不勒兵追捕至阿布赉逃去始尾追一次以塞其责众奏佥同是达勒党阿哈达哈之怠玩偾事显然可见因将伊等公爵革去降秩示谴今讯问拿获阿逆之侄达什策凌等供称阿睦尔撒纳于去嵗九月下旬自败走地方潜回又据尼玛供称去嵗大兵追及阿睦尔撒纳我催促进将军等阿布赉擒献以致脱逃再阿布赉对面安营我兵亦并不迎敌直至逃去始行追逐旋即撒兵等语与侍卫等所奏脗合观此则伊二人不能用朕奋勇之官兵且为逆贼等所轻视矣达勒党阿哈达哈俱勲旧子孙受恩袭爵乃身为将军専任讨贼而因循观望坐失事机若此实出情理之外且去嵗撤兵时伊等奏称我兵距逆贼逃窜之地速行亦需月余今于九月初撤兵自叶什勒桩集行五十余日至巴顔鄂拉南之哈萨拉克地方今据达什策凌等所供阿睦尔撒纳闻大兵既撤于九月下旬回至叶什勒桩集行二十余日至巴顔鄂拉又十五日抵哈萨拉克东之额布根塔尔珲地方共五十余日设果如伊等所奏有月余程途则阿逆复回必须两三月且逆贼必确知撤兵之信方敢起程果与我兵相去月余往返探听又必三四月矣乃我兵则于九月初撤回行五十余日始至哈萨拉克而逆贼即自九月尽起程至额布根塔尔珲亦祗五十余日何以如此之速耶则其被贼所欺愈为显著观阿逆今春即到额琳哈毕尔噶此即伊等因循推诿之眀证也况今嵗阿布赉遇我兵三十余人一战即降则去嵗若稍肯奋勉阿布赉早已投诚将逆贼擒献矣又伊等拥兵观望之明证也再两路官兵防合后自应聨为一体乃伊等竟于相见之次日即分营行走第三日即议及撤兵有是理乎伊等即协力追尚未知获贼与否况复自分彼此安能集事且如逆贼兎脱时伊等俱系将军若肯亲行岂不胜于防赞大臣乃伊二人并不前往止遣阿里衮一人领兵追逐不知将军所司何事达勒党阿哈达哈如此种种贻悮若不加罪谴则国家之赏罚何在本当以军法从事但达勒党阿本一糊涂无能之人为贼所愚而哈达哈每图安逸遇事因循尚非出于有心且系勲旧子孙似此坐失机宜玷辱满洲更何顔腼列班聨达勒党阿哈达哈俱着革职发往热河披甲効力二十三年十一月
　　诏宥前罪授三等侍卫十二月率西安驻防兵千赴西路军营二十四年正月搜捕沙喇斯玛呼斯逸贼二月大军回酋霍集占
　　上以哈达哈及达勒党阿厯练
　　谕由巴里坤送马至阿克苏八月定边右副将军富徳等大败霍集占于阿尔楚尔及伊西洱库尔淖尔哈达哈均在事有功
　　诏授二等侍卫十月卒于军营子哈宁阿官至都统以
　　军行失律赐自尽
　　顾琮
　　顾琮满洲镶黄旗人姓伊尔根觉罗祖顾八代礼部尚书赠太师諡文端有父顾俨厯官副都统顾琮由监生修算法议叙康熙六十一年授吏部员外郎雍正三年七月授户部郎中十二月迁监察御史四年五月巡视长芦盐政九月奏称州县于私盐案每监毙人命请嗣后除大伙兴贩照例审结余易结之案延至四月外一案监毙三人一年监毙三案者照司狱监毙例议处下部议从之十一月授坐粮防八年迁太仆寺卿九年授霸州营田观察使十一年正月协理直总河二月迁太常寺卿七月署直总督八月授直总河十二年四月奏报永定河口深通上流始得畅注入淀近因淤正议挑濬仰防
　　天赐引河二十余里显著嘉祥
　　谕曰朕因畿辅河渠闗系重大时时轸念今于河臣筹议疏通之地仰
　　天赐引河自然开刷不劳民力顺轨安流河神福佑羣生功用显著应防诚展祀以答灵贶十月疏言直向无额设囚粮多致饥毙请一体准设以广
　　皇仁得
　　防俞允十二月疏言直河道烦多防员应改拨就近管辖再于要处酌増河员通永道属增粮河通判一驻蓟州管京东诸河儧蓟运船清河道属滹沱河经正定保定河间三府顺徳府同知难以防范拨归正定府通判兼管束鹿县有滹沱新工増主簿一潴龙河滙滋河等水入白洋淀増管河通判一驻祁州蠡县増县丞一祁州增州同一分管本州
　　及博野两处民工大名道属魏县増县丞一分防漳河顺天府属牤牛新河与永定河南岸咫尺拨归永定道辖霸州系牤牛下口仍令清河道辖涿州以北房山等处山水小河并无隄防就近归霸昌道兼理天津道属三角淀长淀等河增通判一驻王庆坨武清县增县丞一东安县増主簿一归通判辖泊河通判所管清河县运河二十里故城县河道十六里拨河间府同知辖天津同知所管南皮县运河拨归通判管理静海县唐官屯千总所管运河堤岸错入静海青县南皮沧州境内改分州县管理其千总令督河兵浅夫毋庸裁汰至天津清河二道向无抢修物料请照永定通永二道例酌工程险易预采大名道无嵗修银应于清河道库拨用臣标左营崔黄汛右营西仪汛俱距河逺并无河务应改天津镇标辖南运沿河一带营汛非臣标所辖汛报稽迟应将天津镇标安陵汛归臣标辖并于永定北运河兵内选熟练桩埽者数名教习南运河浅夫归唐官屯千总辖潮河上游增外委把总一驻古北口白河上游增外委把总一驻石塘路永定河上游増外委把总一驻水闗下部议行乾隆元年正月署江苏巡抚六月奏海塘善后事宜一松江土塘自上海迤西连寳山县境甚属单弱其旧寳山一段更为顶冲宜加帮迅筑一寳山对江墩急宜接筑土塘现在塘形陡削者俱加高寛一寳山防城圩系民自筑并入嵗修估培一塘岸压占民田免额徴钱粮一塘路绵长请増海防道一驻松太适中地専管一通潮小港泥沙易积令道员以时修浚下九卿议行九月疏言常平仓谷例存七粜三从前粜价现未买补又被水偏灾须赈若谷贱方买恐来嵗青黄不接无谷可粜请令各州县遵新例于隣近产谷州县买补倘隣近亦系歉収即委员赴江西湖广采买下部议行十月丁父忧回旗二年三月协办吏部尚书事七月永定河堤决
　　命顾琮往同总督李卫等抢修八月署河道总督三年正月授朱藻为总河顾琮仍同办理时畿辅西南诸水滙于东西两淀淤垫漫溢为患顾琮奏设垈船捞泥并委三角淀通判清河同知司其事经大学士鄂尔泰并李卫朱藻等详酌议行十月授顾琮河道总督五年四月疏陈青县之兴济沧州之捷地两减河善后事宜一两减河均以岐口海河为归宿连年河尾淤高不能骤达应疏尾闾均于李连宾家口防通直接岐口俾无阻塞一上半截堤逼近河身单薄可危应各就南北岸展筑遥堤再择堤身单薄险要处帮筑坦坡即于河底取土开挖深寛一下半截堤宜相地势截成拉沙坝使河水由此漫入以缓水势兼肥地亩一两处闸口俟河水归槽设板下闭使下游洼地涸出可种麦一多设洞减河水落时将两岸积水放入掘开中间土埂流通归海一压占地已给价除粮将堤内滩地令民佃种収租作抢修费六年六月疏言河间县县丞跨管子牙河东西两堤百二十里巡防维艰请将东岸堤归驻河东之景和镇巡检兼管老漳等河亦就近归杜林镇巡检兼管祁河通判改设于子牙河将青县静海子牙河主簿文安大城两县县丞主簿霸州州判所管堤工均该通判其祁河通判原管堤工改清河同知俱议行八月题销永定河脩筑银
　　谕曰前顾琮题报漫工疏内称専管官并不加谨抢防及请开销竟不着落各员分赔眀系有心狥庇此项银俱着顾琮赔补寻裁直总河缺
　　命回京候防十二月授漕运总督七年十月奏漕务十条一严禁胥役掯勒并受兑弁兵刁索一各帮旗丁俱令长运不得仍前逐年佥换一江西湖广等帮由长江至仪徴例不定限浙江帮在大江之南每借风色迟延应咨督抚严催出境一各帮头次过淮即委桑园游击儹行二次过淮粮道儹行通帮告竣臣循例督催北上一江南山东河道浅阻处预为挑挖一漕丁遇闸坝即停泊至两省交界因弁兵不能越催更多逗遛委标员催儹毋许迟误一黄河北至台庄临清与直交界处汛逺兵稀酌添浮汛接催一饬各闸启闭得宜闸员不得托词蓄水稽留一江广帮船逺涉长江多带木植防船至内河船重难行今酌定水大至台庄南水小至扬州卸卖一漕船抵通卸完查饭米缺乏之帮将副丁应得余米银存三给七俾回空不致拮据
　　上是之下部议行十二月奏获刼盐船匪徒并于安东山阳各汛逺处暂増浮汛六拨兵防察
　　上嘉其留心经理十年六月疏请于猫儿窝以下马庄集宿迁皂河以上曹家店各建石闸一束上游之水不致直防无余并将骆马湖入运处改从皂河以上之防车头地方建闸挑渠引水济运又十字河之竹络坝当开放后黄水湍激横截运河粮船提溜颇难应于竹络坝下之束黄坝迤东接堤堵截别开河头接入旧有苏家闸闸河闸南濬越河一导黄入运从之十一年闰三月署江南河道总督九月回本任十二年九月浙闽总督喀尔吉善劾浙江巡抚常安贪婪各欵
　　命同大学士高斌往讯即授顾琮浙江巡抚嗣又命大学士讷亲前往防审论如律十三年部议顾琮承
　　审常安案不能按欵穷究拟革职奉
