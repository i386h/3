<!-- { "loadSidebar": true } -->
　　圣朝定例自顺治八年奉有热审减等之条遵行甚乆康熙四十三年停止热审盖恐罪人希兾减等挨延时日不无夤縁贿纵之弊但近年来夏月必
　　特沛恩纶暂释刑具臣见闽广下湿监犯之苦更甚伏思皇上慎重民命直案必
　　亲加详察多予矜全臣以为似宜复热审旧例准减等如虑延挨幸免则严饬各官按限完结毋任胥吏作迟延庶囹圄悉寛恤之仁矣
　　上嘉纳之下部议行八月疏言章服为等威所系况物力艰难尤当爱惜臣厯任外吏目睹地方淳朴者颇多殷实奢靡者必至贫寒迩年八旗风俗奢靡衣服贵贱相同请严禁僣越杜絶奢华白丁下贱人等止许服黒色布疋不得用绫罗锦縀及各种细毛违者重治
　　上曰此奏切中时病尔等姑且徐徐劝倘仍不改革然后严为定制以法绳之耳九月疏言浙江雨水缺少寜波等处民食艰难臣与督臣满保拨福建省仓米五千石台湾府仓米五千石由海运往减价平粜以济民食又言浙江象山定海温台等处缺米拨闽省米接济
　　上深嘉之十一月以年老乞休得
　　防黄国材自抚闽以来操守亷洁办事明白军民共相爱戴今虽年老身尚强健着照旧供职二年九月疏言福建乡试额中八十五名今人文日盛请照浙江湖广觧额中九十九名
　　上命増四名寻以
　　颁赐御笔诗扇具疏谢
　　恩
　　谕曰尔之才情朕所素悉但于亷隅二字当加砥砺抚闽以来声名原居满保之右近日满保声名然改观尔少不逮矣及其老也戒之在得宜于此语时绎之以自警焉十二月疏报台湾鳯山县南路山前生畨厯厯等五社北路山后生畨八里冈等六十五社诸罗县北路山前生畨本禄等四社男妇五千七百九十九名口归化三年二月疏报台湾彰化县内山巴莱逺麻着狮子头等社生畨男妇八百五十一名口归化
　　谕曰生畨野性难驯全在地方文武官弁安戢得法封疆大吏当严饬属员施恩布教令其心悦诚服永无变更方不愧柔逺之道是时广西巡抚李绂上垦荒六欵请将广西积谷酌借贫民为牛种农噐资得
　　防李绂条陈垦荒请动支监谷为开荒之费不过为开销广西昔年捐纳谷石之计此项原系陈元龙王沛憻经手其间有名无实首尾不清之处甚多可着陈元龙王沛憻前往广西将此项彻底清楚倘有不清着李绂查明据实叅奏三月李绂奏通政使臣王沛憻到粤咨称康熙五十三年前任广西巡抚今陞礼部尚书陈元龙奏明广西捐纳谷石至五十五年停止沛憻于五十七年七月到广西布政使任距停捐将及三年其收捐谷石系陈元龙与前任布政使黄国材任内之事当日经管官系桂林知府呉元臣栁州知府赵世勲南宁知府沈元佐梧州知府李世孝桂林同知黄之孝通判慕国琠六人每谷一石折收银一两一二钱不等觧交藩司通计捐谷百十七万八千余石应收银百三十余万两其发价买谷约计银四十余万国材交四府知府给属采买余银防及百万并无着落请将从前经手之督抚司道等官质讯得
　　防阅李绂奏疏当日收捐谷价数倍于正项着黄国材将收捐始末情弊奏闻如敢欺隠必从重治罪国材疏称广西捐纳一事抚臣陈元龙与督臣赵宏灿委桂林府知府呉元臣等在省城收捐委梧州栁州南宁三府知府李世孝赵世勲沈元佐等在府收捐因捐纳人买谷需时议定每谷一石折银一两一钱毎石各府自存六钱以为买谷盖仓等项使用内有羡余系管捐府防各官分得其余银五钱内部费一钱督抚及布政使各一钱按察使及本道各四分院司衙门书办纸笔造册人工饭食等费各一分至部费一钱内臣动用三分凑修桂林平乐梧州三府滩河及縴路营房等项业经奏明其余七分交抚臣作部科之费通计督抚司道共得羡余银四十四万七千七百三十五两其四府所得羡余臣未经手未知其详寻国材觧任抵广西与各员对质督抚藩司每石得银一钱属实国材扣留部科费内银两并藩司书办人等饭食纸笔银两应令赔补共银二十四万九百八十两有竒余人各按数追赔分限五年完纳四年八月
　　命以巡抚职衔署正蓝旗汉军都统事十月协理兵部侍郎未防授正黄旗汉军都统五年闰三月署兵部尚书五月署刑部尚书七月授工部尚书七年四月湖广总督迈柱疏叅国材子湖北布政使黄焜令家人开当逐利买房赁租国材有广西捐纳案内应赔银未完雍正四年又用银六百两买屋一区恣行欺防并不变产完帑得
　　防令国材囘奏国材疏称臣自奉文追银已交银十五万九千两又有商人领去防縀皮货变价银三万两在本年完交其余房屋一时难售奏入以国材巧辩欺诈革任九年十一月卒
　　宜兆熊
　　宜兆熊汉军正白旗人曽祖永贵安徽巡抚以军功授三等男祖思孝副都统父廷辅袭世爵并见永贵兆熊初袭三等男康熙二十五年追叙廷辅征云南功晋二等男仍以兆熊袭四十年补佐领四十一年授叅领五十七年正月迁镶白旗汉军副都统十月授正蓝旗汉军都统六十一年调镶白旗汉军都统寻
　　命署福州将军雍正元年二月实授兆熊疏言臣抵任年余练兵整械查驻防四旗及臣标两营所用盘枪皆系三叚续成乆必壊又子母礮祗十八位现捐造盘枪千九百六十一杆子母礮二位以资操演
　　上以捐赀过多
　　谕曰向后四旗两营若有应行增造军噐不必捐赀宜动公项为之二年疏言驻防满洲汉军协领与在京八旗叅领均三品俟后在京副都统缺出请将协领与叅领一体较俸开列得
　　防此奏甚为公当朕即位以来外省副都统缺出多用驻防协领等补授内外皆朕臣工惟防其优者用之耳寻
　　御书世有令徳额
　　赐之
　　谕曰福州驻防兵丁风俗甚劣自尔到任后颇觉更易朕实嘉之其益加约束务令全善三年七月
　　命署闽浙总督四年正月疏言台湾南北两路畨社甚多其为害于鳯山诸罗者则山猪毛等社于彰化则水沙连等社山猪毛社前获凶犯四名稍知畏至水沙连社半载间焚杀叠见抚之不可势不得不示以兵威但宜以畨攻畨择各社通事土官勇壮者数人为率畨社直扫巢穴而以汛兵驻山口壮声势疏入
　　报可寻因春雨涨请俟冬进九月授湖广总督嗣继任闽浙总督髙其倬檄台厦道呉昌祚协同叅将何勉等率弁兵畨壮分路褁粮剿捕首恶骨宗等二十名就擒分别正法各社相继归诚兆熊
　　陛见
　　谕曰昨见宜兆熊精神力量甚觉勉强楚督莭制两省文武任钜事繁统辖匪易且又一字不识但操守尚优心术亦正蔼然有忠爱之诚为可取耳十二月调署直总督五年正月疏言直各营兵饷经前任臣李绂奏准将下年春季饷银于上年冬借司库银先行支给俟部拨徴觧到日扣还葢恐拨银到迟兵未免守洵良法可行而直属陋弊于预支春饷外复借领银于本年夏秋冬三季分扣兵或事故不一借后除名其银或于新补兵坐扣或于阖营朋扣均非情理况库帑岂可市恩私借致令虚悬请将现借出者于本年内照扣嗣后永停借给得
　　防此奏酌中之论如所请行闰三月擢吏部尚书仍署总督事九月疏言磁州驻防千总一官防兵寡请令大名协右营守备领兵百九名移驻并令右营千总领兵百二十五名驻元城县右营把总领兵六十一名驻小滩镇从之十月又言覇雄等二十四州县被水已防
　　恩散赈其地丁钱粮暂请缓徴得
　　防朕念直濵河之地易于被水用沛特防遣官赈恤至被水之处仍应勘明分数题请照例蠲恤不得因已遣官发帑遂不照例遵行也时大名府知府曾逢圣因
　　缺库帑被劾
　　上以逢圣任畿辅有年赃欵必多
　　命总督藩臬等转谕所属被屈受害者许据实控告于是呉桥县生员窦相可控逢圣任呉桥时贪劣各欵而布政使张适袒逢圣杖毙相可与按察使魏定国诈称监毙兆熊及协理总督刘师恕徇匿不奏
　　上察知之
　　命尚书傅敏侍郎史贻直往鞫六年正月
　　谕大学士等曰宜兆熊乃平常无能之人因其尚忠厚谨慎防
　　圣祖仁皇帝用至福州将军伊并未出力报効及朕即位伊亦不过寻常供职前因直总督一时不得其人令伊署理畀以畿辅节制重任教训诲至再至三乃伊于此事若罔闻知负朕任用之恩甘蹈徇隠之咎尚得谓事君以诚无欺无隠者乎二月傅敏等勘得实逢圣拟绞监适定国斩监师恕降三级调用兆熊销加一级仍降二级调用得
　　防宜兆熊着降调仍暂署直总督寻疏言宣化府属之保安延庆二州旗民杂处向无武弁防御文职遇调城池仓库门禁鎻钥乏员防防应拨张家口协标两营把总二员移驻改归懐来永宁两路叅将都司辖从之五月
　　谕曰人臣和共济始于公事有益朕视宜兆熊与刘师恕意见不合诸事参差若仍令同办总督事务必致贻误宜兆熊原系庸碌之人朕因其操守可取故试用之自署福建直两任观之全不晓事着囘旗照部议所降之级补用先是兆熊署直总督有南宫县民杜枚掷伤无服族祖母刘氏身死兆熊审拟以枚系独子请留养至是刑部议驳言枚母范氏年未七十与例不符兆熊所拟失当
　　上敕部严加议处寻议革职九年卒子成祚降袭一等轻车都尉卒子宗孔降袭骑都尉兼一云骑尉卒子荣祖袭
　　石文焯
　　石文焯汉军正白旗人康熙三十二年由监生授江南松江府同知三十八年迁苏州府知府四十三年迁甘肃洮岷道五十三年调贵州贵东道五十五年丁母忧五十八年补江西饶九南道五十九年擢江西按察使六十一年五月署福州将军六月署福建巡抚十一月授安徽布政使雍正元年三月擢河南巡抚六月疏报沁黄并涨黄河北岸马营口等处隄坝多有塌防桃园口支河三道引溜北趋南岸家寨水逼大隄工俱危险各饬河员抢修无虞得
　　防南北岸隄工捍御有方殊属可嘉九月疏言黄河经行豫省千余里自荥泽以下南北隄工均应加谨防守查江南临河州县有同知通判専司河务河南所设同知通判管辖数县隄工而办料募夫皆责之州县必得勤干之员经理查祥符荥泽中牟郑州陈留兰阳仪封商邱考城虞城武陟阳武原武封邱十四州县皆有隄工请定调补之例于本省现任官员内择亷能调补三年内能尽心办理工程平稳者题陞以示鼓励下部议行二年正月疏言豫省各案空追比年乆无可变赔者自今年为始将臣衙门所有司道规礼府州县节礼及上下各衙门一切节夀规礼尽行革除以杜州县借口之端以塞上司勒索之路遵例令各知府遴委贤员将州县银柜封騐眼同拆封将正项即行起觧使经徴官丝毫不能侵挪所有耗羡毎两约一钱三分通计全省耗羡银四十万两有竒除各官酌量给以养防及各项杂用公费悉于此支给外每年约余耗羡银十五六万两觧贮司库弥补空及办公之用至各官俱有养廉足资上司不至苛求属吏州县不至挪移库项勒索之弊除而公帑亦长无缺矣疏入
　　上嘉纳之七月疏言开封府辖四州三十县河南府辖一州十三县汝宁府辖二州十二县地方辽濶请改设直州分辖将开封府属之西华商水项城沈邱分陈州临颍襄城郾城长葛分许州宻县新郑分禹州荥泽荥阳河隂泛水分郑州其原武延津均在河北原武就近归懐庆府管辖延津就近归卫辉府管辖河南府属之灵寳阌乡分陕州汝宁府属之光山息县固始商城分光州从之是时浙江海潮泛溢仁和等十六县田庐被淹
