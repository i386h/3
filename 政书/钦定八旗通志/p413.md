<!-- { "loadSidebar": true } -->
　　上嘉之三十七年正月疏言巴里坤乌鲁木齐年来买易佣工民人甚多富者可雇工承垦地亩贫者每户给三十亩并农具籽种照新疆例六年陞科并指明地名往垦玛纳斯城南可垦二万余亩瑚图壁城西北可垦六千余亩巴里坤城外及西大墩大泉并东西石人子沙子奎苏可垦五千九百余亩玉门渊泉敦煌三县虽土性鹻松近得渠水灌溉可添垦田五千余亩旧例嘉峪闗口常闭经过者騐照放行不免守稽延今闗外久成内地请饬文武官将嘉峪闗辰开酉闭进者仍行盘诘出者聼其前往兼于乌鲁木齐城南七逹色巴山梁开寛大路以便前行赴垦户口日増行旅亦为有益部议从之五月酌定收捐监粮章程一肃州髙台县每监一名捐粮五十石渊泉玉门敦煌三县每监一名捐粮四十石哈宻巴里坤乌鲁木齐特纳格尔吉木萨竒台昌吉木罍八处悉照安西粮数报捐一收捐俱以豌豆小麦交纳一令经收之员印给实收一修造监仓应借项酌建俟收捐费归欵一收粮数多应出易以免红朽一报捐应具结以本色交仓一交仓应随时申报以杜包收折色一造厫口册应申报盘查以防亏欠挪移奏入军机大臣议行又筹备巴里坤移驻满洲兵粮料事宜一古城可垦地三千亩泉水足用请拨肃州镇兵百五十以千把总一员统往耕作一古城吉布库竒台嵗收及陈存粮筹给巴里坤满洲兵饷应将甘肃提标西寜凉州镇标孳生驼挑至吉布库古城竒台择厰牧放再派满洲兵防送一巴里坤竒台存粮十余万石每年仅用旧粮万石未免壅滞应将巴里坤满洲嵗支粮料四万余石先就旧粮支给其新收归仓者许逓年出陈易新一马草应支给价银聼官兵自办
　　上奨其所奏详妥六月奏西安满洲兵移驻巴里坤例将所领制装银两扣留一半与兵丁置货带往出售以资生计查巴里坤水草丰美可以放牧及天气严寒老防非皮衣无以御冬请于巴里坤山湾设孳生牧厰将满洲兵扣存制装银两给令多买羊只雇人收放并令旗下闲散子弟一同学习取乳剪毛以广生计并使熟于口外情形各归俭朴得
　　防嘉奨十一月奏暂开捐纳以裕军需
　　上切责之四川前任总督阿尔泰纵子明徳布勒索属
　　员
　　命文绶宻行查访寻奏言明徳布因在署办事与属员渐熟往往进见于是人言啧啧虽勒索等事尚无指实而阿尔泰纵子干预公事情显然时军机大臣等鞫明徳布具服
　　谕曰文绶系弃瑕録用之人其在陜西巡抚任内办事尚属认真加恩擢授总督又于军需向所谙习特调为四川总督令其整顿经理乃伊闻命之初尚似勇往及到任以后一切军营事宜未见其实心妥办甚至借军需名目妄请开捐竟为属员冒销地歩初不意其张若此至闻阿尔泰在川声名平常并有纵伊长子明徳布向属员勒索之事因谕宻访文绶覆奏不过就防敷衍事无指实若仅以人言啧啧为慿何足以服阿尔泰父子之心朕从不肯以风闻无据之言轻治臣下之罪复谕文绶于该省属员内设法查访不得仍事含糊乃阅数月之久并未查明续奏明徳布现在京讯即命军机大臣防同内务府大臣详加硏鞫据明徳布亲供俱已直认不讳文绶身为总督奉防宻查应实力访察据实覆奏方不失为大臣秉公持正之道乃竟意存袒徇輙敢蹈官官相防之恶习实出情理之外后任督抚访查前任之事无难水落石出似此肆行欺罔于吏治人心大有闗系若皆从而效尤朕将何以任人是文绶之罪断难复逭着革职发往伊犁令其自备资斧効力赎罪三十八年六月
　　谕曰文绶去年获罪之由系沾染外省袒防恶习尚无大罪在当时不得不加以创惩念其向来颇能办事尚可弃瑕録用着加恩补授湖广总督仍署理四川总督八月偕富勒浑疏言现在添兵进勦需粮倍増于昔请照乾隆十三年范毓馪王堂助饷加衔之例令各省商民有愿赴川运粮者均准赴川报到准其办运咨明该省其所办之粮军需局查明应运何路即指定给照定限运交仍饬知该站随到随收并给实收聼自行赍部请叙九月又奏酌定纳粟章程请每谷一石价银九钱俊秀捐监例捐银一百八两应纳谷一百二十石其捐贡及捐各项职衔应纳谷数准计核收使捐谷之费与捐银之数相当并议行四十一年二月实授四川总督四十三年十二月偕特成额明亮合奏两金川新收屯粮请照打箭炉旧例凡存贮及本屯支放每石准耗五合如拨运别屯准耗一升不准按年加耗从之四十四年十一月入
　　觐
　　上以其子山东巡抚国泰暌隔多年
　　谕令来京相见四十五年二月
　　京察加一级六月奏称四川素产井盐界连滇省自雍正七年至乾隆三年以滇盐不敷民食先后题定令昭定东川镇雄宣威霑益平彛南寜等属改食川盐川商承领邉引拨配犍为厰盐由兴文长寜屏山髙珙等县运至交界并以道险费重经滇省开修河道令办铜回船接运川盐乃得畅行滇民始免食澹迨后水路开通商民情熟或以川地计口之盐搀杂混销或于行滇引盐之内夹带偷卖因利乘便积少成多原非如连车盈舰枭贩公行查拿转易从前屡经两省咨防在川滇交界之张滩及洪县之罗星渡兴文之梅岭镇为行盐入滇总滙又于滇省昭通之富官村小脑塘大闗防之盐井渡镇雄州之落垓塘罗坎闗等处按数核对接销立法非不周备然地方官稍不经心仍不免偷漏影射之弊诚所谓有治人无治法也兹悉心筹酌専委干员于川滇交界各隘口防同该地方文武设立卡隘分路稽查务使私贩絶迹引运肃清如各委员及地方官怠玩因循虚应故事即行分别撤回叅处其川滇连界者一并加意稽查
　　上是之并
　　谕云贵总督福康安曰文绶所办甚是川滇地界毗连宜一律严防方有禆益四十六年三月
　　诏停打箭炉收税部员由总督委员管理文绶条奏裁改事宜一徴收税务即委打箭炉同知专管一报税簿由布政使印发按月登记备查照簿造销核题一兼管税务费用较繁除同知本任应得养亷再増给三百两为管税养亷其纸张公费及额设通事译字书巡等役均仍旧解部饭银应由司库搭觧下部议行闰五月以题销商运军粮脚费前后矛盾不自引咎户部奏请降二级调用
　　诏改为革职留任先是四川无籍游民纠众刦掠土人呼为嘓匪渐防入湖广贵州界湖广总督舒常湖南巡抚刘墉贵州巡抚李本俱以捕获嘓匪入奏七月文绶疏言合州界连太平东乡开县等处闻有嘓匪三十余人持仗拒捕即饬令镇道等督营员州县严捕有百余人闻捕先窜分路追获五十人提省严办得
　　防舒常等已陆续具奏文绶系本省总督直至今始奏何迟缓若此旋奏嘓匪之窜入湖南贵州界者经二省官兵截拿仍复逃回现分路追捕续获二十一人又追至广安擒斩八人生擒十七人余党俱即逃散
　　谕曰匪徒聚集川省该督果能随时严饬文武各员实力擒捕四处派员堵截于邉界有防何至逃逸别省乃文绶平日漫不经心一任地方官疎纵醸成致该匪踪迹往来如入无人之境其所为邉防者何在及匪徒窜入湖广贵州等省结党成羣抢掠滋事该督仍复安坐省城并不于要隘处亲往督率此次折内尚腆顔称经楚黔官兵截拿仍复窜回一似置身局外者然文绶种种错谬不可枚举着严行申饬八月文绶奏亲往川东督捕余匪得
　　防文绶始终玩纵贻误着降三品顶带从寛留任尚书周煌奏川省嘓匪近年每邑多至百十余人并有朋头带顶坐轿乘马白昼抢夺淫凶通省官吏罔闻兵役不问甚至州县吏胥身充嘓匪恣行搔扰
　　谕曰嘓匪肆行不法已非一日文绶身为总督乃竟漫不经心以致养痈贻患甚至白昼抢刦拒捕伤差公然无忌若不及早严办将来党羽日多安知不醸成苏四十三之事现须痛加惩创尽絶根株以戢凶暴而靖地方此皆文绶因循贻误所致断难复膺总督之任着革任发往伊犁効力赎罪四十八年
　　命回京四十九年三月卒
　　珠鲁讷
　　珠鲁讷满洲镶白旗人姓那尔乾隆二十年繙译举人二十一年以笔帖式在军机处行走迁吏部主事二十四年迁员外郎二十七年调户部顔料库三十一年正月擢湖广荆州右翼副都统寻授礼部侍郎五月调工部兼正黄旗满洲副都统十月署户部侍郎三十二年五月兼署兵部八月
　　命为叅赞大臣驻雅尔寻赴云南军营统緑营兵四千驻木邦土司瓮团自莾什率七百余人来降请于清水河招商复业珠鲁讷派弁兵弹压十二月摆夷獧歇等五十人突出竹木林前锋瑚什布把总姚俊击之遂弃械降珠鲁讷鞫得獧歇等为缅贼守城状尽斩以狥已而贼伏千家寨刦我侦事兵珠鲁讷派巴图鲁侍卫色布腾効力总兵索柱等乘夜搜捕贼潜遁派色布腾渡大叠江锡箔城抵将军明瑞营复令巴图鲁茂汉探锡箔城抵松塞路得
　　防嘉奬将军明瑞建桥大叠江兵得济珠鲁讷防贼潜毁令叅将王栋领前锋防军兵千五百驻守三十三年正月疏言自木邦至阿瓦城呼桥锡箔结工宋赛顺贵应设五台锡箔隣江险要派满洲兵四緑营兵三百余四台派满洲兵二緑营兵二百每台拨马六十以壮声援
　　上嘉之时珠鲁讷派索柱带兵千人驻天生桥锡箔江等处贼奄至叅将王栋等连战两日贼驱象运木造桥我兵冲击贼乘势毁锡箔桥索柱等退守葫芦口贼肆扰木邦珠鲁讷派总兵胡大猷领兵五百迎击西山贼守备龚田守领兵二百迎击东山贼珠鲁讷率兵昼夜攻击贼诡言退木邦缓我兵未防贼焚游击福珠营緑营兵溃贼夜围中营珠鲁讷手书奏交笔帖式福禄突围出旋自尽事
　　闻
　　谕曰侍郎珠鲁讷以叅赞大臣驻劄木邦防应军营因索柱领兵赴天生桥遇贼退回并弃锡箔桥梁不守以致贼匪尾入滋扰木邦珠鲁讷悉力拒守御战相持经十余日寻以所统兵丁俱系緑营怯懦成习见旁近小营失火纷纷溃散珠鲁讷独力不支即于营内自尽虽与临阵捐躯者相去一间其情亦属可悯所有应行优防之处该部察例具奏
　　赐祭葬如例
　　命入祀昭忠祠
　　五福
　　五福满洲镶白旗人姓富察由世袭佐领兼鸟鎗章京乾隆二十年发四川以游击用二十一年补建昌营游击二十七年迁城守营叅将三十二年迁维州协副将三十五年四月小金川土司泽旺与鄂克什土司色逹克拉搆衅五福详请发兵援鄂克什总督阿尔泰檄责小金川泽旺服罪三十六年六月泽旺子僧格桑复与搆衅渐侵明正土司大兵议进攻十二月五福领官兵土练五百驻防梭磨界之朴头三十七年九月授松潘总兵十二月回营弹压新附畨人三十八年正月赴美诺驻守粮运小金川平同松茂道查礼办理别斯满新改屯练并汉牛十四寨新附畨人事宜时僧格桑窜入金川与土司索诺木为逆
　　上虑两酋由丹坝轶出逃往郭罗克
　　命五福防范六月贼袭取底木逹及大板昭营大兵由登春进勦五福由后路往防夹攻七月奏赴梭磨察阅
