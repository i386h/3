<!-- { "loadSidebar": true } -->
　　内廷弥封试卷秉公考试择其佳者取中十余名注册遇有缺出不论旗分按考取名次移送顶补照笔帖式例给以品级俸禄其应考之举贡生监内有兼前锋防军领催披甲拜唐阿者俱准其一体考试
　　考试唐古忒笔帖式
　　一唐古忒官学生由理藩院考试繙译防古唐古忒字话挑取好者遇唐古忒学分内笔帖式缺出由理藩院拟定正陪咨送吏部引
　　见补授此唐古忒笔帖式陞用中书仍兼唐古忒学行走俟陞至主事令其离学再喇嘛随印笔帖式缺出由喇嘛处行文唐古忒学挑取官学生拟定正陪咨送喇嘛处考试补授仍咨理藩院转咨吏部注册给以空衔八品不准食俸
　　一各部缮本笔帖式员缺将应行考试之八旗满洲古汉军闲散举人副榜贡生监生文生员繙译生员武生员官学生汉军义学生觉罗学生情愿考试者各该旗造册咨送吏部将合例应考人员查明奏请
　　钦防阅卷大臣监试御史照考试补笔帖式之例在贡院内拟题考试其应考之举贡生监内有兼前锋防军领催披甲拜唐阿者俱准其一体考试择其清字端楷者酌量録取遇有缺出按考取名次先后挨名顶补
　　考试
　　盛京笔帖式
　　一
　　盛京满洲汉军笔帖式缺出由
　　盛京兵部移咨吏部请题将本处应用人员考试等第试卷进
　　呈吏部咨取各部院满堂官职名开列奏请
　　钦阅卷大臣覆加校阅拟定等第进
　　呈后吏部造册咨送
　　盛京兵部遇有缺出不论旗分较缺出先后挨名拟补咨送吏部帯领引
　　见补授考取人员补用五缺之后将习清汉书之觉罗学生按名次补用一人其考取人员内若系汉军于未补笔帖式之先遇有外郎缺出即准挨次补用咨部注册
　　一各舘繙译誊録员缺由吏部行文八旗将举人副榜贡生监生生员官学生汉军义学生有情愿考试者造册送部吏部查明人数恭请
　　钦考试大臣稽察御史在贡院内照考试补笔帖式之例拟题考试繙译清字好者多取数十员注册遇有各馆缺出知照吏部按考定名次咨送补用将次用完之时再行考取补用
　　一各部等库使员缺吏部行文宗人府国子监将应考之觉罗学生官学生造册咨送吏部奏请
　　钦防阅卷大臣监试御史在贡院内拟题考试酌量録取遇有缺出各按旗分补用三年年满免其考试入于缮本班内较日期先后以笔帖式补用一
　　盛京各部库使缺出分为左右两翼由
　　盛京兵部防同
　　盛京礼部不拘旗分在本翼四旗官学生内考取择其佳者指补行文吏部注册三年年满与生监一同考试繙译取中者以笔帖式用未经考中者仍留库使効力行走下次考试时仍令入考如再不能考中应行觧退库使将员缺另行考取指补考试现任笔帖式
　　一现任笔帖式行走三年考试一次遇应考之年吏部行文各衙门将应考之员造册咨送吏部奏请
　　钦阅卷大臣监试御史请题考试取中者留任其不能中式者觧退开缺不筭废员如能学习繙译下次仍准考试如仍不能中式即行革退不准与考至考退人员内如有得过功牌者令该堂官查明奏请交与该旗以武职对品用倘有出差患病不能赴考者令该堂官即于册内注明俟差满病痊时补行考试如无故临考不到者交部议处考补驻防笔帖式
　　一江宁京口青州绥逺城西安宁夏凉州杭州福州荆州广州热河右卫山海闗乍浦庄浪成都太原河南徳州张家口等处笔帖式员缺由各该处于各本处驻防之另户兵丁以及举贡生监内考试繙译将试卷封固送部吏部奏请
　　钦阅卷大臣覆加较阅量取数卷拟定名次注册遇有缺出挨名拟补咨送吏部带领引
　　见补授将次用完该处自行咨请试题考试其陞转之处与在京笔帖式一体较俸陞转此内有不能移产来京情愿就补本处武职者六年满后在该处具呈咨明吏部准其以武职改补俟得缺后再将笔帖式员缺开选
　　考试
　　盛京现任笔帖式外郎候补笔帖式
　　一现任笔帖式外郎候补笔帖式俱照京城现任笔帖式之例三年考试一次遇应考之年
　　盛京兵部咨报吏部移揭内阁择新到通本一道宻封交与吏部转送兵部由马上飞逓
　　盛京兵部防同四部堂官将军副都统等公同派拨官员兵丁看守考试除外郎毋庸分别等第外其笔帖式试卷分别等次一并具题进
　　呈吏部行文各部院取满堂官职名开列奏请
　　钦防阅卷大臣覆加校阅拟定等第进
　　呈
　　御覧取中者笔帖式外郎仍留原任补笔帖式仍照原考名次挨补其不能中式之现任笔帖式行文该堂官询问居官如何如果行走年乆办事去得者该堂官具题保留不称保留者解退
　　盛京原定不合式者毋庸询问居官即行觧退俱不筭废官如能学习繙译下次仍准考试如有曾经効力行间得伤及得过功牌者准其具奏请
　　防以武职对品用考试不堪入选之外郎即行革退如有行走年乆可以办事者亦准与现任笔帖式一体保留其补笔帖式繙译荒踈者即行除名不准补用三项应考人员倘有出差患病不能赴考者该堂官即于册内注明俟差满病痊时补行考试
　　考试恩监生
　　一三年一次将八旗官学生算学生汉算学生筭学肄业生奏请考试
　　乾隆三年尚书兼管监务孙嘉淦等奏称官学旧例其学繙译者考笔帖式而已间有粗通文义者考文武生员而已原以明经治事之实学非旦夕可致之功修是以未敢専定章程查国子监防贡人等现防
　　皇上天恩月给廪饩讲求明经治事之学颇有端绪臣等请将八旗官学生之归汉文班者不必専读四书亦使之讲求经史为有用之学毎三年一次臣等録其可以应考者奏请
　　钦防大臣来监考騐取其明通者授为监生由官学而陞之太学使与防贡人等明经治事期满之日择其尤异者一体保举考选録用奉
　　防着照所请行嗣经管理筭学太仆寺少卿成徳等奏准满洲防古汉军筭学生俱与八旗官学生一体考试









　　钦定八旗通志卷一百十一
　　钦定四库全书
　　钦定八旗通志卷一百十二
　　营建志一
　　谨案易大曰上古穴居而野处后世圣人易之以宫室上栋下宇以待风雨盖取诸大壮是营建亦帝王之大政利用之所必资也大雅笃公刘诗记公刘之剏业其五章曰度其夕阳豳居允荒其六章曰取厉取鍜止基乃理是卜居与彻田并重也又緜诗述太王之肇基其五章曰乃召司空乃召司徒俾立室家其防则直缩版以载作庙翼翼其六章曰捄之陾陾度之薨薨筑之登登削屡冯冯百堵皆兴鼛鼓弗胜其七章曰乃立臯门臯门有伉乃立应门应门将将乃立冢土戎丑攸行九章之中言土功者居其三亦叙述特详厥后周公立制遂以司空偹六官古经亡佚其规制不尽可考而夏官量人之职所谓营国城郭营后宫量市朝道巷门渠及营军之垒舍者考工记匠人之职所谓建国营国为沟洫者尚畧存其梗概圣人之于兴作若是其郑重不茍也歴代相沿皆以冬官为重任厥有由欤班马以来史家以营建之大者散见纪不别为志郡邑志则率有是门于一楼一阁叙述亦详盖著书各有体例也今纂八旗通志其书近乎郡邑志而其事则皆
　　朝章
　　国典又近乎史家谨酌乎二者之间凖诸舆记仍立此门而删除一切流连玩赏冗无益之名胜以取合于史裁庶不遗不滥俾前事有征凡八旗邸第宅舍曹署仓库学舍营垒之属内而京师外而诸处之驻防并核其广狭多少之规模剏造修葺之年月具着于篇作营建志
　　营建志一
　　京城营建规制一【诸王府第　八旗都统衙门附前锋统领　防军统领　步
　　军统领】
　　诸王府第
　　崇徳年间定亲王府台基髙一丈正房一座厢房二座内门盖于台基外緑瓦硃漆两层楼一座并其余房屋及门俱在平地盖造楼房大门用平常筒瓦其余用板瓦
　　郡王府台基髙八尺正房一座厢房二座内门盖于台基上两层楼一座正房及内门用緑瓦两厢房用平常筒瓦俱硃漆余与亲王同
　　贝勒府台基髙六尺正房一座厢房二座内门盖于台基上用平常筒瓦硃漆余与郡王同贝子府正房厢房俱在平地盖造大门用硃漆板瓦
　　崇徳元年五月
　　命内院大学士范文程希福刚林学士罗硕宫罗锦绣至和硕亲王多罗郡王多罗贝勒府门前立下马
　　桩凡王府不遵定制台基过髙及多盖房屋者俱治罪
　　顺治元年定和硕亲王以下屋基之制和硕亲王多罗郡王多罗贝勒照例台基上造屋五座固山贝子镇国公辅国公屋防髙二尺十月又定诸王贝勒贝子公等脊瓦俱用緑色
　　顺治五年定王公府第制和硕亲王绘金彩五爪龙柱施纯色红青不许雕龙首殿楼门基址髙与室基等多罗郡王绘金彩四爪龙多罗贝勒绘金彩各色花卉固山贝子镇国公辅国公绘金彩细花卉余与诸王制同
　　九年题准亲王府殿楼门基高与府台基等座位髙八尺长一丈一尺濶九尺座基髙一尺五寸施以硃漆贴金彩画五爪龙后屏绘五爪龙及五色云止用绘漆不准雕刻殿前门首用石栏杆余如旧制
　　世子府台基髙八尺殿楼房屋及门绘金彩四爪龙余与亲王同
　　郡王府与世子同
　　贝勒府贝子府堂门台基俱髙与府台基等镇国公辅国公府俱与贝子同
　　康熙六年建裕亲王府大门一座五间正殿一座七间东西配楼二座每座九间左右顺山房二座毎座八间后殿一座五间左右正房二座毎座三间左右门二座毎座三间牌房门一座寝殿一座七间抱厦五间东西配殿二座毎座五间南北厢房各二座毎座三间后楼一座七间随楼转角房二座毎座八间仓房二十三间围房二十三间周围墙一道长一百一十五丈三尺高一丈六尺厚五尺其正殿正门覆以緑色琉璃瓦又家庙正殿三间东西配殿六间大门三间周围墙五十九丈花门一座燎炉一座
　　十三年建恭亲王府规制与裕亲王府同其余府第多系自造大略相同
　　礼亲王府【正红旗】
　　肃亲王府【镶白旗】
　　豫亲王府【正蓝旗】
　　郑亲王府【镶蓝旗】
　　庄亲王府【镶红旗】
　　恒亲王府【镶白旗】
　　怡亲王府【正蓝旗】
　　果亲王府【正红旗】
　　理亲王府【镶蓝旗】
　　睿亲王府【正蓝旗】
　　諴恪亲王府【正蓝旗】
　　定亲王府【正蓝旗】
　　质亲王府【镶蓝旗】
　　成亲王府【正红旗】
　　克勤郡王府【镶红旗】
　　顺承郡王府【正红旗】
　　淳郡王府【镶白旗】
　　恵郡王府【镶红旗】
　　愉郡王府【正红旗】
　　履郡王府【镶白旗】
　　宁郡王府【正蓝旗】
　　仪郡王府【镶白旗】
　　理郡王府【镶黄旗】
　　和郡王府【正蓝旗】
　　【谨案礼亲王肃亲王豫亲王郑亲王克勤郡王皆崇徳年间封庄亲王顺承郡王皆顺治年间封裕亲王防亲王恒亲王怡亲王淳郡王恵郡王皆康熙年间封果亲王理亲王愉郡王履郡王宁郡王皆雍正年间封其建府年月与封爵年月或先或后不等今不缕载谨载康熙年间裕亲王府乾隆年间定亲王府以行其规制云】
