<!-- { "loadSidebar": true } -->
　　刘廷玑撰廷玑字玉衡号在园葛庄其别号也汉军镶红旗人由防生出为浙江台州府通判迁处州府知府擢江西按察使縁事镌级降为江南淮徐道又为按察使佥事是编十四卷首乐府次五言古次七言古次五言律次六言律次七言律分上下二卷次五言排律次七言排律次五言絶句次六言絶句次七言絶句次补遗一卷廷玑著作颇富先是编年成帙者凡五种曰种天斋近集曰使草曰辰巳小集曰刈存草曰省斋草至康熙五十三年乃合其己刻未刻总为是编不分年而分体故自题曰葛荘分类诗钞云
　　桐轩集一卷
　　夸岱撰夸岱姓佟佳字桐轩满洲镶黄旗人兵部尚书法海弟也初为侍卫雍正间袭公爵官至工部尚书此古近体诗一卷盖瑞园合选中之第二种云
　　通介堂诗稿一卷
　　徐湛恩撰湛恩已有传是集为其孙工部侍郎绩所编不以古今体为类而以五言七言为类凡五言二十四首七言一百七首集中赋得春水满四泽陇麦恭和
　　御制陇麦元韵山荘四季赋得静里清声别舟中观猎六
　　里桥铁柱诸篇皆
　　圣祖时应
　　制所作盖亦以仰
　　知遇屡预拜赓云
　　斯文精萃【不分卷　兵部尚书庆桂家刋本】
　　尹继善编尹继善事迹见人物志是集选录歴代诗文上起西汉下迄南宋但有圈而无评注亦不分卷帙惟文分三类一为散文一为赋一为襍体诗分六类一为五言古体一为七言古体一为五言律体一为七言律体一为五言絶句一为七言絶句大防皆取有闗风教之言与真徳秀文章
　　正宗　　　　　　　　　【用】意相近而不似徳秀之过拘前有乾隆甲申自序称初刻于云南再刻于陜西皆以遐陬僻壤罕有师承故簿领余闲手定一编示之模范后总制三江以诸生才质頴异者平时讲习多尚浮华不复求诸根柢爰取滇秦旧刻再为増删一切体裁均归醇正盖书凡三刻此其晚年之定本也
　　尹文端诗集十卷【兵部尚书庆桂家刋本】
　　尹继善撰尹继善事迹见人物志是集乃其子庆
　　桂所编凡古今体诗一千七百五十首大扺沿溯中唐而以剑南石湖为圭臬不为歴下太仓之伪体亦不为公安竟陵之侧调婉约恬雅而切近事情深有思致可以位置于南施北宋之间盖承籍旧防练习典章早入词林多与前軰胜流相倡和故议论体格具有渊源又遭遇
　　殊知歴中外数十年时承
　　圣训得以明达政体洞悉物情故无寒儒蔬笋之词亦
　　无迂士拘墟之见所谓和声以鸣
　　国家之盛者殆不愧焉
　　纪恩诗一卷
　　尹继善撰继善有文端诗集已着録是卷纯是七言截句并无别体首为辛未嵗入
　　觐时作凡十首次己夘歳入
　　觐时作凡二十四首次甲申歳奉召为大学士时作十
　　六首次丙戌歳扈
　　驾山庄时作十六首次木兰随围时作十六首共八十二首皆前集所未登故其子庆霖彚而刻之云
　　味和堂诗集六卷
　　高其倬撰其倬事迹已详见人物志是编卷一名白苹红杏集为诗一百二首卷二名懒后忧余集为诗一百一首卷三名滦阳消夏集为诗六十二首卷四名塞上集为诗五十九首卷五诗一百二十四首卷六诗一百十四首则并为知非集云白苹红杏集者其自序谓少年作诗未尝存稿存稿始于万栁塘篇有白苹风细鱼蒲长红杏花深燕子飞之句为友人所赏适居卷首遂以名其集也懒后忧余集者其自序谓生平吟咏多縁友朋自旧游云谢懒不作诗丁外艰三年又无诗可作通括前后篇什寥寥故名集云云其滦阳消夏集则乙未歳扈
　　跸山庄起四月讫十月之作也塞上集则丙申秋随恒邸于热河起七月迄九月之作盖其倬属恒王旗下故也其知非集二卷殆歴封疆时所作以上五集皆其倬卒后子恪等为之校刻合而题曰味和堂诗集云恪又名书勲有石堂诗钞别着録
　　石堂诗钞二卷
　　髙书勲撰书勲户部尚书其倬之子字芸功石堂其号也年十七中式乾隆戊午科举人中年病足不仕早卒是编合古近体诗为上下二卷共五百余首首有张裕荦熊为霖二序为霖其受业师也
　　西林遗稿六卷
　　鄂尔泰撰鄂尔泰事迹已详人物志是编为其门人杨潮观所刻潮观于乾隆甲子歳即任校讐之役事未竣而其师已卒嵗己巳潮观急为镌板于吴然仅居是编之半也辛卯潮观入都尽得余稿甲午春与其表弟顾光旭共编而刻之于是西林之诗集始全即此六卷是也卷一为古体诗三十一首卷二为五言律七十四首卷三为五言律七十三首卷四为七言律一百首卷五为七言律九十四首卷六则五七排律五七絶句合九十五首共为诗四百六十七首首有乾隆甲午大学士阿桂序而潮观光旭并为之跋
　　太谷山房集六卷
　　梦麟撰梦麟字文子号耦堂防古正白旗人乾隆乙丑科进士改庻吉士累迁至内阁学士常督河南及江苏学政梦麟诗初编时曰梦庐诗集是编乃其重订之本也卷首皆乐府余则合古近体共成六卷其诗才气魁卓笔意峭厉盖生平沈浸古籍故用笔不落恒蹊云
　　鄂虚亭诗草一卷
　　鄂容安撰鄂容安大学士鄂尔泰之长子乾隆十九年以出兵西路殉难諡刚烈事迹已详人物志生平吟咏颇多未尝授梓是编草本盖有心者为之掇拾也按杨潮观西林遗稿后序云刚烈公伯仲歴未几相继死节所存全稿无从起忠魂而问之据此则西林之诗尚属不絶如线况虚亭乎掇拾者之功信匪浅矣
　　顾文端公诗节钞一卷
　　顾八代撰八代事迹已详人物志此编顔曰节钞盖非八代全诗据标题为桐城方苞选本云首为五言古三首次七言古八首次五言律六首次七言律十四首次五言排律七首次七言排律九首其诗多咏平定吴逆时滇南用兵之事颇足以资考证云
　　博虚宥诗草三卷
　　博清额撰博清额字虚宥满洲人乾隆壬申科进士改庶吉士累迁至翰林院侍讲学士奉天府府尹是编首卷为乾隆庚辰典试四川时作次卷为壬午视学四川时作皆名使蜀草三卷为戊子典试浙江时作寥寥篇什近体多而古体少亦未见其全集也
　　戢思堂诗钞二卷
　　李宏撰宏已有传乾隆辛卯宏以河道总督卒于官其子奉瀚辑其遗稿三百余首而髙晋为序晋时方总督两江与同官也序称其赋性恬淡不迩声色公余焚香宴坐手书不去或赋诗以自娱词防浓深多见道之语
　　寄素堂诗草二卷杂著二卷
　　李永标撰永标字纯九汉军人由笔帖式授内务府郎中兼佐领乾隆三年出管张家口税务五年任满部推为广东雷州府知府引
　　见之日特擢为安徽分巡道兼管芜湖闗税是集永标自订而篇什寥寥卷一仅诗四十六首卷二仅诗四十二首皆近体无古作其杂著上卷有文十篇率皆随笔直书未恊古法下卷杂书格言三十六条而已
　　海愚诗钞十二卷
　　朱孝纯撰孝纯字子頴汉军正红旗人由壬午科举人授四川简县知县迁叙永防同知擢山东泰安府知府又擢两淮盐运使以病觧官归是集盖孝纯卒后其友人桐城姚鼐丹徒王文治编次卷一为五言古诗六十首卷二为七言古诗三十八首卷三为七言古诗四十五首卷四为五言近体百十六首卷五为五言近体七十六首卷六为七言近体七十五首卷七为七言近体八十四首卷八为七言近体百二首卷九为五言絶句六十七首卷十为七言絶句八十八首卷十一为七言絶句百四十八首卷十二为七言絶句百三十三首首有其师桐城刘大櫆序而鼐与文治于乾隆甲寅年编成授梓复从而序之
　　补亭诗稿
　　观保撰保字补亭正白旗满洲人姓索绰罗氏乾隆丁巳进士官至左都御史诗有钞本藏伊子内务府郎中观豫家
　　督运草一卷乐贤堂诗钞三卷
　　徳保撰徳保已有传督运草徳保所自编皆其乾隆丙申代杨锡绂为漕运总督时作乐贤堂集则自萃其一生之诗欲刋未果己酉徳保殁其子英和乃编为三卷而刻之督运草虽并于集内以先有单行之帙且为徳保所自编自序故两着録焉徳保与其从兄观保并以乾隆丁巳进士入翰林出入
　　禁闼三四十年又均以文章受
　　知遇屡典贡举为词林耆旧迄今馆阁旧臣尚多二人
　　门下士云
　　澄悦堂诗集
　　国梁撰国梁满洲人姓纳拉氏乾隆丁巳进士官至贵州粮驿道遗稿甚富尚未付梓其兄国栋字天峯官总兵亦能诗稿多散失不传
　　兰藻堂集六卷
　　舒瞻撰舒瞻字堃亩号云亭满洲正白旗人乾隆丙辰科举人己未科进士出为浙江桐乡县知县歴调平湖山隂海盐三县是编古今体诗计首卷四十八首次卷五十二首三卷一百一首四卷九十二首五卷九十首六卷九十三首乾隆壬申长洲沈徳潜为之序
　　晚香堂诗四卷
　　永亮撰永亮字苹洲满洲正白旗人乾隆甲子科举人是编首卷曰团瓢吟合古近体为诗三十八首次卷曰别轩存稿为诗三十四首三卷曰勾留草为诗五十四首四卷曰一草亭吟为诗二十二首每卷皆有弁言统题曰晚香堂诗其同年周毓仑为之序
　　枝巢诗草四卷
　　图布撰图布号裕轩又号漫圃满洲镶红旗人乾隆戊辰科进士改庶吉士累迁至翰林院侍讲学士充
　　日讲起居注官是编首卷曰从猎集乃其在翰林时歴年扈跸热河及随围木兰所作次曰静居集亦官翰林时所作三曰于役集则其奉使吉林典试四川山东及歴游塞外淮徐时作四曰归田集则致仕后所作晚年卜居于阜城门外玉河乡之池水邨有园圃竹木之胜春秋佳日逍遥其间故得诗最多而诗境亦愈进也四集共诗五百十四首枝巢云者盖取鹪鹩巢林不过一枝之意因以顔其集卒之明年乾隆丙午其门人御史刘湄为授梓而大兴朱珪为之序
　　乘槎集二卷
　　全魁撰魁姓尼吉哩氏满洲镶白旗人乾隆辛未进士官至
　　盛京户部侍郎降补翰林院侍读学士是集乃乾隆丙子全魁奉使
　　册封琉球国王时作故以乘槎为名诸体合编始于奉
　　使纪
　　恩讫于丙子除夕皆由京至福建由福建至琉球之作故除夕诗中有归期应不逺引领杏花初之句全魁渡海之时颇厯鲸波之险具见集中其归程则风利遄行复
　　命甚速故罕所题咏云
　　来鹤堂诗钞四卷
　　于宗瑛撰宗瑛镶红旗汉军乾隆甲戌进士改庶吉士授检讨官至监察御史宗瑛为于成龙之孙家风清素宗瑛尤恬澹无营虽性好吟咏而亦无意于争名故多不自存稿是集乃其子鳌图收拾于残剩之余者也
　　牧子诗録一卷不堪持赠吟一卷
　　兆勲撰兆勲字佑启先世居长白山之栋鄂故自号栋鄂牧子是编诗録一卷盖其旧友福増格为之编次乾隆戊寅福増格复序而刻之末附以诸家评语及所赠诗其不堪持赠吟一卷则兆勲晚年所续刻也
　　卧云堂诗稿一卷
　　傅显撰傅显已有传是集傅显所自编刻于乾隆辛巳据其自序及其子傅尼善跋盖自官中书舍人以后始为诗后随征金川歴任中外至官岳州知府时始编为此集而岳州以后则散佚不存盖非完帙也诗雅好清省而吐属婉约其瓣香殆在剑南
　　陶人心语五卷续选十四卷补遗一卷
