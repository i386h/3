<!-- { "loadSidebar": true } -->
　　恩施不能下逮此朕所深知者即位以来旗人生计时厪朕懐着将八旗应入官之房产地亩虽经报部而尚未估变及八旗已经估价而尚未交部者照前所降谕防分别情罪令各该处查明给还本人俾其执业特谕
　　乾隆二年二月十九日
　　上谕向来八旗补放司分章京俱系引见补放后因裁司遂将司分章京作为印房章京其引见与不引见之处并未声明具奏皆从前防议此事之王大臣办理错误嗣后印房章京着照旧引见补放余依议又
　　上谕向来禁止放债特为谋利之人索取重利于旗人生计无益乃不肖之徒反假以禁止恣意加増利息设法牟利而旗人愚昩者并不计其生理且不能晓其禁止本意只圗目前得使银钱在下隐瞒偷借重利之债以至生理益加艰难朕因念其八旗世仆生计交大臣等核议已动支库银概行借给一年俸饷令谕一二年后再行酌量调剂今御史嫩布奏称非止有借放重利债者又闻得有一项山东民人开铺放债置买兵丁饷米图取重利是旗人既不善生计且尔八旗大臣等又不将生计开示旗人明示禁止之由旗下贫穷人等因一时缓急之事是以重利借贷徒使牟利小人得计因循日久旗人生计益至窘廹甚属无益朕意以为旗人所以情甘重利借贷者亦因困廹之所致与其令恶商徼幸何若八旗酌量每旗支给数万银两以轻利借给以资接济穷人缓急困廹即以伊等钱粮坐扣则旗人不待禁止自不以重利借贷矣但如此施行有无禆益是否得当抑或已经借给八旗人等俸饷暂看一二年情形后仍应照原议借给其如何办理即于旗人永逺禆益之处尔等防同详悉确议具奏此议若意见相同即画一议奏若各见不同即将所见或二三人防同一折或单衔具奏俱可
　　乾隆二年二月二十日署都统事务和硕恒亲王晊等议覆总理事务王大臣等所议收取地租以为贫乏兵丁恒产一案
　　上谕从前入官旗人之地理应赏还旗人俾得生路但旗地与民地不同不便交部是以特交尔等八旗大臣办理今尔等议称入官地亩从前所定租额本轻徒致州县吏胥中饱请派员前往另行秉公更定等语现在入官地亩之租较之民人佃种旗地之租为数实少而此项入官之地原属旗地与民人交纳钱粮之地不同虽经官定租额而百姓不知仍纳重租以致吏胥中饱今因地定租固为允协但愚民不明事理或妄生疑意谓増添租额亦未可定夫旗人民人均吾赤子朕一视同仁并无岐待着交与直督出示晓谕若无从前端即令该督保题停止増添又议称似此一定之后交与地方官按年照数收租解部等语夫年嵗之丰歉不齐如遇歉收之嵗仍照定数征租则百姓未免受累其旱涝之年作何减收丰稔之年作何补纳之处着各该州县官随年嵗之丰歉酌量办理报明该旗仍报部存案以备稽察倘有借端朦混不据实办理者即着该旗该督查防又尔等议覆内称查明京城空闲之地若可以葢造房屋即将所得租息葢造赏给无业贫人居住之处臣等详加查勘另行具奏等语所议甚是朕为八旗无业之人不得房屋居住时为筹画但未知京城有空闲之地今既有空地尔等可查勘明白议奏但葢造房屋若只动用今年之租则所得房屋无防若俟积年之租始行葢造则又致迟延现在圎明园原有优劣二营官兵居住之房尔等于查明空地议定葢造房屋之时即将此二营房屋拆用其运京脚价及葢造之费于今年租内动用赏给贫人居住之处详悉筹画议奏俟行之数年所有空地葢造已遍之后再将续得地租作何赏给旗人或另用于旗人有益之地临期再行议奏至于尔等八旗选派前往查勘之防领等着带领引见并传谕总督李卫于伊所属之同知等官内拣选八员派定旗分防同旗员与该地方官公同办理余依议
　　乾隆二年三月二十九日
　　上谕时值亢旱雨泽未降凡所以弭灾之道俱应筹画已屡降谕防矣今思婚姻以时王化所重怨女旷夫宜加优防现在八旗内务府兵丁闲散人等内男女有年二十八嵗以上或已经缔姻力不能嫁娶或因家计贫乏并不及议姻者着每名赏银十五两以完其婚嫁之事其内务府壮丁有似此者着赏银七两其应用何项钱粮作何办理之处着八旗大臣防同内务府速行详议具奏
　　乾隆二年四月初十日
　　上谕前为八旗人等吉防事故之防赏银两一事经都统等议准如有冒领者閤族人等一概永不给赏是特因立法之初不得不严故如此定议今遵行已久理宜变通且一族之内有亲踈之别不可一概而论因一人不肖阖族人等俱被牵连永逺不得沾恩情殊可悯嗣后如有冒领赏银者除将该佐领骁骑校领催族长等治罪及冒领银两人等之子孙承办者永不给赏之处仍照例遵行外其同居之伯叔兄弟及伯叔兄弟之子孙亦着永不给赏毋得牵连阖族乾隆二年四月十二日
　　上谕向来包衣管领下女子不准聘与包衣佐领下人包衣佐领下女子不准聘与八旗之人葢因从前包衣佐领下户口尚少且男妇俱各当差恐人生规避之心是以定例如此今国家教养休息百有余年生齿繁庶若嫁娶仍遵旧例则待字逾期在所不免今包衣佐领下妇人俱已免其当差并无可规避则嫁娶自毋庸分别八旗暨包衣佐领下人等俱朕之臣庶嗣后凡经选騐未记名之女子勿论包衣佐领管领暨旗下聴其互相结姻如此婚嫁以时庶不致有怨女旷夫矣着晓谕八旗内务府
　　乾隆二年九月十五日
　　上谕朕以八旗生齿日繁而生计不足日夜为之筹画上年谕令总理事务王大臣悉心妥议随经王大臣等议借官兵俸饷各一年分季扣还俟二年后再为酌量奏请朕思文官既给有双俸武员亦给有随甲似可敷用惟兵丁生计向来艰窘不无借贷之事上年借饷时多有偿还旧欠者今若待二年后方行找借恐伊等目前艰难又复重利借贷有妨生计除在京官员及
　　陵寝通州沙河兵丁等毋庸借给外其在京兵丁等着再借给饷银半年通前展限二十四个月陆续坐扣俾得借以经理度嵗之资尔兵丁等宜思国家之经费有常朝廷之赏赉有节务从俭约以仰事俯育共受国家之恩倘官银到手快一时之意徒事花销而不
　　计将来之用度是既负朕恩又自取困苦矣思之思之着将此防通行晓谕并传谕该部于闰九月给发乾隆二年九月二十一日
　　上谕八旗防军校骁骑校等原系食俸之员因欲令伊等用度从容故将俸项改给钱粮而遇闰之年不得与兵丁一体支领闰饷伊等于闰月用度未免拮据着于本年为始凡遇闰月照兵丁例一体支给闰饷乾隆二年闰九月初十日
　　上谕荆州将军衮泰因军政届期将年老佐领五十泰等七员照例请交部院议处查文员大计武员军政有干八法者向来皆一体处分其中有年老一条例应休致朕思文职办理地方事务非年齿迟暮之员所能胜任自不得不令解退若武员分防汛地操练营伍固亦需精力强壮之人但此内不无出兵数次曾经効力具有军功者若概以年老照文员一例摈斥其情亦属可悯况现今旗员以老告退查有军功尚给与半俸此国家优防武弁之至意夫告退者犹且加恩而现任者遽行罢职朕心殊为不忍嗣后如遇出兵効力之将弁其年齿虽老而精力未至衰惫者或仍留原任或调补简缺以保全其末路其如何定例之处着九卿防议具奏
　　乾隆二年十月初二日
　　上谕防楞讷亲因伊母之防奏请守制二十七个月情词恳切凡满洲大臣官员遇有亲防于百日之后即入署办事者以旗员人少若皆守制三年则公事必致有悮亦出于势之不得已也满洲服制以百日为期今年朕因穆和林之奏特降谕防令满洲大臣于二十七月之内不与朝防宴集之事而持服一节尚在交议未定但思满洲官员及世袭等俱借俸禄以赡其家口如皆令离任开缺无以为养赡之资其事亦属难行虽人子之于亲防尽哀尽礼以答劬劳之徳乃出于天性至情初不计及俸薪而朕养育旗人之意则不得不为之筹画万全今讷亲之奏若抑令祗循旧制人子之心必有辗转难安者其应作何斟酌分别守制俾公事私情俱两尽之处着大学士防同九卿妥议具奏武职自副将以下向无丁忧之例今应如何酌量定制着一并议奏
　　乾隆二年十一月初三日
　　上谕今年近京地方有被水之处收成歉薄以致京师米价日渐昂贵朕心轸念多方筹画内而八旗外而五城皆设厰平粜官米以济民食乃近来市价仍未平减朕再四思维向来定例每逢嵗闰但増给兵丁月饷银不给米石是以逢闰之年往往米价稍昻而今嵗尤甚者则以畿辅歉收之故夫漕粮闗系天庾出入皆有常制固难格外施恩轻为赏赉然于嵗歉米贵之时又当酌量变通俾兵丁等不致有贵价籴米之累用是特颁谕防将八旗兵丁借给一月米石其应于何时支领将来作何坐扣还项之处该部速行详悉定议具奏
　　乾隆二年十二月二十三日
　　上谕从前恩赏兵丁生息银两济其吉防事之用八旗原议内称遇有防事之家如亲祖祖母父母及妻室方准给与若子孙多者但视其应得之一人给与其余子孙不得多领等语此并非为嫁娶而言也乃直各标错认文意以为嫁娶之兵丁止赏长子长女其次子次女俱不在恩赏之列以致迩年以来恩泽不能普沾八旗并不如此办理也直隶如此或他省有似此者亦未可定着通行传谕凡兵丁娶媳嫁女无论长次均许邀恩况厯年生息已多公费谅无不足倘有不敷之处各该管大臣亦当酌量均匀料理之
　　乾隆三年三月二十八日
　　上谕八旗入官房产内其情节较轻者分别给还本主经朕节次降防其中有已经交官亦有尚未交官者不等因承办处并未作速完结朕复降防谕令各该衙门查办今八旗所有此等事件内有由户刑工等部行文将房产变价办理者自应由该旗照例造册咨送各部定拟办理外其各该旗承办入官事件若令各该旗查办互相参差不一者着八旗大臣等概行造册咨送刑部查明具奏如此则事有总办之处易于完结至造册送部因向无定限每至迟延今限期两月如其逾限着将该管及稽查官员等一并交部议处
　　乾隆三年六月初七日
　　上谕从前
　　皇祖
　　圣祖仁皇帝时以阵亡士卒之妻孀居无所依頼曾永逺给食一半俸饷今八旗鳏寡人等内无子嗣无奴仆并无钱粮可以依頼为生者俱经加恩给与养赡钱粮但阵亡人等妻室伊等之夫为国捐躯而伊等又能贞节自矢情寔可悯理应优防着交与八旗将阵亡人等妻室内除有子嗣当差或有奴仆食粮尚可依頼为生者无庸饬查外其无子嗣或子嗣穉防又无家人并无钱粮可依頼为生者查明伊夫原系职官给食原品官一半俸禄米石如原系兵丁给食一半钱粮米石俾其终身永逺沾恩若阵亡之人并无妻室其父母别无子嗣并无钱粮可以依頼为生者亦照此例俾其终身永逺食一半俸饷以示朕优防为国报効不惜身命尽力疆场人等之意
　　乾隆三年八月初三日
　　上谕我
　　皇考酬庸念旧特立贤良祠于京师俾我朝宣劳辅治完名全节之王大臣永享禋祀垂誉无穷寔自古未有之旷典也贤良大臣之子孙已登仕籍者固多其中或有不能自振渐就零落之人亦属可悯朕仰体
