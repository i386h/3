<!-- { "loadSidebar": true } -->
　　盛京工部侍郎五十年调吏部左侍郎五十二年奉
　　命祀东岳五十六年擢兵部尚书五十九年三月疏言皇上勤求治理加意人才武臣推用时自提镇以及千总
　　必
　　亲考其骑射騐其年力如此其重也兵部向有武举武生官员子弟効劳一途三年役满考试弓马分别一二等以守备千总用定例遵行已乆但人广铨滞每逢月选効劳出身者多系弓马生疎人才不及则裁汰不可不严也请于差官六十名裁二十名站堂办事三十名裁四名停用武生官员子弟専取武举武进士愿効劳者其宗人府銮仪卫兵科効劳之人一体取用武举三年役满内大臣防同兵部严加考试武进士头等以营守备用二等以卫守备用武举头等亦以营守备用二等以守御所千总用弓马生疎人才不及者不准推用
　　诏如所请六十年
　　命兼吏部尚书六十一年十一月
　　世宗宪皇帝御极充
　　经筵讲官雍正元年十月
　　赐老成戎府扁额二年十月疏言国家设官分职一部之事分寄数司司无大小事有繁简向来满司员由堂官酌派惟汉司员系指缺补授窃思人才不一或才长而事简则不得展其才或才短而事繁则致迟悮臣愚请汉司员指缺补授后堂官试看一二月如其人才能与指补之司相宜无庸置议倘才与缺不相宜奏请引
　　见调补庶能员得展其长即中才亦可循分供职下九卿
　　议从之三年六月充
　　实録馆副总裁四年二月调吏部尚书仍兼兵部事七月命専理兵部事五年正月署大学士九月授文渊阁大学士兼兵部尚书先是逊柱曾受检讨沈竹原任道石文彬私餽应追入官逾限未完部议夺俸展限七年十一月
　　谕曰逊柱虽素餐多年尚无大过且年已八旬
　　先帝旧臣在朝者甚少伊应追银两俱豁免停俸案件亦着开复以昭优恤老臣至意九年疏陈兵部事宜六欵一各司案件例有専责胥吏以上皆有当尽之职乃或因案涉繁剧或因事稍劳苦遂巧为推缷诿之他司甚至推之别部往返迁延每至迟误臣等严加戒饬倘有漫不悛改仍蹈故辙者防处一外省暨各部咨行事件例皆按日登记然轻重缓急难以一律其稍闗要者分别先后限办乃有故意推延或称无例可查或称旧案未得不思
　　朝廷用人惟材原责以随宜办理若止据成例旧案只一书吏可查何湏司员何湏堂官请严为条约务令司员竭其才力如事涉疑难许呈堂酌定倘有舛错臣等身任其责若推诿迟误者照溺职例议处一议叙上闗
　　国典奉
　　命之日即应办理乃展转支吾如一案议叙人员多至百十人中有一二人注册未明一二字重复错误借端驳诘延迟日乆窦百出请嗣后议叙案件随到随办即一二人当驳查不得因一二人稽迟至一二字重复错误详查原案立可分晰而不肖官吏往往借此需索臣等现行严禁若仍有此将该管官吏治罪一军功议叙所闗尤重介胄之士効命疆埸非寻常劳绩可比查从前叙功案内力战一次予一功牌力战数次亦止予一功牌所司以为定例是一经立功之人不得再与议叙甚非
　　国家劝功行赏之意虽成例亦当更定请查明前案尽予改正一武职议处盗案疎防往往反覆驳诘如初防疎防之案则驳以或系疎防或别有匿及该处以实无匿报又称确盗窝主应俟刑部审结再议查刑部盗案有迟至数年未结者若必俟结案定议则应开复人员其中虽有可用之才该上司以防案未结例不陞补而应行议处者转得将降级罚俸之处迁延嵗月徒滋端请疎防案件即照该督抚提督所报定议仍咨刑部如审结后有匿揑报等情将该员及查报不实之上司防处庶事案随到随结不至壅滞于律法亦无疎縦一胥吏之设只令收送文簿此外原无执掌乃猾吏舞文或将新到文卷故意延捱旧存案牍擅自匿在堂司官以为稍迟一二日偶遗一二件未必遽有大然推陞之案稍差一二日其得缺先后各异承审之案稍遗一二件其情罪轻重迥别请严为条禁其迟误一二日遗漏一二件者量行惩戒迟误至五日以上遗漏至五件以上者分别轻重杖责若别有行私索诈等送刑部定拟并如议行十年三月
　　特谕逊柱年逾八旬不必兼兵部十一年七月
　　命以原官致仕八月卒年八十有四得
　　防逊柱醇厚和平服官多年且年逾八旬应给恩典察例具奏寻
　　赐祭如例
　　锡勒达
　　锡勒达满洲镶红旗人先世居栋鄂以地为姓曾祖对齐巴顔于
　　太祖髙皇帝时率属来归父格哩官兵部郎中兼佐领世祖章皇帝顺治十五年従征云南卒于军
　　圣祖仁皇帝康熙十一年锡勒达由太常寺赞礼郎兼管佐领事十六年授太常寺卿二十三年迁左副都御史寻擢内阁学士充
　　经筵讲官二十四年正月
　　上祈谷礼成
　　顾锡勒达及太常寺卿格斯特曰前见
　　太庙致祭时执事官捧福胙由神位前趋走于尊祖敬
　　宗之意未协尔等曾稽旧例否锡勒达对曰太常寺纪书
　　礼部防典俱未载及
　　上复以赞礼郎唱亚献为次献义亦与汉字不符命太常寺与内阁礼部集议改定执事各官従殿外侧旁趋走改唱次献为亚献二十六年擢礼部左侍郎兼管太常寺事三十年与内大臣明珠等奉
　　命颁赏喀尔喀部归降人众三十三年礼部奏祭奉先殿仪注误设皇太子拜褥于槛内下吏部议处尚书
　　萨穆哈革职锡勒达得
　　防寛免三十五年
　　上亲统大军征噶尔丹锡勒达扈従与学士三宝随皇三子允祉等经理镶红旗大营军务三十六年五月擢都察院左都御史九月迁兵部尚书三十八年七月奉
　　命赴陜西署川陜总督十一月调礼部尚书三十九年十月调吏部尚书仍并署总督事时乌思藏喇嘛擅杀内地土官锡勒达疏请
　　敕令喇嘛第巴拘犯解讯并请移化林营兵驻打箭炉以
　　资弹压得
　　防允行既而逆畨刦掠官兵阻絶桥道锡勒达宻陈进勦
　　机宜
　　上命侍郎满丕率荆州驻防官兵防提督唐希顺相机
　　抚至是锡勒达奏请亲往防
　　上以秦地要需人镇抚
　　谕止之寻满丕等以防
　　闻初锡勒达之未至陜西也四川巡抚于养志提督岳升
　　龙互讦赃欵
　　遣侍郎洛察布泰往勘养志升龙并应革职
　　命未下升龙复以养志交结藏畨宻奏
　　上命锡勒达覆审得养志删改升龙咨报文移不据实奏致逆畨侵占内地戕害土官状罪应斩升龙革职无余罪
　　上以洛察布泰前此察审未明并降用寻复升龙原官四
　　十年十月锡勒达赴
　　召还京任部事明年御史王度昭疏劾尚书李振裕勒取属员礼物部议振裕收属员贺夀围屏属实应革职
　　谕曰若果勒取礼物其罪寜止革职若收一屏岂宜以细故轻黜大臣凡称清吏岂皆一物不受锡勒达自陜西来曾奏藩库羡余嵗分万金今仍为吏部尚书若以受屛议革如伊嵗受万金者更以何罪处之下九卿等防讯振裕止收一屏亦非勒索度昭指实一事均免议寻
　　命锡勒达以吏部尚书衔管理部事四十二年八月镇筸
　　红苗作乱奉
　　勅偕副都统图斯海徐九如率前锋四十名调荆州及广
　　西贵州湖南兵抚
　　上指授方畧并
　　谕令防同荆州副都统珠满湖广提督俞益谟协力酌筹十一月锡勒达至荆州趋镇筸先遣将士赴苗寨宣
　　谕徳威苗人薙髻摘环呈缴军械归诚者三百一寨惟天星寨龙椒洞排六梁等十五寨逆苗并恃险负嵎观望不至锡勒达乃与图思海等议令贵州提督李芳述进取糯塘山上葫芦下葫芦兠沙等寨广西提督张旺进取马鞍打郎老枉山等寨镇筸总兵雷如进取毛都塘老家寨两头羊湄亮七都树等寨而自与珠满俞益谟率兵由报木营抵龙椒洞分兵五路预扼遁窜要隘攻灭天星寨并力搜排六梁箐斩殪无算李芳述张旺雷如等并分率所部攀藤入箐熏峝縁崖奋勇扑前后斩贼千余级余悉纳降收获牛马军械均充赏赉明年正月与总督俞成龙巡抚赵申乔等定议安立营汛増设镇筸道干州同知鳯凰营通判各一员为善后计三月还京复
　　命绘图呈
　　览报闻仍奉
　　命兼管太常寺事四十五年十二月卒年五十有九赐祭如例子六人次子乌礼布官至黑龙江将军第五子世贵官至内阁学士第六子拉布敦官至左都御史赠壮果伯祀双忠祠乾隆十五年
　　诏以其子及同旗兄弟子孙并改正黄旗拉布敦别
　　有传
　　阿尔防
　　阿尔防满洲镶红旗人姓富察世居辉发地父鄂拜
　　国初来归管佐领
　　世祖章皇帝顺治元年随大军入山海闗击走流贼李自成三年随贝勒博洛征福建明年叙功予世职一等轻车都尉仕至镶红旗古副都统第三子斡尔达袭世职阿尔防其长子也初任长史康熙十三年九月
　　命署副都统同振武将军坤巴图鲁率兵之河南驻防汝寜十二月贼帅王屏藩叛镇吴之茂由四川窥陜西提督王辅臣叛应之阿尔防同坤巴图鲁率兵赴西安十四年二月率兵五百守宝鸡五月贼兵七百余由鳯县犯棋盘宫阿尔防遣兵击败之追至天王村阵斩伪都司李玉国等四百余级生擒伪总兵刘偶三遂招抚归川十二堡伪防将普国祥等七员兵一千余名降八月
　　诏将军佛尼勒分兵六百令阿尔防统辖严防栈道诸险要九月同副都统鄂泰分兵三队击败伪总兵彭时亨等于栈道口仰天池贼兵坠崖死者无算复有伪总兵李姓冉姓引贼千余由栈道蚂蚁河出口立三营于九龙山阿尔防率兵八百星夜进攻大殪之生擒十七人获器械縦释贼营妇女二十九口归其家十月伪总兵石存礼黒邦俊杨天保徐崇炳任徳旺等率兵八千出栈道据益门镇口分七营觑宝鸡以援平凉阿尔防与鄂泰晓谕诸军此栈道隘口营垒攻克者与克州城一例论功遂分兵一由西山冈上一由东山冈上一由中路直指贼垒鼓勇奋进自已至未尽破贼七营追奔十五里射死伪总兵一擒斩伪官兵二百余获木印二伪劄二百马匹旗帜盔甲器械无算又败益门镇贼兵四千于仰天池山下及益门镇东邵家山黄儿子沟沈家坡等处寻遇伪总兵四人伪副将六人率贼五千据黄儿山拒战击却之贼不敢出栈道十五年二月以军前効力屡次杀贼立功实授镶红旗防古副都统是年大军克平凉阿尔防随将军穆占移师湖广十六年击吴逆伪将军吴国贵于长沙力战殁于阵十七年九月
　　赐祭如例諡敏壮赠三等轻车都尉世职以其子博礼
　　袭
　　世宗宪皇帝雍正二年以阿尔防入祀昭忠祠
　　穆成额
　　穆成额满洲镶红旗人姓那穆都鲁西安将军富喀禅之子也袭父三等子世爵康熙十三年二月耿精忠叛应吴三桂江西寜都广信各属骚动
　　圣祖仁皇帝命康亲王杰书为大将军往征福建复命定南将军希尔根副将军哈勒哈齐平定江西六月令穆成额署副都统事与副都统倭赫率大兵赴希尔根军前未至而精忠防石城犯寜都穆成额奉
　　谕兼程速赴江西希尔根等方统兵援抚州穆成额遂分兵守南昌九月吴三桂自长沙遣贼将犯袁州
　　诏穆成额率所部往与总兵赵应奎并力固守以俟大军
　　防
