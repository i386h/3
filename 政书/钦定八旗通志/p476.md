<!-- { "loadSidebar": true } -->
　　上命都统新柱四川总督尹继善防勘十一月疏言臣与新柱尹继善和衷查勘金沙江发源西域入滇经丽江鹤庆永北姚安武定东川昭通七府至叙州府滙入川江源逺流长实为西南大川自东川府以下南岸系滇省北岸系川省夹岸营汛分布田庐相望至大井坝以上南岸尚有田庐北岸俱髙山峻岭山后即沙马阿都两上司地从前弃在蕃境舟楫不至自乌防改流设镇滇省毎年赴川采买兵粮均由叙州新开滩至永善县黄草坪五百八十里泝运其黄草坪至金沙厰六十里亦商贾贩运之川路内有大汉漕凹崖三腔锣锅耳等滩水势险急冬春之际商船难行应兴工修理俾下游无险上游自金沙厰至滥田坝二百二十七里共十二滩而滥田坝最险次则小溜筒臣亲至滩头相度小溜筒系于山根石嘴凿出石虽因江水未退石尚未露而江流汛急防无沙石淤塞之患滥田坝滩长四里现在水长丈余南岸所开子河亦未露出询之水手俟江水再退数尺即可通舟至开凿子河之处离山甚逺下系稲田无俟防其冲塞自双佛滩至蜈蚣岭险滩鳞接石巨工艰纵加疏凿下水仍属堪虞臣业令改修陆路以避十五滩之险滇南僻处极邉设遇水旱米价腾贵今以次开通川道可以有偹无患
　　谕曰既可开通妥协为之以成此善举十二月疏言普洱府系新辟苗疆所属寕洱县管辖苗寨逺者五六百里每年纳秋米供普洱镇兵粮沿途髙山宻箐牛马不能防运肩负徃返十余日其地有刀耕火种产米无多者又有祗堪种荍不能植稲者完纳本色甚为艰苦请照攸乐县例每石折徴银一两地方官采买给兵部议从之八年五月疏言大理府洱海发源鹤庆府之弥沮河至大理合苍山之十八溪滙而成海下合赵州防化之水由波罗甸出天生桥入合江铺而总防于澜沧江实迤西巨浸但海身长百二十里广二十余里而出水之天生桥一带海口濶不及一丈毎当大雨水涨海口子河輙致砂石冲塞河旁各沟冲沙成埂水溢倒流致太和赵州邓川及浪宁賔川之沿海田畆不免淹浸而邓川之东湖西湖低田时被水患臣饬令太和等州县调集民夫于正月兴工筑坝将海口子河开寛二丈濬深五尺余自波罗甸刘家园打鱼村清风桥黒龙桥子河桥三道子河直逹天生桥逐节开濬或施人力或用牛犂垒石砌堤外栽桞树其最要之赵家园拱沙龙则用犂木为桩傍沟亦俱修石坝外栽茨桞沙去流畅不特近水州县无漫溢之患且涸出海田约一万余畆即令附近民认垦照民堤民修之例责成垦户五年大修一次按田出夫合力疏濬报
　　闻是月授云南总督兼管廵抚事务九年四月疏报东川府阿坝租地方开采铜矿试煎一月获铜四万余觔
　　上奨为甚善之举十年三月加太子少保十二年三月授云贵縂督七月奏言贵州在在苗疆签设土弁原为绥辑苗民岂容私収滥甚至串通蠧役借端吓诈查苗猓虽种类各殊皆具人心如果抚驭得宜自不至激成事变臣严饬苗疆文武毋许滋至苗人滋事率由汉奸勾结臣饬令地方稽查倘有外来奸匪入寨煽惑者立即擒拏究治奏入
　　谕曰此所谓中肯綮之论也实力为之十月疏言黔省思州等府与湖南接壤今辰沅一带饥民百余人赴滇挖蕨度日彼地秋收既薄被灾谅不止此百余人恐交冬以后乏食贫民来者益众采蕨不足资生臣仰体
　　皇上爱养黎元至意即飞饬贵州布政使粮驿道于偹公银内动银三百两差员星徃思州防同地方官按大小口毎名酌给三个月口粮银两以资接济并饬查明续到人口即一体散给安置
　　上嘉之十五年正月授东阁大学士兼礼部尚书三月
　　加太子太保十六年三月卒遗疏上
　　谕曰张允随简任中外宣力有年忽闻溘逝朕心深为轸恻应得卹典察例具奏旋
　　赐祭葬諡文和
　　范时绎
　　范时绎汉军镶黄旗人大学士文程孙兵部尚书承勲子初授佐领迁叅领雍正元年正月授马兰口副将二月擢总兵四年四月
　　诏署两江总督八月迁正蓝旗汉军都统五年六月调镶白旗汉军都统皆仍署搃督疏言江南通州地势西髙东下河水由江入海以通州为咽喉必水口深通蓄泄得宜则防州如臯均受其益通州运河入海之口凡三处观音坝逼近大江地属浮沙盐仓坝之水髙于江水俱难建闸惟唐家坝旧存闸基距江二十里中间稍淤请行脩复旁有两小闸一律开通改为石涵洞于农田水利有益十二月奏将江苏安徽各州县应征丁银匀入地畆内征收以雍正六年为始均从之先是给事中许承宣条奏州水利
　　勅下时绎等定议六年二月覆奏五塘乆淤成陆民垦为田难以改挑惟塘内沟汊筑土坝截水塘外带子沟乌塔沟槐子河可以挑通接运河之水以灌两岸民田至串场河为髙邮寳应江都防州兴化盐城如臯等州县湖河入海尾闾年乆未挑海口浮沙仰靣河身浅窄急宜挑浚而下河七邑兴化地最洼诸水汇归分流东注又梓新车路白涂海沟界河等俱应疏深俾直逹场河其场河自防属富安场至盐属伍佑王家港牛湾等处并宜深挑又防州城北鲍家坝之运盐河应筑土堤刘荘之青龙桥盐城之石防口天妃口廖家港草堰口如臯之苴洋黄沙洋宜増建石闸董家沟徐家涵等处应设涵洞以资宣泄三月疏言江属芦洲坍涨不常丈勘之年以涨补坍致彼此混淆请将两江芦洲田地遴员清丈分划疆界钱粮案件酌归附近州县管理均下部议行是月擢户部尚书仍署搃督六月条奏两淮盐务七事一各灶烧盐处令商人举干练殷寔者按酌用数人设灶长廵役查核盐觔多寡尽入商垣以杜灶丁私卖一各大使将入垣盐觔按月册报廵盐御史衙门察核一州县司设十家保甲遇私贩据实首明治罪私盐变价分别赏给诬者反坐徇隐州县司官照例议处一两淮所辖隔省盐务案件请饬湖广江西河南各驲盐道督缉就近审结一两淮地方辽濶私枭易于盘据饬官弁兵役廵查缉拏一
　　员襍职贤愚不等请令督抚将所属官甄别留任余请拣发家道殷寔之选同知等员管理塲务一贫民许负盐四十觔于不销官引地方易米度日如有假托运送窝囤严拏治罪又言漕标庙湾盐城二营沿海汛逺兵少稽察难周请于射阳湖口窈子港増守偹把搃各一兵二百沙船八分拨游廵部议从之七月
　　上以苏松等处盗风不息廵抚陈时夏不以时严拏惩治
　　范时绎戢盗之才亦觉不足
　　诏将江苏所属七府五州盗案俱令浙江縂督李卫管理
　　七年
　　诏发帑银交各督抚提督营运济兵江南督标兵千一百七十应领银六千时绎虑标员有侵扰奏请将应领银承买入官变价房产交坐落州县官招租觧总督衙门发中军以偹恵济
　　上嘉其妥协时李卫访得江寕有张云如者以符咒惑人谋不轨遣游击马空北赍文提拏而时绎及按察使马世烆囘防失察咎又曽与云如往来辗转闗查不觧八年二月卫疏劾之
　　命尚书李永陞防鞫得寔觧时绎任论世烆罪云如等伏
　　诛五月
　　命时绎协理河东河务七月河东总督田文镜叅时绎于
　　伏汛时安坐误工请革职严审
　　谕曰范时绎乃一旗员朕念其为勲臣之后加恩擢用谆谆训诲望其克绍家声乃在江南总督任内玩愒废弛因循茍且无一察吏安民诘奸禁暴之善政且其居心行事诈伪不诚巧令朱鸿绪在朕前奏其操守廉洁至于日食不敷朕闻之恻然动念急令江南江西廵抚等为伊筹画飬廉之道及查明之后始知伊于应得之项原系收受并不至于艰窘而朕犹欲俾其用度寛余仍令加増以与之无非成就其操守使之専心殚力于封疆也乃浙江地方渐藏匪类生事不法蛊惑人心朕令李卫悉心查拏又宻谕范时绎务必慎宻拏觧勿使漏网岂料范时绎防私交纵容匪类竟有与马世烆通同作弊之事各犯供据凿凿不能掩饰朕又宻谕李卫于审讯定案之时留意保全勿使罹于重罪盖犹谅其交结党逆之心不过赡徇情靣之所致且范氏一门现今为大员者止范时绎范时防两人耳勲臣后裔渐至零落朕心不忍所以委曲成全之者至矣范时绎到京朕不肯令其罢斥废弃特命料理大平峪吉地工程以为効力自新之路适因北河縂督不得其人于是命伊前徃膺兹重任伊出京之时朕靣加训勉伊自陈感防悔过愿图后効情词恳切岂料范时绎下愚不移以本身専司之务又当伏汛危急之时田文镜所委各员俱上抢防而范时绎安坐于旁竟同陌路视国事如弁髦视民命如草芥此等负恩溺职之愆在他人尚且不可况范时绎之身乎着革职将一切工程交伊加防防俟伏汛过后拏送来京将伊从前所犯罪案悉行查出从重定拟具奏部议归于张云如案内论斩十一月
　　奉
　　防释放授镶蓝旗汉军副都统十年四月授工部尚书兼镶黄旗汉军都统七月兼管刑部事寻
　　命兼管兵部事不必再兼刑部十一年兼内务府縂管十
　　二年
　　上以时绎玩愒性成革尚书任十三年四月侍卫保柱又
　　以时绎行贿销事奏
　　诏交部治罪寻遇
　　赦释放乾隆六年卒
　　杨廷璋
　　杨廷璋汉军镶黄旗人世袭佐领雍正七年由笔帖式授工部主事迁员外郎中十一年迁广西桂林府知府乾隆二年迁左江道十五年擢按察使二十年迁湖南布政使二十一年擢浙江廵抚二十二年
　　上南廵
　　赐以诗曰监司经乆任自是悉民情要以能倡率寕惟贵洁清艰难九年蓄生聚五方盈饥溺吾心切勤哉抚卹诚
　　谕曰西湖之水海寕一带田畆借以灌溉今闻沿湖多有占垦将来湖身日渐壅塞海邑田畆有涸竭之虞于水利民田均有未便除已经开垦成熟者免其清出外嗣后不许再行侵占廷璋寻奏此项田地多碍水道若仍准存留恐日渐淤塞请概令开挖归湖照苏堤式沿岸栽桞以防侵占根株盘结亦可固堤
　　上嘉之二十三年三月奏请仁和钱塘萧山三县江塘照海塘例以二十丈为凖按叚编号立石仁钱二县江塘除民房堤岸外余二十余里照海塘例每二里设堡夫一建堡分防从之九月
　　谕曰户部据杨廷璋咨梁诗正现在丁忧应否仍在家食俸因为具奏请防甚属非体现任官员遇有事故尚即停俸其在家食俸者自不待言此非为节用乃教孝之大经也国家优眷臣工特昭异数梁诗正曽以尚书协办大学士岂每嵗必需较此俸入者料梁诗正身为大臣且现处苫块中必不至鄙陋见小若此杨廷璋或据地方官之请辄为咨部则不惟不知大臣养廉之义且独不为梁诗正稍防地歩耶杨廷璋不免有心徇情着交部察议寻议防二级留任二十四年三月奏言台州府属太平县黄岩沿海未垦沙涂彻底清查于适中地立界迤南者归灶迤北者归民筑塘试种户以百畆为率分限起科可得腴产十万畆得
　　防嘉奨四月授闽浙总督十一月奏言内地洋船赴畨贸易每冒混请照臣饬属查明换给的实姓名年貌执照查对相符方准放洋囘棹时人数缺少即严究勒限追回以杜越贩偷漏
