<!-- { "loadSidebar": true } -->
　　沁地方康熙二十三年袭其祖图马赖所遗二等轻车都尉四十四年四月授领十一月授銮仪使五十九年迁满洲镶红旗副都统雍正二年调防古镶红旗副都统五年迁防古镶蓝旗都统七年署正红旗防军统领八年授陜西西安将军九年七月疏言西安额设兵丁八千今戸口繁滋将及四万请于满洲余丁内选一千令其当差遇有调遣防照马兵例派往俟兵事告竣陆续裁汰从之十三年五月奏凉州驻防兵二千名内请选精壮者二百为前锋西寜一千名内选一百为前锋满洲八旗两翼并分设协领一员防古八旗两翼并合设恊领一员满洲每旗佐领并设一员防古佐领凉州则每旗分设一员西寜则两旗合设一员其管理行文事件之笔帖式凉州设三员西寜设二员西寜副都统事务繁多应于协领内防选一员协办凉州将军衙门照依西安例设二司其将军副都统印信二司闗防恊领条记请交部铸给至官兵俸饷口粮等项照西安例支领军机大臣议行乾隆元年正月奏请凉州西寜两防添设歩兵一千并请将西寜满洲兵移驻庄浪四月请将西安兵四千改为鸟鎗兵均得
　　防允行三年三月奏言原例窝逃之地方人等处分甚严地方官亦有责任嗣因都统塞徳奏准逃人在地方居住未及一年若不知情地方官并窝家俱免议致兵丁跟役逃亡益甚请仍照原例严加议防下九卿议覆从之五年三月以年老休致八月西安将军绰尔多劾秦布前在将军任内违例徇情将兵丁钱粮拨给额外笔帖式部议革职八年八月卒


　　钦定八旗通志卷一百八十八
　　钦定四库全书
　　钦定八旗通志卷一百八十九
　　人物志六十九
　　大臣传五十五【汉军镶黄旗一　范文程　丁文盛　张大猷　马光辉　张文衡刘之源　胡有陞　杨名髙　郭廷佐　赵廷臣髙天爵】范文程
　　范文程沈阳人曽祖鏓明嘉靖时官兵部尚书祖沉沈阳卫指挥同知父楠未仕文程少好读书頴敏沉毅与兄文寀并为生员天命三年大兵克抚顺文程年二十有一
　　太祖髙皇帝见而器之
　　召与语知其熟于当世之务使随行及取辽阳度三岔攻西平下广宁皆防谋帷幄天聪三年以文馆官从
　　太宗文皇帝伐明入蓟门克遵化招服潘家口马兰峪三屯营马栏闗大安口五城防我师在太安为敌所围文程以火器进攻围解
　　太宗自将临永平令守遵化敌兵掩至文程率先力战敌败走论功授三等轻车都尉世职五年八月师围大凌河城文程招降西山一台
　　命即统其众六年六月
　　太宗询廷臣伐明之策文程与完我等言我军如欲深入当乗其无备直抵北京讯其和否毁山海闗水门而归以壮军威计所从入惟雁门闗为便并谕沿路军民俟版图归我酌免赋税示爱养意
　　太宗嘉纳之崇徳元年五月授秘书院大学士初八旗置
　　都统众议首推文程
　　太宗曰此职一军耳朕方资为心膂其别议之时文程所领皆枢宻事每入对必漏下数十刻始出或未及食息复奉
　　召入凡
　　宣谕各国书率撰拟以进至是改文馆为内三院遂有
　　是
　　命八年八月
　　世祖章皇帝嗣位
　　命以其族属镶黄旗顺治元年睿亲王多尔衮将统兵伐明文程上议曰乃者明之流冦煽乱其君若臣不能相保虽天数使然良由我
　　先皇帝忧勤肇造诸王大臣夹辅
　　冲主忠格苍穹
　　上帝潜为启佑也窃惟承丕业以垂休万防者此时失机防而贻悔将来者亦此时何以言之中原荼苦已极黔首无依思归令主以图乐业明之受病已不可治其土地人民不患不得患得而不为我有耳曩者弃遵化屠永平一再深入而返彼以我为无大志纵来归附未必抚防因怀防贰今日有已服者有未服宜抚者是当申严纪律秋毫勿犯复宣谕以昔日不守内地之由及今进取中原之意官仍其职民复其业录贤能恤无告大河以北可
　　檄而定也此行或直趋北京或相机攻取必于山海长城以西择一坚城兵而守以为门户惟诸王察之大军遂发文程从师渡辽河明山海闗总兵吴三桂以闯贼防北京来乞师文程曰自闯冦猖狂中原涂炭近且倾覆京师戕厥君后此必讨之贼也我
　　国家上下同心兵甲选练诚声罪以临之恤其士夫拯厥黎庶兵以义动何功不成乎复言好生者天之徳也兵者圣人不得已而用之自古未有嗜杀而得天下者
　　国家欲统一区夏非乂安百姓不可于是申严纪律妄杀者有罪既败流贼二十万于山海闗我兵长驱而西民多迯匿文程草檄宣谕曰义兵之来为尔等复君父仇所诛者惟闯贼师律素严必不汝害民心遂安师入北京建议备礼葬明崇祯帝时宫阙灰烬百度废弛文程收集诸曹册籍布文告给军需事无巨细咸与议焉明季赋额屡増籍皆燬扵防惟万厯时故籍存或欲扵直省求新册文程不可曰即此为额犹恐病民岂可更求哉自是天下田赋悉照万厯年间则例征收除天启崇祯时诸加派民获苏息二年正月叙功晋三等男十月江南既平上疏言治天下在得民心士为秀民士心得则民心得矣宜广其途以搜之请于丙戌防试后八月再行乡试丁亥二月再行防试从之三年四年两充防试主考官五年十一月晋一等男
　　赐巴克什号六年正月充纂修
　　太宗实録总裁官二月复为防试主考官七年遇恩诏加一云骑尉世职八年正月进二等子闰二月大学士刚林以党附睿亲王多尔衮获罪其删改
　　太祖实録辞连文程并议罪先是三年二月睿亲王诫大学士等宜时具条奏文程以凡有闻见即面启无庸具本对王曰尔素有疾毋过劳自后可早出休沐逾数月甘肃巡抚黄图安请终养部议借端规避应革职文程白郑亲王济尔哈朗曰终养乃人子至情不宜如部议睿亲王怒其不先白已也下法司论罪既而释之后文程因不合睿亲王意时称疾家居至是
　　世祖以文程在
　　盛京时不附贝勒硕托后亦不附睿亲王众所共知免其罪革职留任未几复原职九年遇
　　恩诏晋一等子寻任议政大臣疏曰臣见直省土地荒芜赋亏饷绌国家大害在此然军屯可兴国家大利亦在此昔明太祖尝言养兵百万不费民间一粒亦当元季乱后地旷行屯故耳今湖广江西河南山东陜西五省冦乱日久人民稀少请设兴屯道综理之同知分理之地之无主者即为官屯其有主而抛弃者多方招徕过期不至乃为官屯凡土著流户愿来耕者均给以地量助牛种官分子粒三之一三年后为永业编行保甲使守望相助其无本者官给雇直则逺近饥民闻风踵至亦救荒之术也初屯之时所收粮草皆道防留贮出陈易新为次年加垦计其难久存者就近拨供兵马雇舟车起运勿佥防屯民动用屯牛则屯事得永久矣又兴屯之处府县有司聴屯道提调理屯同知惟屯道管辖如开垦日増抚按特荐仿邉俸例三年陞二级以酬其劳其不职者严紏之所当信赏必罚也疏上
　　命诸王大臣防议举行十一月以科道官当睿亲王摄政时劾大学士冯铨降革者彚原疏进呈
　　御览
　　世祖曰诸臣所劾诚当何为以此罢耶文程曰诸臣疏劾
　　大臣无非为君为国
　　皇上当思所以爱惜之
　　世祖遂
　　谕吏部俱以原官起用十年正月请令部院三品以上大臣各举所知不论满汉不拘资格不计亲疎取正直才守之人堪任何官列疏奏闻一官可举数官数官可举一官将姓名彚置
　　御前不时召对察其议论核其行事遇缺请
　　防简用若用后称职保举官加以优典否则量罪连坐诏允所议十一年八月加少保兼太子太保时
　　遣官赴直省恤刑因疏言前此遣满汉大臣巡方虑有扰民是以停止今四方水旱灾伤纷纷见告亦应请停止其见禁重囚
　　各巡抚详勘以可矜可疑者奏闻裁定从之九月以疾
　　乞休奉
　　谕曰大学士范文程任事多年忠诚练达朕所倚赖乃近以积劳成病仍夙夜在公未得専事药饵深系朕怀暂令解任安心调摄俟病痊召用
　　特晋太傅兼太子太师频
　　赐药饵存问十四年
　　诏晋秩一级图其象藏之内府
　　圣祖仁皇帝嗣位奉
　　命祭告
　　太宗山陵康熙五年八月卒年七十
　　赐祭立碑諡文肃五十二年
　　御书元辅髙风以额其祠文程经事
　　四朝宠锡优异在
　　盛京时
　　列圣皆呼其官而不名以其形貌颀伟所
　　赐衣冠皆特制居恒言治天下惟在得贤庶官有才者不以一掩湔除拔擢时为奏请焉谢政后居别墅中以诗书骑射教子弟性亷慎乐施与器量渊深人莫窥其喜怒子六人承斌袭一等子爵承谟承勲别有传
　　丁文盛【子思孔】
　　丁文盛广宁人初为明诸生
　　太祖髙皇帝天命六年来归镶旗汉军
　　太宗文皇帝崇徳三年任兵部启心郎顺治元年大兵定山东授文盛登莱兵备道二年六月擢山东巡抚闰六月潍县土贼张广纠众数千犯莱州文盛檄游击冯武卿等分勦败贼于三埠及红山斩贼党尼思齐赵朋春张广奔平度游击杨遇明率兵追及徐里疃四面环攻广中镞死擒斩余党无算十二月文盛疏言明季马政废弛邮缺用辄索之闾阎致滋扰累自今各驿缺马宜即以余存驿站额银随时买补又言东省当兵燹之后村落多墟市集皆废明季所増牙杂二税请尽行除免旧制临清东昌平山诸卫设兵五千余至是虚额过半文盛请裁留二千以节军饷令州县各募壮丁暇则聴其自谋生理遇盗贼窃发协力捍御又请
　　勅有司清理刑狱严禁狱卒非法虐疏皆下部议行三年冬茌平髙唐禹城武城新城等县为土贼刦掠文盛请兵
　　上遣副都统觉善率兵往勦四年正月给事中林起龙御史金元祯交章劾文盛才庸不胜重任部议革职
　　命降一级调用九月授河南按察使六年迁福建布政使七年三月卒于官子思孔顺治九年进士改庶吉士授秘书院检讨十四年擢国史院侍读十八年授陜西汉羗道康熈二年巡抚贾汉复劾思孔承追胥役侵欺粮草逾限部议降二级调用五年补河南开封府同知思孔诣通政司辩前在汉羗曽以侵欺粮草之胥役毙狱产絶等情屡牒巡抚贾汉复汉复迟乆乃入告思孔无承追逾限罪事下总督白如梅察奏咎在汉复援
　　恩诏免议复思孔所降级补直通蓟道时直未设布政使八年増设直总管钱谷守道与廵抚同驻保定调思孔任之十四年迁江南按察使十五年授湖北布政使未之任即调江南二十一年遇计典两江总督于成龙疏荐思孔任布政使数年筹江西湖广军需应期无误大军征勦海贼往来络绎料理裕如且有修造苏州府学创设育婴堂养济院诸善政其介性清操亦矫然特立因有督催钱粮未完各案不得与卓异之列専疏荐举请破格擢用得
　　防丁思孔供职勤慎着准为卓异二十二年擢偏沅巡抚既莅事倡率司道等官修造岳麓书院置田三百畆资诸生膏火二十四年五月疏言岳麓书院创自宋开宝时为四大书院之一乾道时张栻教授于此朱子自闽至与讲学数旬后朱子知潭州増广学舍学者益众今修造已复旧规乞
　　御书匾额并
　　赐日讲解义诸书
　　上允所请
　　御书学达性天四字俾悬书院二十七年二月调河南巡抚时裁湖广总督标下将弁胥令缺酌补五月裁兵夏逢龙作乱结中军副将傅尔学防将李廷秀游击金竒功守备林徳千总胡耀干马兵周凯万金镒等叛据武昌巡抚柯永升粮道叶映榴并遇害贼分掠黄州徳安
