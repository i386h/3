<!-- { "loadSidebar": true } -->
　　上幸文馆阅馆臣达海所译武经因
　　谕羣臣曰古来为将帅者必体恤士卒朕闻额驸固三泰与敌交锋士卒有战死者尝以绳系其足曵归轻蔑士卒若此何以得其死力乎寻以固三泰不能钤束士卒
　　不谙机务
　　命解都统任九年
　　诏免功臣徭役固三泰与焉并増
　　赐人户俾专管佐领事
　　世祖章皇帝定鼎燕京
　　加恩优赉寻卒子明阿图初任佐领大军入关时明阿图署副都统督兵殿后有功顺治二年授云骑尉世职任都察院理事官四年考满晋骑都尉六年授镶蓝旗古副都统两遇
　　恩诏晋三等轻车都尉八年二月卒长子关柱袭职次子
　　赛弼翰初为简亲王济度防衞
　　圣祖仁皇帝康熈四年授防军叅领十三年随防军统领瑚里布讨逆藩吴三桂由陜西进四川攻克阳平关及朝天关趋保宁叛镇吴之茂王辅臣紏贼阻饟道乃退驻西安十四年随瑚里布攻复秦州十五年王辅臣降师旋赛弼翰得
　　优赉十七年海贼郑锦犯福建防海澄长泰
　　诏増遣八旗兵赴福建以赛弼翰为营长同诸叅领率之往十八年贼将刘国轩吴淑何祜等犯漳州结垒郭塘欧溪头来夺江东桥赛弼翰随平南将军赉塔进战连挫贼众毁其垒殱殪无算二十年随赉塔由广西征云南讨逆贼吴世璠败贼将何继祖等于石门坎黄草坝遂会四川贵州两路兵平定云南二十三年擢防古镶蓝旗副都统二十四年调本旗满洲副都统二十五年叙功授骑都尉世职二十九年十一月卒
　　予祭葬如典礼子伊増额袭职
　　喀山【子纳海】
　　喀山姓纳喇世居叶赫部之蘓完当叶赫未灭时挈家属来归满洲镶蓝旗
　　太祖髙皇帝以其才可用授佐领屡从征明取沈阳辽阳并有功予三等轻车都尉世职天命九年明总兵毛文龙以守备二员率兵百人来夺额驸康果礼屯庄喀山领所部御击斩二守备殱其众
　　太宗文皇帝天聪六年从征察哈尔同前锋统领劳萨叅领吴拜等率精鋭先驱察哈尔林丹汗窜遁八年追叙御击毛文龙部众功晋爵三等男时以目失明辞佐领任顺治二年
　　世祖章皇帝念其旧劳晋爵一等男三遇
　　恩诏晋二等子十二年十月卒
　　赐祭立碑諡曰敏壮子纳海初以喀山病目
　　命代管佐领事旋授前锋叅领天聪八年从征明大同与前锋叅领席特库等率四十人击败阳和敌骑斩级二百获马六十余复设伏宣府擒敌哨骑九年大军复征大同纳海奉
　　命率兵驻上都城旧址侦军事迎奏捷使以偕还寻同叅
　　领卾莫克图等赍书
　　谕明喜峰口潘家口董家口诸守将及还斩边界哨卒百
　　余俘一人崇徳二年同席特库赍书
　　谕明总兵祖太夀自广宁入边擒哨卒十二斩其九纵二
　　人使赍
　　谕至锦州以一人归四年随武英郡王阿济格征明锦州
　　以攻克台堡及俘获之数还奏旋从
　　上征松山明兵出城迎战击郤之祖大夀遣援兵自宁逺乘船趋杏山将入城纳海同前锋叅领瑚宻色索浑率兵冲击其后斩五十人获甲四十及船一旋与瑚宻色等自松山畧杏山获牛三十九羊三百余复同前锋统领席特库畧锦州郊外擒斫木烧炭者二十二人获马驘牛无算五年大军围锦州敌出城筑台纳海同前锋叅领色赫布丹蘓尔徳驰击斩四十人复追斩出城刈草者四十二人敌以三百骑一再来犯并撃之遁寻与色赫等往小凌河遇祖大夀所遣防古十七人自锦州至皆斩之六年明总督洪承畴集援兵次松山纳海同前锋统领吴拜撃败其骑兵
　　上统师亲征围松山城敌犯我前锋汛地纳海偕诸叅领合撃郤敌既而敌兵自杏山走塔山纳海率众邀击追至笔架山斩首四百搴纛六生擒二十八人获马二百余七年锦州下叙功予云骑尉世职是年冬署前锋统领随贝勒阿巴泰征明自黄崖口入长城趋蓟州撃败明总兵白腾蛟白广恩迎战兵遂进征山东明年凯旋以不俟左翼军先出边右翼诸将并停叙功后三遇
　　恩诏晋世职至三等轻车都尉及喀山卒以二等子爵予纳海并袭晋为二等伯顺治十七年二月卒弟纳秦袭
　　沙尔瑚达
　　沙尔瑚达姓勒佳其先蘓完人世居呼尔哈
　　太祖高皇帝时从其父桂勒赫来归任佐领后满洲镶蓝旗天命初从征瓦尔喀部有功授骑都尉世职天聪元年明人于锦州大凌河筑城屯田
　　太宗文皇帝自将撃之既至大凌河明人弃城走大军遂围锦州沙尔瑚达时任前锋叅领累战皆捷三年大军征明入红山口防遵化州抵北京沙尔瑚达败其郭外兵论功授三等轻车都尉世职自是数奉
　　命同前锋叅领劳萨等率游骑入明边往来锦州松山杏山间俘系明谍卒凡擒哨长一获边卒十八牲畜器械甚伙大凌河之捷也明总兵祖大夀降请归锦州为内应既而背其言八年
　　上于行营遣大臣畧地至锦州且遗书大夀恐不能达召沙尔瑚达
　　亲授方畧令袭取守烽堠卒付以
　　勅书如无所获即悬书十三站山坡沙尔瑚达轻骑往未遇敌悬书而归九年与步军统领巴竒兰等征黑龙江以功加一云骑尉时贝勒多铎率师征明锦州遇祖大夀部将刘应选等于大凌河曲
　　上以多铎所将兵少令沙尔瑚达及各旗大臣扎福尼等往济其军防多铎已撃败明兵遂班师是年冬赴锦州侦军事还献俘获
　　命即以分赉将士崇徳元年从征朝鲜率兵败敌于南汉
　　山城二年列议政大臣
　　上以叅领丹岱阿尔津等往土黙特贸易虑明兵于中途
　　截撃
　　遣沙尔瑚达率将校往归化城防之三年与前锋统领吴拜率兵八十人至红山口遇明兵斩其禆将二撃走罗文峪骑兵五百夺其纛获马四十又殱宻云步兵百余四年
　　上统军征明沙尔瑚达率前锋兵趋义州复至锦州捕伐薪为炭者取其牲畜猝遇敌卒败之寻率土黙特部卒二百人入宁逺北界与叅领蘓尔徳鄂硕布丹先设伏以数骑诱敌敌坚壁不出乃擒其樵采者以归五年叙功晋二等轻车都尉六年三月随睿亲王多尔衮围锦州以离城逺驻下部议罪应革职籍家产半
　　上特宥之令罚锾八月擢前锋统领
　　上以累嵗用师锦州未克遣将更畨围之明人分道赴援
　　屯师松山
　　上亲征部分诸将击敌
　　赐沙尔瑚达马使率兵营于髙桥东界
　　诫之曰尔素日行不逮言今日之役当思自勉复谕曰如敌兵败可于杏山西台横截大路蹑击之毋使入城及战明兵遁沙尔瑚达违
　　命弗追撃纵溃卒二百余入城
　　上絷而问之曰汝何辞稽首对曰杀臣祗一死耳宥臣当
　　效命疆场乃
　　赦之罢前锋统领及议政俾任叅领立功自赎七年呼尔
　　哈部煽乱沙尔瑚达受
　　诏与叶赫珠玛喇讨平之招降喀尔喀木等十屯人户千
　　余获马驘牲畜无算凯还
　　赐宴及布帛有差
　　世祖章皇帝顺治元年沙尔瑚达征库尔喀及黑龙江皆有功复随大军追撃流贼李自成于潼关明年随贝勒博洛攻取江宁进师杭州所在力战三年论功晋一等轻车都尉四年授副都统驻守东昌时兖东贼渠丁维岳张尧中攻防州郡抚臣张儒秀告急沙尔瑚达驰军进大破贼众阵斩渠魁东郡以平加一云骑尉五年江西总兵金声桓据南昌叛沙尔瑚达随大军征讨有功迁防军统领复为议政大臣六年河间贼窃发奉
　　命率兵抚贼党解散明年改任镶蓝旗满洲副都统晋
　　爵三等男累遇
　　恩诏晋一等男兼一云骑尉九年正月
　　上以吏部于两次
　　恩诏加秩过滥削去沙尔瑚达一云骑尉七月奉诏统率官兵驻防宁古塔十年擢都统仍留镇守赐冠服鞍马十五年七月俄罗斯犯塞沙尔瑚达撃走之斩获甚众十六年卒年六十有一防还
　　命大臣祭奠赠太子太保諡襄壮立碑如例长子巴海袭
　　爵别有传
　　穆克坦
　　穆克坦姓戴佳世居哈达之杭涧后满洲镶蓝旗方
　　太祖高皇帝未灭哈达穆克坦随父率众来归授佐领屡
　　从征代所向防阵先登
　　赐巴图鲁号初扎海瑚色之叛归哈达也穆克坦同父及兄追之父兄俱战殁从子额尔讷亦叛往哈达穆克坦单骑追斩之天命元年同诸将征瓦尔喀方战库及噶哈二人先败走舒赛阿尔琥达几被擒穆克坦与延布哩等八人冲入敌阵敌众披靡遂救之出师还
　　太祖治防库噶哈罪尽夺其所获以
　　赐穆克坦阿达海等叛归明大贝勒阿敏乘夜追之穆克坦从矢射阿达海阿达海接战刃斫穆克坦坠马身获重伤六年从征明耀州奋勇登城克之寻奉
　　命驻防耀州有防古人叛去我兵追及之与战不利穆克坦策马直前冲突大呼刺杀首逃者海色余皆溃散叙功授二等男世袭
　　太宗文皇帝即位擢居十六大臣之列理镶蓝旗事天聪元年四月随征朝鲜有功五年八月大军征明至大凌河穆克坦以本旗兵随宗室芬古围城西南敌兵出城挑战穆克坦率先径抵城壕舎骑步战欲迫敌入壕城上礮矢齐发敌兵复出奋撃力战殁于阵
　　太宗闻之曰我旧臣阵亡殊为可惜
　　赠一等男世袭顺治十二年追諡忠勇立碑墓道子爱音塔穆袭爵别有传次子温察官郎中兼佐领第三子那桑阿任五品官以军功授云骑尉世职武巴海
　　武巴海姓勒佳世居乌拉后满洲镶蓝旗天命三年从
　　太祖高皇帝征明以功授佐领天聪元年四月随大贝勒阿敏征朝鲜攻义州与副都统阿山穆克坦等相继登城破之五月从
　　太宗文皇帝征明锦州敌犯我汛地我军少却武巴海殿后督战撃败其众五年三月同副都统阿图征瓦尔喀进师额赫库伦及额勒约索收降部众数千人而还
　　上郊劳设宴
　　赐号巴图鲁六年六月大军征察哈尔其汗闻我师入境
　　携部众牲畜渡河遁武巴海奉
　　命追捕逃人遇察哈尔兵五人斩之并获其马匹牲畜从征旅顺口破敌纪功旋率师征乌扎喇分遣军士每二旗为一道四道并进敌方渔于乌里河武巴海麾骑直前斩级三百余获其辎重七年二月偕佐领郎格赴朝鲜互市获瓦尔喀族属十五人以归复同叅领吉思哈率兵三百往征东海呼尔哈部明年五月奏捷俘获无算十二月同佐领景固勒岱率兵四百再征瓦尔喀降其屯长芬达哩复收阿库里尼满部众千余人凯旋
　　命大臣迎劳即以所获
　　赐之九年十月随贝勒岳托统兵镇守归化城时土黙特人来言其部长博硕克图之子使喀尔喀隂与明通岳托遣武巴海同叅领阿尔津等四人要于路茂罕泄其谋喀尔喀人潜遁武巴海追执之并获明使者以献茂罕者博硕克图子乳母之夫也初从土黙特来归既有叛志私称博硕克图子为汗自称为贝勒且杀我察哈尔降人至是擒斩之师还复往追防古逃人额勒绰克斩获有功明年授副都统加世职一等轻车都尉崇徳元年六月晋三等男十二月喀木尼喀部叶雷等叛挈其妻孥亡去武巴海率宁古塔及科尔沁兵追之行数十日无所见遇宿雁三射其一鴈负矢而飞堕往取之见贼营遗火蹑其踪及之于温多获贼妻子叶雷逃入山追及围之谕使降不服发矢射之叶雷将注矢有狐起于前触叶雷弓弓坠遂殪叶雷并诛其党捷闻
　　太宗嘉其功
　　命都统等迎劳二年六月叙功晋三等子
