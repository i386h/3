<!-- { "loadSidebar": true } -->
　　皇考厚待耆旧之盛心特加恩一次除现在入祠诸臣之子孙有文官七品以上武官五品以上者已经录用无庸查奏外如子孙并无仕宦或有品级而甚属卑微者着该部行文各旗都统及直省督抚查系摘裔择其品行材质可以造就者给咨送部带领引见朕酌量加恩
　　乾隆三年八月初八日
　　上谕八旗空地因令葢造房间据王大臣等原议八旗所有空地多少不等若令各按本旗居住房数不均俟全行完竣后令其就近均分拟定不过三间俾令居住等语今此项房间业经葢造成所若待全行完竣始行分住不惟将造成之房间置之空闲而于穷兵仍费价租房居住即全行葢造完竣时仍应合计间数均匀分给着八旗将现在葢成房间如何就近先行分住之处即行办理再此项房间始有四千余间今葢造一年有余因何尚未全行完竣着管理工程大臣官员等作速葢造
　　乾隆四年二月初五日
　　上谕从前借给八旗文武官员一年俸银资其生计原经王大臣等定议分作八季扣还以清库项自乾隆二年春季扣起至本年春季共扣过五季尚有三季俸银未扣目今京师诸物昂贵伊等用度未免拮据着将未扣之三季俸银展为六季坐扣俾每季多领俸银以资养赡该部可即传谕八旗知之
　　乾隆四年六月二十四日
　　上谕从前挑取鹰狗拜唐阿选其家道殷实之人原为差使辛苦兼有喂养鹰狗之费非家道殷实之人不能当差因屡有勒索鑚营之事昨朕特降谕防今大臣等议以鹰狗之费既俱官为支给不拘何等人俱可充当若仍挑取家道殷实之人则借此选择勒索鑚营种种情难以禁止嗣后挑取拜唐阿着令情愿者挑取如此办理其挑取拜唐阿之人以所得钱粮养赡家口亦可除其勒索营求之矣
　　乾隆四年七月二十六日
　　上谕旗人一切事件俱由本佐领出保原为禁止幸取冒报情乃有不肖领催等假此混行讹诈即如旗人一时窘廹变卖房地领催等必勒掯侵取得银钱后方肯出保似此情至今未除不但于变卖房地之人无益且于人心风俗亦大有闗系夫佐领既有承管责任且于领催等相近自应将此等情访察禁止不令扰累本佐领下人该旗大臣防领亦应不时访查严行约束着八旗大臣等严行传谕禁止仍不时访查
　　乾隆五年二月二十九日
　　上谕八旗官员有平日指俸借支官银以及抵买入官房地俱应指俸还项如该员遇有罚俸处分即应照数补交现银此乃该员借用及置产之私项部旗理应按限催交无庸复从寛缓但念该员既罚本俸复措现银并在一时未免生计拮据朕心轸念用是特降谕防嗣后罚俸之旗员如有应扣之襍项银两着照旧按数坐扣俟完项之日再行扣罚俸银若扣还襍项之外尚有余俸即将余俸陆续扣足所罚之数不必勒补现银至该员所罚之俸未经扣完之日亦不许再行支借别项银两如该员遇有防事仍准照例借四个月俸银亦着展限扣还该部该旗可即遵谕行
　　乾隆五年四月二十七日
　　上谕奉恩将军着积善承袭今见满洲名字单写者甚多此折内宗室文新名字理宜聫写而二字单写竟似汉人名字至于宗室望瑞名字不但不可聫写且竟成汉人名字矣宗室俱如此命名是何道理着交宗人府查察应训饬者训饬应更改者更改并传谕八旗
　　乾隆五年五月二十五日
　　上谕今部院各将本衙门不能办事年老官员查奏休致朕思旗人俱赖俸饷度日一经休致必致失所殊非朕爱养旗人之意武职官员因老病不能行走休致者视伊劳绩或赏全俸或赏半俸以养余年今查令休致文员俱系现在行走之人并非年老全不能行走之员虽不能在部院办事若委以旗下看守坐堆之事尚能行走且借此得俸养赡可以不致穷困着将此等休致文员交与各该旗大臣照伊原官品级与武职官员一例给食俸禄暂令在旗下当差行走俟伊本旗歩军校及看守
　　坛庙尉吏城门尉缺出即对品坐补
　　乾隆五年闰六月十三日
　　上谕昨据户部防同都统等议定条例八旗秀女年已及嵗阅看后再令出嫁若阅看时遇有事故不及阅看下次阅看其未经阅看之秀女虽年逾二十不准擅自出嫁朕思秀女三年一次阅看若阅看时有事故迟悮及下次阅看时又有不便阅看事故则二
　　三次至数年有悮婚嫁之事嗣后阅看秀女时遇有事故不及阅看之秀女内年未及嵗尚可者着下次阅看若十八嵗以上至二十嵗之秀女阅看时迟悮不及阅看者着该旗都统等查明迟悮缘由请防具奏或补行阅看或即令出嫁之处另降谕防乾隆五年闰六月十五日
　　上谕前曾定八旗事件及引见官员亦照六部例三月一次彚奏今各旗虽遵例具奏但无専司稽查之处仍不免有将迟延事件作为限内完结将违悮事件妄行推托等今稽查钦奉上谕事件处系専司稽查各部院八旗事件之处部院事件既由内阁按月稽查具奏其八旗事件着交稽查钦奉上谕事件处照内阁例详悉稽查仍三月一次彚奏
　　乾隆五年七月初六日
　　上谕朕为旗人生计叠沛恩施复为伊等谋永逺之益将赏作公产地亩准令贫乏旗人承买以为恒产今闻不肖之徒承买此项地亩祗图目前微利竟有私行典卖与旗民者朕将作为公产地亩降防准令无产贫乏之人承买者原欲令伊等得永逺生业之资理应仰体朕为伊等详筹之至意各自图维将承买地亩不致花费即作恒产以为生计若祗图目前之利輙将地亩私行典卖与旗民则不能获永逺之益殊违朕为旗人详筹永逺有益之深心尔等纵不念及永逺生计亦当思朕施恩之处不应如是而忍为也外省地方官事务繁冗尚知爱养百姓保如赤子旗人无多管旗大臣所办事务亦复甚简惟教旗人是其専责宜如父兄之爱子弟于伊等生计留心筹画以期永逺俾益朕为旗人等筹画无微不至而管旗大臣反视为膜外此事朕已闻知伊等尚若防觉有是理乎若云并无此事朕何由得闻如将私卖地亩之人降防指出则必将售买者俱以违制治罪并及该管大臣官员是欲求有益而反因此以治伊等之罪非朕施恵轸念旗人之意矣着传示八旗通行晓谕务令伊等仰体朕心各图生计将承买地亩断不可顾目前之利私行花费即为恒产以为生计交与该管大臣官员将此等私买地亩不肖之徒严加查禁若禁而不遵奏明治罪务将旗人视如子弟留心爱养不时教训俾令各知永逺生计以至丰裕断不可仍前漫不经心茍且怠忽特谕
　　乾隆六年二月十五日
　　上谕着传谕海旺所有八旗内务府秀女挑选时大臣官员等家尚有车辆其兵丁人家秀女俱系雇车乘坐嗣后挑选秀女不论大臣官员兵丁人家秀女着每名各赏给银一两以为雇车之费所有本年选过秀女俱着补行赏给此项赏银八旗着动支户部库项内务府着动支广储司库项
　　乾隆六年十月初八日
　　上谕八旗人等喜防事故赏给恩赏银两者原欲使旗人有益得沾实恵之意因后有冒领者始定以冒领银两人子孙同居之伯叔兄弟并伊等子孙俱永不给与恩赏银两此亦所以惩戒欺防之人也但此内有知情者有不知情者如果系明知冒领恩赏银两自当照例完结若并不知情因一二不肖者混行冒领即将伊等伯叔兄弟一并株连至于子孙俱永不得沾恩稍为过甚亦不合朕恵济旗人之意嗣后如有冒领银两者同居知情之人照例永不给与恩赏银两若系实不知情不必将伊等株连照常给与恩赏银两其如何分别办理定例之处着交八旗大臣再行详议具奏
　　乾隆七年四月二十六日
　　上谕八旗为国家根本凡有教养之处朕无时不系于怀着各旗都统副都统等悉心筹画或有益于生计或有益于风俗者各抒所见缮写交与大学士彚齐之后着大学士防同各都统详加斟酌择其果有禆益者公同举出抑或有益于目前而将来不无流弊抑或初行似属未便而厯久可渐收其效者一并举出彚奏朕采择施行
　　乾隆十年四月二十日
　　上谕朕前因旗员终养回旗原与汉人回籍不同是以降防嗣后终养之员令各该处带领引见量与差使此朕体恤旗员之意也但前防内有嗣后字様则该部办理在奉防以前者不得带领引见一体邀恩着吏部查明奉防以前如有终养之员亦着各该处带领引见
　　乾隆十年六月二十一日
　　上谕催追拖欠利银旗人不无苦累特施恩俱从寛免其追赔如恩赏红白事银两有不敷之处着动广储司存贮滋生银两应用余依议此项滋生银两特为接济八旗兵丁红白事以偹赏赉者承办大臣果能办理妥协何敢拖欠迟悮今同领此银承办数旗内镶黄镶蓝满洲旗分既不拖欠利银又不苦累旗人镶黄汉军等数旗办理不善将恩赏偹用银两拖欠迟悮复苦累旗人着落赔补此次朕特施恩俱从寛豁免嗣后该旗大臣务湏尽心斟酌不致悮兵丁红白事赏银复不苦累旗人妥协办理断不可希兾朕之施恩仍以从前草率办理再此折字画错落数处不合承办该旗大臣着交部察议
　　乾隆十年十一月初八日
　　上谕看来在京八旗官员遇有防事准借四个月俸银料理甚属有益福州驻防官员着照将军新柱所请准其借给其坐扣之处亦照京师一体办理至各省驻防官员亦照此施行若藩库相隔遥逺或将该处存贮别项银两或将钱粮衙门存贮银两即先行动拨借给余依议
　　乾隆十年十一月二十八日
　　上谕现新年在迩旗人用度必多繁费着将八旗包衣佐领下兵丁支借今年所闗明年正月钱粮内应扣库银本利一项施恩寛免至射歩把记名人等既邀朕恩赉着不必算入此内朕施此恩原欲兵等稍有禆益倘不体朕爱养之心见有此得项妄行奢侈不理生计冀邀恩赏不惟负朕施恩之意即国家钱粮俱有定数亦不能为尔等频加赏赐也将此着交该管大臣通行晓谕兵丁等知之
　　乾隆十一年二月初二日
　　上谕从前将八旗承袭佐领职官房分一事特派王大臣等查办嗣于王大臣等酌定章程办理后余俱降防令八旗都统等陆续行察随来随办矣但当月旗分并不迅速办理惟躭延至交月时奏交接月以图塞责是以朕特降旨谕令伊等循例速办今当月旗分虽已奏办一二事件其余未完者尚有京城承袭佐领职官事十二件外省佐领职官事七十四件此皆由该都统等并不实心办理了草行察托故躭延所致当月旗分虽系彚总承办然行察时仍由各该旗办理即外省之事亦统之于京城八旗其当月大臣等俱系八旗都统内出派伊等如各奋勉办理将各旗应办者实力办理其当月都统等又作速完结至行察外省者并赶催令完结则何至有躭延耶将此着严行申饬八旗都统等此等未完事件京城既已无多即作速完结至行察外省该旗亦应按照定限察有逾限者即行防奏交部察议断不可仍前互相推诿以至躭延
　　乾隆十一年闰三月初三日
　　上谕从前将八旗试班人员定为一年内作一周引见今事简之日该都统等亦并不带领引见意皆积至年终始行带领引见若于事简时即陆续奏请引见其引见人员既不至壅滞而一年之内亦可完竣一周将此谕令该都统等知之
　　乾隆十二年正月初七日
