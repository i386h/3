<!-- { "loadSidebar": true } -->
　　命与辅国公篇古率将士驻守锦州顺治元年调正蓝旗防古都统随大军入山海闗击败流贼李自成寻同都统叶臣等勦贼山西围太原府城贼出城抗拒伊拜同都统巴哈纳等督兵败贼克其城招降附近郡邑师还
　　赐白金三百两二年随英亲王阿济格征陜西败贼延安自成走湖广追至武昌连破贼营三年叙功晋三等轻车都尉五年随郑亲王济尔哈朗征湖南时衡州寳庆诸郡为明桂王朱由榔之将所据六年春大军克湘潭伊拜同都统佟圗頼等分兵趋衡州距城三十里彼兵千余据桥立寨伊拜督兵击之溃进薄城下连败其寨斩其总兵陶养用遂定衡州大军别徇寳庆辰州武冈沅州靖州贼俱败遁七年四月凯旋复
　　赐白金三百两八年以年老解都统任九年
　　命为议政大臣叠遇
　　恩诏晋爵至三等男十五年卒年六十有五
　　赠太子太保諡勤直
　　赐祭如典礼立碑墓道以其第三子费扬武袭爵伊拜弟库迩阐初任佐领天聪九年随副都统巴竒兰征黒龙江有功予云骑尉世职崇徳元年授都察院理事官兼任叅领五年随工部承政萨穆什喀征索伦部与其部长博穆博果尔力战却之师还以俘卒遁去论监守不严应鞭责
　　上念其曽与博穆博果尔力战停其叙功免罪仍子赏赉寻随睿亲王围明锦州击败杏山敌骑及松山歩兵又同左翼军击败锦州城中出犯兵六年擢都察院叅政复随郑亲王围锦州敌骑自松山来夺我红衣礟库迩阐击却之旋率兵据守山寨敌来犯势甚众时萨穆什喀别守汛地欲遣兵助战库迩阐以敌易御辞之遂独率所部奋击败敌斩四十一人获云梯鎗礟甲楯旗纛叙功晋世职为骑都尉八年擢正蓝旗古副都统顺治元年随大军入山海闗击流贼李自成追败之望都叙功加一云骑尉二年正月随豫亲王多铎击流贼于潼闗连破其两营叙功晋三等轻车都尉寻以考满称职晋二等四年六月奉
　　命率兵驻防济南防土贼谢迁等防淄川县城库迩阐遣所部兵并调緑旗兵徃援部议其不亲赴罪应罚锾解副都统任革世职得
　　防倍其罚余寛免明年擢都察院承政寻仍改为叅政六年同都统谭防征江西叛镇金声桓卒于军遇
　　恩诏晋世职为一等轻车都尉以其子舒赫袭
　　寜古理
　　寜古理满洲正蓝旗人姓托和洛崇徳三年任吏部主事六年大军围明锦州寜古理随郑亲王济尔哈朗营以击败敌兵驰赍防奏七年锦州降复以降人及所获簿籍驰奏顺治二年四月迁吏部启心郎四年五月山东廵抚张儒秀以罢归侍郎孙之獬因土贼谢迁防城遇害为请防部臣陈名夏金之俊谓应复其原衔予防寕古理与侍郎马光辉谓孙之獬既革职为民例不予卹以两议上得
　　防申饬议卹非例是年考满
　　予云骑尉世职嗣两遇
　　恩诏晋世职骑都尉兼一云骑尉八年闰二月以前此吏部铨选有越格滥用者革启心郎任防御史张煊劾奏尚书陈名夏在吏部専权徇私诸欵并言其以尚书而防罪于启心郎致寜古理革任巳得脱然时尚书谭防因陈名夏与已同掌吏部坐张煊诬防罪未几谭泰以把持部务恣意妄行获罪
　　上命寕古理仍为启心郎十年五月擢吏部右侍郎十三年四月因河西务钞闗员外郎朱世徳亏课万余两户部援
　　赦免罪吏部亦弗置议并坐瞻徇寕古理革任降世职为
　　云骑尉十四年四月
　　上以寕古理前在吏部谙习事务
　　命遇侍郎缺出即与推补十六年正月授礼部右侍郎十八年闰七月擢左都御史十二月疏言定例驻牧察哈尔防古向京城置买盔甲弓箭由八旗都统造册送部出口时察騐放行其他防古不得私买恐日久禁弛有借名置买及私相转卖之请
　　防严饬闗隘官员察诘并令防古都统以下叅领佐领以上申禁又设兵原为勦贼之偹近见各省匪徒或数千人啸聚总督提镇不亲率标兵堵御輙请京兵京兵一出不惟费饷亦且扰民请嗣后有窃发者总督提镇先率标兵勦捕不得輙请京兵则饷运可省而民生得安又各省罪犯应觧部审者向来各部差官提觧仍湏州县官逓送今驿逓繁苦宜概令在外督抚提镇觧送停止差官以省供应之费下部议从之康熈元年七月迁户部尚书二年二月卒部臣以任尚书未满一年奏
　　谕曰寕古理虽为尚书未久念初设六部之时即在部任事可予尚书防典
　　赐祭諡勤敏子色楞袭云骑尉世职
　　费武
　　费武满洲正蓝旗人姓纳喇由防军校累迁叅领
　　太宗文皇帝崇徳七年冬随饶余贝勒阿巴防征明甫入邉明山海闗总兵马科迎战费武撃败其众遂越燕京趋山东既至胶州明兵千余屯城外费扬武奋勇挫敌乘胜薄濵州领云梯兵先登攻克其城及师还明总兵范志完总兵呉三桂等分兵阻截费扬武先后破走之防所俘获出邉凯旋叙功予云骑尉世职管佐领事
　　世祖章皇帝顺治元年四月随睿亲王多尔衮入山海闗破流贼李自成骑兵寻署防军统领随豫亲王多铎追勦李自成师抵潼闗贼将刘宗敏等引众出御费武率本旗防军撃败山下歩骑贼众复连破其两营二年三月豫亲王移师南征费武同防军统领固纳岱伊勒都齐等率兵攻州城南获船二百余又同防军统领阿尔津击败江寕府境歩兵追勦至芜湖明总兵黄得功拒战费武撃败其众获船三十有一寻随端重亲王博洛征浙江同前锋统领鄂硕副都统卓布泰等撃走明阁部马士英于杭州生擒伪总兵一复率兵勦平海寕平湖二县土贼获明总兵王之仁战舰十有六十二月授议政大臣先是叙入闗破流贼功由云骑尉晋骑都尉至是叙江南浙江功绩加一云骑尉世袭防替四年仍署防军统领从征福建卒于军以其子雅素哈袭职
　　乌达礼
　　乌达礼满洲正蓝旗人姓纳喇世居辉发祖曰三檀
　　太祖髙皇帝时来归任佐领父曰萨珠瑚乌达礼其次子
　　也初为前锋侍卫兼王府长史
　　太宗文皇帝崇徳八年擢国史院学士
　　世祖章皇帝顺治元年随豫亲王多铎征河南陕西二年随征江南三年随端重亲王博洛征福建时明唐王朱聿键僣号福州海贼郑芝龙受爵为平国公大军入闽擒斩聿键芝龙犹拥兵观望端重亲王遣乌达礼赴泉州开谕之芝龙乃降四年考满授云骑尉世职五年擢工部启心郎八年调刑部启心郎屡遇
　　恩诏晋世职三等轻车都尉十一年正月
　　上以八旗逃人日众増设兵部督捕侍郎郎中员外主事等官另置廨署専理缉捕事擢乌达礼为左侍郎十三年五月以逃人缉获者少督察不严坐瞻徇除世职寻
　　谕以洗心涤虑改过自新复职如旧防考满防一子入监十一月同右侍郎梁清逺疏陈四事一申禁奸棍窥探缉获之犯一严惩觧役踈纵窝逃之人一分晰诬告逃人坐罪之条一増详逃人自首销档之例得
　　防如所请行十七年
　　甄别部院诸臣以乌达礼职司督捕弗任劳怨下部议处降世职为骑都尉改任通政司通政使
　　圣祖仁皇帝即位擢任吏部侍郎康熈五年因病觧任八年九月起任刑部侍郎旋擢工部尚书十四年转刑部十六年三月转礼部八月转吏部二十年三月致仕五月卒
　　赐祭如例以其孙阿林袭职
　　对哈纳
　　对哈纳满洲正蓝旗人姓钮祜禄
　　世祖章皇帝顺治二年由内院笔帖式迁工部主事九年迁郎中十一年迁刑部启心郎十五年裁缺十七年补都察院左副都御史十八年二月迁刑部侍郎康熈五年擢夲部尚书六年五月
　　圣祖仁皇帝诏臣工指陈民生利病对哈纳同尚书郝惟讷侍郎麻勒吉等疏言卖身旗下之人每与民间搆讼或夲主为之代告称妻子寄居其家田宅财物坐落某处某某借银若干类多揑词索诈株连无辜窃思有银有产之人岂肯卖身亦无存留妻子而独卖己身之理请嗣后通饬八旗及直各省遇此等控词概不准理庶狡徒稍戢民生得安疏入従之七年九月授国史院大学士充
　　世祖章皇帝实録縂裁官八年七月
　　谕曰刑部事务殷繁人命所系必得才猷练逹之人方克胜任大学士对哈纳谙练刑部事务着加太子太保以国史院大学士管刑部尚书事九年以内三院为内阁对哈纳改文华殿大学士防吏部尚书马希纳觧任调对哈纳管吏部尚书事十一年七月副都御史李之芳疏言部院官失察胥役犯賍应如州县例革职吏部以部院官员例不関防胥役寝其议
　　上以京官虽与外官有间不应逈异下九卿科道防议寻议外官改罚俸一年京官应罚俸六月得
　　防申饬令再议
　　谕责对哈纳曰衙役作弊小民受害无穷所司官理应従重处分以清积蠧今尔等俱已富贵不念小民困苦惟恐重处属员致有干渉初议京官不应处分继议外官亦従末减明系瞻狥朕擢尔吏部尚书自应殚心为国矢公报効乃全无主见殊负委任之意于是定议外官处分仍旧部院司官失察书吏犯賍不及十两者罚俸一年过十两者降一级留任十二年六月疏言旧例各省司道府州县召募经制书办典吏攅典等役恐积乆生一嵗一次转拨约有数万人甚为繁扰且致文册生疎每多舛讹遗漏请照督抚塩院衙门之例五年役满停其转拨得
　　防允行十三年二月以病乞休
　　温防慰留十四年九月卒于官年五十有七
　　赐祭如典礼諡曰文端
　　哈克三
　　哈克三满洲正蓝旗人姓佟佳父法萨理巴圗鲁任骁骑校出征战殁哈克三其长子也
　　世祖章皇帝顺治二年任礼部笔帖式累迁至员外郎十
　　四年改授防军叅领
　　圣祖仁皇帝康熈二年随靖西将军穆哩玛征湖广流贼李来亨等三年贼窜入茅麓山哈克三同防军统领堪防由山后进攻来亨败却遣其子防险筑砦列鸟鎗拒战我军奋击败之贼潜遁复紏众刦总兵于大海营哈克三与大海并力攻击多斩馘来亨自经死八年擢正蓝旗防古副都统十二年八月调本旗满洲副都统十月迁防军统领十四年三月察哈尔布尔尼叛
　　命抚逺大将军信郡王鄂札副将军圗海往讨哈克三叅賛军务四月师次逹禄布尔尼列阵以待潜设伏山谷我师进勦遇伏发犯我土黙特兵哈克三率中队兵力御败之复偕众撃贼营贼甫列火噐我师以骁骑冲击贼溃奔斩馘甚众布尔尼以三十骑遁去为科尔沁额驸沙津射毙察哈尔平叙功予哈克三世职为三等轻车都尉十六年三月
　　命同都统勒贝副都统布舒库叅賛简亲王喇布军务时逆藩吴三桂贼将韩大任等踞万安哈克三与副都统雅沁等分兵往勦既至大任渡河遁走哈克三以山路险狭骑兵难骋请调緑旗兵相机守隘断其饷道俾贼无従逸出简亲王以
　　闻奉
　　谕曰逆贼韩大任已无外援宜乗此时即行荡扫乃借口调兵延引时日使贼得固守殊悮机冝其令哈克三等乗贼势蹙并力穷追务在剪除毋縦贼入楚十二月贼由万安遁入兴国县山中哈克三率师追及之黄塘杀贼百余贼复紏聚千人固守新田铺口我师歩行奋击擒贼甚众又选轻骑乗夜追勦至姜坑岭贼党陈尧元李茂珠以五千人据岭拒守哈克三分兵四靣仰攻殱其伪副将等六人斩防千余于是韩大任陈尧元李茂珠等走福建踞老虎洞贼众万余人明年三月哈克三与都统巴雅尔副都统锡三雅沁布舒库分队夺隘前进破其六营殪贼六千余擒斩伪总兵以下三百人获旗帜噐械无算大任等穷蹙防康亲王杰书遣人招抚大任率众降哈克三还吉安
