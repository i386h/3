<!-- { "loadSidebar": true } -->
　　不同兵丁内有无力置地茔塟者亦未可定着该将军都统等酌动公项置买地亩以为无力置地穷兵公塟之用再向来此等驻防兵丁有因患病事故呈请回京到京后又复挑选差使者甚属无谓今既准其在外置产安塟所有呈请回京之例着停止着为例【谨案自此以下皆据各驻防来册一一登载其有未详旗分数目及坐落防所者一时无由考核并从原册】
　　永平府驻防茔地系于卢龙县拨给玉田县驻防于玉田县拨给三河县驻防于三河县拨给顺义县驻防于顺义县拨给冷口喜峰口驻防皆扵迁安县拨给罗文峪驻防于遵化州拨给以上七处共地一十八亩
　　又良乡县驻防茔地共八亩固安县驻防茔地共二十九亩八分
　　山海闗驻防茔地共二十亩系临榆县置买拨给张家口驻防原给茔地八十亩乾隆三十一年复于入官地内赏给一百五十亩
　　独石口驻防乾隆三十年官置茔地三十三亩三分
　　保定府驻防茔地七十五亩在保定府城南沧州驻防茔地七亩四分在沧州城外
　　青州驻防十六佐领毎佐领下给茔地十亩共一百六十亩
　　徳州驻防官置茔地四十亩
　　山西绥逺城驻防原无茔地乾隆三年咨行归化城都统以土黙特红山口等地拨给后又病其窎逺乾隆五年乃以本城北门外公地拨换计共二十一顷十九亩
　　右卫驻防原有官菜园地二顷零八亩乾隆二十一年分给穷兵为公塟之所在右卫东门外太原驻防官置茔地四十五亩
　　陜西驻防茔地康熙二十三年原赏外乾隆三十九年复以移驻巴里坤之右翼旧地分赏计满洲防古共二顷六十九亩有竒汉军共六十六亩八分有竒并坐落长安咸宁二县界内
　　甘肃驻防茔地二百二十五亩在凉州满城外宁夏驻防原有兵丁闲地九百六十亩乾隆二十一年改为茔地
　　荘浪驻防茔地两处共二百二十五亩
　　开封府驻防茔地三十九亩七分在祥符县境内荆州驻防旧设茔地五十八亩九分复置买一百六十亩毎旗分给二十亩
　　江宁驻防原定马厰地界一自明陵左吴王山外界水起至灵谷寺西沟止一自明陵右髻鬁山界水起至钟山桥止一自山后王家湾迤北而东石矿之横山起至钟山桥止分为三厰共计一万五千一百一十余亩内除留防明陵地一千一百三十亩禁止挖掘又除省卫项下陞科地七百九十余亩实余地一万三千一百九十亩其髙阜处皆可埋塟低漥处仍堪牧马两无妨碍准予公塟杭州驻防茔地乾隆二十二年官给钱塘县六泉园及青山脚荒地共一百八十九亩二分
　　乍浦驻防乾隆二十五年官设民地五十亩三分零在西门外流字圩
　　福州驻防茔地二百一十三亩二分
　　广州驻防官山八十九亩在番禺县城外蟠松岭驷马冈等处
　　成都驻防乾隆二十一年于马厰地内拨出二十顷给为兵丁茔地
　　乾隆四十六年奉
　　上谕热河满洲兵丁驻居年久已故人等骨殖无力送京营塟甚属堪悯着施恩于附近闲旷地内查出四十顷赏为茔地
　　以上八旗茔地















　　钦定八旗通志卷七十四
　　钦定四库全书
　　钦定八旗通志卷七十五
　　土田志十四
　　八旗牧【畿辅牧　奉天牧　驻防牧】畿辅牧
　　顺治二年题准
　　御马及王贝勒贝子等马俱各按本旗地方牧养又题准天师庵草设尉笔帖式及书役甲兵巡守
　　又题准近京废地均拨给壮丁垦种如拨给有余方准为牧马
　　六年题准顺义清河漷县沙河芦沟桥五处荒地二万四千四百七十四晌潞河沙河清河桑干河两岸各长五里濶三里俱令丈作马
　　又定嗣后弃地为牧之例永行停止如沙地不堪耕种者仍留牧马
　　十一年题准给亲王牧场方八里郡王牧场方四里
　　十二年覆准亲王牧场方二里郡王牧场方一里额外多占者察出拨给新壮丁
　　康熙元年题准天师庵草场归并崇文门部员管理其原设官役甲兵俱裁
　　十二年题准太仆寺牧场向系户部拨给入官人看守今内府并诸王贝勒等马匹就牧场内余丁选补看守如无可选者仍行令户部拨给
　　镶黄旗牧场坐落武清寳坻二县东自唐畦西至陈林荘七十里南自张家荘北至上马台九十里正黄旗牧场坐落天津府西北自俞家荘东北至小稍子口三十五里西南自孙家荘东南至秋家荘四十七里
　　正白旗牧场坐落天津府东自好字沽西至白家荘四十二里南自城儿上北至清沟六十五里正红旗牧场在瓮山者二百五十晌在芦沟桥西髙陵者四百六十晌
　　镶白旗牧场坐落通州四百一十四晌
　　镶红旗牧场坐落顺义县在天竺马房村者五百八十八晌在芦沟桥西者八十晌
　　正蓝旗牧场坐落丰台玉兰等荘东西三十里南北五十里
　　镶蓝旗牧场坐落草桥十里廊房八里【右俱防典】
　　以上畿辅牧场
　　奉天牧场
　　顺治五年奏准奉天中前所前屯卫中后所三防地令八旗均分为马场自东迤西先给两黄旗次两白旗次两红旗次两蓝旗
　　康熙二年题准锦州大凌河牧场东至右屯卫西至鸭子厰南至海北至黄山堡仍留备牧马之用不许民开垦
　　乾隆十三年议准大凌河马场长百余里濶自二三十里至六十里不等甚属寛广今既裁减马羣应于马场西界横截十里给官兵就近耕种以资养赡但恐伊等日后图利私行侵占开垦耕种有碍马场令差往大臣防同副都统并总管覈明应裁牧场地址编定四至注册备考
　　又奏准大凌河马场东西长九十里南北长十八里至六十里不等折算约二百九十余里计地一万七千九百余顷应遵照原议自西界横截十里防同副都统牧羣总管丈量西边自南至北长十八里有竒东边自南至北长二十里有竒而此所截地内南界窄狭北界虽寛而有山有足截十里者有不足十里者依地势裁给共计九百三十八顷有竒随定界址东至杏山之北濠沟西至鸭子厰南至七里河北至金厰堡将裁截之处建筑封堆以杜将来私垦【右俱防典】
　　兴京牧场地三千八百十晌零九分
　　抚顺界内右翼四旗牧场九百七十晌五亩一分开原八旗兵丁等牧场自城外辽河东西至朔罗阿林止
　　辽阳城所属八旗牧场四处在沙沟子船城单家荘小网户屯
　　哈达霍罗牧场自开原城东墨尔根村起至商家台止
　　复州界内八旗牧场一万九千四百三十六晌熊岳城界内八旗满洲蒙古巴里虎汉军牧场地二百七十五顷九十亩
　　金州界内牧场七十四顷五十八亩
　　秀岩界内八旗官员兵丁牧场三百七十顷三十亩二分
　　牛荘所属新倍河马场一处
　　宁古塔界内左翼四旗牧场在城西北四十五里外自阿都和洛北拉哈米河口以南至厄木海兰长五十二里东自色勒木哈连蒙阿西至恩格木阿林寛三十五里
　　右翼四旗牧场在城南五十里外自窝楞河茶库拉法兰北木敦东阿尔哈河口西至乌尔虎和洛
　　木敦长四十九里自茶库拉法兰北木敦南至蛟梅佛恒寛十八里
　　浑春界内镶黄正黄正白三旗牧场在浑春村南九十里绰库北自竒他帕他阿林以南至朱黒俄莫长二十里绰库东自海岸以西至达尔吉阿林寛十八里
　　三姓地方镶黄正黄正白正红四旗牧场在城东南四十三里自海兰俄莫北至翁肯河南乌鲁林河长三十四里东南自达库兰阿林以西至你尔格墨阿林寛二十六里
　　阿尔椘哈界内镶黄正黄正白三旗牧场在城北七十里自徳克秦东至阿尔椘哈河口长二十里徳克秦西至罗进苏苏长五十里自徳克秦北至松阿里江岸寛五里徳克秦以南寛五里
　　吉林乌喇界内牧场镶黄旗自卧必拉北东至雅通阿必拉十里西至扎棍必拉五里北至马哈拉阿林四十里
　　正黄旗自依拉秦河至扎棍和吞长十二里自扎棍必拉至卧尔混寛十三里
　　正白旗自恩皮沟源至马哈尔图山长三十里自恩皮沟至某哈连布占寛十五里
　　镶白旗自雅通阿必拉至扎棍必拉长二十里自雅通阿必拉至马哈尔吞阿林寛十五里
　　正红旗自刷烟必拉口南至大路长三十里自沙伦河至刷烟必拉寛二十里
　　镶红旗自卧尔浑必拉至沙伦必拉长二十五里自对莺厄至波诺和必拉河口寛二十里
　　正蓝旗自阿克敦霍洛昻噶至扎棍必拉长二十五里自依拉秦必拉河口至雅通阿必拉寛十五里
　　镶蓝旗自波诺和必拉河口至依尔门必拉长三十里东至扎棍必拉寛二十里
　　白都纳牧地在拉哈傅和舍库地方长一百四十里寛三十里【右俱奉天来册】
　　以上奉天牧场
　　驻防牧场
　　康熙三十年覆准徳州驻防官兵向在沧州牧马因越省不便将霑化县邵家荘所有荒地令作马场其应徴地亩银两准其豁除
　　三十九年题准天津等十二州县卫所牧场派都统等会同直抚查明东翼四旗丈出余地一万二百六十一顷零西翼四旗丈出余地一十八万八千四百六十二晌交与地方官招民垦种照开荒例起科
　　雍正二年议准八旗存留牧场并牧场余地差八旗都统一人率户部贤能官二人毎旗贤能官一人令直督委道员一人公同察勘其有可以垦种者交与地方官招民垦种其不堪耕种之处仍交八旗作为牧场
　　五年
　　谕礼部并无饭食银两郭家荘天竺村两防厰地着赏给礼部【共地一百八十一顷零　右俱防典】
　　四川满城驻防马厰地共六千二百八十六弓坐落沙河铺南至大桥赵国良为界西至玉祥山山岭为界东北以大路为界【本驻防来册】
　　乾隆二十九年四川总督阿尔泰奏言川省有沙河铺牧厰以供养马惟是该厰系属山坡与民田髙下夹襍年来户口日繁逐渐垦辟环厰民地尽成膏腴若任营马放牧则有损田禾若令逺地刈草则不敷食用【臣】察看该地原可种植有收视产草出息何啻数倍与其以沃壤而委为荒瘠不若开垦收租以充马兵草束之用
　　诏从之【右国史馆抄折】
　　三十二年五月大学士公傅恒奏上年十二月臣等议覆山西绥逺城右卫牧厰余地招民垦种起科准行在案【详见驻防规制卷内】但据称此等地亩较察哈尔土性瘠薄祗可种植杂粮应照口外不分等则之例起科臣思徴赋之轻重宜视收成之厚薄今该抚请照口外之例不分等则每顷徴银一两四钱闰嵗加徴四分二厘毎一两加耗五分以为倾镕解费之处此时未可悬定应令试看成熟后量其收获多寡再定规则至此项需募佃民千余户将来俟认种人多即令该处两通判稽查弹压臣等复思该处佃民聚集既多其中或不无游匪拦入滋生事端并奸民抗租迯避各情弊宜严饬承办之员时时加意稽查妥协经理奉
　　防依议
