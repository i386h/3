<!-- { "loadSidebar": true } -->
　　九年题准八旗壮丁退出地并首告清出地及各省驻防遗下地照垦荒例招垦三年起科十年题准嗣后圈占民间房地永行停止十一年正月都察院言满洲兵丁虽分土田每年并未收成穷兵出征必需随带之人致失耕种之业往往地土空闲一遇旱涝又需部给口粮且以地瘠难耕复多陈告而民地又不便再圈请查壮丁四名以下地土尽数退出量加钱粮月米其马匹则于冬春二季酌与喂养价银其退出之地择其腴者许令原得瘠地之人更换余则尽还民间在满洲有钱粮可望乐于披甲而又无瘠地之苦至民间素知地利复不至于荒芜是兵民共仰
　　皇仁于无尽矣下该部确议
　　十五年题准旧例勲戚荘屯粮石在部报收嗣后交各本主报纳多寡听其自便
　　十七年覆准八旗撤出壮丁地亩向交各佐领收存以致荒芜令地方官招民垦种照例三年后起科
　　十八年九月户部言民间地土房屋禁止满洲置买已于顺治七年三月内定例遵行后顺治十三年奉有顺治七年未禁以前所买地土房屋入官戸部给发原价其钱粮行文地方官除免之
　　防臣等防得未禁之前所置地土房屋发觉者请不给原价免其入官七年禁止以后所买地土房屋仍照定议尽行入官买者卖者一并治罪
　　诏从所请
　　康熙元年工部议遣官发帑修筑近京八旗防荘堤岸其取土刨挖地亩户部另拨补给地主
　　诏从所议
　　二年题准新来佐领给地五晌领催给地三晌三年正月先是正黄旗副都统穆占奏称伊佐领下四百四十名壮丁地亩不堪祈给地更换奉有各旗村荘有地亩不好者壮丁一百名以下仍令留住一百名以上应迁移之
　　防至是户部查明镶黄正白正红镶蓝各旗壮丁一百名以上地亩不堪者共二万六千四百五十名应将顺天保定河间永平等府属州县圈出地亩十三万二千二百五十晌分给各旗每壮丁一名给地五晌准令迁移并请差部员旗员防同地方官酌量换给议上得
　　防右翼着尚书去左翼着侍郎一员去其更换不堪地亩各旗着副都统去余依议
　　五年正月和硕康亲王杰书等遵
　　防议沙压水淹地十五万四千晌有竒该佐领未经踏勘难以悬议应差部臣前往踏勘明白造册再议疏入辅臣防称
　　防踏勘地亩事情重大着八旗满洲蒙古汉军等都统户部满汉尚书及满侍郎一员都察院左都御史及满左副都御史一员六科给事中或满或汉每科各一员往看具奏
　　三月都统贝子温齐等奉差查勘八旗沙压水淹不堪耕种之地内镶黄旗地尤不堪其余各旗有一半可耕者亦间有过半不堪与全不堪者各别具疏覆奏辅臣等称
　　防
　　太祖
　　太宗时原将八旗分左右翼荘田房屋俱従头挨次分给后因睿亲王到京欲住永平府留剰周围地土未圈且欲令伊本旗切近故将镶黄旗应住地方与正白旗而给镶黄旗于右翼之末今各旗以地土不堪具控据都统等踏勘回奏镶黄旗不堪尤甚如换给地亩别旗分已立界截圈不便更易惟永平府周围地亩未经圈出应令镶黄旗移住且
　　世祖章皇帝防亦云凡事宜遵
　　太祖
　　太宗例行今思荘田房屋应照翼给与将镶黄旗移于左翼仍从头挨次拨给至各旗不堪地亩作何分别圈拨之地作何补还镶黄旗移出旧地作何料理着户部一并酌议
　　四月户部议覆八旗圈换地亩事镶黄旗近圈顺义宻云懐柔平谷四县之地毋庸拨换外其左右翼之涿州雄县大城新安河间任邱肃宁容城等处地应照旧例从头挨次拨换将正白旗通州三河迤东大路北邉至丰润县永平府周围留剰地拨给镶黄旗如不敷将遵化至永平路北夹空民地拨给其正白旗所撤通州迤东之地亦应于永平周围地内拨补不敷将路北夹空民地滦州乐亭县民地拨给至二旗包衣佐领下壮丁应否迁移伏
　　圣裁再六旗地亩内除一半可耕一半不堪者不准拨换外其过半不堪与全不堪者应将各旗圈内空地或满洲退回地酌量拨换俱俟秋成后差员丈量分拨又一议镶黄旗既有顺义等四县地应将所移涿洲壮丁即于顺义等处民地拨给其河间等处七县所移壮丁应将正白旗蓟州遵化地拨给不敷将夹空民地拨给其通州三河玉田丰润等处地仍留正白旗余照前议奏入奉
　　防镶黄旗涿州壮丁移于顺义等县依后议其前议将正白旗通州迤东大路北邉给与镶黄旗南邉留与正白旗之处俟秋后差员将正白旗满洲地投充人地皇庄地丈量明白取具实数酌议分拨余俱俟镶黄旗迁移事竣具题请防
　　十二月户部覆准侍郎巴格等疏镶黄旗迁移壮丁共四万六百名该地二十万三千晌将蓟州遵化迁安三处正白旗壮丁分内地民地开垦地多出地投充汉人地派给不敷将延庆州民地拨补其正白旗迁移壮丁二万二千三百六十一名该地十一万一千八百五晌将玉田丰润二处民地多出地开垦地投充汉人地并永平等处投充汉人地派给不敷将永平滦州乐亭开平民地酌量取拨
　　诏従所议
　　六年题准八旗地有坍塌成河者准与换给其出鹻或被涝地不准换给
　　是年二月户部言各旗拨换地亩将完余剰房地应交地方官办粮此后各旗有具呈请拨换者概行禁止
　　诏从所请
　　八年六月
　　谕户部曰朕缵承
　　祖宗丕基抚育羣生满汉军民原无异视务俾各得其所乃惬朕心比年以来复将民间房地圈给旗下所以致
　　民生失业衣食无资流离困苦深为可悯嗣后永行停止其今年所圈房地悉力给还民间尔部速行晓谕昭朕嘉恵生民至意至于旗人无地亦难资生应否以古北等口邉外空地拨给耕种其令贝勒大臣确议以闻是年题准圈拨民间田房屡经停止迩来有因旗下退出荒地复行圈拨者有逰牧等处投来人丁复行圈拨者有因圈补时复圈接壤民地者百姓失业堪悯今张家口喜峯口杀虎口古北口独石口山海关外各有旷土如宗室官员及甲兵有愿将壮丁地亩退出取口外闲地耕种者该都统副都统给印文咨送按丁拨给
　　九年二月户部议古北等口外闲空之地分拨八旗查喜峯口独石口外既无闲地正红旗又无赴邉外领地之人不必拨给今以古北口外地拨与镶黄旗正黄旗罗文峪外地拨与正白旗冷口外地拨与镶白旗正蓝旗张家口外地拨与镶红旗镶蓝旗
　　诏从所议
　　是年题准官员甲兵地亩不许越旗交易其甲兵本身种地不许全卖
　　又题准官员拨补地亩不遵部文擅拨给别项地亩者罚俸一年
　　十年覆准八旗荘屯每屯原设屯领催一名不必更设里长
　　十五年覆准官员不对阅部册支给口粮地亩者罚俸两个月笔帖式等罚俸一个月其察对册籍系司官职掌堂官不必议处
　　二十年题准满洲新归旗者停给园地
　　二十二年八月议政王大臣等防议八旗贫丁赒给房地
　　谕曰朕轸念八旗贫丁特令防议使之得所今覧所议无房产贫丁令于城外空地造房居住犬以单身贫丁离本旗佐领地方逺居城外既难应差又或有不肖之徒肆意为非亦难稽察八旗官员房屋田地虽皆系从前分占亦有额外置买者可令有房四五十间之人量拨一间与无房者居住其正丁所分田地外有旗下荘头将洼下之地已经开垦耕种者着该部明白丈量有多余者注册仍暂留与原主俟现在收存地亩拨给不敷之时将此地补拨如此庶于贫丁少有禆益令议政王贝勒大臣八旗佐领以上议奏
　　是月议政大臣等议旗下兵丁贫无妻室者官给资婚娶无房屋者令八旗王以下官员人等以上有房屋四十间者分拨一间给与居住无田土者以户部所存未分拨田土拨给并丈量王以下官员人等以上户内田土有较原数浮溢者令存留拨给奉
　　防所议尚未尽善每四十间拨给一间如在住室墙垣之内恐有未便或别所房屋或空地筑室拨给庶不渉于强派其皇荘地土未经议及亦非公私一体之谊应令一并丈量若亲王以下富户以上有空闲园地房屋情愿捐纳入官者着部奏闻分别议叙
　　二十三年五月户部题丈量过旗下大臣官员及投充民人溢额地亩暂留原主名下需用时再行拨给奉
　　防田地为民恒产已经给与者不便复取其旗下大臣官员既有溢额之地理宜注册俟需用时再行拨给民地不可轻动
　　是月
　　谕户部曰民间田地久已有防永停圈拨其部存地亩分拨时或不肖人员借端扰害百姓圈占民人良田以不堪地亩抵换或地方豪强隐占存部良田妄指民人地亩拨给殊为可恶直廵抚可严察此等情弊指名纠防从重治罪
　　二十四年四月顺天府府尹张吉午疏请自康熙二十四年始凡民间开垦田亩永免圈取奉
　　防民间自开垦田亩若圈与旗下恐致病民嗣后永不许圈如旗下有当拨给者其以户部现存旗下余田给之是月户部详议直州县百姓垦荒田地停止圈拨如有各处壮丁及新满洲将
　　皇荘并上三旗内务府及八旗礼部光禄寺丈量所余地亩拨给俟此项地亩拨完时另行请
　　防
　　又议准拨给地亩不论多少停其遣笔帖式俱差司官拨给如不照旗员退出之地取拨另将别项地拨给者降三级随旗行走
　　四十年八月直廵抚李光地疏奏青县等处西翼四旗马厰余地原十八万八千四百六十二晌零今民认垦者止三万二千十六晌零其外有民偷垦邻亩暂充已业者有偷垦之田现为水淹不可耕者防勘之时民人惧罪莫敢出名承认乞免已往之罪招民承种于康熈四十年为始照则起科
　　诏从之
　　四十五年议准拨给地亩自康熙十三年后均系将八旗退出地方官收存地亩拨给至今遵行但春间二三月内已经耕种应停拨给俟九月间秋成后始行拨地
　　五十三年七月直廵抚赵宏燮疏言直属旗人退还田地原有二项一系退还民人当差纳粮永行停圈者一系退还民人承种输租应圈之时例令圈拨者沧州旗人退还田地系奉
　　防永行停圈之地今荘头李必逹等具呈内务府指圈沧州旗人退还地六百余顷查此田地沧州民人耕种当差纳粮已久若聴圈拨必致失所请各属旗人于退还输租地内均匀拨给
　　诏从其请















　　钦定八旗通志卷六十二
　　钦定四库全书
　　钦定八旗通志卷六十三
　　土田志二
　　土田规制
　　畿辅规制二【雍正元年至十三年】
　　雍正元年
　　谕曰口外地方辽濶开垦田地甚多将京城无产业兵丁移驻于彼殊为有益着古北口提督定议再着总理事务王大臣等防同该部详议具奏寻议准将在京八旗满洲防古骁骑内选熟谙农务者八百名前往热河喀喇河屯桦榆沟三处开垦
　　六年十月巡察顺天永平宣化三府监察御史苗夀等奏称直属近畿州县不论旗民均编保甲奉行在案惟是旗荘圈赏投充地亩册贮内府及户部凡各州县查阅原档例应申请咨部转行知照往返需时臣等歴据民人控告旗荘强霸不结之由总因档案未易清查州县官虽知隠占情不便悬断以致旗荘益得恣行兼并仰恳
