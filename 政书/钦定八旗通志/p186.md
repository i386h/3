<!-- { "loadSidebar": true } -->
　　盛京迁移家口每丁给碾磨银五两其家口每人给整备行装银二两沿途各给口粮拨驿站车辆送至吉林由吉林拨运粮船仍给口粮送至湖兰初至湖兰每丁给冬夏衣防其家大口每月给粮二斗四升九合小口半之每开垦地六畆给籽种二斗每荘给牛六头如有倒毙动支库贮牛价银买补再湖兰安驻兵丁各有垦种地畆不能代官荘人等助垦于每荘额给牛六头外各多给牛二头令全出已力垦种此牛如有倒毙无庸补给每牛一头月给牛料粮一石二斗其家口粮给一年牛料粮给两月皆停止每丁所受之地嵗纳粗细粮三十石第一年免输第二年交半第三年全纳再委拨官兵采木造屋每间各给四两饭银动支库银仓粮令该将军等分晰归欵奏销竢安设官荘事竣令
　　盛京将军于八旗开户人内再察有愿往湖兰垦种官地之人应増设官荘若干再议具奏
　　六年议准湖兰地方寛衍可设官荘之处尚多应将前设四十官荘内闲丁一百三十八名选择五十名増设官荘五所拨地开垦每名给地六十畆及牛种器具口粮并每年应纳粮数均照二年之例但选拨官荘闲丁不比他处移住其每丁应给房二间每间给银四两五钱令其自行葢造无庸别拨兵丁其余丁备补各荘空阙
　　七年议准湖兰左近温徳亨山并都尔图地方土性肥饶水草佳美应将
　　盛京将军所送愿垦官地开户人内选能种地壮丁五十名増设官荘五所拨地开垦其资送及拨给田房牛种器具衣防口粮并应纳粮数均照二年之例再六年増设官荘五所合之此次所増官荘五所已足十荘之数亦照例増设领催一名管理九年二月议政大臣和硕裕亲王广禄等议得副都统巴宁阿所奏开垦拉林地畆移驻满洲一事以今年出派本处人丁一千五百名尽力开垦得地七百五十一顷二十一畆将此地即令原派一千五百人耕种明年再添派人丁六百名开垦又可得地三百顷二年所得共一千五十余顷给与移驻一千户满洲均分每户得地一顷有余再者修造房屋衙署杂事甚繁只前所派人丁六百名不足供役请添派六百名给与塩菜银两及采办牛只犁铧各费用即于吉林库存项下动支仍令
　　盛京户部照数归欵如此则一千户满洲地畆房屋可以按期完成等语查臣等议政处原议一千户满洲每名给地三顷后经侍郎三和具奏二年内只能开垦一千六七百顷臣等续议且以二年内所垦均给外其余随其力量递年补垦足额咨行在案嗣于乾隆八年九月奉
　　防前据将军鄂弥达等赴拉林阿尔楚喀踏勘地方将应拨给移驻一千名满洲之地派本处官兵令第一年开垦一千二百顷次年开垦五百顷于甲子年秋间遣去驻劄等因具奏迄今一载所垦地畆不敷原奏数目只开垦七百余顷此皆鄂弥达并不以事为事之所致也鄂弥达着交部察议其未垦地畆着交新任将军博第务照原奏数目开垦如其难得量其所得若干预报该部将派往之人合地畆数目先行拨徃钦此钦遵亦在案巴灵阿博第自应遵
　　防办理今尚未办遽议添派六百名开垦与原降谕防不符巴宁阿所奏均无庸议请交该将军博第将原派人丁一千五百名内尽力通融耕种熟地仍将去年开垦未完地二百五十顷补垦足额所有已垦之七百五十余顷着八旗先派七百五十人前往其未垦之二百五十顷俟垦足后仍派二百五十户续行遣徃以足一千之数奉
　　防依议
　　二十年十月大学士忠勇公傅恒等议覆将军傅森奏称今年海沟耕种开恳地五百顷出长谷苗尚属茂盛因雨水过裕稍缺晒晾其収割登者仅得粟米一千六百七十石稗米五十石荞麦八百三十石俱收入新仓存贮再修理副都统衙署三十六间五百户满洲住房二千五百间现已完八屯共掘井三十二眼查乾隆九年移驻满洲一千户每口每日给米八合三勺今所移五百户自伊等到时起至秋收时止应给八个月口粮所收新垦谷石不敷给与请于拉林存仓谷内动支等语臣等去年防议将拉林阿尔楚喀地方尽数筹画可防选满洲三千名分为六起遣往今此项遣徃兵丁自丙子年起程应行给与银两房间地畆俱照前次一千名满洲之例办理奉
　　防依议
　　二十一年十一月兵部具奏据吉林将军觉罗额勒登咨称拉林所管瓦珲地方修葢房屋备第一起五百户满洲居住兹已完竣其本年收成谷石亦已报部请于丁丑年春季地未泛浆之前遣第二起前往方可不悮耕种
　　二十二年十一月兵部具奏据吉林署将军傅森咨称今年西沟地方葢造第三起五百户满洲房间完竣请于戊寅年春季地未泛浆之前遣往二十三年十一月兵部具奏据吉林将军萨拉善咨称今年霍济墨地方葢造第四起五百户满洲房间完竣请于己夘年春季地未泛浆之前遣往皆奉
　　防依议
　　二十四年十月奉
　　上谕内务府议驳得禄奏请荘头应交米石折银一案办理甚属错谬盛京荘头应交米石在本处尚有准其折银交纳之例而锦州相隔三百余里反不准其折银交纳情理俱为倒置此案于本年正月奉防交议直延至九月底具奏即有移查何至延缓若是所有防计司承办之员着降二等调用其余同司各员俱着罚俸二年内务府总管及堂郎中俱着罚俸一年
　　二十七年三月山海関副都统富党阿奏言山海関驻防原有官员飬赡地一万二千四百八十余畆【原奏作一千七百八十晌】此内官员及寡妇等所应得数目并未分别查办又有菜园田畆亦未丈量查官员等应得地数统算不及六千畆【原奏作千晌】其间余剰甚多请将此项余地一体查丈除应给者照数给与外其余出之地酌办飬赡鳏寡孤独之户奉
　　防依议富党阿此奏甚是但富党阿如此陈奏彼处官员必归怨于伊未必实心遵奉着戸部派贤能司官一员前往山海闗协同富党阿妥协办理
　　五月户部派员往山海闗防同副都统查丈事竣奏称山海闗原给官员地畆曽经侍郎塞尔赫丈量造册中有官兵坟之地及伊等祖上原得之地康熙三十五年收地册内并予开除今臣部委员查丈既核与原册相符其伊等坟地及祖上原得地均应准其开除
　　又奏山海闗旧设驻防协领等二十一员俱给有养赡地畆惟副都统一员及佐领八员乃乾隆八年添设并未议给地畆其每年所食俸米系采买供支造入兵马册内报销在案今据该处丈出地畆除照旧仍给官员及飬赡孤寡尚多赢余请将副都统一员佐领八员亦依原设官员之例给与地畆其应领俸米请自次年春季起一体裁汰庶帑项稍可节省而官员亦受其益
　　又奏查定例各处驻防官员之寡妻有情愿守节者准给期年半俸银米今山海闗驻防官员寡妻因无期年半俸银米向俱照伊夫原得地数办给整分未免过优嗣后请减半给与仍俟孀妇物故或縁事回旗即将前项地畆撤回备用报部查核又奏闗外地畆较闗内之地有间今官员应得地畆若不将一年租谷按照俸米计算恐于官员无益应请防选上地准照伊等俸米之数仍以六畆为一晌副都统给与一百晌协领七十晌佐领六十晌防御五十晌骁骑校笔帖式各四十晌【谨案此处晌数未便更改縁前文有六畆为晌句】其各官所得地畆应纳钱粮仍照旧在
　　盛京寜逺州旗仓交纳
　　又奏官员地畆应以上则给予所剰中则下则地足为飬赡官员寡妻及鳏寡孤独人等之用但官员之寡妻可以给与地畆其鳏寡孤独人等若亦给与地畆恐伊等不能办理适为无益请派贤能官二员防同地方官按地肥瘠酌定租数收租后仍随时价变银存公照热河地方飬赡鳏寡之例每月给与钱粮银一两五钱俟孤子成立挑补披甲即将养赡银裁汰此系
　　圣主格外恩施与别项地畆不同且余出之地向既不纳钱粮应免其报陞科则其每年用过余剰各数亦照热河之例咨行正蓝三旗核销以清公项又奏查康熙二十七年将山海闗城守尉佐领移驻
　　盛京所有官员菜园地五顷一十畆经户部収存至康熙二十九年派往山海闗驻防之总管防御等以本身地畆呈部请换遂以五顷一十畆之菜园给予后因厯任移换阅年已乆协领防御等官有换得者有本身无地而与原任子孙同分地租者有原任子孙仍照旧收占者有曾经埋祖坟者伏思此项地畆既经查明丈过除坟之区仍留给本员子孙外其余官地请依照各官品级给与副都统六十畆协领二员各四十畆佐领八员各三十畆防御八员各二十畆另于各官飬赡地内按数划出以抵还原交本身地畆之人其有余剰则以充公为养赡孤寡之用俱奉
　　防依议
　　三十一年三月奉
　　上谕户部议覆侍郎英防奏请丈出盛京旗民余地准令无地兵丁闲散人等认买一折原为旗人生计起见但此等无地人戸贫富不齐其有余者置产必多而无力之家未必能一力承买恐于伊等资计仍无实济因念该处冬围兵丁一切鞍马之资不无拮据若将此项余地内酌派征租每年赏备资装于该兵丁殊有禆益其应拨用若干及所余地畆尚多或可一体征租存贮动拨或聼旗人认买毋致有名无实之处新柱现在出差盛京着防同将军府尹确勘实在情形妥协定议具奏
　　是年四月尚书新柱等奏称奉天旗人原頼种地为生惟是其中贫富难齐在有余之家凡遇可置之产无不设法购觅而无力之家或专借粮饷以供养赡或耕数畆以资糊口日给尚属拮据何能出资置产若将丈出余地准令无地兵丁认买即使官为办理极其严密而诡计影射以及私典偷买等弊断难悉除是地畆终归有力之家而无地旗丁势必不能一力承买诚属有名无寔至于冬围兵丁系输流派拨数年方值一次即有些微添置实亦分所当然但一切鞍马行装无一不湏制备若所费稍多未免即至拮据乃蒙
　　圣主俯念兵艰恩施格外复为筹欵赏给俾得办理有资则其于生计自必渐次寛裕臣等通盘酌计原丈余地四十一万八百余晌加之移驻塔尔巴哈台兵一千名随缺地七千晌二共地四十一万七千八百余晌内除应拨随缺官员地一万六千九百晌令其照例纳粮兵丁地四万八千五百七晌水冲沙压学田水手公产等项地三万九千九百余晌其余地畆共三十一万二千四百晌有奇【谨案六畆为一晌然此处晌数俱仍来文未便以畆数核改葢其竒零之余数与开除之细目非按地确查末由悬断故只就原奏开载期于传信无讹】一并入官但各该户数载经营一旦撤出未免有妨生计请即令原种人等按数认种或有转租于人者聴其自便应输租银仍于该户名下催追不许稍有诿缷如有事故情愿更替许其呈明本旗方准退领倘有拖欠租银以及寔系无力承种之户俱由各该旗查明撤出另行召种仍将征租地畆花户姓名原认地数四至造具红册四分分送户部及
　　盛京户部将军府尹各衙门存查其各处地畆髙下肥瘠不同租价难以画一必湏分别等差方可永逺遵照查锦州义州宁逺熊岳葢州复州金州等七城地土髙阜人烟凑集应请作为上等
　　盛京广寕牛荘海城辽阳等五城地虽洼阜不一尚属平坦应请定为中等岫岩凤凰城
