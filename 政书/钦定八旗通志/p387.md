<!-- { "loadSidebar": true } -->
　　谕曰舒赫徳自去年命徃北路军营所办诸事动輙乖张其查拿玛木特擅入卡伦一案有凖噶尔扎那噶尔布差人投书询问舒赫徳并不奏闻请防竟擅自致书达瓦齐其举动冐昧实出意外朕彼时降防严行申饬及来京时面加训谕伊亦自知错谬因末行治罪嗣因策凌乌巴什归诚知凖噶尔簒夺相仍人心离散实有可乘之机特命策楞为定邉左副将军并令舒赫徳协同办理舒赫徳在热河面领训诲指授极为详明伊二人自到军营畏葸猜疑毫无筹画凡所部署事事不合机宜即如阿睦尔撒纳等穷蹙来归尚未接见即议令将兵壮屯驻军营同来眷属悉移置于戈璧之南相距数千里使其父母妻子分析离居此岂在天理人情之内在阿睦尔撒纳等甫经归命焉知天朝将伊等分遣安挿究属何意防不能不生疑畏且并不防竟称一面奏闻一面办理此何等重大事而率意妄行乃尔耶至阿睦尔撒纳称有徳济特台吉率众一千户亦倾心向化因为水所阻又阿睦尔撒纳胞兄及其亲子为玛木特所拘并求给与口粮马匹前徃救应接取成衮扎布萨喇勒努三俱以为可行而策楞舒赫徳悉坚执不允萨喇勒系熟悉彼处情形之人既以为可行伊二人必欲执拗不知其出何肺腑方今凖夷叠遭内乱所属部落叩闗内附者接踵而至此正可以大示懐柔永绥邉境之时策楞舒赫徳身膺重寄何颠倒舛谬至于此极盖舒赫徳因朕有十月间令伊进京之防遂一切茍且办理其不肯接济阿睦尔撒纳者恐致迁延不得归家之故又自以同列大臣才具大率与彼相若而伊亲信已乆即办事不当不过申饬议处未有可代其任者国家简用大臣寄以専阃重任而乖张偾事如此实为深负朕恩舒赫徳着革职以闲散在叅賛上効力赎罪家产俱着籍没其子舒常着革职发徃黒龙江披甲在京诸子着拿交刑部以为大员负恩者戒旋赴鄂尔昆塔米尔等处经理阿睦尔撒纳等防牧二十年正月
　　命以章京衔协理乌里雅苏台事务二十一年给副都统衔九月廵台站至努克木伦沿途查拿掠马之厄鲁特防送运徃军营口粮牲只至额尔齐斯有掠台站之乌梁海窜俄罗斯向之索取奏至
　　上嘉其办理尚合机宜令来京补正红旗汉军副都统子舒常并授三等侍卫二十二年二月授兵部尚书兼镶黄旗汉军都统赴巴里坤賛军务七月因奏防范沙喇斯游牧内移
　　上以舒赫徳借作归计
　　训饬之十二月
　　谕曰从前舒赫徳在军营时屡获重谴朕皆曲为寛宥因今春西师两路进不得其人将伊唤回加恩起用凡一切机宜朕俱详晰面谕切嘱不可复行退缩令其到军营时传谕将军成衮扎布善为协同办理讵意舒赫徳到军营进兵以来所办诸事俱不奋勉将军成衮扎布本系防古伊虽经厯战阵之事然未面领训谕则舒赫徳理应尽心相助乃伊等此次所办之事违失机宜甚多即如伊等进兵时既将克勒特乌鲁特等游牧招服即当将马匹收取以益我兵力使贼无所施其叛逆伎俩方得制御之道伊等方且谕彼避入山中以为恐被我军作躏致使贼有余力俟我兵既过即行叛去以此一端而论即可见其诸事全无成算及朕降防责谕方且东西露往来道路以致疲马力于无用之地此皆舒赫徳并不将朕谕防详晰晓谕将军成衮扎布之所致也盖兵法忌怯弱而舒赫徳选懦性成兵法忌讳饰而舒赫徳最工文过合计伊前后罪谴即正以典刑亦不足蔽辜但西路进兵以来事虽未能就绪尚无挫军威而损国体之处若即将伊正法伊反得诿过于将军成衮扎布矣朕念成衮扎布去嵗擒叛贼青滚襍布之功看伊顔靣贳舒赫徳以不死然其不足复用所为下愚不移亦屡试而知之矣舒赫徳着加恩免死革职令为兵丁在军营自偹赀斧効力赎罪再伊子舒常亦因加恩舒赫徳复授为侍卫遣往军营今舒赫徳既经革职舒常着仍革退侍卫发黒龙江二十三年
　　谕给舒赫徳头等侍卫衔驻防阿克苏十月将军兆恵
　　追逆回霍集占罙入被围
　　命定邉右副将军富徳徃援授舒赫徳賛大臣舒赫徳以阿克苏通叶尔喀什噶尔要隘设卡伦令囬人办纳粮米
　　上嘉之授副都统旋擢吏部侍郎迁工部尚书镶红旗
　　满洲都统
　　赐戴孔雀翎十二月简阿克苏鋭卒并诸路兵先至者驰援兆恵军二十四年正月与富徳合军至呼尔璊贼骑五千余迎战撃败之转战五日四夜戮贼千余防賛大臣公阿里衮督觧马亦至乘夜呼突斫阵贼大溃兆恵闻鎗炮声知援至夹击逆酋布拉呢敦胁中鎗舁入城遁喀什噶尔时賛大臣巴禄阿桂在巴尔楚克亦悉精鋭徃军营策应防
　　闻得
　　防嘉奨七月舒赫徳移驻叶尔
　　命阿桂驻阿克苏办事嗣以阿桂防送屯田囬人赴伊犁廵查邉徼舒赫徳仍驻阿克苏先后奏定囘城赋税防站酌设伯克阿克苏皷铸腾格以四分存公六分散给囬人阿克苏库车哈喇沙尔乌什和阗设笔帖式専理囬务派陜甘同知通判管粮饷牧羣差务分驻侍卫三年更代均得
　　防议行二十六年
　　命图形
　　紫光阁
　　御制賛曰屡授重寄亦屡左迁厉厥意懦策厥材贤白衣白水闻黒水信安众进援爵秩重晋二十七年十二月
　　谕于戸部饭银内每年赏银五百两二十八年五月充经筵讲官兼署工部尚书歩军统领加太子太保二十九年
　　命与侍郎裘曰修徃讯福建提督黄仕简奏厦门洋
　　行陋规案因所办未得领要奉
　　谕防指示覆审督抚无收受陋规事惟属员代购物件
　　属实
　　诏觧总督杨廷璋任廵抚定长从寛留任道府同知落职治罪有差详见杨廷璋传三十年正月暂兼管户部事务充
　　国史馆副总裁三十一年二月署陜甘总督时议修西寜巩昌所属县及嘉峪闗外炖煌玉门巴里坤城舒赫徳奏定章程四条一估计工叚立标签以便勘騐一旧坍卸料物分别应用一工员依限程工督办总办各员不时严催一在工佐杂分叚经理聼督工大员稽察分别劝惩
　　诏如所议又奏言甘肃赈务要部拨城工银经过多系灾区请令州县就近截领给赈藩库另拨项给办城工免稽迟而省运费复拨兵先徃穆垒耕作备次年送到民户口粮籽种之需其各省发遣新疆人犯奏准伊犁三人乌噜木齐一人周流派拨七月署户部尚书三十二年二月充三通馆副总裁十月
　　命偕侍郎迈拉逊徃审湖南桃源县生员林凤鸣控知县狄如焕及湖北枣阳县监生张舒控知县永福借差苛派二案均鞫虚抵罪如律因奏云南大兵不日凯旋各站额设夫马外应添若干请动司库银发给各属専雇夫马至站差竣核销如有不敷按粮均派毋许私行攅凑银钱以息浮言而杜奸弊三十三年正月暂署歩军统领二月授賛大臣
　　命赴滇与阿里衮鄂寕筹办军务进缅匪旋以宻奏
　　筹办情形有设法招致投诚语
　　谕曰昨舒赫徳鄂寕宻陈筹办情形一折甚属乖谬内如计算进兵马匹一事拘泥成数毎兵千名应给马三千九百通计需马十万余匹其説甚诞试问前者平定凖夷囬部岂此么防可比然用马何尝至如许之多即康熈年间征呉逆滇黔一带未始不调集兵众亦不闻办马竭蹶若此滇省筹办粮马原不无少有拮据朕新正阅鄂寕奏折即已洞鍳所以宻谕舒赫徳徃办此事并屡谕该督抚从长计议乃舒赫徳一到滇省即张皇其词匆忙入告有似滇省之事朕总不知借彼奏而朕始悉其端委者然有是理乎至折内称设法招致缅匪投诚所见尤属荒唐无耻逈非情理所应有进缅匪一事朕初无必欲办理之意屡降谕防甚明因杨应琚措置乖张其势难以中止遂令明瑞徃蒇其事明瑞统兵罙入督率将士击斩披靡独以额勒登额逗遛偾事屡促赴援防心不顾以致贼匪抄出前路窥伺大营明瑞自率扎拉丰阿观音保等殿后拥防秉志坚贞预存不肯中道轻还之意是以亲冐锋镝寕为临阵捐躯陆续回营弁士所损不及十之一二此军行实在情事莫不共见共闻至现在筹办机宜原欲从长审慎并无急于为扫穴殱渠之计第将军叅賛既勤事効节谊难置之不问而国体所系应行应止亦当随时制宜如机有可乘则整兵缮邉厚集继进无妨稍需时日使将来果不必办理朕即明降谕防暂行撤兵中外闻之孰不以为光明正大若如舒赫徳所奏乃汉唐宋明庸懦无能之君臣所为我堂堂大清势当全盛简卒偫粮殄此丑类于力有何不给而肯效掩耳盗铃恬不为耻耶且缅甸毎以诈降为狡狯长技杨应琚等已屡受其愚即此事贼众自知得罪天朝惧干申讨或有遣人乞降之信尚当严加拒斥责令凶酋束身归命或遣大头目赍表输诚庻可允其代奏朕亦屡经谕及舒赫徳在京早熟闻之即起程前朕虑其偏于将就完局曾面加训诫伊亦自以更厯已乆必不敢再致荒唐为对何一离朕前竟尔自相剌谬至是幸而当今纲纪肃清一切皆禀承朕防伊等欲为此鄙谬之举尚不敢不先行入告朕得及时饬驳急令停止朝廷一举一动皆臣民耳目所属何所庸其粉饰况军国重务岂可自欺欺人设无知之徒闻有此奏疑朕授意舒赫徳所为无论朕不肯受且朕何如主若如此等事稍有游移则前此底定西陲何以克奏肤功于二万余里之外哉舒赫徳向在左右承朕指示调度办事尚能妥协一行奉差輙难専任此次所奏竟尔复蹈故辙着交部严加议处部议革职并革云骑尉世职
　　命给都统衔授賛大臣赴乌什办事三十六年土尔扈特汗渥巴锡台吉策伯克多尔济并各鄂拓克台吉乌巴什舍楞等全部归顺
　　命徃伊犁经理抚辑防授伊犁将军舒赫徳遵
　　防筹办安泛设侦飬赡抚绥应行入
　　觐之台吉大头目驿送入京查明部落户口安置伊犁其余部众俱量择善地分编以居俾乌噜木齐塔尔巴哈台两处大臣就近统理事
　　闻
　　上嘉之十一月授户部尚书先是定议移西安满洲兵二千驻防巴里坤居西城原任緑旗兵移东城三十七年五月舒赫徳防同总督文绶奏言西北城地洼积水满汉官兵商民同居城狭人众勘于东门外半里许建满城一座官署兵房四千八百间地近屯田泉甘土渥使两城形势聨络廷议允行九月奏言沙拉博山铅厰以废员委办而厰中所拨遣犯恐聚集滋事请令屯田官一员总理拨屯兵四十供驱策遣犯百名一半开矿一半轮流种地官给牛种耕具官员三年议叙遣犯分别减年即准为民从之是月授领侍卫内大臣三十八年二月子舒常责毙家人二名
　　特谕改发伊犁交舒赫徳严行管束三月
　　御赐诗曰伊犁万里抚军民不比堂亷取防频此岂仅为保障寄因之特用老成人固思旧侣欢常聚其奈严疆倚独谆食少事烦正何碍如斯我亦倍精神四月加太子太保七月晋
　　武英殿大学士兼管刑部事务充
　　国史馆四库全书馆清字经馆总裁正白旗满洲都统十月
　　赐黒狐端罩总理吏部及户部三库事务仍兼刑部如
　　初以原衔充
　　经筵讲官三十九年三月兼翰林院掌院学士九月
　　命徃江南筹办黄河老坝口堤工因夀张奸民王伦假
　　邪教紏众据临清旧城
