<!-- { "loadSidebar": true } -->
　　上以廷正居官声名甚好加道衔改西安知府未赴任即擢河南开归河道三年十二月迁河南按察使嗣奏豫省临河州县应以黄河为界分管南北以便巡防其附近兑漕水次之沿河地方豫为广贮仓粮以济漕运至丁银俱按地派征以广
　　皇仁事下部议行四年三月迁福建布政使八月部议廷正任延安府时防审亏空案限满擅挪西安贮库银代完应革职得
　　防沈廷正在豫省开归道按察使任内声名俱好从前此案乃畏惧年尧势力逼勒所致并非伊之本意从寛免革职五年四月奏言闽省仓库多亏缺督臣髙其倬深知陋弊令臣委员查办闽省捐监积谷通一百八十二万四千二百二十二石除征台军需并连江水灾豁免及防追亏空等项外余各属贮仓谷据称有累年发粜尚未买补并前任流交现存谷价者有碾米给兵尚未征补者有累任流交民欠及发价采买未补者现存贮数合之原额数未及半此仓贮之所以有名无实也平粜原以济民秋收应照数买补无如各属延缓概存价银今俱令解贮司库以杜侵挪秋成时发还买补又兵米原系地方征收支放祗縁青黄不接时暂借仓谷碾给乃借后任民拖欠以致累年未清今饬所司照数征补不得以完作欠又流交谷价乃累任州县交代仓贮缺额遂折价移交近年谷价稍贵不敷买补价虽实贮谷已虚悬更有流交民欠一项据称发价采买未交累任相沿仅存空领谷无实贮以上各项前于三年奏报案内俱皆揑造实贮此畨彻底盘查饬令各属据实具结各道府仍照徃年概出实贮印结臣详明驳换而限期迫届随将报到谷数彚造草册呈送督抚经署抚臣毛文铨令臣将三年揑报实贮改作四年平粜臣查三年揑报实贮谷数一切流交民欠存价未买等项在内若改作四年平粜固可符揑报实贮之数然臣何敢改移年分自蹈欺妄各府县与巡抚通同一气纷纷具报买补将完何从前艰于采买而此时如此之易欺饰显然臣宁受巡抚与属员之怨不敢少有瞻顾据实上陈得
　　防朕原谓毛文铨不妥髙其倬亦虑其偏于善柔尔此奏甚属可嘉秉公正色勉力为之六月
　　上命常赉为福建巡抚以广东巡抚杨文干赴闽防同盘查廷正即以通省各项仓谷及累年未完正襍钱粮江浙运闽米谷粜卖价银各数按项造册彻底清理内有亏空那移官侵吏蚀及虚开民欠者通详题防仍勒限完补至存库谷价有多寡之不同地方有产谷不产谷之分或往隣省购买或于本地采买仍立限运回收贮先后具疏以
　　闻均防
　　嘉奬十一月擢贵州巡抚六年五月部议廷正于延安府任内失察甘泉县侵蚀给赏老民银两应降一级调用得
　　防从寛留任又
　　谕曰沈廷正任内处分之案甚多朕俱开恩寛宥者因伊前在福建布政使任内将通省钱粮仓谷未清之项彻底查眀据实陈奏朕遣杨文干等前往确查始将积年亏空尽行清理实系沈廷正陈奏之力朕彼时不将沈廷正之奏宣示于众者因沈廷正现为闽省藩司恐清查之员有所瞻顾牵制且藩司专司通省钱粮凡各属
　　未清之项或有干渉沈廷正之处今杨文干等将各项清查归结沈廷正已陞黔抚而福建藩司任内并无丝毫未清之项实属不徇情面实心任事之员则朕屡次加恩寛宥之由理应晓谕内外知之七月疏言布政使祖秉圭与臣筹画粜借仓粮并严禁地方官于秋收后派民买送米谷事臣自入境时即访闻黔省各府州县去嵗平粜仓粮减价太多致秋成时官民买补维艰又卖粮惟委佐襍官监粜豪棍衙蠧各揑户口争先籴买穷民终日不得颗粒及籴买时府州县亲戚家人勾同书吏将戥头斗面任意髙下臣饬各属亲身监粜不致欺隠秋成断无不敷买补之理所有派发民间买送之弊严行禁革至借给仓粮在祖秉圭谓粜不如借臣愚以为粜粮尚有价银存库而借粮多系豪衿地棍串通滑吏为之诱一二穷民以呈首借领内多假托姓名或秋收少薄或经手官陞迁事故借口延挨虚悬仓储故青黄不接时只宜平粜不得轻借若地方实系歉收穷民嗷嗷待哺无力籴买又应仰体
　　皇仁一面酌量照例借给一面缮折奏
　　闻此暂时权宜非可定例与平粜并行也得
　　防览借粜二议汝所见是又奏言黔省各路生苗陆续向化惟黎平镇逺平越都匀与楚粤接壤生苗多干法纪而八万古州九股生苗盘踞深山现经按察使张广泗化诲招抚清理疆界臣以张广泗随带出力官兵须加赏赉即投顺生苗亦应赏给花红银牌且张广泗行营需费甚多请将司库捐纳公费银一千两以五百为豫备赏赉官兵苗民之用以五百给张广泗为行营盘费
　　谕速行给与毋迟是月调云南巡抚仍署贵州巡抚十二
　　月疏言前抚臣何世璂奉
　　勅建龙神祠将祀明臣王守仁之阳明书院移其牌位改作神祠查王守仁谪贵州龙场驿丞时讲明圣贤之学化民牖俗黔之人士始知诵习诗书臣考之记载访之舆论王守仁实有功名教是以阳明书院素为贵州省城士子瞻仰读书之所请仍其旧别建龙神祠宇得
　　防此举妥协之至何世璂素留心理学伊等皆各立门户互相是非若云无心之失何至错误若此不必究论俯顺舆情改建为是七年正月赴云南任五月疏言曲靖府属陆凉州马厰因上流水涨淹麦臣仰体
　　皇上恵爱边黎至意将马厰被淹田地应输本年粮折银
　　一千余两免征奉
　　防当日正以地非沃壤所以作为马厰也照汝所请料理八年六月奏言宣威州新由土司改设州治请设学正一员下部议行八月授河东河道总督九月迁都察院副都御史仍留河道总督任九年六月奏言东省运河堤岸为漕艘往来要津汶上所辖之何家坝当汶河西岸蓄水济运冲刷流沙为南北运河闗键因建立年久堤岸溃缺一遇汶涨沙流入运刘老石头二口遂致垫浅涩急须照旧整理俾蓄泄有资俟估详题请修筑臣又念黄河工程较运河更为紧要今届伏汛亲由曹县芝麻庄一带查勘各工俱各平稳惟豫省仪封北岸赵家寨工程当全黄顶冲现今大溜扫湾直射堤根甚为险要星夜防防而祥符程家寨工偪近省城最为紧要业将北岸开挖引河溜北徙正在守开放间北风连作全河势注南岸臣亲率各员驻宿引河工所俟水势涨发风色顺利即当相机开放
　　谕亟宜恪秉诚敬以祈神佑竭力防防以尽人事也九月调直河道总督十年二月以病解任回旗闰五月卒
　　刘辉祖
　　刘辉祖汉军镶白旗人乾隆二十六年武进士授蓝翎侍卫三十一年授四川永宁协左营都司三
　　十四年解马赴云南军营三十六年随征金川由西山沟攻喇嘛寺复由东山梁渡河攻卡丫三十七年三月败贼于达乌等处得
　　防优叙寻迁福建建宁镇标中营逰击十一月随大军克甲尔木山梁夜渡河攻西山贼碉辉祖复偕守备崔文杰率昭通等兵逾沟破其石卡奉
　　防议叙十二月调陜西黄甫营逰击三十八年五月迁陜西阳平闗防将六月贼夜窥我当噶尔拉大营知有备退扰陜兵营辉祖督兵百五十施鎗石力战达旦杀贼八十余额受石伤事
　　闻
　　赏戴孔雀翎擢湖南长沙协副将十一月署甘肃宁夏镇总兵十二月大军分陈抵格藏桥辉祖随公奎林潜由深嘉卜攻斯第博堵以皮船渡夺木城二三十九年三月驻防绒布寨五月
　　命统领陜西兵六月随大军进攻穆谷七月侦贼伏卡卡角山沟亟击之贼败入庚额特碉卡辉祖督兵分队诱战贼匪不出辉祖即驻守穆谷九月贼百余乗雨扰西山梁土把总阿甲所守卡击走之十二月攻贼碉贼潜出箐断后援至败遁四十年正月贼复出箐迎击之杀伤甚众六月攻布咱克分贼势七月卒
　　谕曰刘辉祖在川省军营四载带兵打仗尚属出力今因病身故亦属可悯着加恩照总兵王万邦之例交该部议卹具奏寻
　　赐祭葬入祀昭忠祠
　　恩廕其子徳陞以巡捕营千总用




　　钦定八旗通志卷二百二
<史部,政书类,军政之属,钦定八旗通志>
　　钦定四库全书
　　钦定八旗通志卷二百三
　　人物志八十三
　　大臣传六十九【汉军镶红旗一　马鸣佩　柯汝极　金砺　刘武元　李栖鳯赵国祚　柯永盛　吴万福　周有徳　陈启泰王登聮】马鸣佩
　　马鸣佩汉军镶红旗人先世居山东蓬莱县有马英者仕明为辽东保义副尉因占籍辽阳左卫
　　国初取辽阳始旗籍鸣佩年十七补博士弟子员以文学受知
　　太宗文皇帝召入文馆理事天聪三年授工部启心郎仍供事内院崇徳元年甄别内三院官为四等鸣佩列二等
　　赐人户牲畜八年考满授职云骑尉顺治元年
　　世祖章皇帝定鼎燕京擢山西冀南道二年调湖广湖南道三年以户部侍郎衔总督江南粮储兼理钱法
　　疏言钱法首严私铸犯者宜尽法究治并请设钱法道一员以资统理时江南兵饟不敷又请留闗税课接济并见施行八年任户部侍郎十年改总督仓侍郎十一年二月擢宣大总督劝垦宣云两镇荒地三千余顷时平阳草冦啸聚山谷肆出刼掠鸣佩调兵扼要隘乘机捕令副将许占魁搜擒贼渠张五等二百八十余人悉斩之复招抚余贼九十余人下部议叙十月调江南江西总督伪伯陈其纶窃据瑞金遥附海冦郑成功结寨大栢山鸣佩檄总兵胡有陞等督兵进其纶败窜入宁都天心寨为土人擒斩又搜捕伪侯汪龙于九江是时成功党胡宁等猖獗逞乱鸣佩策官军于荡茜诸泾撃走之未几故明鲁王旧将张名振聚船海上屡犯崇明鸣佩劾总兵王燝防无能请黜罢下部察议部臣以海冦登岸焚掠提督张天禄踈防失事鸣佩不据寔入告坐狥庇降二级留任督寻遣舟师间道出海与贼遇奋撃之贼溃奔擒伪副将林正礼等获其船舰军械先是福山等营额兵一千八百名部臣核议裁减鸣佩以沿海汛地辽濶狡贼乘虚窃发势难堵御请仍如原额复周厯松江崇明诸邑亲察形势奏请水陆夹攻守有偹部臣又以给事中张玉治言江宁提督应移驻苏州吴淞宜増兵防御令鸣佩核议鸣佩以沿海水陆相错巡防尤不宜懈应令江宁提督分兵移守刘河福山以卫苏州至吴淞为松江门户已有苏松提督驻守无需再议增兵但令与江宁提督协筹御势相犄角则内地可保无虞疏入得
　　防俞允十二月海贼潜举再犯泊舟崇明海港中隔小洪官军莫能径渡鸣佩宻令民户出草束木板运港侧以济师焚燬贼船斩获无算贼乘夜遁十三年正月招抚海贼黄卿等一百余人复降其伪总兵顾忠伪副将黄忠董礼四月率叅将吴守祖协海贼于浙江独山俘获甚众粤东贼曽拱震等复出没吉安赣州二郡鸣佩督兵侦邀撃贼渠于上坪闰五月追徽州花桥诸贼败之旋以目疾再疏乞休
　　命囘京调理晋世职三等轻车都尉康熙五年正月病卒予祭塟如典礼祀江南名宦子雄镇别有
　　柯汝极【子永蓁】
　　柯汝极辽阳人后镶红旗汉军天命六年
　　太祖髙皇帝攻克辽阳有降人叛逃汝极举发其事复擒获间谍十四人授叅领予三等轻车都尉世职
　　太宗文皇帝天聪八年授礼部防政崇徳二年考满晋世职二等轻车都尉三年裁省防政仍専任防领七年分汉军八旗以汝极任佐领顺治元年三月复授礼部防政二年十月改镶红旗汉军副都统遇
　　恩诏晋世职一等轻车都尉四年以副都统率兵驻防杭州七年七月卒于官无子以弟之子永蓁为子袭职永蓁旋任兵部郎中兼防领遇
