<!-- { "loadSidebar": true } -->
　　初度值良时堂敞槐隂茂筵开日影迟春风坐绮席仙酒介庞眉允赖经纶手犹踈弟子仪夀身兼夀世长佐太平基八年七月奏时政三条一河防事宜动关呼吸难容濡迟江南石林口等处新工初就愈宜保防恳照灾民请赈例一靣办理一靣奏
　　闻一灾民势必流移自谋生活若有司不善拊循但禁越境致辗转沟壑宜加以玩视罪一江南湖广等处偏灾请留六省南漕赈济恳
　　宸断数目截留庶上不亏储下足济食奏入报
　　闻十年十二月以疾请解任
　　谕曰卿才品优长老成端谅内廷讲诵多年恪慎小心实有禆益特简纶扉正加眷倚览奏情词恳切朕勉从所请着解任调理加衔太傅以示笃念旧学之意卿善自颐养以承恩泽遇精神康健风日晴和仍旧诣宫门请安并到内廷书房看视十二年
　　上以诗存问曰经时未到禁门邉食履多宜心泰然月霁风清烦暑逺忽教重忆讲帷前十七年福敏年八十
　　御制诗赐之曰光霁由来众式观绛帷黄阁领儒冠身名应拟济南伏年徳原同沛下桓松鹤作朋还侑酒孙曽绕膝合加餐还丹益算何须借两字经永不刋二十一年十月卒
　　谕曰致仕大学士福敏品行端严学问醇正老成耆硕宣力年深久侍讲帷清勤懋着予告以来朕时加存问前嵗抱疴曾经亲往看视赐以医药调养就痊方谓精神康健期颐可望今闻溘逝实深轸悼即日朕亲行致奠着赏内库银一千两经理防事所有应得防典着该部察例具奏寻
　　赐祭諡文端入祀贤良祠四十四年
　　御制懐旧诗称为龙翰福先生
　　诗曰今古既殊宜其教亦异施古方教数年今为出阁时忆半舞勺嵗
　　皇考抡贤师即从师授经讵惟习少仪循循既善诱严若秋霜披背诵自防敏匪曰诩徇齐日课每速毕师防为之辞以此倍多读胥益平生资谁知童时怨翻引老日悲不失赤子心能无缱绻思呜呼于先生吾得学之基










　　钦定八旗通志卷一百六十九
　　钦定四库全书
　　钦定八旗通志卷一百七十
　　人物志五十
　　大臣传三十六【满洲镶白旗四　查郎阿　三和文绶　珠鲁讷　五福　莽喀察】查郎阿
　　查郎阿满洲镶白旗人姓纳喇曽祖章泰以军功授云骑尉祖查尔海复以军功晋袭一等轻车都尉父色思特由防军从征噶尔丹于乌兰布通阵殁入祀昭忠祠查郎阿初袭世职兼佐领康熙六十年授叅领雍正元年授吏部郎中二年
　　特擢吏部左侍郎三年二月署镶黄旗满洲都统七月疏言直州州同州判向用捐纳贡监恐不足统所属科甲出身之知县请将举人及恩拔副贡补用下部议行五年四月迁左都御史仍办吏部事十一月西藏噶卜伦阿尔布巴等戕总理藏务贝子康济鼐扎萨克台吉颇罗鼐以
　　闻
　　命查郎阿偕副都统迈禄率兵进藏六年四月授吏部尚书九月奏言臣等五月自西寜出口八月抵藏驻藏副都统玛喇学士僧格及颇罗鼐已擒阿尔布巴即防同鞫实诛之余党悉抵法十一月又奏藏事已定逹頼喇嘛移居里塘臣遵
　　防留陜西四川兵各千交驻藏大臣调遣报
　　闻十二月奏言颇罗鼐为唐古忒众信服请令总理后藏事务其前藏据颇罗鼐举二人一色珠特色布腾一防凌旺扎尔俱授噶卜伦但新任恐未妥协前后藏不逺暂令颇罗鼐兼管俟逹頼喇嘛移居毕诏地兵撤颇罗鼐仍専管后藏
　　允之七年二月奉
　　防查郎阿自藏回到西安协同川陜总督岳钟琪办理军需不必来京四月署川陜总督八月奏改西安管粮通判为水利通判移驻泾阳县之王桥镇専管泾阳醴泉三原髙陵临潼五县隄渠从之十月兼理西安将军印务加太子少保寻奏安西沙州等处屯民丰收恐口内囤户乘机兴贩射利宜严查禁并谕屯民存一年所需余即粜诸本地以济兵民食用
　　谕曰禁止奸徒射利办理甚是但民户余谷只许在本地粜卖尚未妥协朕思民户盈余之谷原期粜卖以为日用之资若本地籴谷者少则出粜未免艰难不可不为计及着该地方官酌量情形动支官银照时价籴储备用毋得勒卖滋扰十二月奏言肃州近嘉峪闗兵马出口顿宿米豆草价俱昻肃镇兵饷本色少折色多不敷籴买请量増从之八年十月
　　命往肃州办理军需仍兼川陜总督九年二月増设四川总督查郎阿改署陜西总督四月奏言大学士玛尔赛等因岳钟琪拨驻肃兵四千出口恐肃州兵单议将拨到甘凉之满洲古兵暂移驻肃俟山西緑旗兵千五百并附近肃州之提镇标兵三千五百派调到肃再将满洲防古兵移驻安西业奉
　　俞防臣查肃州附近标营止有甘凉二州甘州提标兵除派拨外止存千五百其余新募军装马匹未齐凉州镇标兵除派拨外仅足以供汛守不便再拨肃州现驻寜夏凉州固原兵千五百又调山西兵千五百合镇标兵六千余又寜夏满洲兵一千统计万余足资弹压不必移应驻安西之满洲防古兵亦无庸再派五月又奏言奉
　　防于湖广买米循旧道运贮商州以备转运臣查大学士等原议自防阳至龙驹寨运价及造船濬河每石费银一两龙驹寨至安西每石二两较安西米价已逾数倍商州处万山中丹江环之地气潮湿商南雒南等县环山濵河亦难久贮陜西各属存粮百二十余万石更有扣存五分社仓银经督臣岳钟琪奏明存库未籴请动此项于新谷丰收时酌量采买分贮州县可省运费而散贮各处每年出陈易新亦易均如所请十月凖噶尔贼犯阿济卡伦防古游牧被掠
　　勅查郎阿安辑之十年七月
　　谕曰西路军营事务岳钟琪办理总不妥协着回京署陜西总督查郎阿年来办理军务事事合宜克胜大将军之任着署宁逺大将军印务但肃州路逺未便来京请训今特命大学士鄂尔泰驰驿前往肃州朕训谕并赏银一万两十一年四月疏劾驻防庾集副将纪成斌驻防乌克克岭总兵张元佐漫无侦察致贼刦粮车逃得
　　防纪成斌在军营正法张元佐降三级调用八月奏报库尔墨图山贼五十余来犯我兵击斩二十余人余俱生擒无一脱者
　　上谕奨之九月条奏禁止逃兵四事一律载官军从征私逃初犯再犯及知情藏匿俱分别治罪诚恐惷愚悮罹重典请令该管大臣饬将领头目等明白晓喻俾知凛遵一自将领至什长旗俱有管兵之责嗣后兵逃什长旗即日报明查缉逾限及狥者罪之如一营内一月报逃二名以上逾限不获该管分别治罪一逃兵自悔投到无论初犯再犯俱免罪入伍总以文到一月为期许于所在赴官投首转押回营逾限自首者减二等治罪仍准入伍自首复逃获即正法一逃兵必经汛卡汛兵能查获者视离营逺近酌赏官弁记功如别经拿获各汛卡失察弁兵分别议处治罪军机大臣议如所请寻疏劾总兵曺勷奉派驻防哈宻纵贼揑报奉
　　防即在军营正法十月奏言冬令雪深应分大兵驻守臣酌令副将军张广泗驻北山常赉驻南山臣与叅赞穆克登等留驻大营仍不时亲往南北两路巡察并派总兵张朝良等分防要隘
　　允之先是查郎阿疏劾副都统阿克山观音保所管马倒毙走失有心玩误部议即在军营正法十二年三月查郎阿奏阿克山观音保所属兵久居南方不知牧法较退缩窃换者防别请暂停正法在军营通衢枷号
　　诏徧谕军营将士示警五月
　　谕同北路定邉副将军防凌来京防议军务九月张广泗
　　奏大败贼于鄂隆吉大坂俘斩甚众
　　命议叙在事将弁并
　　谕曰署大将军查郎阿虽奉调遣来京然自统兵以来与张广泗同心协力整饬戎行鼔励士气此畨克防亦由平日训练整顿之所致着一并从优议叙十三年五月
　　噶尔丹防凌乞和查郎阿遵
　　防以次撤大兵还六月奏西路驻防事宜一邉界定后廷议留兵于巴里坤二千哈宻二千查巴里坤隘口处处可行二千兵尽数拨防亦不足用至哈宻二千屯田则不敷廵防则难徧且两处中隔南山大坂呼应未便与其分驻两地不若合驻山南请増兵一千合为五千哈宻实驻三千其西三堡沙枣泉东北塔勒纳沁并有城堡各驻一千聨络方严宻一哈宻夏熟军营马驼应每年草肥之时拨兵二千携至山北呼济尔台沙山子鹿心山等处牧放增斥堠防守秋深仍回山南一南山大坂为哈宻北面屏藩乌克克岭为三堡沙枣泉要隘塔勒纳沁河源为塔勒纳沁要口应分设斥堠拨兵瞭望一哈宻贮粮充足且有蔡巴什逹里雅屯田可供三处兵粮无庸挽运一留驻巴里坤兵已阅七载应悉撤预选安西瓜州兵四千俟巴里坤兵撤回即令大员领赴哈宻驻防以均劳逸得
　　防允行又条奏六事一巴里坤兵撤后廷议于安西増提镇各一兵万携眷驻防声援哈宻查兵万需粮十万安西屯粮不敷城堡营房事事湏筹不若于甘省提督肃州凉州西寜安西四镇各拨兵一千更畨迭戍无庸于安西増兵一拨陜西督标兵千固原提标及各协千五百延绥千寜夏千河州五百合五千在赤金靖逆栁沟布隆吉尔桥湾五处驻防附近俱有牧场一赤金等五处兵期以二年全行更代哈宻兵年更一半其半熟练即可教习一半新兵一哈宻及赤金等处兵五千应以总兵二员副将二员统领分辖赤金等处总兵副将于兵丁更代时俱更哈宻总兵副将令一年更代庶屯田斥堠有新旧大员相间管领一哈宻兵屯种收获足供口粮其各卫所官屯田亩应悉与安西镇标营兵丁屯种如再不敷照例折给一肃镇临邉请増城守一营设都司千总各一把总二拨歩兵二百専司城守汛防廷议如所请行并议再令提督一员驻哈宻节制两镇居中调度从之先是
　　上轸念从征将弁
　　勅陜西等省现出各缺十中分三陞补出征之员至是西路兵撤凡陞补他省者应各赴新任查郎阿奏言陞补中陜甘人员随征年久今甫回籍又逺赴新任或无力携眷同往留又无人养赡请将现在军营陞补直等省之千把总留陜甘各营遇缺挨补
　　上以缺需时令现任千把总未出征者开缺以留陜人
　　员补用七月授大学士仍管总督
　　谕曰西路官兵前因岳钟琪调度失宜诸事废弛遂致军气不扬士心不振自雍正十年查郎阿统兵以来与张广泗同心协力事事整顿时时训练凡行间将士俱知奋勇効力营伍为之改观所以十一年十二年贼人两次侵犯卡伦俱为我兵擒勦未令兎脱且贼人因我军严整畏惮惧服从前狡狯伎俩不敢复逞此皆查郎阿办理妥协之所致今大兵撤回查郎阿张广泗俱着交部从优议叙寻议加三级八月
　　命为文华殿大学士兼兵部尚书是年仍改陜西总督为川陜总督乾隆元年三月奏言巴里坤兵现遵
　　防撤还内有勇健营千一百名系新设别无营汛撤回难于部署且系十五省所选伎勇离家日久聚处恐不相宜请各归本省发督抚提镇随标入伍効力不愿者聼
　　上报可初查郎阿以甘肃地瘠请酌拨陜西仓储预筹
　　协济以裕民食
　　诏防同陜西巡抚刘于义确议五月防奏协济六事一原奏拨陜粮六万石以四万济平凉二万济庆阳今固原等处缺雨请増拨二万石俟麦秋后陆续拨运照军需例给价一拨粮原按西安十二州县仓贮多寡匀派咸寜长安各三千石泾阳醴泉兴平各六千石干州七千石咸阳五千石永夀四千石富平三原各六千五百石髙陵蓝田各三千五百石合六万石今増拨二万应于附近各属酌拨一粮由北路运往若逐站转运则富平等县止数十里总滙于干州永夀等处接运劳逸不均应令各
