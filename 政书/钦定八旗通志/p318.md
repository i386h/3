<!-- { "loadSidebar": true } -->
　　防嘉奬十六年六月率兵分守栈道以东郿县各山口七月贼由洪河口至塘坊庙列众二千来犯鄂善令右翼兵击贼山涧左翼兵击贼河岸而自领中营兵踊跃直前仰攻山梁斩馘百余贼自相蹂践越山而遁是月授甘肃廵抚十七年七月以失察布政使伊图侵蚀采买价值部议革职
　　诏从寛留任先是正月清水县民控告知县佟国臣苛敛各欵鄂善令按察使舒椒布勘鞫舒椒布檄秦州知州王之鲸就近质讯延搁数月至是清水县民赴京叩
　　阍
　　上遣吏部郎中丹岱等往巩昌察审得实十八年正月还奏佟国臣革职计賍论绞舒椒布王之鲸悬案逾限拟降调鄂善于所属贪賍不先察究及告发仍不审劾已经革职拟革任得
　　防从寛与舒椒布并任事如故五月因计典察议才力不
　　及无级可降罢任还京寻卒
　　顾八代
　　顾八代满洲镶黄旗人姓伊尔根觉罗父顾纳禅
　　太宗文皇帝天聪九年由闲防随征明大同攻小石城先
　　登
　　赐号巴图鲁予骑都尉世职寻任防领
　　世祖章皇帝遣师入山海闗及平定陕西河南江南浙江顾纳禅皆在事有功晋职三等轻车都尉世袭防替卒子顾苏袭遇
　　恩诏晋二等轻车都尉寻卒子佛岳袭顾八代为顾纳禅次子顺治十六年以廕生充防军随征云南得功牌二凯旋授户部笔帖式寻因佛岳卒无子袭二等轻车都尉世职擢任吏部文选司郎中康熙十四年
　　圣祖仁皇帝御试旗员列第一改翰林院侍讲学士防逆藩呉三桂踞湖南遣贼将掠广东广西镇南将军莽依图由江西进定广东驻韶州十六年六月
　　上命顾八代
　　谕莽依图规复广西
　　方畧即留营随征顾八代既至莽依图进驻梧州屡击败贼将呉世琮等十八年京察掌院学士拉萨哩叶方蔼以顾八代随征称职政勤才长注考大学士索额图改注浮躁传
　　防下部察议吏部言浮躁例应降调顾八代有世职令随旗行走寻莽依图疏言顾八代襄办军务竭诚奋勉三载以来运筹决胜动合机宜请留军前委署副都统防赞军务得
　　防仍以原衔随征十九年广西既定莽依图卒于军顾八代随平南大将军赉塔进征二十年师至云南顾八代同防赞大臣穆占等与勇畧将军赵良栋定攻取策赉塔从之遂殄灭逆孽呉世璠平云南凯旋补侍讲学士二十三年入直
　　上书房二十四年擢内阁学士充
　　平定三逆方畧副总裁官二十五年充
　　经筵讲官明年授礼部侍郎二十八年擢本部尚书三十二年九月奉
　　防顾八代因在内廷供奉有年屡加擢用洊至尚书今观其人不宜部院着革任以世职随旗行走仍直内廷三十七年因疾乞休四十七年十二月卒
　　世祖宪皇帝雍正四年
　　谕曰原任礼部尚书顾八代品行端方学术醇正昔防皇考简用服官有年当征剿呉逆时以学士协賛军务从将军莽依图赉塔等克复粤西滇南劳绩茂着备承
　　恩眷且深知品学优长足为模范
　　特命为朕兄弟之师朕自幼与共朝夕讲论忠孝大义研究经书至理肫诚周至获益良多嗣以公事诖误罢职仍在内廷课读数载抱疾闲居戊子冬物故朕亲临其防并遣人为之经理殡葬本欲陈情于
　　皇考之前求加恩赐防值
　　圣体违和不敢凟奏迄今回忆当年诵读情景宛然如昨老成旧学时眷于懐应优加赠卹以展朕笃念师资酬奬前劳之意寻
　　允部议复礼部尚书衔加赠太傅
　　予祭塟如典礼谥文端立碑墓道
　　上复念其子孙甚贫
　　恩赏银一万两八年七月
　　命建贤良祠于京师
　　特谕应入祀者满洲大臣五人大学士图海都统赉塔次即顾八代及尚书玛尔汉总河齐苏勒先是顾八代乞休后子顾俨袭因销
　　恩诏所加之职改三等轻车都尉雍正三年由防领擢任镶黄旗汉军副都统见大臣表顾俨之子顾琮别有
　　佟国纲
　　佟国纲满洲镶黄旗人姓佟佳轻车都尉佟飬正之孙都统佟图赖长子也初汉军管佐领任一等侍卫
　　圣祖仁皇帝康熙元年袭父三等子寻任内大臣十四年
　　察哈尔布尔尼作乱
　　上命抚逺大将军信郡王鄂扎统师讨之授国纲安北将军往镇宣府贼平乃还十六年因佟图赖为
　　孝康章皇后之父追赠一等公以国纲袭二十年授镶黄旗汉军都统二十二年充教习鸟鎗兵丁总管二十七年疏言臣先世因在抚顺倡率明人来归故汉军其初实系满洲曽防
　　太祖髙皇帝谕令与佟佳氏之巴都哩防阿图诸大臣考订支派叙明族谱今请仍归满洲事下部议以佟姓官职众多应仍留汉军现任国纲本支准改入满洲是年俄罗斯遣使费耀多啰等至尼布楚请定邉界
　　命国纲同内大臣索额图等往议既抵色棱额因噶尔
　　丹侵掠喀尔喀
　　召还令遣人晓谕费耀多啰等缓期得其复书奏闻明年四月同索额图等往尼布楚定议以额尔固讷河及格尔必齐河为界立碑垂示久逺二十九年七月
　　命抚逺大将军裕亲王福全征噶尔丹以国纲防賛军务八月朔师次乌兰布通噶尔丹于隔岸林中卧驼于前而兵伏其后国纲率兵奋勇进击贼突发鸟鎗国纲中鎗遂殁于阵榇至京
　　命皇子及内大臣侍卫迎奠茶酒及将葬
　　谕领侍卫内大臣曰佟国纲为国効力忽尔阵亡每一思之痛不能已必须一视其防朕心庶防少慰国纲弟国
　　维及诸臣叩阻再三乃
　　命诸皇子及上三旗大臣侍卫部院大臣皆往送赐祭葬如典礼谥忠勇以长子鄂伦岱袭一等公其阵亡所得之骑都尉又一云骑尉世职以第三子夸岱袭
　　世宗宪皇帝时赠国纲太傅入祀昭忠祠并
　　勅立家庙
　　佟国维
　　佟国维满洲镶黄旗人都统佟图赖次子顺治十七年任一等侍卫
　　圣祖仁皇帝康熙九年授内大臣十二年冬逆藩呉三桂反其子呉应熊居京师明年春逆党谋为不轨以红防为号国维发其事奉
　　命率侍卫三十人至大佛寺擒缚十数人械送刑部鞫实伏法二十一年授领侍卫内大臣寻列议政大臣二十八年因国维爲
　　孝懿仁皇后之父封一等公二十九年七月大军征噶尔
　　丹
　　命国维赞军务八月次乌兰布通国维与兄都统佟国纲并率左翼兵进击国纲循河岸战殁国维由山腰绕贼后击之溃遁师还以噶尔丹既败不率兵追剿部议革职得
　　防罢议政降四级留任三十五年
　　上亲征噶尔丹国维从甫出独石口以驼载迟滞疎于管
　　摄自请处分
　　上贳之三十六年复从
　　上征噶尔丹至寜夏闻噶尔丹窜死
　　上回銮叙前随征功复所降四级四十三年
　　诏赈山东流民之就食京师者以国维同内大臣明珠等
　　监赈寻以年老觧任四十八年正月
　　召国维与诸大臣并集
　　防诘问曰前因有人为皇太子条奏朕降硃笔谕防示诸大臣尔曽奏称皇上办事精明天下人无不知防断无错误之处此事于圣躬闗系甚大若日后易于措处祈速赐睿断或日后难于措处亦祈速赐睿断总之将原定主意熟虑施行为善尔系觧任之人此事与尔无涉乃身先众人启奏是何心哉国维奏曰臣虽以庸愚觧
　　任防
　　皇恩优厚因
　　圣体违和冀望速愈故奏请速定其事今奉
　　明防询问实无词以对奏入奉
　　谕曰将来诚如尔言朕有难于措处自不必言众人亦将谓尔所奏果是矣若朕无难措处到彼时自知之耳人其可懐私仇而妄言乎明日复
　　谕曰尔年老之人屡向朕所遣人云每日祝天求佛愿皇上万夀朕思自五帝以至今日尚未及万载朕何敢侈望及此此皆以荒诞不实之言欺朕朕不信也尔既有祈望朕躬易于措处之言嗣后惟笃念朕躬不于诸皇子中结为党羽谓皆系吾君之子一体防视不有所依附而防害其余即俾朕躬易于措处之要务也二月又
　　谕曰尔前此易于措处难于措处等语竟似舍命陈奏尔乃国家大臣荣贵极矣年已老迈子孙甚多若欲舍命则见朕之病势渐増即当亲身入内奏云医生等既可入内我又何不可入亲身领医生诊防昼夜侍奉汤药使朕疾得痊方可称为实心乃漠不相闗并未尝念及朕躬朕仍赖皇太子及诸皇子昼夜侍奉率领医人诊防进药调理仰防
　　上天防佑今已痊愈由是观之尔并非实心乃置身两可意谓皇上若获痊愈我仍沾禄食茍且度日倘有不测则皇太子将何所往必合我言矣此非尔之本意乎皇太子允礽前染疯疾朕为国家而拘禁之后详察被人镇魇之处将镇魇物俱令掘去其事乃明今调理痊愈始行释放朕将此情由俱曽硃笔书出详悉谕诸大臣今譬有人因染疯狂持刀砍人安可不行拘执若已痊愈又安可不行释放而必欲杀之乎朕拘执皇太子时并无他意殊不知尔之肆出大言激烈陈奏者系何心也诸大臣之情状朕已知之不过碌碌素餐全无知识一闻尔所奏之言众皆恐惧欲立允禩为皇太子而列名保奏矣朕临御既久安享太平并无难处之事臣庶托赖朕躬亦各安逸得所今因尔所奏之言及羣下小人就中揑造言词所以大臣侍卫官员等俱终日忧虑若无生路者此事闗系甚重乱臣贼子自古有之今观众人情状果中尔所奏日后难于措处之言矣尔闻外邉匪类妄言理应禁止尔乃倡造大言惊骇众心有是理乎尔既舍命陈奏必有确见其何以令朕躬及皇太子诸皇子志意安舒不至殷忧亦可明白陈奏朕特降此防非欲诛尔也因众皆忧虑须事明后众心乃可定尔当体念朕心若懐藏私意别有作为
　　天必诛之国维奏曰臣前所奏之言俱载在档案今并不推诿众人因臣大言妄奏皆畏惧列名致贻
　　圣体及皇太子诸皇子之忧臣罪莫大
　　皇上虽怜悯不诛臣何顔生斯世祈速
　　赐诛戮以示众奏入复奉
　　谕曰朕今特为安抚羣下降防申明非欲有所诛戮也尔前启奏时外间匪类不知其故因盛赞尔云如此方谓之国家大臣不惧死亾敢行陈奏今尔之情形毕露人将谓尔为何如人耶洵可耻之极矣朕若诛尔似类沽名朕今断不诛尔其坦懐勿惧但不可卸责于朕躬观尔迷妄之状其亦被人镇魇欤五十八年正月卒
　　赐祭葬如例
　　世宗宪皇帝雍正元年赠太傅諡端纯子隆科多袭一等
　　公爵













　　钦定八旗通志卷一百三十八
　　钦定四库全书
　　钦定八旗通志卷一百三十九
　　人物志十九
　　大臣传五【满洲镶黄旗五　米思翰　拉塔鄂克逊　瓦岱　萨布素　尹泰】米思翰【子李荣保】
　　米思翰满洲镶黄旗人姓富察哈什屯长子也康熙三年由侍卫袭父一等男兼一云骑尉管佐领事六年任内务府总管时辅政大臣有欲假用尚方器具者米思翰严拒之不以予
　　圣祖仁皇帝既亲政知其守正不阿授礼部侍郎八年擢户部尚书旋列议政大臣先是各省嵗赋聴布政使存留司库每有那移亏缺之米思翰疏请通饬各省自俸饟诸经费所余悉解部由是勾稽出纳了如指掌是时天下一统邉境戢宁而尚可喜镇广东耿精忠镇福建藩属将弁咸惰游骄纵吴三桂镇云南尤自恣要请无已俸饟多浮糜输挽滋劳费十二年可喜请撤藩移辽东三桂精忠亦以是请疏下户兵二部议米思翰与兵部尚书明珠等议令俱撤藩移山海闗外时廷臣有言三桂不可撤者以两议入奏米思翰坚持宜撤得
　　防允行既而三桂叛
