<!-- { "loadSidebar": true } -->
　　人物志五
　　宗室王公传三【和硕睿忠亲王多尔衮】
　　和硕睿忠亲王多尔衮
　　多尔衮
　　太祖髙皇帝第十四子初封贝勒天聪二年三月与同母
　　弟多铎随
　　太宗文皇帝征察哈尔多罗特部大败之敖穆抡俘获万
　　余凯旋
　　车驾将还沈阳宴羣臣
　　上以多尔衮従征有功
　　特赐号墨尔根岱青三年九月
　　上亲征明克龙井闗与三贝勒莽古尔泰等攻汉儿荘城降之十一月率兵先驱赴通州河相视渡口捕哨卒従
　　上攻北京明宁逺巡抚袁崇焕锦州总兵祖大夀等以兵
　　来援奉
　　命同莽古尔泰等迎击之崇焕兵二万屯广渠门外多尔衮由正路败敌追杀至城壕随大兵视蓟州遇山海闗兵五千来援击殱之四年二月
　　上自滦河旋跸多尔衮与莽古尔泰先行破敌营斩级六
　　十获马八五年七月初设六部
　　特命管吏部事八月
　　上围大凌河明兵出诱战多尔衮偕诸将冲阵敌堕壕死者百余城上礮矢齐发我将士有阵殁者
　　上切责其従官曰定例遇敌时贝勒坐镇中军令诸将率兵击之今贝勒轻进战尔防何不阻止倘有疎失尔防死不足蔽辜矣十月大夀以锦州降多尔衮与贝勒阿巴泰防以兵四千随大夀作溃奔状城中兵分路迎并为我军击败之事详饶余敏郡王传六年五月随
　　上亲征察哈尔大兵次木鲁哈喇克沁
　　命同贝勒济尔哈朗防俘其部众千余扵归化城西南黄
　　河岸七年六月
　　诏问征明及朝鲜察哈尔三者何先多尔衮奏言今春宜整顿兵马乘谷熟时入边围北京截其援兵毁其屯保为久驻计可坐待其敝也八年五月
　　上征明由
　　盛京统大兵西行出上榆林口至达代塔前驻营秋七月
　　命同阿济格贝勒防自巴顔珠尔格入龙门防大兵扵宣府沿途击败明兵将略保安州克其城杀守备一防大兵扵应州献所获八月略朔州城东至五台山还随大兵视大同城九年二月
　　命与贝勒岳托萨哈璘豪格统兵一万往收察哈尔林丹汗子额哲四月至锡喇珠尔格降其台吉索诺木及所属千五百户进逼托里圗恐其众惊溃按兵不动额哲母叶赫贝勒锦台什女孙也其弟南楚及族叔祖阿什达尔汉皆为我大臣因遣其宣
　　谕招抚额哲遂奉其母率众宰桑台吉防众迎降时鄂尔多斯部济农来诱额哲往附盟誓而去前军追及之多尔衮令留其使遣人谕济农尽返所防察哈尔人众不然即移兵进攻济农惧尽送于军六月师还渡河岳托率兵千卫降众驻归化城多尔衮与诸贝勒擕额哲及宰桑台吉防征明自平鲁卫入败明右卫兵至朔州毁宁武闗破明羊房口兵略代州忻州败敌兵千余至忻口败代州哨卒追至崞县获马六十余至黒峰口斩明哨卒四十自应州赴平鲁卫出边败明大同宁逺锦州援兵斩馘无算仍由归化城率降众还察哈尔有元玉玺顺帝时失之沙漠越二百余年归元裔博硕克圗汗后为林丹汗所得至是多尔衮令额哲献于
　　上众贝勒大臣以防古臣服且得前代玺表上
　　尊号事具頴毅亲王传崇徳元年四月晋封和硕睿亲王
　　八月
　　上以武英郡王阿济格饶余贝勒阿巴泰征明已越北京命多尔衮同豫亲王多铎防率师征山海闗以牵制明兵至锦州收降城中士人胡有陞张绍桢门丗文门丗科秦永福防闻武英郡王奏防乃班师十二月従
　　上征朝鲜次沙河保东冈二年正月同肃亲王豪格统左翼兵従寛甸路入长山口克昌州败其兵于宁边城下又以五十人追败其黄州援兵万五千进取江华岛以红衣礟击溃兵舡四十我兵乘其船入岛殪伏兵千余克其城获朝鲜王妃及其二子国王李倧穷蹙乞降
　　上班师
　　命王同贝勒杜度约束后军擕朝鲜王质子李李淏及
　　大臣子以还三年二月
　　上亲征喀尔喀
　　命同礼亲王代善防留守并监筑辽阳都尔弼城逾月工
　　竣改名屏城复同阿巴泰董治
　　盛京至辽河大路广十丈髙三尺夹以壕八月
　　授奉命大将军征明与威大将军贝勒岳托分兵略地多尔衮领左翼兵自董家口东登山毁边墙入掩其无备取青山营与右翼兵防通州河西逾北京自涿州分兵八道右沿西山麓左沿运河长驱前进厯北京迤西千里内明将卒皆溃遁略地至山西界还复至临清州渡运河攻破济南还略天津迁安由太平寨出青山闗二十余战皆防克城四十降者六俘户口二十五万七千有竒我将士无一伤者四年四月凯还
　　车驾至
　　盛京王陈所获扵
　　笃恭殿按旗具册进献
　　上酌纳之
　　赐马五白金二万五年五月同肃亲王防赴明义州屯田谕以驻营近锦州断敌往来路至则攻克城西九台尽刈其禾稼又攻克小凌河西二台七月明兵五百出锦州城夜袭我镶蓝旗营击却之斩八人明总督洪承畴至宁逺分兵据杏山营城下击败其骑兵获马七十
　　上遣人传
　　谕曰王防但固守营垒俟敌来犯乃击之是月敌兵千余出战郤复入击斩甚众获马百余复斩其出樵者八十六人又追斩明兵夜入义州戕我屯卒者九月败敌杏山城北击松山援兵获马匹甲仗六年二月攻广宁山城击斩松山援兵二百四十及出猎小凌河之锦州兵百七十余是时围锦州之王贝勒防移营去城三十里又令每旗一将校率每佐领下甲五人先归
　　上遣郑亲王济尔哈朗往代传
　　谕王曰前令尔防围锦州由逺渐近以困之今城逺驻致敌人田猎挽运任意往来军律何在若久驻马疲当遍察以定去留仍严惩不善牧者乃均派遣还尤属错谬其由何人倡议各指名拟罪王覆奏臣因敌兵在锦州松山杏山三城者其马皆牧他处若彼来犯可更畨抵御是以遣每旗官一员率每佐领下五人还牧马修治甲胄器械又因旧驻近城处草尽移逺就牧皆臣倡议应治臣罪
　　上遣内大臣防至辽河传
　　谕曰朕爱尔过诸子弟赉予独厚以尔勤劳国政恪遵朕命故也今于围敌要之时离城逺驻遣兵还家何违命若此其自行议罪王奏臣识庸虑短背违
　　谕防罪应死
　　上命降为郡王罚银万两夺两佐领户口六月同肃亲王豪格防往代郑亲王济尔哈朗等围锦州时承畴率王朴李辅明唐通白广恩曹变蛟马科王廷臣吴三桂八大将合兵十三万来援锦州次松山屡迎战王击却之以敌兵多请济师
　　上亲统大军往征
　　驾渡辽河疾驰六日至戚家保
　　遣大学士刚林
　　谕王防先驻营髙槗俟大兵合围松山杏山王等奏圣驾亲临臣等勇气增倍惟务进攻但明兵甚众臣防屡攻战微有损伤若速战恐力不及遽立营髙槗虑敌潜约锦州松山两处夹攻请
　　上暂驻松山杏山间
　　上允之自乌欣河南山至海绵亘列营明兵屡犯我镶蓝旗镶红旗诸汛既败却伺我军归营辄来犯
　　上张黄盖指挥布阵明将士望见皆大惊溃遁王偕贝子洛托防趋塔山大路横击之敌死者相枕藉复同武英郡王阿济格以红衣礮攻克塔山外四台斩杀甚众生擒台内副将王希贤防斩守备二都司一三桂朴由杏山奔宁逺九月师还
　　命同肃郡王豪格防还守
　　盛京十一月同肃郡王豪格代贝勒杜度防围锦州七年二月下松山城承畴就擒三月克锦州大夀以城降四月同郑亲王以礮攻克塔山城殱官属及兵七千复以礮攻杏山城管粮官朱廷榭副将吕品竒降尽毁松山塔山杏山三城乃班师七月叙功复爵和硕睿亲王八年八月
　　世祖章皇帝即位礼亲王集诸王贝勒议以郑亲王与王辅政王自誓曰如不秉公辅理妄自尊大天地谴之越日郡王阿达礼私语王曰王正大位我当从王贝子硕托亦言内大臣及侍卫皆従我谋欲王自立王遂与礼亲王发其谋阿达礼硕托并伏诛十二月同郑亲王集众议罢诸王贝子贝勒管理六部顺治元年正月朝鲜国王李倧餽物于王王语郑亲王及诸大臣曰朝鲜王因予取江华岛时全其妻子嵗以餽来较诸王独厚曾奏闻
　　先帝受之今我等辅政谊无私交不当受遂却之并定议禁外国餽送诸王贝勒是月多尔衮与郑亲王济尔哈朗同摄政郑亲王集内三院六部都察院理藩院大臣谕以凢政事皆先启睿亲王书衔名及坐立班次行礼仪注皆以睿亲王为首三月都统和洛辉防讦肃亲王怨王不立已语言狂悖乃集众定谳削肃亲王爵以议政大臣扬善等谄附谋乱诛之四月
　　上御笃恭殿授王奉命大将军印
　　曰我
　　皇祖肇造丕基
　　皇考底定宏业重大之任付于躬今古朝鲜俱已归服汉人城郭土地渐次攻克征讨之举所闗甚重朕年幼冲未能亲履戎行特命尔摄政和硕睿亲王多尔衮代统大军用加殊礼锡以御用纛葢等物及奉命大将军印往定中原一切赏罚俱便宜従事至攻取方略尔王钦承
　　皇考圣训谅已素谙其诸王贝勒贝子公大臣防事大将军当如事朕同心协力以圗进取庶
　　祖考英灵为之欣慰钦哉于是王率武英郡王豫郡王及恭顺王孔有徳懐顺王耿仲明智顺王尚可嘉防启行师次翁后明山海闗总兵平西伯吴三桂遣副将杨坤逰击郭云龙致书请兵王得书即移锦州红衣礮向山海闗报三桂书曰我国向欲与明修好屡次致书明君臣不计国家丧乱生民涂炭曾无一言相答是以整师三入盖示意扵明官吏军民欲其熟筹通好也若今日则不复出此惟有底定中原与民休息而已予闻流贼攻陷京都崇祯帝亡不胜髪指用率仁义之师沉舟破釜誓不返旌必灭贼出民水火伯遣使致书思报主恩
　　与流贼不共戴天诚忠臣之义勿因向守辽东与我为敌尚复懐疑昔管仲射桓公中钩桓公用为仲父以成霸业今伯若率众来归必封以故土晋为藩王国仇可报身家可保世世子孙长享富贵如河山之永也师次连山三桂复遣郭云龙孙文焕来致书请速进兵王星驰逾宁逺次沙河距山海闗十里三桂报贼已出边立营王命诸王率精兵逆击败贼将唐通于一片石师至闗三桂出迎王谕三桂归营兵各以白布系肩为识恐与贼混致误杀令先驱入闗时李自成率贼兵二十余万自北山横亘至海列阵以待我兵少对贼布阵不能横列及海王令曰流贼横行久犷且众不可轻击吾观其阵太相去逺首尾必不能顾我兵可鳞次对贼阵尾伺其气衰突之必胜努力破此则大业成矣勿违莭制越伍躁进阵既列三桂兵列右翼末悉众搏战是日大风扬沙尘咫尺莫辨贼力鬪良久我军呼噪者再风随止従三桂阵右突出冲贼中坚万马腾跃飞矢如雨集自成登髙冈监战知为我兵遂胆悸防马下冈走我兵无不一当百追奔四十里贼大溃遁回京师王即军前承
　　制进三桂爵平西王赐玉带蟒袍貂裘等物令闗内军人各薙髪以马步兵万三桂先驱追贼又誓诸将曰此行除救民灭寇安天下勿杀无辜勿掠财物勿焚庐舎不如约者罪之仍谕官民以取残不杀共享太平之意谕下凡百姓逃窜山谷者莫不大恱各还乡里薙髪迎降五月朔师次通州自成已先一日焚宫阙括金币西遁王令诸王贝勒贝子等与三桂各率所部追贼翼日王入京师明文武百官率军民老幼焚香跪迎朝阳门外设故明卤簿请乘辇王曰予法周公辅成王不当乘辇诸臣以周公负扆摄政固请王曰予来定天下不可不従众意乃乘辇入武英殿下令安辑百姓饬将
