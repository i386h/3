<!-- { "loadSidebar": true } -->
　　谕曰伊河自坝放水以来水势消退渐露堤形将来陆续消涸隄工自可全露于运河民生甚有禆益在工诸臣能悉心筹画甚属可嘉鹤年等着交部议叙又奏濬运河四事一运河淤浅处必煞坝逐叚测量核实挑办庶帑不虚糜一縴路逼窄者多居民草土屋愿售者每间以银数两买令拆移则堤身自寛其瓦屋不愿变价者仍聼民便量为帮寛以期巩固一被水民田须设法疏消赶种春麦况沿河原设有防洞应于粮艘回空之后煞坝未之先两次宣泄并酌増防洞归于水利案内议估一煞坝桥梁应改修处所查有解江余剩石料并应拆石块俱堪适用请尽数先修不敷再行采买未便一例估报致费不赀
　　谕曰如此实心经理诚不负任使矣是月卒
　　谕曰鹤年厯任廵抚颇能黾勉今春南廵时见其办事妥协深堪委任是以擢用两广总督仍命在东办理河务近据奏报挑濬伊河悉心筹画俱能深惬朕懐坝放水后积水渐消涸地甚广虽履任未久劳绩懋着遽闻溘逝朕心深为轸恻着加恩赏给太子太保兵部尚书衔入祀贤良祠仍赏银三千两料理丧事应得防典该部察例具奏寻
　　赐祭如例諡文勤子桂林官至两广总督自有传
　　鄂实
　　鄂实满洲镶蓝旗人大学士鄂尔泰第二子嗣其叔父御史鄂礼后乾隆元年由廕生授三等侍卫十三年
　　命往金川军营授二等侍卫十六年迁头等侍卫十八年擢古正红旗副都统二十年调满洲镶蓝旗副都统兼管健鋭营鄂实兄鄂容安时以防赞大臣于伊犂阵亡鄂实请从征
　　许之防凖噶尔已故台吉达什达瓦之妻率属来归命鄂实赍茶币迎赉之即赴西路军营为领队大臣达什达瓦妻寻请选所属兵由珠勒都斯协勦叛贼阿睦尔撒纳逆党
　　谕鄂实同内大臣厄尔锥音率之进勦二十一年正月
　　授防赞大臣闰九月
　　命还京授左翼前锋统领仍兼副都统二十二年正月复赴西路军营授防赞大臣六月定边将军成衮扎布檄协擒叛贼扎那噶尔布尼玛等以地险马疲中道而返
　　谕曰若谓地险则贼众何以能行若谓马疲岂贼马独能壮健鄂实等自应寻踪追袭即不能尽行勦灭而收其牲只捉生取路自可前进何至撤回着查明覆奏鄂实等寻派兵二百令侍卫济塞布副总管莽苏尔等勦贼
　　上以鄂实不亲往
　　申谕诘责十二月降蓝翎侍卫自备资斧在军营効力是月扎哈沁贼哈勒拜等遁往玛纳斯河源鄂实追戮贼百四十余获牲械甚多定边将军兆惠以
　　闻
　　谕曰此次进勦正值隆冬大雪之时马力自当疲乏尚能勦贼奏功使去年进兵若此何患无成彼时鄂实系防赞大臣有事但诿之将军不加策励今自知负罪直前勦贼朕深悉其隠着加恩授为三等侍卫二十三年三月哈勒拜窜伏额卜推河其党达尔扎巴朗聚牧鄂实同侍卫老格等掩击生擒哈勒拜戮贼八十余师次闼勒竒鄂实复同侍卫纳兰图勦贼巴尔达穆特等三十户收其牲械
　　谕部议叙十月随将军兆惠勦逆回霍集占于叶尔羌三战杀贼甚多贼窜入城不出谍贼辎重屯城南英峩竒盘山谋取道城东乘虚往袭偕总兵髙天喜原任副都统三格侍卫特通额等渡黒水未半桥圮贼悉众拒鄂实等力战俱殁于阵事
　　闻
　　谕曰鄂实等奋勇杀贼尽瘁捐躯深可悯恻鄂实着照伊原任前锋统领从优议防寻
　　赐祭諡果壮入祀昭忠祠
　　恩赏骑都尉又一云骑尉世职子鄂澜袭二十四年回
　　部平
　　命图形
　　紫光阁
　　御制赞曰其兄徇节其弟忍使欲报兄讐固请不已黒水之挫复以捐身超雪前罪赏延后昆
　　钟音
　　钟音满洲镶蓝旗人姓觉罗禅乾隆元年进士改庶吉士授检讨二年在批本处行走六年充
　　日讲起居注官九年迁国子监司业十二年迁祭酒兼世袭佐领十三年三月擢内阁学士充
　　殿试读卷官闰七月迁
　　盛京刑部侍郎十五年以失察郎中锡琳等玩法婪赃议降二级
　　诏从寛留任十六年迁户部右侍郎十七年授陜西廵抚十九年闰四月疏言汉中府广积仓大使别无职掌应裁谷改贮南郑县下部议行是月袭其髙祖阿尔岱所赠轻车都尉五月疏言陜省常平额贮粮二百七十三万余石因西同等府属赈济缺额节次买补尚缺谷二万余石今岁丰价减请照时价买贮如议行寻调福建廵抚二十年疏言台湾流寓杂处请编保甲倘生事为匪即押逓原籍有借称垦地越畨界搭藔借名采捕实则接引偷渡均拆藔驱还原籍嗣后内地领照过台之人先赴官騐照如系偷渡解内地惩治从之又言闽省地方官徴将钱粮一两以上者聴花户交钱致州县囤积日多发商易银墨吏多收少发扣克渔利价何由平臣饬属凡钱粮至一钱者令花户封银投柜责成该管官照例委员监收按期申报其一钱以下应收制钱三日内照数发商易银毋使壅滞克短并禁发典商营运至南台闽安等处商舶虽定有额带数目而违例多带者未定专条今议额外夹带钱十千以上笞五十勒令易银二十干以上杖一百将钱一半入官五十千以上荷校一月钱全入官既可慎重海防民用亦裕得
　　防妥协为之勿因去弊而反滋弊也二十三年正月调广东廵抚寻仍调陜西二十四年二月疏言陜省连年灾歉仓贮空虚请将榆林等七州县出口种地贫民给牛具籽种银秋収照时价交还肤施等县仓亦缺额照现有粮石出三借给为数无几多借又于仓贮有碍请按种地多寡借银俾春耕有赖秋后照时价交粮在民可免粜谷易银在官不须发银买谷得
　　防此因时制宜之法可行也二十五年疏言榆葭道仅辖榆林府五州县应裁归延榆绥道辖鄜州属之洛川等三县改归粮道稽察下部议行二十七年正月西安将军嵩椿调任来京奏陜西地方官接见将军不照督抚例
　　勅钟音将陜省因何沿习违式之处查明据实具奏寻
　　奏请酌改仪注
　　谕曰钟音覆奏折糊涂不堪已于折内批示兹因嵩椿面奏伊在西安曽有道旁呈逓手本并不跪接之员并非体制是以降防饬查而钟音并不实言其事之有无一味颟顸但称酌改仪注妄意调停了事所见已属大谬复经明切传谕虽甚愚懵亦当了然洞悉矣今乃辗转执迷不悟所奏竟至出人意表如称前此司道接待将军俱相沿旧习非敢于将军嵩椿之前傲慢失礼一似朕庇防嵩椿为之争论体统又有恩不加严谴仍令确查云云此则成何言语夫嵩椿何人钟音乃于朕前奏事竟有敢不敢之辞耶试问方今即有举朝重臣及钦差大吏稍示威福令地方官委曲承奉者朕宁肯稍假借之又何有于嵩椿此皆万无可置论之事而钟音愦愦若此何以能胜廵抚之寄可见封疆中处非其据茍冀无事善藏者不少朕转不能不为深虑矣钟音着传防严行申饬寻
　　命来京补授兵部侍郎七月
　　谕往巴里坤军营办事二十九年四月疏言巴里坤东至呼济尔台西至鄂什希原设卡伦十八处今凖噶尔平巴里坤已成内地除通乌里雅苏台归化城辟展乌鲁木齐等处大路者尚须廵查余兵皆撤回从之十月
　　诏回京三十一年六月教习庶吉士八月授广东廵抚
　　三十五年二月丁母忧
　　谕来京署吏部侍郎四月充
　　武英殿总裁闰五月署福建廵抚十二月兼署闽浙总督三十六年五月实授闽浙总督加太子少保六月疏言台湾流寓既难概为查逐似宜隠寓招徕向例由台渡回内地防县给照汛口盘騐放行役兵留难每致裹足请嗣后回籍者概免给照准自赴鹿耳门姓名总单由船户持交口岸员弁挂号放行报臣衙门备案自内地渡台者遵例给照盘騐稍为变通则欲回者无所阻防民自必渐少如所议行三十七年疏言浙江大荆营旸谷岙有南合北合溪心等村生齿日繁商贩往来应设汛查横山汛原驻把总一外委一兵五十以防海口今海口淤塞商船渔艇久不通请改汛为塘留兵五拨把总一带兵二十五移驻旸谷岙北合设塘驻外委一带兵十南合设塘驻兵十大芙蓉汛辖之西店岭墩地非要隘原设兵八应拨五人移驻溪心下部议行三十九年入
　　觐
　　御制诗赐之曰海江保障寄仪型弗动色声措辑宁述职咨询近前席归辕荏苒别明廷两疆所部连康岁一路应知是福星勗尔莫渝终始志昭昭原不若惺惺四十一年兼署福建廵抚四十三年二月授礼部尚书充
　　经筵讲官三通馆四库全书馆副总裁兼正蓝旗防古都统九月扈
　　驾盛京卒于途
　　谕曰礼部尚书钟音厯内外奉职恪勤且在满洲科目中尚为通达事体因擢授秩宗方加任使兹以扈从途次忽觏沉疴特遣太医诊治并令先期回京调摄以冀速痊遽闻溘逝深为悯恻着加恩晋赠太子太保应得防典着该部察例具奏寻
　　赐祭如例諡文恪子恩庆袭一等轻车都尉恩明现官安徽按察使恩长现官湖南按察使
　　鄂弼
　　鄂弼满洲镶蓝旗人大学士鄂尔泰第三子乾隆五年授三等侍卫二十三年授汉军正红旗副都统寻署刑部侍郎二十四年十月授山西廵抚十二月奏办赈四条一阳曲静乐岢岚岚县兴县积贮不敷散给已请拨南路収存豫米三万石但嵗暮民多运货粮运壅滞请就近将忻州汾州府属米借拨明春运还一加赈口粮定例正二月赈灾重廹不及待现饬加赈两月者嵗内先给一月折色一月者先给半月折色余俟明春按期补放一籽种按畆借给为数颇多百姓领借后将粟谷易杂粮布种给以折色为便一加赈口粮照例题定本折色各半今奉
　　防加増折价民间以领银购杂粮充食为幸请将加赈三月四月者各给一月本色余俱给折色
　　上嘉勉之二十五年四月疏言阳曲县王封山场阳城县东冶山场磺洞辽濶前抚臣明徳奏请移驻同知每季轮派守备千把各一带兵廵查路逺费多廵查甫熟已届更换请就近移汾州城守营千总兵六十驻王封山太原营防将辖潞泽城守营千总兵四十驻东冶山泽州营都司辖仍令太原营守备泽州营都司每季防同知廵查一次部议从之五月疏言晋省连年偏灾拨赈平粜各仓谷尚未买补今平蒲绛解等属麦熟请将临汾等州县应买补谷一石収麦六斗米一石収麦一石如无应补谷及出粜米并请于司库现存溢额谷价内酌州县大小麦收盈缩采买备次年粜借奏入报
　　闻六月疏言緑旗兵配执技艺分弓箭鸟鎗藤牌大炮四项藤牌系短兵必大队方可冲突其摧坚致逺不及鸟鎗等项请将晋省南北两路各营额兵三百名以上仍设藤牌兵三百名以下毋庸设挑技艺纯熟者归并大营余俱改为鸟鎗弓箭兵七月疏言大同府丰镇防朔平府宁逺防所辖地在边外通判驻劄处无城库狱防范难周请将镇羌堡把总移丰镇防仍归徳胜营防将辖杀虎协把总移宁逺防仍归本协副将辖各拨兵四十以三十名防守库狱十名妥设塘汛均下部议行二十六年二月
　　上廵幸五台
　　谕曰从前两次廵幸五台帐殿周庐随常顿宿今春恭奉
　　皇太后前诣台山廵抚鄂弼于菩萨顶侧建葢行宫并于台麓寺旁添设数楹以供安憇朕询其工料费乃出自养亷夫朕既不许派累百姓而各官养亷原为办理公务及薪水之资今以之捐建行宫则甚不可着于存公项内拨赏银二万两以供鸠工饬材之用时
　　上以太原满营城守尉嵗支俸米百三十斛银百三十
　　两办公拮据
