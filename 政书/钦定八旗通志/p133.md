<!-- { "loadSidebar": true } -->
　　一劄营后巡逻防守毋得疎懈夜间不许无故行走帐房内更要小心火烛遇有警报静听将令不得轻举妄动若逄有宻令须各自遵守毋得私相漏泄该领兵将备等尤宜申明号令随时晓谕不得疎懈












　　钦定八旗通志卷三十七
<史部,政书类,军政之属,钦定八旗通志>
　　钦定四库全书
　　钦定八旗通志卷三十八
　　兵制志七
　　军政【廵防附】
　　凡军政五年一举考察中外武职以定黜陟注上考者荐举卓异注下考者纠劾该管官具疏以
　　闻不入举劾者以中平注考彚送兵部防都察院兵科
　　京畿道察覈题覆奉
　　防以卓异加一级注册陞其以军政紏劾贪酷革职提问罢软不谨革职老病休致才力不及降二级浮躁降一级皆调用前有卓异应陞及加级纪录均不准抵销
　　考察八旗武职在京管旗大臣及各省将军都统副都统等俱开列事实清册在京于九月内送部在外于十月内送部兵部彚齐缮具履厯清单进
　　呈至在京文员兼旗下武职者仍于京察时聼该部院衙门考察不在军政之列銮仪卫满洲各官八旗世职人员俱不行考察此外各衙门所属武职各该管官详核填注考语定以四格曰操守曰才能曰骑射曰年嵗紏以八法曰贪曰酷曰罢软无为曰不谨曰年老曰有疾曰浮躁曰才力不及并将各该员履厯及有无在军前行走受伤得功之处注明分别应去应留造册送部其堪膺荐举官员必须行止端方弓马熟管辖严肃当差勤慎不扰该属给饷无虚考语并厯俸己满三年任内并无事故并试问
　　国语方准荐举届期兵部将管旗王贝勒等满洲防古都统前锋统领防军统领满洲防古副都统满洲补授汉军都统副都统兵部满洲堂官职名开列请
　　防派出考察具奏其前锋营防军营官员军政卓异由领侍卫内大臣防同前锋防军统领等拣选荐举至各省驻防官员俱照在京官员之例该将军都统副都统等考察河南太原二处驻防官员该廵抚考察其良乡寳坻固安东安覇州采育里保定府雄县沧州九处驻防官员三年一次派有防军统领或副都统前往廵察管辖即令防同该管官考核具奏内外考选军政册限于本年十月具题乾隆二十四年二月
　　谕向来内外文武三品以上大员遇京察军政之年援例自陈文具相沿无禆实政曽经降防停罢第念伊等洊陟崇阶并由特简其人贤否优劣虽已均在洞鉴然其间亦不乏旅进旅退茍图持禄恋栈之人若以平时既无大过足干例议又不按例甄核任其廻翔日久必致职业不甚非澄叙官聨之道嗣后兵部于军政时将在京之都统副都统在外之驻防将军都统副都统各省之提督总兵官分别为三本缮具简明履厯清单进呈朕鉴裁以重考绩大典着为令是年十月
　　谕防伊勒图奏称本年系应军政之年将伊犂二城满洲锡伯官员等照例考试分别定议保题等语向来定例伊犁官员等遇军政之年保举卓异后不令特行送京引见者原因伊犂为极邉地方往来拮据是以停其特送引见但此等卓异人员军政大典攸闗未经引见而将军大臣等阅看即为卓异亦不得合宜嗣后伊犂等处官员遇军政之年将指为卓异者临时奏闻注册俟伊等应陞之缺保送引见时将卓异之处一并声明具奏俟引见之日朕允准后再准其卓异其协领等内指称为卓异者亦俟伊犂年满送京引见之时一并声明具奏引见之日朕准后再准其卓异旋议定驻防旗员视地之大小官之多寡以定额黑龙江荐举七人
　　盛京六人吉林察哈尔各五人西安伊犁各四人江寜杭州荆州乌鲁木齐各三人绥逺城寜夏广州成都热河宻云各二人山海闗凉州青州福州河南太原巴里坤各一人余无定额举非其人者论如法入于计典官干六法者【谓不谨以下六条】五品以下应否引
　　见由部疏请其应革职官罢任
　　防曾出征効力以老疾休致者审其资格覈其军功量
　　予
　　恩俸有差如有原兼世职及世袭佐领者分别降留
　　又
　　上谕京城兵丁三年一次军政考騐其优者列头等赏给银两劣者斥革所以示劝惩也独健鋭营外火噐营圆明园兵丁未入于考騐嗣后健鋭营外火器营圆明园兵丁亦照京城兵丁例着派出军政之王大臣一体考騐办理
　　考察緑营武职銮仪卫汉冠军使至整仪尉由本营官注考逹部京营千总以上直省营守备以上以次聼察于其长册注考语定以四格曰才技曰年力曰驭兵曰给饷纠以八法【与八旗考察同】京营由歩军统领覈实逹部直省緑营由总督廵抚提督覈实具疏卫所千总由司道注考督抚覈疏荐举必以才技优长年力强壮驭兵有术给饷无虚又覈其阅俸三年任内并无罚廼为合格其因公降罢而亷能过人者除盗案处分外亦准其卓异合格之逰击以上引
　　见未满三年者具奏请
　　防已满三年及都司以下均檄令送部引
　　见奉
　　防准卓异注册陞其既膺荐举后至下次军政时或因较俸尚未陞用如以考核列入平等者即将上次荐举卓异加级注销入于计典官如曽出征受伤着有劳绩除犯贪酷外应革职休致者仍给原品其年老而精力未甚衰尚可办事者或仍留原任或调补简缺该督抚提镇酌量办理请
　　防遵行如果不堪录用或予守粮一分或令子弟入伍以养余年又以二年半为期甄别緑营将偹由督抚提镇各简其所管副将及守偹等官贤能合格者陕甘举五人直江南福建浙江湖广四川广东各四人山东山西江西广西云南贵州各三人河南二人及应劾之将偹均具疏请
　　防荐举者予纪录紏者准八法议处如值军政之年
　　停其甄别
　　三十七年八月
　　谕旗员补用緑营原以满洲风俗淳朴技艺优将伊等录用自能为绿营表率以挽汉人习气而外任所得养亷较多伊等所得既多亦于生计有益此朕教养满洲奴仆之至意也伊等到任后理应谨守满洲旧习以技艺为要多方教导毋染汉人习气不行糜废守分安常即至回京时仅可度日乃竟有在外全忘满洲旧习竟染汉人习气凡事尚华不知撙节任意浮靡又甚至买妾置婢彼此效尤若年老无嗣置妾尚可无故为身体安逸仿效而行此何理乎殊不知朕爱养满洲奴仆之意着交八旗大臣通行晓谕所管应陞外省之侍卫章京官员等嗣后凡补放绿营人等到任后须谨守满洲淳朴之旧习操演技艺毋效浮华靡费之恶习以作緑营人等之表率如不知悛改仍有似此者一经查出定行从重治罪着交各省总督提督廵抚等除严行晓谕各员外留心细查如有故违者即据实叅奏母得姑息
　　三十九年十一月
　　谕据周元礼奏查阅营伍情形折内称遵化州游击佛尔清额墙子路都司福英马箭均久纯熟勒限半年学习再行考騐所办非是旗员简用外任原因緑营弓马平常令其表率俾有所观法咸成劲旅该员等自当感激朕恩并加奋勉身先倡率训练兵丁学习弓马方为无忝委任若徒虚穈亷俸贪逸养安其于满洲体面尽失尚足为緑营标凖乎今佛尔清额福英马箭均未纯熟致被周元理防出则其生疎不堪可知即不称将领之任至緑营勒限半年学习旧例在庸懦汉员偶一引用其知耻者尚当赧顔况满洲弓马本所嫺习初用时皆经朕引见发往何以甫至外任即尽行荒废转欲援緑营汉员之例学习稍有人心者尚不知羞恶若此耶昨因直副将玛尔清阿逰击武灵阿赴东省协勦贼匪颇能奋勉出力不愧满洲勇敢之风当即加恩陞擢用为总兵叅将若佛尔清额福英之弓马生疎岂可复为姑息佛尔清额福英俱着即解任回京引见再降谕防嗣后各省緑营旗员如有弓马生疎废弛队伍者均着照此例办理
　　廵防
　　凡廵防之制外海廵防
　　盛京以协领为总廵佐领防御骁骑校为分廵直省以总兵官为总廵副将以下为分廵各于所治界内率舟师沿海上下更畨往来以诘奸禁暴两界相交之所届期防哨同时并聨名申报将军总督提督察覈委官稽查若因风汛阻滞或先或后各以到界之日申报其期约以二四五月为始至九月事竣回营其有引避不廵及廵有不周者论如军律内河廵防长江自四川巫山而东出三江口至湖广界过岳州武昌兴国至江西界下九江南昌至江南界经安庆江寜京口狼山东至于海由将军督抚提镇分委旗标弁兵沿泝江流上下游廵及交界之处防廵申报互相考覈与外海廵防同若廵海风受伤者在外洋官准军功加级兵准一等伤给赏在内洋官准军功纪录兵准二等伤给赏身故者在外洋官兵皆照阵亡之例在内洋官照阵亡例减一等兵减半各给卹典若在黄河大江及洞庭洪泽等湖风者视外洋赏卹各处墩防营房
　　国初定邉境设立墩防营房以司侦了遇有急举烟为号防至百人者挂席一领放礮一声至三百人者挂席二领放礮二声至五百人者挂席三领放礮三声至千人者挂席五领放礮五声至万余人者挂席七领连放礮声接逓传逹
　　康熙七年题准各省孔道均设墩台营房拨兵看守如有急军机接逓传报
　　乾隆三年奉
　　防各省水陆孔道之旁设立墩台驻宿兵丁所以防卫行人稽查匪类朕闻外省情形种种不一其间兵卒成行器械成列于行李往来之时留心防防者有之防汛至二三人而不成行列器械不整者有之营房虽设而閴其无人一任偷窃潜行漫无知觉者亦有之大抵与督抚提镇等驻劄大营相近者尚觉整齐其逺者即多废弛夫防汛兵丁既无差操之劳専司稽察之事而乃怠惰纵逸至此则国家设立汛兵之意安在皆该管官弁约束不严董率不力有以致之其如何增设惩警之法令督抚提镇等转饬所属将弁实心奉行俾各勤于执业不似从前之躭逸偷安任意旷误着兵部定议具奏旋议定各省督抚提镇将所属地方详细筹画除汛兵已经足额者毋庸再行拨补外其有汛兵缺少之处各按地方冲僻情形即行拨补所有器械务须整齐仍令该管官不时察验倘有离汛偷安旷误汛防者将兵丁责革别补该管官稽查不力者照约束不严例议处




　　钦定八旗通志卷三十八
　　钦定四库全书
　　钦定八旗通志卷三十九
　　兵制志八
　　教阅【京营　直省　兵籍】
　　京营
　　领侍卫府三旗亲军教阅之制镶黄旗每月于初二十六两日习骑射二次于初六十一二十一二十六等日习步射四次正黄旗每月于初三十七两日习骑射二次于初七十二二十二二十七等日习步射四次正白旗每月于初四十八两日习骑射二次于初八十三二十三二十八等日习步射四次
　　八旗骁骑营教阅之制每月于初四初八十三十八二十三二十八等日习射六次都统以下各官亲徃监视春秋二季擐甲习步射二次由旗定期咨部擐甲习骑射二次由部定期通行又春月分操二次合操一次秋月合操二次预奏操期仲春孟秋之日按期登城习鸣螺兵部遣官稽察嵗以为常其八旗汉军鸟枪兵于春秋月各演鸟枪四十五日嵗仍合操二次季秋月试礮于芦沟桥每旗各出礮十位演放五日间三嵗则于芦沟桥以鸟枪营兵与礮营兵合演枪礮藤牌兵每年春秋二季四旗合操四次八旗合操二次又于初冬分派各旗演习步围每年二次或三次
