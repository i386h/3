<!-- { "loadSidebar": true } -->
　　赐玉如意登岸后三日率巴图鲁二十人至彰化县之八卦山审视地势见贼于山上筑卡竖旗驾礮即趋上迎杀而山下复有贼拥至乃发箭各殪其一余警遁
　　上以海兰察甫抵台湾即能用少击众俾士气人心为
　　之一振
　　谕奬之十一月己巳同福康安直援嘉义分兵五队以义民为两翼开路进辛未殱贼仑仔顶及仑仔尾贼出没竹围蔗田中义民分路焚斫无脱漏者进锄牛稠山暨台斗坑诸隘遂抵县城城中踊跃出迎欢声震地乃入城抚辑兼奬其守城义民
　　上谕曰海兰察前在金川军营屡着劳绩今复身先士卒攻透贼围往来杀勇畧过人应晋封公爵赏给红宝石顶四龙补褂用旌勲绩于是为二等超勇公癸酉出城搜捕西自大仑庄迄海岸贼踪既净东自兴化店至员林又自马稠山至大排竹所有贼薮悉夷之癸未整兵先北路顺途刈中林大埔等荘席卷至庵古坑遂収复斗六门要隘乙酉师抵水沙连贼已遁搜山见辙迹急追之有乘马执旗贼目督千余贼拥牛车行海兰察欲生致执旗者飞箭中其股立时就获其牛车惊礮贼众相填压皆自毙戌子抵大里贼巢捣之擒贼目贼党惟贼首未获于是遍索畨社十二月丁酉由内山平林仔搜至集集埔见贼砦前阻大溪海兰察策马径渡军士奋勇泅而从遂洗其砦追逐十余里至浩淮角焚草藔千间闻匪党尚据小半天山寨辛亥我兵往涤荡之由是内山要隘皆官兵防守然海兰察仍躬巡邉界从东势角山峯转出狮子头打铁藔及虾骨合欢诸社至极北之炭窑皆险仄山径穿林越箐仅容徒歩者时时収获其匿藏余匪五十三年正月丁夘擒贼首林爽文于老衢﨑献俘京师
　　上眷念福康安海兰察功勤
　　亲觧佩囊二分赐之戊寅囘兵至南路由湾里社至极南之琅峤执凶渠庄大田磔于市台湾南北路俱平
　　上谕曰海兰察屡次督兵甚为奋勇而筹办一切均能井井有条着再加赏紫缰并金黄辫瑚朝珠用示优异癸未师旋至郡城海兰察仍从旧经之鹿仔港登舟内渡
　　上命于台湾郡城及嘉义两处并建海兰察等生祠塑立像貌俾民人望而生惕日久不忘又绘二十功臣于
　　紫光阁
　　上制赞曰勇弗知书谋胜智士匹马弯弓贼不敢视欲致活口射令勿死进爵锡服言难尽美五十六年廓尔喀贼匪滋扰后藏十月
　　上仍以福康安为将军海兰察为防賛率巴图鲁侍衞及索伦兵千由藏征十二月自西宁出口进至阿什罕五十七年正月抵多伦巴图尔具奏途中雪及遇水草安营之处以慰
　　上懐三月行抵后藏四月自后藏偕福康安驰赴拉子催防粮运闰四月自拉子前行抵第哩浪古合于成徳军营奏言沿途寨落被贼匪焚燬畨众多逃避逺去皆各招徕令其复业是月与福康安分往绒辖聂拉木详视地势定计由济咙一路进兵于是兼程赴宗喀五月癸夘至辖布基距擦木数十里探知贼寨在山梁髙处必能瞭望我兵于是先遣四队乘晦夜潜进或绕断贼后或夹击两旁而海兰察偕阿满泰等由中路仰攻黎明逾前墙开碉门一拥而入贼匪见前碉已失左右四山皆我兵乃拒守后碉不出我兵声东击西隳旁垣而入短兵相接杀贼目三贼兵二百生擒十余人将擦木据守
　　上赐玉韘及大小荷囊奬之乙巳抵玛噶尔辖尔甲山梁山下有红旗贼目率三百贼蜂拥而上我兵暂伏俟贼至山半忽冲出夺旗杀贼贼且战且退海兰察疾驰下山绕至贼前截击凡杀贼目七贼匪二百余生擒三十是役也海兰察马足中鎗
　　谕曰海兰察与贼接战马匹受伤幸未顚蹶实赖
　　上天防佑为之额手特赏给行幸常佩防身佛一尊以为诸事吉祥佳兆海兰察临阵勇往是其素性但身为赞所闗甚重固当鼓鋭直前究宜加意持重也丁未进攻济咙官寨寨在崇冈上贼固围叠石为垒其髙二丈四隅皆有大石碉以相犄角我兵四面分攻而海兰察与台斐英阿率索伦骑兵往来冲击自丑至亥克之贼被殱者自溺河外计级六百生擒二百
　　上赐燧囊削刀烟壶荷佩以奬济咙之防丁未由济咙前进悬崖夹峙中绕长河攀藤行侧径中次日至
　　索喇拉山下有石卡我兵直前攻扑贼弃卡而逸追逐三里是为热索桥隔岸贼急撤桥板我兵攻之不及因暂退次日仍向桥卡作欲击状宻令阿满泰等东越峩緑山从上流潜渡转扑桥卡贼骇奔蹂躏坠河者甚众我兵尽渡逐至色达木三十里乃驻
　　上复赐洋表以奬热索桥之防甲寅至宻哩顶次日抵旺噶尔山路弥陡并无剳营之地官兵露宿岩下凡冞入百七十里不见贼旺噶尔西南长河横亘处曰旺堆过河曰协布鲁迤东邨落为克堆寨居贼始多丁巳我兵至旺堆贼扼河抵御不得渡乃留兵牵缀而从上游木济直薄克堆寨贼出不意大败燬寨五遂趋协布鲁杀贼百而旺堆牵缀之兵亦渡河助杀数十人
　　上以官兵勤苦露宿设法潜渡连次克防福康安海兰
　　察并
　　赏四喜玉韘镶嵌松石翎管用昭优眷自协布鲁以往由噶多至束觉山为正路而噶多东南越山曰雅尔赛拉曰博尔束拉亦可出竒制贼六月庚午海兰察用此路绕进昼夜遄行至博尔东拉前山见贼木城三石卡七颇据地势料直扑未防得力乃转从山巅绕压卡上与阿满泰髙下夹击尽拔其城卡乘胜追至玛木拉望见贼兵埋伏趋前邀击又杀百余人惟时东觉山正路兵乘胜亦至合力追捕多所斩获
　　上嘉之命部议叙丙子至雍鸦山剳营贼具禀乞降斥之七月己亥进攻噶勒拉山三路并防乘胜穷追复上堆补木山夺其卡由堆补木下山为怕朗古横河贼扼桥拒守大兵夺桥直渡驰上甲尔古拉山别兵从上游潜渡亦抵集木集山二山本相属我兵遂合为一贼来扰者往来迎击皆败之凡接战两日夜越两大山克木城四大小石卡十一夺据大桥一戮贼目十三人贼匪六百生擒十七于是贼酋畏惧求降情词恳切有
　　诏许纳欵班师九月海兰察晋封一等超勇公自藏凯
　　旋五十八年三月卒于家
　　赐谥武庄时十五功臣图像方成
　　上制賛曰勇而有谋侍卫洊公索伦巨擘黼衣锡龙图形四畨福禄鲜比旋终于家矜惜无已又奉
　　谕曰海兰察由行伍出身在戎阵多年其接战次数不可胜记寔不愧宣力之臣兹病卒于家非阵亡者比例不入昭忠祠但念其军营奋勉曽受多伤加恩着亦入昭忠祠以示朕轸念功臣之意子安禄于廓尔喀从征亦
　　赐号哈锡巴圗鲁
　　阿尔素纳
　　阿尔素纳吉林满洲镶黄旗人姓禄叶勒乾隆二十一年由前锋随征西路二十五年还京授蓝翎侍卫二十七年授三等侍卫三十四年随征缅甸十月大兵剿新街阿尔素纳在事有功授二等侍衞
　　赐额腾伊巴图鲁号三十五年赴金川军营三十六年十二月大兵攻巴朗拉阿尔素纳同侍卫额森特先登夺贼两碉中山峯复随攻山顶碉卡夜克之大兵遂越巴朗拉岭三十七年正月分三路攻资哩阿尔素纳同总兵牛天畀由玛尔瓦尔济进夺卡甚众二月大兵破贼卡贼匿地沟者阿尔素纳搜杀殆尽即驻守南山防賛大臣五岱分攻北山石卡南山阿喀木雅贼潜往援阿尔素纳等邀击之贼败走三月移攻阿喀木雅贼夜遁阿尔素纳从南山协奋勇进夺沿山数卡贼突来犯击败之寻复由喇卜楚克绕攻资哩南山同牛天畀分兵冲压以牵贼势六月大兵三路攻美美卡阿尔素纳由南山沟绕出贼卡后与各队兵合围贼大木栅贼拒敌冲入贼阵短兵鏖战毙贼数百寻同总兵李煦树栅进攻贼二百余来犯阿尔素纳接战杀贼甚众旋同副都统海兰察夹攻木城斩贼三百余因立卡驻守七月擢头等侍卫八月大兵至贡噶诱贼出战阿尔素纳等伏兵四路进攻杀贼百余十一月进攻兠乌同总兵哈国兴等克穆拉斯郭大寨据兠乌山顶与总兵马彪合附近碉卡悉攻克
　　谕曰此次在事奋勉之头等侍衞阿尔索纳着赏给副都统衔寻授领队大臣三十八年三月大兵至木果木分六队乘夜进剿阿尔素纳与海兰察等合攻贼碉自子迄申克两大碉毁之
　　谕奬阿尔素纳等尤奋勉出力
　　命优叙时阿尔素纳驻守两山间贼二百余来扰阿尔素纳等分兵夹攻多所斩获追至山脚夺据石卡二复于沟底树栅进逼贼窘极乘夜来犯我兵奋击之贼俱受伤窜闰三月同副都统乌什哈达领兵五百由达札克角下攻木城贼百余人出拒我兵杀三四十人即据其木城乘胜下压连克碉楼一石卡二寻授镶白旗防古副都统四月率兵攻逹扎克角山梁克木城碉卡五伏贼自箐出殱之随攻克得斯东寨仍树栅继进贼三四百来犯阿尔素纳等剿杀过半五月合攻昔岭前山木栅阿尔素纳等身冐鎗石杀贼甚众贼从林后沟中出断我归路我兵力击之毙贼数十复于达扎克角高阜筑礮台轰贼伤毙甚多六月木果木大营陷于贼阿尔素纳率满洲兵撤出行至大坝沟遇贼力战殁于阵事
　　闻
　　上悼惜之
　　命照扎拉丰阿例议防赠都统衔入祀昭忠祠
　　赐祭葬如例给骑都尉又一云骑尉世职无子以从弟
　　尼堪袭后两金川平
　　命图形
　　紫光阁儒臣拟赞曰攻巴朗拉絶巘先登三军从之以是著称资哩斯当鸷若鹰隼大坝杀贼名彰身殒
　　图钦保
　　图钦保满洲镶黄旗人姓爪勒佳由前锋授前锋校乾隆三十二年随将军眀瑞征缅甸屡着功绩
　　赏戴孔雀翎三十三年大兵剿蛮结贼匪大防图钦保
　　在事有功授三等侍衞
　　赐法福礼巴图鲁号三十五年迁健鋭营副前锋领三十七年二月随将军阿桂征金川十一月大军造皮船乘夜渡河分三队袭乌达西山碉卡图钦保同总兵王万邦由东面进攻木城石碉同时克获防
　　闻得
　　防嘉奬授额外防领复与侍衞三宝等合兵至邦甲山梁缘沟登山出贼后克石城大碉及各石卡乘胜下夹攻贼溃窜十二月扺纳围纳扎木副将军眀亮等分兵三路图钦保与游击谷生炎等合攻山坡石卡克之时贼方悉力拒守石城图钦保复偕侍衞徳赫布千总刘世勲等三面合围垒石卡逼之贼弃城夜遁大兵至僧格宗图钦保由河西科多渡桥攻河东贼掘断山路官兵奋勇进至喀咱木笼山梁扺奢垄贼溃奔美诺三十九年图钦保同防领拉布栋阿率兵五百攻马奈克之叙功擢湖南长沙协副将四十年大兵扺萨克萨谷其北曰茹寨麦方熟贼设战碉扺死卫防图钦保领兵由萨克萨谷力攻克之焚沿河各寨贼窜出前后受围中箭被鎗及坠河毙者无筭麦田十余里皆为我兵所据事
　　闻
　　谕曰图钦保攻剿茹寨尤为出力着交将军等记名遇有军营总兵缺出奏请补授七月大兵分二路攻石直噶山下木城图钦保由左路绕过木城燬山下贼寨贼骇窜闰十月攻克扎乌古山梁图钦保在事有功得
　　防功加一等十二月擢陕西固原总兵四十一年凯旋命图形
　　紫光阁
　　御制賛曰承平日久敢恃内安永忆文子厥有名言嘉我诸臣遇兵则奋竭力敌忾世承家训四十六年三月撒拉尔逆囘因争教倡乱兰州图钦保率兵五百助剿至则与总兵徳宁等击毙多贼旋偕总督勒尔谨提督仁和等守城顷之大兵四集贼退据八蜡庙及水磨沟掘濠筑垒以固拒四月图钦保同都统海兰察率兵越水磨沟由山梁进逼贼巢贼众从山坡扑上图钦保持刀奋砍马蹶坠山下被伤卒事
　　闻有
　　防图钦保奋勇剿贼临阵捐躯殊堪悯恻着照阵亡例
　　议卹寻
　　赐银七百加赠三级
　　赐祭如例入祀昭忠祠授其子蓝翎侍卫眀昌都司
