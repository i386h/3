<!-- { "loadSidebar": true } -->
　　郡王朝冠顶金龙二层饰东珠八上衔红宝石夏朝冠前缀舍林饰东珠四后缀金花饰东珠三带用金黄色金衔玉方版四每具饰东珠二猫睛石一补服色用石青绣五爪行龙两肩前后各一余皆如亲王世子
　　贝勒朝冠顶金龙二层饰东珠七上衔红宝石夏朝冠前缀舍林饰东珠三后缀金花饰东珠二带用金黄色金衔玉方版四每具饰东珠二补服色用石青前后绣四爪正蟒各一团朝服蟒袍均不得用金黄色朝服之制如郡王通绣蟒纹皆四爪蟒袍如之坐褥冬用猞猁狲皮夏用蓝妆花縀余如郡王
　　贝子朝冠顶金龙二层饰东珠六上衔红宝石戴三眼孔雀翎夏朝冠前缀舍林饰东珠二后缀金花饰东珠一带用金黄色金衔玉方版四每具饰东珠一补服色用石青前后绣四爪行蟒各一团坐褥冬用豹皮夏用蓝縀缘以妆缎
　　镇国公朝冠顶金龙二层饰东珠五上衔红宝石戴双眼孔雀翎夏朝冠前缀舍林饰东珠一后缀金花饰緑松石一端罩紫貂为之带用金衔玉方版四每具饰猫睛石一补服色用石青前后绣四爪正蟒方补坐褥冬用红豹皮夏用红闪縀衬红氊朝服蓝及石青诸色随用披领及袖俱石青片金缘冬加海龙缘两肩前后正蟒各一要帷行蟒四中有襞积裳行蟒八十一月朔至上元披领及裳俱表以紫貂袖端薫貂两肩前后正蟒各一襞积行蟒四皆四爪袍通绣九蟒皆四爪曾
　　赐五爪蟒縀者亦得用之【侯伯子男同】
　　辅国公朝冠顶金龙二层饰东珠四上衔红宝石戴双眼孔雀翎坐褥冬用红豹皮去首尾夏用青闪縀余与镇国公同
　　镇国将军朝冠顶镂金花座上衔红宝石中饰东珠一吉服冠用瑚顶带用金衔方玉版每具嵌红宝石一补服前后绣麒麟余与镇国公同辅国将军朝冠顶镂金花座上衔镂花瑚中饰小红宝石一带用圆金版每具嵌红宝石一补服前后绣狮余与镇国公同
　　奉国将军朝冠顶镂花金座上衔蓝宝石中饰红宝石一吉服冠用蓝宝石顶带用起花金圆版补服前后绣豹朝服两肩前后正蟒各一要帷行蟒四中有襞积裳行蟒八余与镇国公同
　　奉恩将军朝冠顶镂花金座上衔青金石中饰蓝宝石一吉服冠用青金石顶带用起花金镶银圆版补服前后绣虎蟒袍通绣八蟒皆四爪余与镇国公同
　　闲散宗室四品官顶准其穿用四品武职补服王贝勒贝子入八分公之子应封者亲王之子给头品官顶郡王贝勒之子给二品官顶贝子入八分公之子给三品官顶王贝勒贝子入八分公承继之子例不应封者戴用三品官顶
　　盛京宗室与在京宗室一体给与官顶
　　亲王以下宗室以上俱系金黄带觉罗系红带公主王妃等冠服
　　固伦公主冠顶金佛簪项圈用东珠十服色用翟鸟五爪四团龙补
　　和硕公主冠顶金佛簪项圈用东珠九服色视和硕大福晋例
　　郡主冠服崇徳元年定冠顶大簪舍林项圈各嵌东珠六颗
　　和硕格格帽顶大簪金佛项圈各嵌东珠八颗耳坠项圈金佛大簪所用东珠重五分衣服不许绣凤及用黄縀【和硕格格即郡主】
　　和硕郡主冠顶金佛簪项圈用东珠八服色用翟鸟蟒縀帽顶大簪金佛项圈各嵌东珠七颗县主冠顶金佛簪项圈用东珠七服色蟒縀妆縀各色縀俱许酌用帽顶大簪金佛项圈各嵌东珠六颗
　　郡君冠顶金佛簪项圈用东珠六服色与县主同县君冠顶金佛簪项圈用东珠五服色与郡君同乡君冠顶金佛簪项圈用东珠四服色与县君同贝子公等侧室女降等冠服王贝勒侧室女封授比嫡女既降二等冠服各项俱照所降品级服用贝子镇国公辅国公侧室女虽降等食五品六品俸其冠顶服色与县君同
　　和硕亲王大福晋冠顶金佛簪项圈用东珠十服五爪龙满妆縀四补衣用翟鸟蟒縀妆縀补子等縀
　　世子大福晋冠顶金佛簪项圈用东珠九服色俱视和硕大福晋例
　　郡王大福晋冠顶金佛簪项圈用东珠八服色用翟鸟蟒縀妆縀补子等縀
　　贝勒大福晋冠顶金佛簪项圈用东珠七服色蟒縀妆縀各色縀俱许酌用
　　贝子大福晋冠顶金佛簪项圈用东珠六服色与贝勒福晋同
　　镇国公夫人冠顶金佛簪项圈用东珠五服色蟒縀妆縀各色縀俱许酌用
　　辅国公夫人冠顶金佛簪项圈用东珠四服色与镇国公夫人同
　　妇女冠服命妇照伊夫品级服用
　　皇后侍从妇女冠用金顶上衔红宝石
　　贵妃侍从妇女冠用金顶上衔蓝宝石
　　妃侍从妇女冠用金顶上衔水晶石
　　亲王妃郡王妃侍从妇女与
　　妃侍从妇女同
　　贝勒夫人侍从妇女冠用金顶
　　贝子夫人侍从妇女冠不许用顶各样首饰俱许嵌珍珠宝石緑松石
　　品宦等冠服
　　民公朝冠顶镂金花座上衔红宝石中饰嵌东珠四吉服冠用瑚顶端罩貂皮为之补服前后绣四爪正蟒朝服两肩前后正蟒各一要帷行蟒四中有襞积裳行蟒八蟒袍通绣九蟒四爪带用金镶圆玉版四每片嵌猫睛一颗坐褥冬用虎皮夏用闪縀衬红氊
　　侯伯朝冠顶镂金花座上衔红宝石侯饰东珠三颗伯饰东珠二颗吉服冠用瑚顶带用金镶圆玉版四侯每具饰緑松石一伯饰红宝石一坐褥冬用虎皮去首尾夏侯用青色緑花闪縀伯用蓝云縀余与民公同
　　子朝冠顶镂金花座上衔红宝石中饰东珠一吉服冠用瑚顶补服前后绣麒麟带用金衔方玉版四每具饰红宝石一余皆视一品
　　男朝冠顶镂金花座上衔镂花瑚中饰红宝石一吉服冠用镂花瑚顶补服前后绣狮带用镂金圆版四每具饰红宝石一余皆视二品
　　固伦公主额驸冠服与贝子同若原系贝勒以上各照封爵服用吉服冠用瑚顶
　　和硕公主额驸冠服与镇国公同如封爵在公上者各照封爵服用
　　郡主额驸冠服视武一品带用金衔圆玉版四每具饰緑松石一余与侯伯同
　　县主额驸冠服视武二品余与辅国将军同坐褥冬用獾皮夏用青布缘红布衬红氊
　　郡君额驸冠服视武三品坐褥冬用貉皮夏用青布衬红氊余与奉国将军同
　　县君额驸冠服视武四品带用镀金方铁板四坐褥冬用青山羊皮夏用蓝布衬白氊余与奉恩将军同
　　乡君额驸冠服视武五品带用镀金圆铁板四坐褥冬用鹿皮夏用白氊
　　官员顶带都统尚书冠顶上衔红宝石带用金圆版四饰红宝石四
　　内大臣大学士副都统防军统领前锋统领侍郎冠顶上衔蓝宝石带用金圆版四
　　一等侍卫防卫防领前锋防领学士满启心郎郎中冠顶上衔水晶带用镀金铁版四
　　二等三等侍卫防卫佐领员外郎冠用金顶带用镀金圆铁板四
　　防军校主事冠用金顶带用镀金圆铁板二崇徳二年
　　谕曰昔金熙宗及金主亮废其祖宗时衣冠仪度循汉人之俗遂服汉人衣冠尽忘本国言语迨至世宗始复旧制衣冠凡言语及骑射之事时谕子孙勤加学习如元王马大郭遇汉人讼事则以汉语讯之有女直人讼事则以女直语讯之世宗闻之以其未忘女直之言甚为嘉许此本国衣冠言语不可轻变也我国家以骑射为业今若不时亲弓矢惟耽宴乐则田猎行阵之事必致疎旷武备何由而得习乎葢射猎者演武之法服制者立国之任朕欲尔等时时不忘骑射勤练士卒凡出师田猎许服便服其余俱令遵照国初之制仍服朝衣且谆谆训谕者非为目前起见也及朕之身岂有习于汉俗之理正欲尔等识之于心转相告诫使后世子孙遵守毋变弃
　　祖宗之制耳
　　雍正元年五月奉
　　上谕大小官员有一定之品级即有一定之服式所以重名器也近多不按品级辄带数珠马项悬缨前用导马更有将绸为坐具者尤为僭越嗣后应各按品级遵奉定例而行着八旗大臣步军统领衙门都察院衙门严行稽查如有此等之人即行指防若大臣官员等徇情疎忽经朕查出将伊等一并议处再旧例诸王等以数珠鞍辔赏伊属下者许其服用此等人员难于稽查嗣后着将赏用之处行文该旗存案年底彚奏如此则等威有辨而僭越者少矣
　　乾隆十七年三月二十日奉
　　上谕朕恭阅
　　太宗文皇帝实录内载崇徳元年十一月癸丑日上御翔凤楼集诸亲王郡王贝勒固山额真都察院官命
　　宏文院大臣读大金世宗本纪
　　上谕众曰尔等审聴之世宗者古汉人诸国声名显著之贤君也故当时后世咸称为小尧舜朕批览此书悉
　　其梗槩殊觉心往神驰耳目倍加明快不胜叹赏朕思金太祖太宗法度详明可垂久逺至熙宗合喇及完颜亮之世尽废之躭于酒色盘乐无度效汉人之陋习世宗即位奋图法祖勤求治理惟恐子孙仍效汉俗预为禁约屡以无忘祖宗为训衣服语言悉遵旧制时时练习骑射以备武功垂训如此后世之君渐至懈废忘其骑射至于哀宗社稷倾危国遂灭亡乃知凡为君者耽于酒色未有不亡者也先时儒臣巴什达海库尔纒屡劝朕改满洲衣冠效汉人服饰制度朕不从辄以为朕不纳諌朕试设为比喻如我等于此聚集寛衣大袖左佩矢右挟弓忽遇硕翁科罗巴图鲁劳萨挺身突入我等能御之乎若废骑射寛衣大袖待他人割肉而后食与尚左手之人何以异耶朕发此言实为子孙万世之计也在朕身岂有更变之理恐日后子孙忘旧制废骑射以效汉俗故常切此虑耳我国士卒初有几何因娴于骑射所以野战则克攻城则取天下人称我兵曰立则不动摇进则不回顾威名震慑莫与争锋此番往征燕兵出边我之兵威竟为八大臣所累矣故谕尔等其谨识朕言钦此朕每敬读
　　圣谟不胜钦凛感慕深惟国家开创之时待我
　　祖宗躬亲劳瘁勤求治理矩防相传防敢渝越以立万世之丕基至于今咸受无疆之福者皆仰遵
　　明训所致也我朝满洲光正遗风自当永逺遵循守而勿替是以朕常躬率八旗臣仆行围较猎时时以学习国语熟练骑射操演技勇谆切训诲无非率由旧章期以传之奕防永緜福祚惟是我
　　皇祖太宗圣训所垂载在
　　实録若非刋刻宣示则累朝相传之家法外庭臣仆何由共悉且自古显谟令典多勒之金石暁谕羣工我
　　皇祖太宗之睿圣特申诰诫昭示来兹益当敬勒贞珉永垂法守着于紫禁箭亭御园引见楼及侍卫教八旗教各立碑刋刻以昭朕绍述推广至意俾我后世子孙臣庶咸知满洲旧制敬谨遵循学习骑射娴熟国语敦崇淳朴屏去浮华毋忽稍有怠惰式克钦承
　　彞训冀亿万世子孙共享无疆之庥焉
　　三十七年十月奉
　　上谕朕阅三通馆进呈所纂嘉礼考内于辽金元各代冠服之制叙次殊未明晰辽金元衣冠初未尝不循其国俗后乃改用汉唐仪式其因革次第原非出于一时即如金代朝祭之服其先虽加文饰未至尽去其旧至章宗乃槩为更制自应详考诠次以征蔑弃旧典之由并酌入按语俾后人知所鉴戒于辑书闗键方为有当若辽及元可例推矣前因编订皇朝礼器图曽亲制序文以衣冠必不可轻言改易及批通鉴辑览又一一发明其义诚以衣冠为一代昭度夏收殷本不相沿袭凡一朝所用原各自有法程所谓不忘其本也自北魏始有易服之説至辽金元诸君浮慕好名一再世辄改衣冠尽失其淳朴素风传之未久国势寖弱洊及沦胥盖变本忘先而隠患中之覆辙具在甚可畏也况揆其所以议改者不过云衮冕备章文物足观耳殊不知润色彰身即取其文亦何必仅沿其式如本朝所定朝祀之服山龙藻火灿然具列悉皆义本礼经更何通天绛纱之足云耶且祀莫尊于
