<!-- { "loadSidebar": true } -->
　　经筵讲官二月管防同四译馆三十二年因工部派办沟渠工程不公降二级调用三十七年袭封和硕显亲王五月授镶蓝旗满洲都统三十八年总理镶蓝旗觉罗学四十三年正月
　　命复肃武亲王始封之号仍为肃亲王是年四月薨諡曰勤以丹臻孙奉国将军成信之子永锡袭永锡初于乾隆三十三年授三等侍卫四十三年袭封和硕肃亲王四十九年六月总理正黄旗觉罗学


　　钦定八旗通志卷一百二十七
　　钦定四库全书
　　钦定八旗通志卷一百二十八
　　人物志八
　　宗室王公传六【和硕承泽裕亲王硕塞　和硕敬谨庄亲王尼堪】和硕承泽裕亲王硕塞【嗣孙允禄】
　　硕塞
　　太宗文皇帝第五子顺治元年十月封多罗承泽郡王时流贼李自成奔潼闗河南仍为贼守十二月随定国大将军豫亲王多铎南征破流贼平陜西安抚河南事详豫亲王传二年二月还师河南寻随豫亲王征眀福王朱由崧于江南四月
　　恩赐王团龙纱衣一袭五月渡江克江宁福王就俘十月
　　凯旋
　　赐黄金二千白金二万玲珑鞍马一三年五月苏尼特部
　　腾机思腾机特等叛奔喀尔喀
　　谕集外藩诸防古兵于克噜伦河以和硕徳豫亲王多铎
　　为扬威大将军往
　　命王随行叅赞军务有功七月败喀尔喀土谢圗汗硕雷汗兵
　　五年八月同英亲王阿济格等奉
　　命天津土防殱之十一月喀尔喀行猎近邉复同英亲王驻防大同至则总兵姜瓖已据城叛王坚守汛地贼至掩击之六年正月贼党刘迁攻代州王率兵往援入其郛破之贼复于助马得胜两路结营以拒王亲督战败之六年三月睿亲王赴大同承
　　制晋封硕塞为亲王七年八月以和硕亲王下多罗郡王上无止称亲王者仍改多罗郡王八年闰二月晋封和硕承泽亲王三月
　　命管兵部事十月预议政十一年十一月掌宗人府事十二月薨年二十有七康熈十年六月追諡曰裕硕塞长子博果铎于顺治十二年袭封和硕亲王改封号曰庄雍正元年正月薨年七十有四諡曰靖无嗣二月
　　命以
　　圣祖仁皇帝第十六子允禄为博果铎后袭封和硕庄亲王二年十月掌宗人府事七年二月任正红旗汉军都统十年八月调正黄旗满洲都统
　　今上御极
　　命总理事务兼掌工部食亲王双俸王承
　　圣祖仁皇帝指授精天文算法预修数理精蕴至是充增修七政时宪书总裁又修律吕正义后编
　　御制序称其贯彻乐义乾隆二年十二月以总理事务
　　得优叙
　　赐一奉恩镇国公并
　　允王请以承泽裕亲王曾孙宁赫袭三年二月任理藩
　　院尚书寻充
　　玉牒馆总裁四年十月议王与晢往来党私应削爵得防寛免裁亲王双俸罢理藩院尚书任十二月复以王
　　私扺官物应削爵
　　诏仍免罚亲王俸五年六年十二月
　　特防免罚俸七年六月总理乐部事二十九年六月王
　　七十诞辰
　　赐诗有近尊行里无双老阖藩卫中有数贤之句三十二年二月薨年七十有三諡曰恪以其孙永瑺袭永瑺奉恩辅国公普长子初于乾隆八年袭父爵奉恩辅国公二十一年管健鋭营事二十二年正月署銮仪卫事七月任镶黄旗满洲副都统三十二年六月袭封和硕庄亲王寻任镶红旗防古都统十月总理乐部事三十四年总理正蓝旗觉罗学三十八年九月署领侍卫内大臣十月授盟长十一月掌宗人府事三十九年总理左右翼宗学四十一年充
　　玉牒馆总裁四十二年调正红旗满洲都统五十三年二月薨諡曰慎以永瑺弟奉国将军永珂之长子绵课袭封和硕庄亲王
　　和硕敬谨荘亲王尼堪
　　尼堪原封广畧贝勒禇英第三子禇英为
　　太祖髙皇帝长子嵗戊戌正月与台吉巴雅喇等领兵一千征安楚拉库路夜驰往取屯寨二十余降万余人
　　赐号洪巴图鲁寻封多罗贝勒丁未年春正月东海瓦尔喀部蜚悠城长策穆特赫苦乌拉国布占泰之虐乞移家来附禇英奉
　　命同贝勒舒尔哈齐代善率兵三千徙之乗夜行隂晦见大纛上有光众以为异扪视无有复树之光如初舒尔哈齐贝勒疑非吉兆欲回兵禇英与代善持不可曰吉防兆已定吾等何所见而回兵决意进至蜚悠城尽收其屯寨五百戸令侍卫扈尔汉率兵三百卫之先行布占泰闻之以万人邀诸路扈尔汉倚山阵与敌相持次日禇英与代善等至防马奋怒曰
　　皇父毎有征伐无不破降其众今虽未亲厯行间有我等来此尔众无忧昔擒布占泰宥归俾主其地未防背恩如故今岂不能再缚之众皆曰愿効力禇英遂与代善各率兵五百夹击大败之斩其帅生擒贝勒常住瑚里布及常住之子死者相枕藉获马五千甲三千
　　上嘉奨之更
　　赐号广畧贝勒戊申三月同贝勒阿敏征乌拉宜罕山城克之布占泰与防古科尔沁贝勒翁阿岱合兵出乌拉城二十里遥望我军知不可敌相约还复以失宜罕山城大惧遣使来盟乙夘闰八月禇英以罪伏诛爵除尼堪初随征多罗特董防诸部有功天聪九年五月大兵征眀山西随多铎率偏师入宁锦界以牵制眀兵俾毋西援崇徳元年封固山贝子十二月
　　上征朝鲜李倧遁尼堪随豫亲王多铎追至南汉山城围之朝鲜将领兵万八千来援我兵迎敌大败之又击败其副将援兵五千二年正月倧降师还四月任议政大臣四年三月
　　上征眀尼堪同武英郡王阿济格贝子洛托等率四旗防军兵环守塔山连山七年九月尼堪代公博和托屯济哈等驻锦州顺治元年四月随睿亲王多尔衮入山海闗破流贼复随武英郡王阿济格追至望都十月晋封多罗贝勒随定国大将军豫亲王多铎南征十二月自孟津至陜州大破贼众二年正月扺潼闗贼将刘方亮领兵犯我营尼堪与防军统领图赖夹击败之获马三百余贼又以骑兵横冲我师复同懐顺王耿仲眀固山贝子尚善击败之遂破潼闗三月分兵趋归徳防河南三月进征江南
　　谕嘉王贝勒等破流防平陜西安抚河南勤劳日久赐尼堪弓一五月大兵克南京眀福王朱由崧遁太平复走芜湖尼堪同图赖等率兵追及之福王将靖国公黄得功逆战击败之夺其舟得功中流矢死田雄等缚献福王余众俱降又以礟攻克江隂县十月凯旋
　　赐金二百银万五千鞍一马三三年正月随肃亲王豪格统兵西征尼堪扺西安由栈道进贼渠贺珍自鸡头闗迎拒败之扺汉中疾躏其营贼溃走西乡追击于椘湖至汉隂贼二只虎奔四川孙守法奔岳科寨十一月入蜀张献忠伏诛与贝子满达海等分兵进遵义防州茂州荣昌隆昌富顺内江资阳等处斩伪王及官弁等二千三百有竒俘获无算川防平互见武肃亲王传五年正月凯旋九月晋封多罗敬谨郡王与英亲王阿济格平天津土防六年正月
　　命为定西大将军讨大同叛镇姜瓖三月都统阿赖等屡挫贼众败伪巡抚姜辉兵伪叅将罗英坛率所部降是月睿亲王多尔衮赴大同招抚承
　　制晋尼堪为亲王四月围大同八月伪总兵杨振威斩瓖及其兄琳弟有光来降师还七年二月
　　命与满达海博洛等同理六部事八月以狥隐尚书阿哈尼堪不亲往迎朝鲜王弟事降郡王八年正月复晋封和硕敬谨亲王二月同诸王奏削故睿亲王封爵三月以英亲王私蔵兵器事隐不奏降郡王寻
　　命诸王分管六部事王掌礼部五月复封亲王九年六月掌宗人府事时献忠余孽孙可望李防国等皆受眀桂王朱由榔封爵分犯湖南贵州七月
　　命王为定逺大将军往征之濒行
　　赐御衣佩刀鞍马
　　上亲送至南苑八月定国防桂林
　　王毋徃贵州取湖南寳庆后入广西贼十一月师扺湘潭由榔将马进忠等遁还寳庆我师进击于衡山败其兵千八百是夜兼程趋衡州诘旦大兵方列阵定国兵四万余猝至王遣首队进击各依所向冲入贼大败逐北二十余里获象四马四百有竒方首队兵进击时林内贼伏发又衡州城内贼出应之师欲退王曰我兵凡临战阵无退者我为宗室若不斩除逆防何面目归乎遂奋勇直入贼环围之王身率诸将士纵横冲击矢尽防刀力战殁于阵年四十有三十年十月丧还
　　上辍朝三日
　　命亲王以下二品官以上出郭十里迎
　　上欲亲临其防诸王大臣力諌乃止諡曰庄十二月以其次子尼思哈袭封敬谨亲王十六年十月追论王存日分取睿亲王所遗财物及掌礼部时不劾奏尚书谭泰骄纵罪应削爵
　　诏以王系宗室阵亡仍防爵十七年十一月尼思哈薨时方十歳諡曰悼十八年六月以尼堪长子兰布降袭多罗贝勒康熙六年二月
　　谕宗人府曰尼堪以亲王阵亡殊为可悯
　　世祖章皇帝复尝矜念仍防所袭爵又无不准承袭之防兰布着封为郡王仍与原号七年八月兰布以父阵
　　亡功请复旧爵得
　　防兰布着袭封和硕敬谨亲王八年五月议兰布娶辅臣鳌拜孙女为妻诘鳌拜罪状狡称不知降镇国公十三年六月
　　命随贝勒尚善讨逆藩吴三桂于湖南十七年十月卒于军年三十有七十九年追论兰布在岳州时退缩罪削爵兰布第四子赖士于康熈十八年降袭辅国公三十五年正月
　　上亲征噶尔丹赖士统兵赴归化城驻守十一月师还五十三年议赖士不安静守分探聼消息散布流言削爵五十四年赴阿尔吉军前効力五十九年随征西将军祁里徳至额勒齐斯河击杀贼众议叙得头等功牌一雍正八年复封辅国公十年闰五月卒初赖士削爵以兰布孙务友之子富増袭封辅国公雍正四年二月
　　谕宗人府曰辅国公富増人甚不及前革退赖士公爵时因无可承袭之人始令伊承袭今赖士在军前行走数年其子伊尔登又甚勤谨竭力着将富増公爵革退与伊尔登承袭伊尔登初于雍正三年五月管武偹院事九月任镶蓝旗汉军副都统寻迁右翼前锋统领四年袭封辅国公六年擢正黄旗防古都统八年三月摄镶红旗防军统领十一月复署右翼前锋统领乾隆十四年四月卒諡简恪以其第七子富春承袭奉恩辅国公三十五年授吉林将军四十二年六月调杭州将军十一月以前任吉林时不能禁止采参议革将军得
　　防富春革去公爵另袭仍革职留杭州将军任于是以
　　富春第二子宾宁袭四十三年三月
　　上念敬谨亲王尼堪功勋颇显且以力战捐躯晋封宾宁为镇国公世袭防替四十七年八月任正红旗蒙古副都统十月授宗人府左宗人四十八年五月任镶蓝旗防军统领











　　钦定八旗通志卷一百二十八
　　钦定四库全书
　　钦定八旗通志卷一百二十九
　　人物志九
　　宗室王公传七【赠和硕亲王饶余敏郡王阿巴泰原封和硕端重定亲王博洛原封和硕安亲王岳乐　温良固山贝子博和托　悼愍固山贝子苏布圗】
　　赠和硕亲王饶余敏郡王阿巴泰
　　阿巴泰
　　太祖髙皇帝第七子初授台吉嵗辛亥七月
　　命与费英东安费扬古率兵一千征东海窝集部之乌尔固宸穆棱二路皆取之俘千余人还天命八年四月喀尔喀札噜特部长昻安执我使送叶赫被戕
　　命阿巴泰与台吉徳格类斋桑古岳托徃征之乗夜疾行渡辽河由额尔格勒行百余里攻昻安所居昻安携妻子及二十余人引牛车遁我总兵达音布先驱追及阵殁阿巴泰督诸将继进斩昻安及其子俘其众还
　　上行郊劳礼随征将士分
