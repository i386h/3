<!-- { "loadSidebar": true } -->
　　上命振武将军瓦岱率师讨之调思孔湖北巡抚诏速赴荆州防守専理兵饷思孔以武昌仓库被贼刼掠各营兵饷俱缺先借拨河南布政使库银委员赍随至襄阳即散给将士郧阳诸营应于荆州支领者亦令就襄阳发给俾免稽迟疏报称
　　防七月瓦岱师至黄州夏逢龙就擒伏诛其党伪总兵胡耀干李廷秀万金镒周凯伪副将林徳伪巡抚傅尔学伪布政娄方顺伪驿道金竒功等皆降思孔至武昌察获贼党掠匿库银九万余两还贮诸库数耀干等八人罪并斩以徇九月复设湖广总督即擢思孔任之二十八年请増设武昌荆州岳州常徳水师并移辰沅宜都诸处战舰以供训练疏下部议行三十三年四月调云贵总督八月卒扵官
　　赐祭如例四十四年
　　御书绩着南邦额表思孔家祠
　　张大猷
　　张大猷辽阳人后汉军镶黄旗
　　太祖髙皇帝天命六年大兵克辽阳大猷时为明千总自广宁来降授佐领逾年明邉将诱我新附之众往归遣人为间谍匿游击郎某所大猷发其事
　　太宗文皇帝嘉之予三等轻车都尉世职天聪九年以所管丁壮缺额论罚锾崇徳三年任刑部理事官寻擢右翼汉军副都统四年正月大兵征明锦州以礟击破城旁一台台中敌兵尚拒守既而乗间遁去大猷坐防范不严部议革职罢任得
　　防従寛罚锾六月更定汉军旗制授镶黄旗副都统五年随睿亲王多尔衮围锦州率本旗兵攻取五里台及凉马山马家湖诸处又克金塔口台六年随郑亲王济尔哈朗围锦州防松山骑兵突出夺我红衣礟大猷击郤之复同都统刘之源等攻克塔山杏山及附近诸台论功晋二等轻车都尉七年六月擢兵部防政十月随贝勒阿巴防征明师至浑河筑桥以济明总督范志完集兵拒战大猷与副都统祖泽洪击败之八年随郑亲王征明宁逺取前屯卫中后所二城晋一等轻车都尉顺治元年同都统叶臣刘之源等征山西追逐流贼李自成
　　之将郭某擒斩之合兵攻克太原府城复同都统李国翰招抚郡邑贼众据黄河濵立栅大猷攻毁之贼溃遁获船十有五二年随大军定江南同都统吴守进率兵征浙江至石门县明兵自钱塘乗
　　夜来袭营大猷奋击郤之进取嘉兴府同都统格恩图击败城中出战兵遂克其城先后取扬州昆山常熟江阴诸郡县皆督兵以礟克城有功三年二月
　　命同侍郎巴山率兵镇守江寜总管汉军及緑旗兵旋授为提督江南总兵官五月叙元年以来军功晋爵三等男四年明故官侯峒曽之子侯元瀞等潜遣人通明鲁王朱以海于海岛取伪镇黄斌卿书以归为柘林游击陈可所获大猷与巴山以其书入奏得
　　防嘉奨曰尔等严察乱萌具见公忠尽职六年率兵勦六安州山贼贼渠张福寰自明季结党倡乱联据英山霍山倚险立寨负固有年至是江南总督马国柱以兵进勦大猷与巴山率兵防之阵斩福寰诸贼寨俱剪平国柱奏防谓大猷身先士卒履险摧锋功居第一屡遇
　　恩诏晋爵至三等子世袭罔替九年正月卒于官以其子
　　应庚袭爵
　　马光辉
　　马光辉大兴人后镶黄旗汉军初为明武举
　　太宗文皇帝天聪四年随其兄光逺光先来降授备御七年予三等轻车都尉世职崇徳三年任户部理事官四年正月以贷官啇货物三年不偿罢任革世职六月増设汉军官员授光辉镶黄旗副都统五年随大军围明锦州击败松山杏山敌兵六年兼任吏部叅政七年随郑亲王济尔哈朗攻克塔山城及附近诸台复攻克杏山城叙功复三等轻车都尉世职时大军既取锦州光辉奉
　　命同都统孟乔芳率八旗汉军叅领各一往锦州督铸神
　　威大将军礟功竣还奏称
　　防八年随郑亲王征明宁逺以礟攻克中后所前屯卫二城晋世职为一等轻车都尉顺治元年
　　世祖章皇帝定鼎燕京六部政改称侍郎光辉仍任吏部四年考满加云骑尉世职五年随征南大将军谭泰讨江西叛镇金声桓声桓既伏诛谭泰承
　　制得便宜除授欲以光辉为江西提督光辉辞不就既而谭泰欲以都察院理事官纪国先为掌印都司国先谓文职不应授武官且云不善者以善置之善者以不善置之天下反乱职是故耳谭泰奏劾国先因以光辉辞提督事入告部议国先应弃市籍没光辉应罢任革世职得
　　防免国先死籍家产半光辉罢副都统及侍郎任降世职
　　为骑都尉七年复任副都统八年
　　上以光辉素着军功仍予世职为一等轻车都尉加一云
　　骑尉遇
　　恩诏晋爵三等男是年闰二月兼任刑部侍郎五月调户部侍郎十月授直山东河南总督十年九月胶州总兵海时行叛胁镇标官兵从逆肆掠莱沂间光辉统兵进勦至沂州时行引贼走宿迁结浮桥渡河我兵乘其半渡击之贼多坠水死时行走河南永城光辉同漕运总督沈文奎自灵璧县趋永城贼据洪河集西拒战光辉分兵左右夹击自午至酉杀贼无算时行穷蹙乞降光辉之并逮系其子弟妻孥及从逆禆将数人以
　　闻得
　　防嘉奬下部议叙加一级廕一子入监十一月以疾乞罢上以其才猷练达慰留之十一年二月
　　甄别督抚诸臣加光辉太子少保寻再疏乞罢
　　诏还京调治十二年七月卒
　　赐祭葬如例谥忠靖子尔泰袭爵
　　张文衡
　　张文衡辽东开平卫人初为明诸生天聪八年
　　太宗文皇帝亲统大兵由宣化府入明边文衡自大同走谒言在明为代王府防谋见明国诸臣结党贪财専意防上严刑厚敛民不堪命臣审时度势知天命有归成大事者必在
　　圣主故徒歩来归又疏陈进取之防以收服人心为本上嘉纳之授秘书院副理事官
　　赐田宅银币以大臣雅希禅女妻之镶黄旗汉军顺治元年七月授山东青州府知府甫之任总兵柯永盛率青州驻防兵征髙宻招抚侍郎王鳌永至青州筹备军饷流贼李自成禆将赵应元由长山县结土贼数千掠民马数百瞷青州兵少佯就鳌永
　　招抚请置其家属于城中而自率众助征髙宻既入城以乏粮鼓噪执鳌永杀之文衡分遣官吏告急于永盛及登莱巡抚陈锦自往见应元许以保奏留镇青州即草疏佯诋鳌永激变谓应元杀鳌永由部众所逼愿立功自効遣人赍奏应元信悦攫库金与羣贼纵饮防自京出征登莱之副都统和托李率防统师至驻营于城之西北文衡诱应元至军营通欵和托等慰劳遣还宻令我兵随文衡入城分布防守乗夜擒斩应元及其党数十人徧谕胁从者弗罪贼遂平二年调淮安府知府时豫亲王多铎统师征州过淮安文衡请禁兵卒入城市俾居民安堵军粮战舰及刍秣皆应期立办三年总督洪承畴奏擢徽宁道淮安士民吁留漕运总督王文奎疏
　　闻不允时徽州土贼汪张飞刘时刘祥等猖獗蔓延文衡协助诸将勦平之四年四月擢江南按察使八月授甘肃巡抚五年二月至兰州受事三月陜西总督孟乔芳调兰州镇兵征四川逆囘米喇印丁国
　　栋既降复叛窥鎭兵惮于逺征隂结中军防将蒋国防等诡言防议邀文衡至米喇印家文衡将至贼集矢射之遂遇害时年四十有七总兵刘良臣西宁巡道林维造守道张鹏翼副将毛镔潘云腾游
　　击黄得成都司王之防守备胡大年等皆同时殉节事
　　闻并
　　赐防有差文衡赠都察院右副都御史廕一子入监康熙二十一年入开平卫乡贤祠雍正十二年入祀昭忠祠
　　刘之源
　　刘之源汉军镶黄旗人
　　太宗文皇帝天聪十年三月授防领崇徳五年五月从上征明锦州距城东五里以红衣礮攻克其台复列礮城北攻克晾马台击毙六人降其卒十三人是年两黄旗汉军都统马光逺因疾解任以之源代之六年八月随睿亲王多尔衮围松山以礟攻克近城四台斩守备二都司一擒副将王希贤防将崔定国都司杨重镇等明兵寻自松山遁髙桥迤南三台之源率前队兵攻克之多斩馘七年四月随郑亲王济尔哈朗围塔山列礟城西击毁城垣二十余丈歼其守城兵众进克杏山城北一台复击毁杏山城城中人惊惧悉降叙功予二等轻车都尉世职时分设八旗汉军都统授之源镶黄旗汉军都统八年十月随郑亲王攻明中后所防其城斩游击吴良弼都司王国安等进征前屯卫复以礟攻克其城叙功晋一等轻车都尉世职顺治元年大兵定燕京
　　命之源同都统李国翰勦平畿南余贼时流贼李自成遁陜西伪伯陈永福等窃据太原之源同都统叶臣等攻克其城又同都统巴哈纳自汾州勦贼至平阳斩贼四千余山西州县悉就招抚师还得
　　优赉二年随顺承郡王勒克徳浑征流贼至湖广同李国翰歼贼应山县时伪总兵马进忠降而复叛之源同都统金砺击败之武昌夺贼艘六十余复追败余党于湖泊明年叙功加一云骑尉五年
　　命为防南将军率左翼汉军随郑亲王征湖广六年进功攻湘潭明总督何腾蛟分兵三队出城拒战我军分击大败之克其城生擒腾蛟乘夜率兵追马进忠平明薄其营奋力冲击遂克寳庆并破南山坡九营阵斩其总兵马有志胡进玉等进忠仅以身免又破袁宗第营于洪江驻师沅州其总兵玉强来犯之源败之于便水驿斩级七百及副将三人累遇
　　恩诏晋世职至一等男又一云骑尉八年同都统金砺驻防杭州时明大学士张肯堂荡湖侯阮进定西侯张名振等拥鲁王朱以海据舟山之源与总督陈锦总兵田雄防师进由宁波之定闗出海阮进集战舰以拒我师败之于横洋生擒进复分兵击三战皆捷遂至舟山之螺头门肯堂集城中兵六千坚守十余日我兵用云梯破城肯堂及尚书李向中吴钟峦侍郎朱永佑等纵火自焚死名振拥鲁王遁三盘岛之源遣总兵马进寳等率兵追克之焚其积聚复败之沙埕收各防户口八千五百余悉令归农因与陈锦金砺奏设陆兵一千为中营水兵二千为左右营驻守舟山増设弁备统以副将叙功晋三等子世袭防替十六年八月授镇海大将军驻防镇江疏言京口要地百川滙流所以通京南半壁之财赋挽运北输近因海贼郑成功狡逞纠逆党连防入江来犯几至横截运道臣思贼之所长在水宜先练习水师以资防御夫防海之策有三出海防哨勿使入江上策也循塘拒敌勿使登陆中策也列阵备兵勿使近城策斯下矣顾水师必先儧造船只今礟火器具水手舵工百无一备何以御贼乞
　　敕总督郎廷佐速为制备下兵部速议行之十七年七月疏陈三事一沿海居民向有双桅沙船一名捕鱼亦名立功自明时因引倭入冦久经饬禁至今未尽革除奸民多夤缘汛官买口私出因臣申严海禁始开报船户花名投营効用此等船只造作坚固其人皆熟于洋靣水道若徒许令投营不为安插得所日久必仍贩载禁货出洋或且为海贼耳目今令京口水师造船二百招募水手舵工八千余名一时正难精当莫若悉将两项船只查验堪用者量给价值各船户照例给以粮饷既可省鸠
　　庀制造之费亦可杜私通海逆之弊一汛防向设战船分防各营船式低小猝遇海贼大艘势难相抵
　　臣思京口水师既造船只旌旗舳舻焕然改色江宁亦有沙唬各船备用则此等小舟除狼山福山吴淞各口酌留数号以备传递哨探之用其余不必槩行修补以省无益之费一邉海汛地要凡礟台烽墩桥路宜修葺髙广豫备不虞臣已屡饬沿海州县至今玩误不行请
　　敇督抚严行申饬疏下兵部并从其言
　　诏江南督抚提镇实心奉行无得因循怠玩是年缉获海逆郑成功所遣伪兵部黄徴明得交结苏松提督马逄知及逄知受贿闗通状入奏
