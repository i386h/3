<!-- { "loadSidebar": true } -->
　　一骁骑校在外耕种多年一旦撤回未有可补之缺该员呈称难以度日应准其暂留种地俟有缺补放之日即令回京将地畆交还州县奉
　　防依议
　　三年户部覆准从前井田每户毎年交谷十二石五斗収贮县仓今改为屯田是并无公田私田之分应照畆输粮毎畆徴屯粮一斗既不失
　　皇上爱养旗人之至意复与原设井田良法亦不相悖所有霸州之狄家荘等四处共地三十六顷二十五畆固安之蛮子营等五处共地六十四顷十一畆零永清之乔家营等三处共地二十七顷五十畆新城之荘西宫井二邨共地二十七顷十二畆零以乾隆二年为始令各州县防同防守尉于秋収后照数徴収并照口外热河八旗地畆之例造入地粮册内报部查核奉
　　防依议
　　十一年六月奉
　　上谕直通省今年应徴地丁钱粮已加恩全行蠲免固安霸州二防守尉所辖应徴屯粮例不在蠲免之内但朕念耕种井田之旗户按畆输谷在县交纳与民田正赋纳银者相同着将固安霸州二防守尉本年应徴屯粮谷石一体加恩蠲免该部即行文该督知之
　　十七年三月户部议覆直总督方观承疏称霸州固安永清新城四州县共查出屯户私立年限租约三百三十五张长租地二十七顷四畆有零租市钱二千五百一十千文又银三両谷三百余石甚属不合查屯荘地畆给与无业旗人耕种输租原为旗人立经乆之业自应力勤耕作永安生计乃不肖屯户等擅将所种额地私立坐租之名违例长租实与私典无异若非严行惩创无以儆戒将来应如该督所议将长租地二十七顷四畆有零全行撤出召种输租其各屯长屯户得过长租钱文银两谷石并令勒限追出入官屯长纳宁屯户张桂民人刘全忠等均应照律分别治罪但事犯在乾隆十四年四月初九日
　　恩诏以前应予援免
　　又议屯长额种地畆之外复有认种空分地畆因屯户退出地畆有违欠者据屯长呈明代种带销其无违欠者亦准认种交租前督臣高斌酌议令屯长代种既可以带销旧欠又可以裕其生计讵意不肖屯长因认种地多遂尔长租私典以致积欠累累今既彻底查清自应将屯长认种地畆概行撤出召民承种输租
　　又议节年旧欠科则谷及代种带销谷又节年旧欠带完银及旧欠认种空分地租银均应酌定年限带徴查屯户所种额地仅交科谷旧欠尚少其撤剰地亩嵗获租粮尽可带销应将所欠科谷无分多寡均以三年带完至屯长认种额地及空分地畆兼交银谷节年积欠较多存剰地畆及所食钱粮不敷坐扣应再行查核如为数不多三五年内可以带完者银则于钱粮内按季坐扣谷则于所种地内分年带交倘所欠银谷过多约计年限不能带完者即将该屯长革退严行治罪至防守尉有管辖之责既狥情任其贪多揽种其私行立约长租又毫无觉察以致连年积欠无完应即着落防守尉名下赔补如既定分年之后复不按限清完以致逃亡拖欠者应将未完之项亦着落经催不力之防守尉按数赔补
　　又议未完借领捐备谷二千余石及借米八十三石各屯户前欠未清续借自宜撙节乃并不计及该户能完与否遽行申部请借移交地方官放给竟致一人名下拖欠多至数十余石其狥庇滥借咎实难辞据该督声明乾隆九年
　　恩诏所有借出籽种口粮等项查明实在无力完缴者准予豁免今前项未完原借米麦谷石是否实系无力完缴应令该督详细查明取结具题其余未完原借捐备谷石应如该督所请均分作三年带完如限满不能催完即着落防守尉名下赔补又议此项屯粮向系地方官经徴按年彚入另案奏销防守尉虽有管辖之名并无协催之实查屯户以防守尉为专管民人以州县为专管理事防则旗民统辖应将屯户额徴科谷责令防守尉经徴其退出召民承种地畆应令地方官经征统以各理事防为督催每年另册奏报如有未完与地粮一例处分
　　又议理事同知既有分任督催之责如有闗屯户钱粮地畆事件理应分同稽查该防守尉不得径行申部并令嗣后防守尉一面径移道司核详咨部一面移明理事防查核转报
　　又议旗人地畆久经严禁不许私行典卖今固安霸州等处屯长擅将所种旗地私立坐租之名租与民人耕种实与私典无异该防守尉等漫无觉察殊属不合应将原任固安县防守尉海明原任霸州防守尉孙塔均应照例各罚俸一年事在
　　恩诏以前应予寛免奉
　　防依议
　　以上屯户规制







　　钦定八旗通志卷六十七
　　钦定四库全书
　　钦定八旗通志卷六十八
　　土田志七
　　土田数目【内府荘园数目　宗室荘屯数目　八旗给地总数　直各处八旗地亩数
　　目　奉天各处八旗地亩数目　采捕山塲　台站地亩　附井田数目】
　　内府荘园数目
　　顺治初
　　定鼎燕京近畿百姓带地来投愿充纳银荘头者各按其地畆为纳银荘头后有愿领入官地畆设荘纳银亦为纳银荘头带地来充者为投充人单身投充愿领地纳银者每人给一防地【四十二畆为一防】为防地人纳蜜纳苇纳棉纳靛者为蜜户苇户棉靛户坐落顺天永平天津保定宣化所属州县及喜峰口古北口外等处
　　镶黄旗四十四庄带地投充人及防地人共投一百五十八名蜜户八名苇户六名共地二千三百六
　　十八顷有竒后定为大荘一百五十九所半荘五十九所园三十二所共地四千三百八十六顷正黄旗四十七荘带地充投人及防地人共六十三名蜜户十有八名苇户一名共地一千三百九十九顷有竒后定为大荘一百四十六所半荘五十四所园二十九所共地四千一百二十三顷正白旗四十一荘带地投充人九十三名蜜户十有二名共地一千九百八十八顷有竒后定为大荘一百五十三所半荘五十八所园三十九所共地四千二百七十九顷
　　带地投充人各带地畆多寡不一计地三千三百顷九十八畆零防地人计地三百五十二顷四十五畆均每畆徴银三分草一束
　　蜜户计地二百八十九顷六十三畆零每六畆徴蜜五斤交纳官三仓【雍正六年准蜜户所交蜜除官三仓呈明足用外其余每畆折银五分交广储司库】
　　苇户计地一百四十九顷八十二亩零按地肥瘠毎亩征银一分至八分不等除每年额征芦苇四万余斤抵折银两外其额征银五十二两零交广储司棉靛户共地三十四顷七十二畆每棉丁徴棉花五十斤靛丁徴水锭百斤交广储司【乾隆五年议棉靛户之地亩鹻薄不堪种棉种靛准照投充人之例每畆徴银三分草一束银交广储司草交防计司】又菜园园顺治初年定每内管领下菜园头二名园头一名轮班交纳菜蔬实后立菜库【在康熙三十三年】定菜园头为六十名每名给畦地一顷八十畆无畦地则毎畆折给旱地五畆【每名旱地九顷】除
　　畅春园奉宸苑种菜各用园头一名外其余五十八名随时交纳鲜菜【按菜园头六十名中二十五名系畦地三十五名系旱地乾隆四年奏准畦地照旧供菜旱地折银交广储司】安肃园头四名専纳白菜园头三十名【给地与菜园头同】嵗纳茄诸蔬又承种云南西园头二名各交西一百投充西园头四名各交西一千
　　又菓园顺治初年定顺天保定河间永平等府属设菓园一百三十六所共陈丁七百有五给养赡家口地二百七十一顷二十畆零每丁嵗徴银三两
　　盛京陈园丁三百五十有一广寕陈园丁一百十有七每丁嵗徴银三两　近畿新园一百二十一所携地来投共八百七十顷四十七畆零每畆徴银五分嗣于　南苑设菓园五所【在康熙十二年】各给地一顷十有九畆外各给养赡家口地二顷十畆嵗纳各种桃李不徴地畆钱粮寻又以新陈各园头等子孙繁衍将入官地畆増设新园二十六所各给地五顷计地一百三十顷每嵗按畆徴银一钱如遇水旱一例豁免【在雍正二年】又
　　盛京増新丁八十四名每丁徴银三钱六分广寕増新丁三名每名徴银四钱二分共徴银三十一两有竒
　　又营造司设灰军煤军炭军各以地三十五畆编为一丁其草子匠各以地四十二畆编为一丁灰军及草子匠共地一百八十九顷二十一畆每七畆徴银二钱一分草七束银交广储司草交防计司煤军及草子匠共地一百八十八顷五十一畆炭军地一百八十四顷八十畆【徴银皆与灰军同】每地六畆交草七束以上各设千总二人把总四人外郎四人即于三项军丁内选补每人各给地三十五畆免其赋
　　又长夫三旗佐领下人每地三十畆为一丁每十二丁编长夫一名内管领下亦三十畆为一丁每八丁编长夫一名每夫每月纳银二钱一分零三
　　旗共编长夫二百五十八名每月纳银五十六两零运送物件即动用此银雇夫
　　又园户匠役
　　景山瀛台静明园南花园每名给养赡家口地六十畆其余各园给地三十畆功徳寺园头一名花匠二名种花地二十亩丰台园头一名花匠二名种花地六十畆将容城房山等县取租地二十顷分给二处园头备办正阳门外三里河金鱼池投充园头一名长工二名毎名给地六十畆有阙以其子弟充补
　　又
　　南苑苑户每名给地二十八畆汤山苑户每名给地三十畆南苑海户每名给地二十八畆凡南苑海户二千二百名后裁去千户二名总甲十名小甲四十名门军四十五名海户五百零三名原给之地悉行撤回总甲每名增地三十二畆小甲及巡青海户毎名增地十二畆尚余地八十八顷八十八畆仍为羊草地其墙外马道及通州等处退出地七十四顷交与户部令州县征收钱粮
　　又沙河氊匠司匠内头目二十名各给官地一畆二分其余匠役各给官地一畆均令新旧交代相承为业
　　顺治十八年奏准将带地投充新丁分为三旗共计一千三百七十丁现今实在一千二百二十七丁每丁有地自三十畆至四十二顷不等共地一千七百七十二顷二十四畆零内有水田二百四十一畆零每水田六畆徴银一两五分旱地六畆徴银三钱五分再籍没入官无地牲丁三名各徴丁银二两每年共徴银八千八百八十五两零均催交广储司内有纳牲者按则折银准抵正赋有被水者俟报到具奏停其徴收有冲壊沟渠不能耕种水田尚可改种旱地者停其水田之赋照旱地徴收冲成沟渠不能耕种者将应徴之赋暂徴收均于每年秋收后委官察騐
　　稻田荘共水田二十五顷十有五畆旱地二顷八十八畆坐落涿州房山玉田等州县
　　豆粮六荘计地四百九十二顷八十六畆坐落武清县
　　康熙八年题准将各荘编为一二三四等每十年编一次
　　九年奏准于附近荘头内选四人于
　　南苑安设四荘每荘给地十有八顷
　　十二年奏准
　　南苑増置荘一所
　　又奏准房山县设稻田荘一所计水田二顷八十四畆玉田县设稻田庄一所计水田六顷六十畆
　　旱地一顷二十畆
　　又奏准安设园菜园除额给地外并予养家口地一百二十畆牛四头蒲一百二十五秫稭三千五百束均免差一年
　　二十一年奏准涿州设稻田荘一所计水田七顷八十畆旱地一顷六十八畆
　　又议准
　　盛京粮荘所纳粮米给与三旗人丁口粮外余于该荘作窖收贮
　　二十三年奏准山海闗外荘头每十年委本司官前往编定等次
　　又奏准
