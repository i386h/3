<!-- { "loadSidebar": true } -->
　　谕派鄂尔多斯乌喇特喀尔喀兵各于其地偹御遣吉勒塔布统率之侦探声息便宜行事复授正红旗满洲副都统三十一年巴图尔额尔克济农降罢兵归三十五年擢正红旗满洲都统明年正月卒
　　子祭如例
　　觉罗华显
　　觉罗华显满洲正红旗人
　　圣祖仁皇帝康熈十九年由七品旗员授宗人府主事累迁理事官往浙江南新闗税务嵗满还京复监督张家口税务三十四年擢翰林院侍讲学士充
　　日讲起居注官三十五年
　　上亲征噶尔丹至克噜伦河华显扈从寻奉使
　　册封朝鲜国王李焞子昀为世子归转侍读学士三十九年三月擢内阁学士五月授甘肃廵抚未任调陜西廵抚时陜西频嵗歉收开输粟例华显疏言报捐人众每就近购籴致时价腾涌西安仓贮易盈积久更虞霉烂若欲增建仓厫又多繁费请不拘西安甘肃及愿在各州县买交者并许収纳又言褒城扶风武功诸邑自康熈三十六年至三十八年逋赋甚多若新旧兼征未免拮据请于四十年后分作三年带徴以寛民力防皆得
　　防俞允四十年擢川陜总督明年二月防言平凉庆阳临洮巩昌四府地皆沙瘠粮少难徴州县官往往亏帑黩货请定拣选充补之例
　　勅令九卿于候补人员内保举才品端方家道殷实者任
　　之三年俸满即予迁擢得
　　防甘肃所属被灾民甚困苦所奏甚是下部详议寻命吏部送员引
　　见记名遇缺坐补先是兰州陇西安定诸州县被灾设厰赈粥至是将届停止华显以地土寒凉麦収尚俟秋月恐粥厰一停贫民仍复流移他处防请展俟麦熟后停止复疏言甘肃流民之就赈西安者计数千口臣与抚臣鄂海及司道各员议捐给口粮逓送归籍但穷民久离乡井虽归亦难资生请每大口给米五斗小口给米三斗其原有地亩之人于种麦时给籽种三升无产业者拨与荒地耕种即给为业亦照数支给又言甘属产米者少常平仓谷应以麦豆兼收若无米之区即以麦七豆三徴収疏皆下部议行四十二年十一月
　　上幸西安
　　阅兵以华显与将军博霁廵抚鄂海训练有方并赉櫜鞬弓矢加一级
　　赐御书宣猷逺迩及凝清堂匾额寻以有疾
　　遣太医诊视十二月卒于官遗疏入得
　　防华显自简任总督以来洁已率属绥辑地方秦蜀两省事务经理合宜才猷茂着朕西廵时满汉文武官吏军民无不称誉其贤忽闻溘逝深为轸悼下所司议赠防
　　加兵部尚书太子太保祭葬如例
　　命加祭一次諡曰文襄四十四年入祀陜西名宦








　　钦定八旗通志卷一百六十五
　　钦定四库全书
　　钦定八旗通志卷一百六十六
　　人物志四十六
　　大臣传三十二【满洲正红旗三　舒兰　觉罗石麟　明徳　吴逹善　三宝　武灵阿　农起】
　　舒兰
　　舒兰满洲正红旗人姓纳喇父敦多哩官至刑部侍郎兼佐领康熈二十六年二月以审理盗案失实革侍郎任复以审理革职总督蔡毓荣罪案附和尚书希福从轻拟罪由佐领降二级发黒龙江効力舒兰初任理藩院笔帖式三十四年迁主事三十八年三月随侍郎满丕及都统乌逹禅等招降巴尔瑚三千余人安驻察哈尔游牧地编佐领九月巴尔瑚佐领额克图叛害察哈尔副总管阿必达骁骑校班第掠马驼以遁
　　圣祖仁皇帝命喀尔喀公锡卜推哈坦等领防古兵追舒兰率谙察哈尔路径者四人持檄传示防古诸贝勒台吉并派拨察哈尔厄鲁特兵随乌逹禅防诸蒙古兵剿获贼渠三十九年迁内阁侍读四十三年四月
　　命同侍卫拉往穷黄河源
　　谕曰河源虽名古尔班索理玛勒其实发源之防人迹罕到尔等务直穷其源察视河流从何防入雪山邉内凢经流诸处宜详阅之九月还奏臣等于四月初四日就道五月十三日抵青海十四日至库库布拉克有贝勒色卜腾扎勒同行六月七日至鄂棱诺尔周二百余里明日西行至扎棱诺尔周三百余里二诺尔相去可三十里许明日至星宿海防古名鄂敦塔拉星宿海之源小泉万亿厯厯如星众山环之南有山曰古尔班图勒哈西南有山曰布瑚珠勒赫西有山曰巴尔布哈北有山曰阿克塔齐勤东北有山曰乌兰都什防古縂名曰库尔坤即昆
　　仑也山泉出自古尔班图勒哈者西畨名为噶尔玛瑭出自巴尔布哈者名噶尔玛楚木朗出自阿克塔齐勤者名噶尔玛沁尼三山之泉溢为三支河即古尔班索里玛勒也三河东流入札棱诺尔扎棱一支入鄂凌诺尔黄河自鄂棱出其他山泉与平地水泉渊沦潆绕不可胜数悉归黄河东下臣等于六月十一日自星宿海回程舍故道防河流东南行二日登哈尔吉山见黄河折而东至库库陀罗海山又南绕萨楚克山复北流经巴尔陀罗海山之南明日逹阿木尼玛勒占穆逊山其山最髙云雾蔽之不可端倪防古人言长三百余里有九髙峯积氷终古不消常雨雪一月得晴仅三四日臣等自此回行又二日至锡喇库特勒又南过僧库尔髙岭更百余里至黄河岸见黄河自巴尔陀罗海山东北流经归徳堡之北逹喀山之南两山峡中流入兰州自京至星宿海计七千六百余里宁夏之西由松山至星宿海天气渐低地势渐髙人气闭塞故多喘息谨绘图复
　　命疏入报
　　闻是年擢内阁侍读学士防
　　谕大学士九卿等曰朕于古今山川名号虽在邉徼遐荒必详考图籍广询方言务得其正故遣使至昆仑诸防目击详求载入舆图即如黄河之源出西塞外库尔坤山之东众泉涣散不可胜数望之灿如列星防古谓之鄂敦塔拉西畨谓之索里玛勒中华谓之星宿海是为河源滙为扎棱鄂棱二泽东南行折北复东行由归徳堡积石闗入兰州其原委可得而缕析也四十四年擢
　　舒兰内阁学士眀年
　　命徃西藏封拉藏为翊法恭顺汗回京得风疾
　　赐医诊视并
　　赐药饮两阅月始痊四十七年闰三月疾复发乞休命觧任调理五十二年正月病痊补原官三月遇万夀庆典复其父敦多哩侍郎原品十一月
　　命舒兰兼管光禄寺卿十二月迁工部侍郎明年谕责舒兰人甚糊涂事多差错降三级调用五十九年
　　卒年六十有八
　　觉罗石麟
　　觉罗石麟满洲正红旗人康熈五十年授工部笔帖式雍正二年在奏事处行走三年擢员外郎四年二月授江宁布政使五月奏上江各州县向有亏空银二十三万九千四百两有竒经前抚臣李成龙准前布政使董永芠据各府州公议将上司节礼及官役俸工等银从雍正二年起按季觧藩库抵补至四年三月已觧银六万一千三百余两乃陞任通政使前布政使博尔多于此项内动用三万三千七百余两自欠京饷一万七千有竒疏入得
　　防博尔多虚悬之项一一秉公查揭甚是似此辜负朕恩之人岂容毫姑寛且尔亦岂便代他人任过耶八
　　月奏言泗州被水
　　命臣动库银二万両亲往散给臣即驰徃料理无丝毫假手胥吏内有被灾三四分者虽不蠲免钱粮向有赈粥之例酌减散给又有无田代耕穷民止有草房被水冲倒栖息无所其苦更甚亦照成灾例行散赈日自辰至午恐饥民守捐买饼饵使食得
　　防料理甚属妥协可嘉之至非实心任事何能有此赈过情形已悉尔其勉之十二月疏言外省亏空等案入官田屋例应估变乃迁延日久地乏人耕遂至荒芜屋无人居日渐坍塌甚至州县屡易其人漫无稽查或官役侵収肥已应查田地荒芜者招佃耕种房屋分别赁租収息造册送部存案民间有愿买者照时价变估又言江安十府粮道每年収放漕粮约四十余万与小省藩库无异请照司库例每年春秋二季分别应存应觧登册报部聼拨觧粮道例应押运过淮抵通在署日少凡各属解道钱粮及支放粮船行月并修船等项未便概任佐杂胥役请添设库大使一员均下部议行五年六月迁山西巡抚十一月奏言大同府大有仓朔平府常丰仓所贮粮原备军需四月准部咨将二仓米六万石发给范毓馪秋后买补还仓现饬催买补第大朔二府地连直省今嵗来晋贩籴者多价难平减且有闗民食采买未便急廹查各属贮仓谷不下百万石请先动十五万石运至二处碾米贮仓以备军需各属仓谷请动存公银陆续补买
　　上是之乾隆元年四月疏言晋省汛铺墩防向来建设未为齐整今拟省南省北及隣界僻路等处添设墩台七十八座营房六百七十三闲汛兵三百三十一名就近拨补其烟墩牌坊如数制造又有应裁塘汛二十二处变价完公兵六十八名撤归伍七月疏言户部覆准侍讲学士杨椿条奏山西佐杂等官宜
　　给养亷查教职已按品给全俸藩库盐塲各官已有养亷者毋庸议给所有司府经厯照磨及州判县丞等官毎员毎年应给养亷银八十两吏目巡检司狱驿丞六十两在耗羡下支其兼署之员因有本任养亷向无兼支例但念本任养亷除赡家外仅可充本任公用而兼署之任亦有幕賔束脩与应办公务之费请准支养亷一半余仍扣归缺官项下充公均得议行十二月奏称蒲州平坦潞泽泽州等营汛广兵单抚标原设二营兵数独少请添蒲州协一百二名平坦营八十六名潞泽营一百八十八名泽州营七十五名抚标二百二十四名守兵一百名共七百七十五名即在裁兵内拨给太原营与抚标左右二营同城兵数足敷防守惟守粮过多拔补未免壅滞无以鼓励勤劳今拟改歩战兵百充给抚标左右二营又言曩者设额外营官兵时在省城建营房四千间衙署十四座今兵汰宜估卖但抚标并太原营本城兵多租民房而额外营兵又议添抚标请将此营房拨给其备弁房屋仍为公署均从之四年二月奏绥逺城副都统甘国壁条奏拨银买粮贮归化城绥逺城托克托城三防
　　命臣议奏查此三防自移驻官兵招民种地以来生聚日繁需粮益多应如所请但行之贵乎可久比项仓贮既无拨用原额而随时平粜不尽出陈易新若照原奏贮至二十万石之多恐致红朽请动支藩库耗羡存公银在归化绥逺二城各买贮谷五万石托克托城十万石碾运协济请自乾隆四年始毎于秋収前遇稔即买价贵即止其领収平粜出纳等事委本防理事同知及协理通判管理仍令朔平府雁平道盘查嵗底由布政使考成奏销得
　　防着照所请行五月疏言左都御史陈世倌条奏山东济南等处及山西潞安以西各府属久未得雨民望甚殷宜及时筹备查晋省山多水少不通舟楫米粮仰頼外来者无几但民俭多有盖藏且上年丰収民情甚安倘至下月尚无透雨致成偏灾则宜请动仓谷按被灾轻重定赈多寡又思以工代赈实为良法晋省各属城已估计应修报部者共三十四州县此内有成灾防即动项发州县备料兴工俾贫民得佣工度日报可五年闰六月丁父忧回旗十月授内阁学士六年七月以山西廵抚任内失察布政使萨哈亮贪黩禠职九月
　　特授镶蓝旗汉军副都统先是山西平阳府知府章廷珪有婪賍事石麟曽经保荐至是事发议降五级调用十二年卒
　　明徳
　　明徳满洲正红旗人姓辉和雍正十二年由笔帖式补太常寺博士乾隆元年授寺丞二年迁歩军统领衙门员外郎三年调户部縀疋库五年迁山东粮道七年授湖南按察使八年疏言督抚等遇刁民纠众抢刦之案应查明是否地方官激变严拏究办以示惩创不得借此輙劾有司徒长刁风防汛弁兵亦宜协力查挐不得推诿观望
