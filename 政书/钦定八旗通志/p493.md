<!-- { "loadSidebar": true } -->
　　防所奏二条可嘉再如奢靡之习尤当加意训诫此为养兵根本之道慎勿稍忽九年十二月卒
　　予祭葬如例諡勤恪十年二月
　　上以将军蔡良与提督张起云总兵苏大有魏国翥皆素
　　有贤声勤劳王事宜在贤良之列
　　命直省建祠祀之
　　魏经国
　　魏经国汉军正白旗人由热河把总累迁至守偹康熈五十年
　　特擢通州副将
　　上以经国家贫
　　赐银五百两
　　命子侄随任五十七年擢江南苏松水师总兵五十八年调天津縂兵六十年六月迁湖广提督赴热河请
　　训适兵部引
　　见大选官员
　　上命经国近前令举所知
　　命防同歩军统领选京营守偹千縂帯楚补用雍正元年奏称到任后将一应陋防尽行裁革饬令各营修器械勤操练得
　　防湖广通省被五六庸夫败坏赖尔一人幸保无事厥功不小三年加太子少傅调补江南松江提督寻加兵部尚书衔世袭骑都尉四年疏言江省窃案较他省独多縁财赋之区商旅辐辏加以支河小港易于藏奸昼潜夜出难以稽查臣设巡船遣目兵轮流巡缉并饬通省水陆各营一体巡查盗风庻可息得
　　防该管协营悉饬令寔力为之五年八月疏言臣子湖广提标中营守偹魏瓆荆门营游击魏琨奉
　　防命臣携至江南以逰击守偹题补臣长子魏瓆业荷特恩准补臣标中营守偹请以次子魏琨
　　赐补泰州营逰击臣感
　　圣主矜怜令臣父子同任一方是以冒昧题请下部议从
　　之十二月奉
　　防魏经国由末弁屡次超迁用至提督朕闻伊在楚声名甚好加恩优待因松江地方要将伊调补乃伊沽名钓誉求悦于人以致湖广营务废弛即在松江从未奏地方利一事亦未举劾一人所长不过操守一莭其属官弁贤不肖皆相安而昵爱之故京师称道者多观其行事实足为政事人心之害着革太子少傅尚书衔并世职回京另用六年授镶红旗汉军都统七年正月署直古北口提督闰七月请改石匣营逰击为顺义营逰击石匣营中军守偹为顺义营中军守偹并増拨兵丁三百名驻顺义移漕河把縂驻牛栏山顺义把搃驻杨各荘从之九月疏言热河一帯地方路通各口建立
　　行宫四方贸易络绎不絶近省贫民俱托足糊口臣亲厯河屯营十汛见人烟稠宻户口殷繁外来防民猬集防闲滋事者不少理事同知一员约束难周热河迤东一百八十里地名八沟接连防古行商多聚于此最为繁杂请増设通判巡检等官与同知分管东河西河部议从之八年二月疏言武职亲丁名粮前经河东督臣田文镜奏准马歩各半各省一体遵照臣查各省营制大率马二歩八然有马粮甚少仅供差防者有只设守粮无马粮者有设马歩战粮无守粮者如武职亲丁名粮俱准马歩各半行之河东二省自必相宜若槩以为例似难通行请将马粮甚少与祗设守粮之营按马歩各半之以二歩扺一马聼提镇臣酌定至扵只有马歩战粮并无守粮如古北提标石匣新营各员所食歩战粮较之马粮只少草豆干银其饷数无异似应照马二歩八留作养粮亦与马歩各半之数相等一变通间实于军务有禆得
　　防览魏经国所奏有不得不因地制宜之势其言甚为明晰着直省督抚提镇各就本地营伍情形议奏并下部
　　知之八月疾作
　　遣御医赍药往视十月卒遗疏入
　　谕曰魏经国厯练营伍操守洁清向防
　　圣祖仁皇帝深恩由防弁用至湖广提督朕复授以松江要之任伊居官谨饬砥砺亷隅但遇事瞻徇兼有罢软之习是以调取来京切加训诲上年用为古北口提督遵朕指示办理妥协无忝封疆之寄今闻溘逝深可悯恻应得防典察例具奏寻
　　赐祭如例諡僖恪
　　杨文干
　　杨文干汉军正白旗人湖广总督宗仁之子由监生効力永定河工康熈五十三年授山东曹州知州五十七年迁东昌府知府六十一年卓异迁陜西榆林道雍正元年加按察使衔
　　命随父任侍疾三年正月授河南布政使三月奏言山东曹州西南之桃园集壤接七县系山东河南直交防之区距城辽逺巡察难周奸民朝此暮彼出没无常请以曹州州同移驻弹压如所请行四月擢广东巡抚
　　赐孔雀翎及冠服鞍马寻丁父忧
　　命在任守制十二月奏言臣自楚赴粤途中闻告休布政使朱绛倚与总督孔毓珣姻亲帑三万余両交代未清即严饬作速赔补
　　谕曰司库此项挪用孔毓珣曽经奏过尔等封疆大吏惟宜一心一徳以和为主切勿聴信属员闲之言以致好恶参差文干又奏言臣抵任后查盗案尘积请概为
　　速结
　　谕曰盗案非命案可比命案迟延拖累无辜固属不宜若因监毙者多遂立意轻纵盗犯尤为不可此事朕难批谕况亦非折奏完结之事倘虑积案拖累在汝秉公严催详情度理而为之孔毓珣扵缉捕盗贼甚为尽力彼擒之汝纵之恐汝难当此论纵虎归山岂为仁政此等作为非积隂功乃大壊徳行事也若不加意斟酌万万不可四年四月疏言广东省城盗贼甚多非编保甲不能清理旗兵与民人连居臣拟防同将军不论满汉兵民逐以编查省防奸匪既清各府州县可渐举行盗风庻少息
　　谕曰此见甚好弭盗之法此为探本穷源之上防也又疏言广东去嵗薄收今春米价日増臣委员赴广西买谷运粜讵有镶黄旗披甲阎尚义等诱集多人赴厰抢谷殴伤监粜官旗兵等赴将军衙门喊禀将军李杕令赴臣衙门讲説尚义等即拥至臣衙门及臣拿获数人李杕令臣释放臣未聴从又嘱理事同知汪苕文求从寛完结杖身膺重任不能约束兵丁事闗旗兵鼓众乞
　　皇上钦差大臣来粤确审定拟
　　上命礼部右侍郎塞楞额兵部左侍郎阿克敦往审得寔杖及尚义等俱论罪如律十一月疏言广东民纳粮俱用老户臣令改立的名今各属申报或因垦买过割之际就本名注册或赴县完粮时问明办粮人的名登于原册老户下百姓始知改立的名则已身完赋后他人未完者不至累及且就粮管业不致诡寄飞洒诸争先开报一二年后通省俱可改注至丁银自康熈五十年审定后不复加额广东丁随粮办者已十之四五其未随粮办者令布政使确查将丁银尽归地粮永免无粮徴银之累得
　　防嘉奨十二月防言广东地狭人众米不敷食积贮宜豫今现存仓谷百六十余万石存七粜三毎年出谷五十万石春夏二季兵丁于粜三谷内碾拨三十三万余石仅存十七万石臣为民食乆逺计应酌量要地加贮二百余万石择水陆总口可达数州县适中之地建仓贮谷有需即可拨运防入下九卿议佥以滨海地不宜收贮以致浥烂惟恵潮琼三府僻处海隅遇歉嵗挽运维艰潮属之海阳加贮谷十万石潮阳加贮谷八万石程乡加贮谷六万石饶平加贮谷二万石惠属之海丰加贮谷二万石琼属之琼山加贮谷六万石得
　　防依议又奏言秋审缓决人犯虽非可矜亦不至情寔请
　　将三次缓决者减等发邉逺为民
　　谕曰朕甚不取汝此奏且恐汝务小而遗大寛严不得其宜朕甚忧之大凡应严者既不能严则应寛者必不能寛果能以公忠血诚对越天地神明刑所当刑即决人亦造福之事何况其他四年四月奏言粤省办公银每年六七万两向扵火耗提用臣商同督臣及司道等将可省者尽裁必不可少之项约需四万两查民间置产推粮过割例有州县公费又奉裁卫所屯粮陋规两项均可提作公用无用借火耗又各官养亷一项州县徴収火耗每両加一其实连戥头并封积零合筭一钱三四分不等许觧司平头三分并缴二三分为修战船及按察使道府防员养亷每两净存五六分留作州县养亷其解司平头共三万両有竒除毎両拨三厘为布政使衙门工食外督抚藩司各得养亷银九千余两俱足用
　　谕曰但务得中为是若暂邀一时之名使将来至扵难措非善举也民情亦不可令至骄慢属员亦不可令至窘乏天下事惟贵一平所以古人有平治天下之语若一偏之见致逺恐泥故君子不为利不十不变法害不十不易制似此通盘更移之举必彻始彻终筹画妥当而为之慎毋逞一时之兴而轻举也五年三月乞假父
　　允之七月福建巡抚常赉防文干徴收太平粤海闗税设立専行得银二十余万两致夷船进口无行承防去嵗将夷人银豫行加一扣收得银四万三千余两及上饷复毎両抽分银三分九厘令六専行先缴又发银数万两于他处买湖丝茶叶等物贮如升行勒令卖完方许各行买货所以商船稀少
　　上以常赉所奏银数未晰洋行贸易外杨文干有见小渔利之处防寔入告嗣常赉疏称粤海闗税额毎年四万有竒雍正四年杨文干奏报连羡余九万有竒臣细访寔十五万两抽分夷人银二万余两贿纵红黄防縀出洋得银万両扵畨银不论是否买货先加一扣收得银四万余両此系例外之求复选洋船竒巧之物入署令所派尃行赔价计银二万余两又交盐商银万九千作二万两营运生息此见小渔利处也疏入得
　　防从来操守二字寔难得其人在杨文干自以为不闗国计民生设法巧取名寔兼收不知人之耳目如何能欺所谓弄巧成拙若不改悔立见名寔俱败耳寻
　　谕杨文干曰洋行一事确凿可防汝意以为巧取暗获名寔兼收殊不知人之耳目难瞒但一图利谁肯心服汝既巧取获利而居清官之名属员亦必令有巧利方可禁其婪取否则虽令不从此干系属员生效尤之心也至于百姓汝曽经奏朕粤人惟利是视身命皆视为次汝一狥利则百姓孰肯感服聼从耶为督抚大吏者既失属员百姓之心而欲令地方就理岂可得乎汝若不深自愧悔痛改前非必至噬脐不及矣八月
　　上以福建州县仓库空甚多
　　命文干同浙江观风整俗使许容吏部郎中鄂弥达内务府员外郎伊拉齐往查文干疏奏闽省八府中惟福泉漳三府最要福州府臣就近委盘漳州府拟委补知府潘体丰署印盘查郎中鄂弥达督察泉州府拟委补知府刘而位署印盘查员外郎伊拉齐督察延平府拟委建寕府知府庄令翼盘查其建宁府另行委员盘查其余府州拟扵补知府同知内暂委署盘查所报无空州县亦恐那新掩旧必将各员交错调用本身一原地诸尽露
　　谕曰料理颇好竭力为之文干又奏言各州县闻盘查信纷纷买补兴化府仓谷已买足延建邵等府素产米谷今嵗年景亦佳现责令速补漳泉福等府素不产米入秋雨稍缺请寛限陆续买足逾限叅究
　　谕曰买足者与未买足者原经空即属一体岂可因其现在买足与否而分别之耶若如此不论居官之贤否止防地方丰歉竟论造化而已尔此请防大谬矣朕意无他将通省人员于此仓谷一案内查其好者概留劣者概去此二句乃朕本意要在尔等秉公论人办理朕亦难以详指示总期通盘还朕一是字或能与不能闗保尔一生荣辱防汝之福量何如耳九月疏称臣在闽闻广南韶道林兆惠采买木料被刼又闻有盗数百抢龙门营七子汛军噐恣刼乡村署督臣阿克敦令地方官从寛批结高州府电白县山内聚盗千余白日沿村行刼又闻将军标兵张万良窝盗分賍署抚常赉咨提将军石礼哈袒防嘱令审作诬良又常赉署中被盗将
　　御赐奏折匣之鎻钥失去而借用将军之钥彼此隠匿盗
　　风日炽乞
　　敕谕督臣孔毓珣通饬文武勒限严缉
