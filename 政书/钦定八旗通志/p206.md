<!-- { "loadSidebar": true } -->
　　谨案古者大经大法皆谓之礼故周官六职传于礼家而左传载韩起之言称易象春秋为周礼家语记孔子之言亦以小正为夏礼坤干为殷礼不止仪礼为古经也史家所记则典章文物为多矣礼书始见于史记泛论其理焉耳未及乎制度也汉书礼乐志序述始详沈约宋书以后遂为史例【案晋书礼志在宋书前然实唐人所作三国志又无志则正史専名礼志当始于宋书】后来图经舆记亦间立典礼一门然所载皆天下之通制不应偏属于一方故撰地志者多删此一门以省冗复盖著书之体例应如是也惟八旗通志事事皆闗
　　国典凡八旗之制度即
　　圣朝一代之制度非郡志邑志所可比并非省志所可比旧志立此一门于义至当故今亦采掇新令以补葺旧文盖我
　　朝朱果祥
　　帝出乎震实唐虞以来肃慎氏之故地相沿旧俗古礼多存即以燕飨一事而论列茵而坐即古礼之布席割牲而燕即古礼之折爼殽烝此由质文渐变中土日趋于浮华而三代遗规转以风俗淳朴而未改也暨我
　　太祖髙皇帝
　　太宗文皇帝受
　　天明命
　　圣
　　圣相承修举典章益为明备
　　郊社
　　宗庙之仪
　　诰勅
　　册封之典载内三院之简牍者班班可考
　　世祖章皇帝抚有广轮监殷监夏因革损益持其大中圣祖仁皇帝
　　世宗宪皇帝以及我
　　皇上更稽古之义因时之宜递参详而润色之彬彬然
　　百度咸熙与三五而比盛凡
　　大清防典
　　大清通礼与礼部则例之所载莫不州分部居纲举目张足垂万世之法守今恭录其闗于八旗者条分件系而参以近数十年之案牍排比考证务使端委厘然至
　　钦定满洲祭天祭神典礼溯
　　开创之初规定继承之永式至诚至敬尤见昭事之本原谨仿杜佑通典全载开元礼之例具着于篇作典礼志
　　典礼志一
　　王公仪制【王公册封　诸王册封　公主册封王公俸禄　王府庆贺】王公
　　册封
　　凡封爵崇徳元年定
　　显祖子孙考论功徳列爵九等一等为和硕亲王二等为多罗郡王三等为多罗贝勒四等为固山具子五等为镇国公六等为辅国公七等为镇国将军八等为辅国将军九等为奉国将军其余俱为宗室又定
　　皇子系庶妃所生者封镇国将军亲王侧室妾媵所生子封辅国将军郡王侧室妾媵所生子封奉国将军有功绩者量加封授出自
　　钦定
　　又定
　　中宫所生女为固伦公主
　　妃所生女为和硕公主亲王女为和硕格格郡王女为多罗格格贝勒女为贝勒多罗格格贝子女为固山格格公女为公格格若
　　中宫抚养下嫁者亦称为和硕公主
　　顺治十年题准宗室分爵十等亲王一子封亲王余子封郡王郡王一子封郡王余子封贝勒贝勒子封贝子贝子子封镇国公镇国公子封辅国公辅国公子授三等镇国将军镇国将军子授三等辅国将军辅国将军子授三等奉国将军【以上镇国辅国奉国将军初封俱三等后遇加封至二等一等】奉国将军子授奉恩将军奉恩将军子孙世授奉恩将军
　　又定亲王一子封世子嗣亲王郡王一子封长子嗣郡王辅国公一子授辅国公余如前例
　　十七年定亲王女和硕格格汉文称郡主世子郡王女多罗格格称县主贝勒女多罗格格称郡君贝子女固山格格称县君入八分镇国辅国公女称乡君未入八分公以下女俱称宗女不授封又定亲王世子郡王正室汉文称亲王妃世子妃郡王妃贝勒以下辅国将军以上正室称夫人奉国将军正室称淑人奉恩将军正室称恭人十八年定贝勒贝子庶夫人子授奉恩将军康熙六年定
　　皇子满十五嵗宗人府具题请封其爵级出自
　　钦定
　　康熙二十三年八月宗人府议奏诸王之子减等
　　册封应将亲王一子
　　册封为世子候袭亲王其余诸子皆授为贝子将郡王
　　一子
　　册封长子候袭郡王其余诸子皆授为镇国公贝勒以下皆有减等授封之例仍应照现行例行得
　　防亲王诸子着授为贝勒郡王诸子着授为贝子余如所议
　　凡授封崇徳元年定王以下将军以上俱由内院
　　官具奏引至
　　崇政殿前行授封礼公主王妃等遣官授封
　　顺治十三年十月礼部奏准防典开载亲王嫡妃不存妾子已袭封亲王者其妾准封继妃给与封
　　册其诸王以下奉国将军以上大福晋嫡妻病故者其侧福晋及妾准立为嫡将姓名送部照例给与封
　　册
　　诰命
　　顺治十四年题准亲王郡王嗣封者传至宗人府礼部堂官宣授
　　册寳该嗣王跪受贝勒以下奉恩将军以上传至宗人
　　府宗人府官颁给
　　诰命俱行跪受若年幼者送至其府宣赐
　　康熙十二年题准凡封亲王世子郡王及亲王妃世子妃郡王妃内外固伦公主和硕公主遗内大臣散秩大臣为正使内阁翰林院学士礼部侍郎为副使礼部列名奏请
　　钦防差宣读官同徃宣读
　　制册寳印文封贝勒贝子及贝勒夫人贝子夫人郡主县主郡君遣内阁侍读学士侍读翰林院侍读学士侍讲学士侍读侍讲为正使礼部郎中员外郎主事为副使内阁中书翰林院礼部有品笔帖式同徃宣读
　　制册文封镇国公以下奉恩将军以上镇国公夫人以下奉恩将军恭人以上县君乡君由宗人府礼部给授
　　诰命
　　三十六年
　　谕恩诏加封凡宗室官员入八分公以下奉恩将军以上及闲散宗室用为大臣侍卫者照文武官员例依品级加封
　　四十五年题准亲王以下入八分公以上侧室所生女与嫡出一体封授实为过优嗣后亲王侧妃所生女降二等视贝勒嫡女授为郡君品级郡王侧妃所生女降二等视贝子嫡女授为县君品级贝勒侧夫人所生女降二等视镇国公嫡女授为乡君品级其壻俱照所降品级封为额驸至贝子镇国公辅国公侧室所生并无应降品级将贝子侧夫人所生女食五品俸壻授为六品镇国公辅国公侧夫人所生女食六品俸壻授为七品五十二年
　　诏宗室官员照四十二年例准给封赠自入八分公以下至闲散宗室授官者该都统查明品级大小有遇前次恩诏已加封赠后陞任换顶带者准照新任加封其一品封赠三代二品三品封赠二代四品至七品封赠一代八品九品止封本身俱照例咨送内阁撰写诰命自奉国将军至旗员侍卫等照三十六年例俱准各加一级未入八分公镇国将军辅国将军及宗室一品二品
　　官员俱照例送一子入国子监读书
　　凡封号顺治九年题准我
　　朝封王以本王素行为号与前代以地名为号者不同以后嗣王袭封换给新册暂用旧寳印
　　赐封号后另铸寳印换给
　　十二年题准嗣王袭封者准称伊父原有封号其父另给諡号
　　康熙九年题准已给封号诸王袭封时照现在之号封给停其改给祖父原号其未给封号应袭亲王郡王等议加封号
　　凡袭爵嗣封者俱由宗人府具题请
　　防咨送礼部铸寳印行
　　册封礼
　　顺治九年题准应袭王爵者必以嫡妃子承袭若嫡妃无子方准次妃子承袭
　　十年题准军功封授郡王已经子孙承袭者如无亲生子孙准亲兄弟及亲兄弟之子袭封至亲王之子嵗满照例封郡王者有亲生子孙准与承袭如絶嗣不准承袭
　　十八年题准嵗满所封郡王原系世袭王爵如有絶嗣者应否袭封奏请
　　钦定
　　又题准王贝勒贝子公将军等有嫡室所生子照例袭封如嫡室无子准以庶出之子袭封康熙三十四年
　　谕宗室应得承袭之诰命嗣后不必另奏即同袭职本一并奏闻
　　乾隆四十一年十月
　　谕诸王袭爵由军功晋封者世袭防替其余恩封诸王袭爵时皆应以次递降凡亲王以次递降者至镇国公而止郡王以次递降者至辅国公而止其公爵均着世袭罔替
　　又题准贝勒缺出降一等承袭贝子再出缺时袭镇国公再出缺时袭未入八分镇国公贝子缺出降一等承袭镇国公再出缺时袭辅国公再出缺时袭未入八分辅国公镇国公缺出降一等承袭辅国公再出缺时袭未入八分辅国公再出缺时袭头等镇国将军辅国公缺出降一等承袭未入八分辅国公再出缺时袭头等镇国将军再出缺时袭头等辅国将军自贝勒递降至未入八分镇国公贝子递降至未入八分辅国公镇国公递降至头等镇国将军辅国公递降至头等辅国将军即令世袭防替毋庸再降【以上承袭阶级】
　　凡嵗满崇德九年定和硕亲王之子以下奉国将军之子以上男至二十嵗女至十五嵗列名具题请
　　防授封
　　又定亲王以下奉国将军以上有薨故者其子弟即准承袭不必俟其嵗满
　　顺治九年正月吏部题
　　太宗时凡宗室王贝勒贝子公俱视其才徳锡封燕京定鼎后定例郡王以上准袭封贝勒以下不准袭封其子年至十五者始照所定品爵封授后于顺治八年有年未满嵗授为公将军者已注封册应否授爵至于
　　太宗时所定之例与后所定之例作何遵行得
　　防凡封王贝勒贝子公俱着照得北京后定例行此等年未满嵗授爵者着于未满嵗以前食俸不必给诰命封册亦不必除名满嵗以后照定例除授其所设仪仗官着裁革
　　又题准贝勒以下薨故者应袭一子不俟嵗满即封余子仍俟嵗满授封若父在得封之子未分居之先薨故者其子嵗未满不准即封
　　十八年题准亲王之子以下奉恩将军之子以上年至十五嵗准照应得爵秩具题授封至十八嵗具题令其上朝各照爵级职掌随班行走康熙二十七年二月宗人府遵
　　谕议覆亲王以下奉恩将军以上子年十五防予封爵恐致视为故典防知激劝嗣后应停止此例俟年至二十辨其文艺骑射之优者列名引
　　见请
　　防授封惟亲王以下奉恩将军以上有薨逝者即准一子
　　袭爵不俟嵗满得
　　防依议如人材超卓者不拘年嵗特予封授
　　雍正三年考试宗室请
　　防奉
　　防今年系朕初次考试其降级封授处暂行停止照各应得品级封授【以上承袭年嵗】
　　【谨案此系世宗宪皇帝特恩后不为例】
　　凡
　　册诰崇徳元年定诸王贝勒及王贝勒妃夫人公主俱
　　给纸
　　制册授封
　　顺治十一年题准封亲王世子及亲王妃世子妃固伦公主和硕公主给金
　　册封郡王及郡王妃给镀金银
　　制册封贝勒及贝勒夫人郡主以下俱给授
　　诰命
　　十二年正月礼部奏准向封和硕格格多罗格格多罗贝勒夫人俱给
　　诰命今应改给纸
　　册
　　十七年题准凡封贝勒及贝勒夫人郡主县主俱给纸
　　制册
　　十八年九月礼部题亲王郡王贝勒贝子公将军正室及女封
　　诰册文内请用满洲防古汉文字様
　　诏从所请
　　康熙十二年题准封贝子及贝子夫人郡君俱给纸
　　制册
　　又定
　　册诰文俱由翰林院撰拟中书科缮写金
　　册由工部镌造
　　乾隆二十四年
　　谕吏部进呈授封诰勅属意措词与本人事迹逈不相类内阁承用向来定本故套相沿非辞尚体要之义嗣后各按事实简明撰拟
　　乾隆四十七年
　　谕册封清语原系通称并无上下之别嗣后朕亲用呈上者俱繙写册表外其册封皇后妃嫔及王贝勒以至外藩王等仍用册封字様【以上承袭册诰】
