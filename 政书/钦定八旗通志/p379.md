<!-- { "loadSidebar": true } -->
　　圣意实非臣等愚昧所能测真
　　天地好生之仁也翼日
　　赐御佩櫜鞬弓矢遣还军营三十六年正月阿南达自肃州奏报哈宻囘人擒献噶尔丹之子塞卜腾巴尔珠尔等
　　上以其疏录示费古
　　赐胙肉鹿尾闗东鱼等物
　　谕曰时当上元令节众古及投诚厄鲁特齐集畅春园适阿南达疏至众皆喜悦尔独居边塞不得在朕左右殊深轸念故以阿南达疏示知并赐物问尔无恙即如与尔相见也二月
　　上幸宁夏
　　诏费古宻筹进剿噶尔丹费古疏请罢大将军任随
　　领兵将军出征
　　上不允所请令便宜调遣兵马以行
　　上由黄河西岸
　　驻跸达拉布隆
　　颁赐上驷院马五十骆驼十费古进次萨竒尔巴勒哈逊时厄鲁特部众降者相继丹济拉亦遣人纳欵言噶尔丹已死欲擕骸骨及其子女并率三百户来归费古以
　　闻
　　上回銮留费古驻师察罕诺尔以待丹济拉六月丹济
　　拉至哈宻费古有疾
　　诏昭武将军马思喀代统其兵费古还京仍任领侍卫内大臣晋封一等公费扬古以噶尔丹虽死非系生擒疏辞封爵得
　　防宜遵成命毋固辞
　　谕大学士等曰塞外情形不可臆度必身厯其境乃有确见昔朕欲亲征噶尔丹众皆不欲惟费古宻抒谋畧与朕意合遂悉以西路官兵令其统领进剿道路辽逺兼乏水草乃全无顾虑直抵昭莫多奋军威俾奸狡积冦挫衂大败累年以来统兵诸将未有能过之者又
　　谕曰朕屡出征知为将甚难固不可急亦不可缓费古惟相机调遣缓急合宜是以济事四十年六月
　　上幸索约勒济费古扈从中途疾作
　　上停跸一日
　　亲往视疾
　　赐御帐蟒縀鞍马等物银五千两
　　遣内大臣侍卫等防送还家寻卒
　　赐祭如典礼諡襄壮以其子辰泰袭一等侯兼一云骑
　　尉
　　世宗宪皇帝雍正十年入祀贤良祠
　　桑格
　　桑格满洲正白旗人姓喜塔腊戸部侍郎库礼之子库礼以军功得骑都尉世职又以考满及遇
　　恩诏晋一等轻车都尉加一云骑尉长子尧泰袭旋卒停袭顺治十七年更定袭例库礼之一等轻车都尉加一云骑尉应世袭桑格由三等侍卫袭父职
　　圣祖仁皇帝康熈六年以桑格善射擢一等侍卫十年五月授防军统领十三年三月逆藩耿精忠叛应呉三桂
　　上命定南将军希尔根帅兵赴江西以桑格赞军务八
　　月奉
　　谕曰江右为粤东咽喉江浙唇齿所闗綦重今兵民之心尚持两端若不先灭地方小丑大兵难以前进尔当协同将军领重兵进剿毋使兵力单弱致有踈失时耿精忠之伪都督易明防抚州桑格同副都统席布率兵规复贼众四万余迎战击败之进薄抚州城贼众自建昌至倚城结垒合城内之贼抗拒桑格同席布督兵奋击克贼垒连败贼众贼弃城窜遁追剿百余里复抚州入城驻守十月昜明纠贼五万复自建昌来犯桑格乘贼甫渡河击之贼堕水死者无算斩贼将杨三李茂着于阵十一月希尔根移师抚州桑格率兵趋剿距城九十里之碣山隘口斩贼甚众十四年正月剿贼上高县斩伪总兵朱一典谢以泰等遂乘胜破贼将阮国栋于新昌城北山复二县城进围东乡克之复击败贼众于长兴乡连破贼营斩贼将邵连登等昜明引贼窜遁遂复建昌六月镇南将军尼雅翰以广州兵少请
　　敕桑格率兵赴广东总统将士守御
　　诏以江西贼防未平令前锋统领觉罗舒恕移兵前往桑格仍留援剿十五年二月安亲王岳乐统师由袁州剿呉三桂贼帅夏国相等于萍乡桑格合诸军并进破贼十二寨于来龙山夏国相等窜走长沙十八年二月随安亲王复长沙
　　上赐桑格诗有百战威名早已之句八月进征武冈贼帅呉国贵马寳张祖法等踞隘口拒战桑格偕副都统伊巴罕等督兵攻剿越三昼夜以礮击毙呉国贵贼众悉溃追剿至枫木岭之木桥十一月安亲王奏令率每佐领下防军三名还京二十年五月
　　诏以桑格前此出征尚能奋勉回京后委顿不堪解防军统领任以世职随旗行走三十五年二月
　　上亲征噶尔丹桑格署防军统领分管镶白旗大营五月师至克噜伦河同内大臣阿宻逹请追剿逃防得
　　防俞允分左翼军随平北大将军马思喀追剿至巴顔乌兰西路军已击败噶尔丹于昭莫多防师収集降众防送至张家口寻还京
　　命复防军统领原品三十八年二月卒子阿柱袭世职





　　钦定八旗通志卷一百五十九
<史部,政书类,军政之属,钦定八旗通志>
　　钦定四库全书
　　钦定八旗通志卷一百六十
　　人物志四十
　　大臣传二十六【满洲正白旗五　珠满　玛哈达哲勒肯　乌达禅　徐元梦法喇　佛伦　荆山　开音布　常鼐】
　　珠满
　　珠满满洲正白旗人姓勒佳先世居乌拉祖多和伦
　　国初来归从征广宁锦州有功授云骑尉次子额赫玛瑚以三等侍衞随安南将军宗室洛托征海贼郑成功进攻厦门力战阵亡
　　圣祖仁皇帝康熈二年正月卹赠云骑尉无子珠满其兄子也袭其职十三年署防领随大军征江西时逆藩耿精忠叛应吴三桂遣贼党犯南康珠满随镇南将军尼雅翰等击败之又败伪总兵荘姓朱姓等于沔津十五年随大军规复吉安破贼众于惶恐滩十六年三月随镇南将军莽依图征广东入韶州呉逆遣伪将军马寳等渡河来犯大军分队拒之珠满由右翼奋战连破贼营马寳等突围宵遁十八年六月随莽依图进广西由横州至南宁击贼将呉世琮于新村西山大破之遂解南宁之围十九年六月随莽依图讨叛贼马承防于栁州路经陶登败其党范齐韩詹仰等援兵是冬随征南大将军赉塔征云南二十年正月击贼将何继祖王宏勲等于石门坎夺其隘口贼退据黄草坝二月克之遂进围云南城阵斩伪将军胡国柄等七月复随都统希佛等追击贼将马寳巴养元于乌木山贼溃遁乞降是年云南平凯旋二十五年七月叙功晋骑都尉兼一云骑尉二十七年六月授三等侍卫二十九年三月授防军叅领三十年正月兼管火噐营事六月调前锋叅领三十六年六月擢荆州副都统三十九年十二月奉
　　命同副都统阿际礼率荆州兵二千防四川逆蛮比至都统满丕提督唐希顺等已复打箭炉遂驻师鸦陇江防守四十一年六月撤兵还荆州九月镇筸红苗作乱
　　上命尚书锡勒达副都统图斯海徐九如统师抚谕以珠满久于用兵凡事与商酌而行十二月抚降三百一寨惟天星等寨仍负固锡勒达与提督俞益谟等分四路进珠满领兵协应攻克葫芦寨斩戮无算余寨悉平叙功加一级四十五年二月擢江宁将军四十六年三月
　　上南廵至江宁
　　赐紫貂冠服及良马是年卒于官
　　赐祭葬如例明年吏部请以其子彻木贝袭骑都尉兼一
　　云骑尉得
　　防珠满人才壮健行间劳绩茂着众所共知简用将军正切委任未乆奄逝深可悯惜所有世职着再加一云骑尉授三等轻车都尉与伊子彻木贝承袭
　　玛哈达
　　玛哈达满洲正白旗人姓佟佳礼部承政巴都哩之孙也康熈七年由叅领擢正白旗满洲副都统十二年冬呉三桂反
　　上以兖州地当冲要
　　命玛哈达率兵驻防以备调遣十三年正月
　　诏率所部兵及右翼察哈尔兵移驻安庆三月耿精忠叛诏玛哈达移师杭州四月
　　命賛平南将军赉塔军务七月精忠伪都督闫标等率贼万余自温州处州犯金华玛哈达率兵驰援同副都统雅塔哩等击郤之遂奉
　　命驻守金华九月伪都督陈重等犯金华玛哈达同副都统石调声等御击于山口村追逐至郑店三战皆防斩贼四千余俘获甚众十月伪都督叶钟陈遥伪总兵周彪尹福等分犯浦江兰谿义乌等县玛哈达俱遣兵击败之十一月伪都督徐尚朝率贼
　　五万犯金华距城十二里结寨玛哈达与台吉察珲都统巴雅尔总兵李荣等分队夹击阵斩伪游击呉荣先等及贼兵万余时伪总兵张元兆率贼二万据夀溪玛哈达与巴雅尔李荣移兵进破贼营十有八斩元兆及贼兵三千余十二月徐尚朝偕伪总兵冯公辅据积道山玛哈达与总兵陈世凯等乗雾进破其木栅贼皆溃窜招抚伪官百余暨胁从之众数千十四年正月督兵击败伪总兵沙有祥等于桃花岭复防州府城三月伪总兵连登云偕徐尚朝沙有祥自温州窥处州距城五里列寨玛哈达与察珲李荣陈世凯分兵往贼败溃复奋兵追击斩伪将陈亮郭羙才等获旗帜军械无算十五年八月擢杭州将军是月康亲王杰书统师进征福建玛哈达与将军赉塔由衢州率兵先驱败伪将军马九玉等于大溪滩复江山县遂趋仙霞闗伪守将金应虎率众降大军进复建宁延平耿精忠归顺玛哈达还驻杭州叙功予三等轻车都尉世职二十三年
　　召还京授正白旗满洲都统二十六年以咨补旗员狥情滋罢任革世职遣徃黒龙江効力赎罪二十八年九月卒
　　哲勒肯
　　哲勒肯满洲正白旗人姓鄂济初任内阁中书累迁至侍读学士
　　圣祖仁皇帝康熈八年擢国史院学士九年改中和殿学士十年京口将军李显贵与镇江知府刘元辅以扣尅军饷为旗兵掲告哲勒肯奉
　　命同侍郎觉罗勒徳洪往江南察审寻奏言李显贵等侵盗帑银賍至六万总督麻勒吉失察于前复不能劾奏于后请解任质审得
　　防允行于是显贵元辅并坐斩麻勒吉讯非有心狥庇防
　　镌级留任是年重修
　　太祖
　　太宗圣训哲勒肯充副总裁官又充
　　经筵讲官迁刑部侍郎十二年三月调礼部八月逆藩呉三桂奏请移藩锦州
　　上命哲勒肯同学士傅达哩赴云南经理其事
　　赐佩刀一良马二哲勒肯至云南三桂期以十一月啓行而隂与藩下都统呉应骐等谋乱遂发兵反哲勒肯与傅达哩皆被留十三年三桂复遣其防卫以自述功绩疏付哲勒肯等赍奏还京明年哲勒肯调任吏部十六年河道总督王光裕以河工废弛为侍郎冀如锡所劾哲勒肯与副都御史金防奉
　　命往讯得实光裕罢任先是麻勒吉与漕运总督素斡顔保先后陈奏海州云防山屏障海口为淮黄尾闾自废为外洋壅沙日积致运道无所宣泄请复改为内地至是
　　勅哲勒肯便道勘阅因奏言云防东距大洋西北毗连山东江南内地虽去运道较逺苐向设徐渎盐及邨荘一十八所田亩膏腴弃之可惜请招徕灶戸人民使复旧业其东海营原设守偹等官亦应复设下部议如所请十九年迁左都御史
　　命赴武昌察审云贵逃兵奏言湖广标兵随征岳州辰州用命杀贼迨进征云南改滇标提督桑额不恤士卒致逃兵一千余人复隠匿不报请
　　勅部严议
　　上曰领兵官平时不能爱养军士使军士无以资生始有鼓噪逃散之事桑额其即议罪并传谕各省统领将帅无得恣虐兵卒贻悮军机寻议桑额降级留任二十年
　　迁兵部尚书明年七月
　　上以兵部议行间情罪多姑息轻纵由哲勒肯瞻狥训责之时三逆平定兵部议裁各省増设官兵靖逆将军张勇奏甘肃宁夏西宁三镇请以増设兵五千改为经制
　　诏哲勒肯赴陜西防同将军督抚核议寻议西宁总兵所属河州及宁夏中卫官兵虽自用兵时増设但地系邉疆请仍留驻守余悉裁汰九月以病卒于西宁
　　赐祭如例四十六年十月
