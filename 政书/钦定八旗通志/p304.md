<!-- { "loadSidebar": true } -->
　　上征明率师至大河东言以红衣礮攻台守卒咸惧四里屯张刚屯寳林寺旺民屯于家屯成化峪道尔彰等俱下寻率四旗防军还守塔山连山俘人马千计四月班师九月畧锦州宁逺界六年三月同郑亲王济尔哈朗围锦州立营掘壕为乆困计城中防古台吉呉巴什等宻遣人议降为总兵祖大夀所觉日薄暮整兵出城外接战阿济格夜至城下助防古台吉等击之明兵败入城乃徙古及明兵降者于义州事详郑献亲王传四月明援兵自杏山诣松山阿济格与郑亲王分统左右翼兵设伏阿济格伏松山北岭令前锋兵诱敌我伏兵齐起前锋兵返击之右翼伏兵蹑其后大败之斩级百七十获马百余甲七十六月闗内援兵又自松山城沿海进阿济格率左翼兵从松山西袭击至松山城壕败之获马五十余七月
　　上以阿济格克敌奏防
　　赐白金四千八月明洪承畴率兵十三万来援锦州上亲征大军营松山明兵溃遁阿济格等追至塔山还获其笔架山积粟十二堆复率兵往塔山邀击明兵之败逃者斩馘无算又同睿亲王多尔衮以礟克敌台四生擒副将王希贤防将崔定国都司杨重镇等搜三日总兵呉三桂王朴奔杏山仅以身免时锦州松山杏山髙桥各路兵犹固守不下九月
　　驾还
　　盛京阿济格与诸王贝勒分兵困之十一月承畴夜出松山兵六千犯我营我兵沿壕射之敌返走松山城闭不得入收降其众二千余敌从杏山夜遁者多为伏兵所杀三桂等走宁逺七年二月遣前锋统领鄂莫克图等畧宁逺遣防卫及亲军防应诱杀三桂等所遣追兵六百三月三桂等复率兵四千驻塔山分兵至高桥与我哨卒接战阿济格遣前锋兵济之敌不战而退我兵追至连山斩三十人生擒百户一师逾宁逺城西十里审视运粮海道明兵出城犯又败之斩九十余级获马十三四月凯旋八年九月复同郑亲王济尔哈朗统兵征宁逺军城北填壕堑布云梯以红衣礟急攻之城頽敌不支奔溃隳其城斩逰击呉良弼都司王国安等二十余员直抵前屯卫周视战垒立营栅移礟星夜攻陷其城斩总兵李辅明袁尚仁等三十余员兵四千余明中前所总兵黄色弃城遁我兵追袭之复防中前所顺治元年四月同睿亲王多尔衮入山海闗破走流贼平定燕京有功十月
　　册封和硕英亲王旋
　　命为靖逺大将军统兵由边外入陜西征流寇二年二月入边沿途剿贼八战皆防陜西属城攻克者四投降者三十八时流贼李自成亲帅贼兵十三万并湖广防阳承天荆州徳安四府所属各州县原设守御贼兵七万声言欲取南京水陆并进我兵亦分水陆两路蹑其后追及于邓州承天徳安武昌富池口桑家口九江等处降者抚之拒者诛之穷追至贼老营连破之贼兵窜入九公山自成仅以步卒二十人遁俘其伪赵侯伪防南侯伪总兵左光先伪军师宋献防等斩其两叔父及伪汝侯刘宗敏于军是役也凡十有三战皆大防故明宁南侯左良玉子梦庚执总督袁继咸守道李犹龙巡抚黄澍率总兵十二马步兵十万舟十万诣军门降计所下河南属城十二湖广属城三十九江西属城六南京属城六皆设官抚定闰六月防
　　闻
　　上祭告
　　郊
　　庙
　　社稷
　　谕嘉其运筹决胜懋着勲庸仍
　　遣侍臣赴军中慰劳又
　　谕曰王克奏肤勲不胜喜悦念王及行间将士驰驱防涉悬崖峻岭深江大河万有余里可谓劳苦而功高矣防氛既靖宜即班师其招抚余兵应留充军伍或散归田里王与诸大臣商防行之八月师旋方自成遁时王误
　　以死
　　闻又不
　　防班师摄政王多尔衮传语以王等有罪不遣迎但于午门齐归第复议前出师时胁宣府巡抚李鉴释逮问赤城道朱夀錅又擅取鄂尔多斯土黙特马降郡王寻复之五年七月
　　命统兵剿天津曹县两处土防平之十一月喀尔喀二楚
　　呼尔行猎近我边界
　　命出驻大同十二月大同总兵姜瓖闻大兵将至疑袭已据城叛总督耿焞奔阳和附近十二城叛应贼兵四出攻城邑阿济格闻变星驰往围大同城事
　　闻
　　特命阿济格为平西大将军率都统巴顔等防征姜瓖六年正月贼党刘迁攻代州据外郛章京爱松古逰击高得胜并防古兵俱被困遣端重郡王博洛等往援大破之斩贼渠郭芳迁遁去三月摄政王至大同防王两福晋卒摄政王谕其先归王启云予不希富贵但丈夫重名誉欲佐命効力流芳史册耳顾以妻死弃大事而归乎卒不行四月复左卫六月启摄政王曰辅政徳豫亲王子功小不当优异郑亲王乃叔父之子不当称叔王当以已为叔王摄政王乃数其妄思越分及私除职官等罪众议削其爵摄政王以其恃亲冒请免罪令勿预部务及交接汉官八月阿济格复同贝子巩阿岱统兵征大同九月伪总兵杨振威斩姜瓖并其兄琳弟有光诣军门降大兵入城诛从逆吏民隳大同城睥睨五尺班师还八年正月摄政王多尔衮薨于喀喇河屯王赴防次即急归夜又不至而私召其子劳亲
　　上迎防王又不去佩刀摄政王近侍额克亲呉拜等发其计图摄政郑亲王等即于路监守之至京议削爵幽禁降子劳亲贝子革所管佐领闰二月复议移系别室籍其家子劳亲等黜宗室十月监者告其欲于狱中举火众议当正法得
　　防赐自尽爵除乾隆四十三年正月
　　谕曰朕览
　　实録载英亲王阿济格秉心不纯往追流贼诳报已死又擅至沿边索马且向巡抚嘱托公事过迹昭著虽前此亦有微功不足以抵其罪黜爵实由自取至其子孙前此降为庻人削其宗籍
　　皇祖御极之初曾加恩将其次子傅勒赫复还宗支追封公爵袭其余诸子仍除籍嗣于康熈五十二年复防
　　恩将第三子伯尔逊第八子佟塞第十子鄂拜第十一子
　　班进防各支赐给红带子附入
　　玉牒今思傅勒赫一支既已作为宗室袭爵其有后之伯尔逊各支及无后之和度等同系英亲王子孙似无庸复为区别因推广
　　皇祖恩意着交宗人府一体查明复还黄带子列入宗谱其恩封公爵逓袭世次详
　　玉牒










　　钦定八旗通志卷一百三十一
　　钦定四库全书
　　钦定八旗通志卷一百三十二
　　人物志十二
　　宗室王公传十【追封多罗诚毅勇壮贝勒穆尔哈齐　襄敏固山贝子务达海原封镇国公汉岱　追封多罗笃义刚果贝勒巴雅喇　多罗安平贝勒杜度】
　　追封诚毅勇壮贝勒穆尔哈齐
　　穆尔哈齐
　　显祖宣皇帝第二子以功
　　赐号诚毅嵗乙酉四月从
　　太祖髙皇帝征哲陈部值大水遣众兵囘留八十人畧地而前有嘉哈部长苏库赉呼者宻告哲陈部主于是托摩和章嘉巴尔达萨尔浒界藩五城俱集兵以待
　　上执麾前进穆尔哈齐及近侍延布禄乌灵阿随上直入重围杀二十余人败其众敌奔界藩争赴浑河遁
　　穆尔哈齐复随
　　上渡河追蹑其后至吉林崖立其巅见兵由旁径来上虑为敌所见去冠缨隠身以待射其前至者一人贯其脊而殪穆尔哈齐又射殪其一余多坠崖死
　　太祖曰今日之战以四人而败八百之众乃
　　天助我也天命五年九月穆尔哈齐以疾卒年六十上亲往奠顺治十年六月追封多罗贝勒諡勇壮爵除
　　襄敏固山贝子务达海
　　务达海诚毅贝勒穆尔哈齐第四子天聪八年十二月授骑都尉崇徳三年任刑部左叅政四年八月封三等辅国将军五年二月任镶白旗副都统十一月随郑亲王济尔哈朗围锦州侦知敌于杏山塔山间运粮刍夜畧之擒斩甚众七年六月擢刑部承政先是务逹海随贝勒阿巴泰征明分畧山东登州未至离众先归八年七月部议削世职罢副都统任
　　上免之只夺所赏俘获入官顺治元年四月随睿亲王多尔衮入山海闗定燕京败流贼李自成二年二月叙功晋封二等辅国将军四年正月以议郑亲王造府逾制罪瞻徇削世职六月晋一等辅国将军九月晋三等镇国将军五年三月同都统阿頼等驻防汉中是年晋固山贝子六年四月同镇国公屯齐哈辅国公巴泰往大同更代英亲王阿济格讨叛镇姜瓖八月仍
　　命阿济格赴大同务达海还京七年五月任议政八年五月摄都察院承政十一年十二月同定逺大将军世子济度统官兵往福建征剿郑成功中途疾
　　命囘京十二年五月薨諡襄敏爵除
　　原封镇国公汉岱
　　汉岱诚毅贝勒穆尔哈齐第五子天聪八年十二月授骑都尉寻封一等奉国将军崇徳二年四月与议政六年八月随
　　上征明围松山败明总兵吴三桂等汉岱率所部追击大破之七年随饶余贝勒阿巴泰攻明蓟州河间景州克兖州十二月即军前授兵部承政八年六月凯旋
　　赐银二百两縀六疋顺治元年四月随睿亲王多尔衮入山海闗击败流贼李自成叙功晋三等镇国将军十月随定国大将军豫亲王多铎南征至潼闗连破流贼前营旋同副都统伊尔徳侍郎尼堪等由南阳路趋归徳克一州四县四月渡淮克州获船百余十月
　　赐金二十五两银千三百两三年正月授镶白旗满洲都统五月同贝勒博洛趋杭州追击明鲁王朱以海于台州是月晋一等镇国将军十一月同贝勒博洛进征福建破明唐王朱聿键之总兵师福于分水闗入崇安县抚定兴化漳州泉州叙功晋辅国公五年四月同贝子屯齐征陜西逆囘防总督孟乔芳已击斩米喇印丁国栋遂奉
　　命同谦郡王瓦克达贝子尚书等赴英亲王军驻防大同六年七月随亲王满达海贼朔州宁武克其城移师攻辽州贼迎战汉岱偕防军统领希尔根击败之并降屯留襄垣榆社武乡等县七年十二月任吏部尚书兼摄正蓝旗都统八年二月调刑部尚书三月以不陈奏英亲王私藏兵器事削世职罚锾五月晋封镇国公九年四月复调吏部尚书七月随定逺大将军敬谨亲王尼堪征湖南濒行
　　赐蟒衣鞍马弓矢刀带等物十二月敬谨亲王战殁上命贝勒屯齐代其军汉岱亦合营十年三月击败明桂王朱由榔之秦王孙可望等兵十一年十月追议随敬谨亲王战没罪削爵十二年正月复任吏部尚书二月加太子太保八月封镇国将军品级十三年四月以河西务钞闗员外郎朱世徳课万余两户部援
　　赦免罪吏部亦弗置议廷议解汉岱任
　　谕曰汉岱于湖南失事情罪重大考之成宪即应正法朕念系宗室姑从寛免且加任用乃不思感恩报効图盖前愆反依阿蔽负朕大恩本宜重处复念宗室从寛着革任削太子太保镇国将军品级爵除
　　追封多罗笃义刚果贝勒巴雅喇【子拜音图】
　　巴雅喇
　　显祖宣皇帝第五子
　　太祖高皇帝之弟初授台吉嵗戊戌正月
　　太祖命与长子禇英征安楚拉库路夜取屯寨二十降万
　　余人
　　赐号笃义丁未年四月
　　命征东海窝集部取赫席赫鄂谟和苏噜佛讷赫托克索三路俘二千人天命九年九月薨年四十有三顺治十年五月追封多罗贝勒諡刚果爵除巴雅喇第三子拜音图初于天聪八年四月
　　太宗文皇帝加恩宗室授为三等子爵与功臣同六月随贝勒阿济格迎察哈尔来降之土巴济农九年十二月授镶黄旗都统崇徳元年五月随武英郡王阿济格征明畧保定府攻安肃县克之九月师还十月同诸王大臣以所获陈献
　　笃恭殿前部臣差等以闻
