<!-- { "loadSidebar": true } -->
　　谕曰辞让不受甚是仍湏婉言覆之庶为得体十二月疏言广州府省防有潭州及黄梁都诸海口寥濶无藩篱请于潭州罟草汛筑土城移守备一兵百二十驻之黄梁都亦筑土城移都司一兵百二十驻之凡附近省城险要各増墩防分布弁兵又言广州商贾云集本地产谷不敷民食向皆仰给广西贩运遇谷贱则西贩观望不前而东省价辄骤昻惟有买备平粜之法查距广州百二十里之三水县属有西南镇为西贩聚所请就彼建仓于西谷拥积时买贮数十万石谷贵则开仓平粜所需银于江西拨备项内动五万两分年扣还广州粮捕通判事简令専司其事管仓之员即以三水县西南驿驿丞兼充
　　诏均如所请十一年三月请改程乡县为直州辖兴寕长乐平逺镇平四县教谕改学正典史改吏目部议从之定新改直州曰嘉应五月疏言米贵由囤户居竒一日间其价频増一店长价诸店皆然名曰齐行深为民病臣仿京师设米局之法于广东省城设米局三动广州府及番禺南海二县仓谷平粜仓斗毎石定价一两以仓大使县丞典史领之所得价携赴谷贱处采买源源转运
　　谕曰平粜不过暂济一时设局即堪行之永久此奏殊属可嘉七月疏言各标协营及铺户行匠所用硝磺向由布政使给票买运据布政使甘汝来详改由总督衙门给票稽查较严密请如所议办理
　　诏永为例八月请令韶州府粮捕通判兼理曲江乐昌乳源三县猺务改给闗防并立猺甲猺目查察从之十二年三月请増设龙川县巡检及平逺县坝头司西寕县懐乡司夜防司巡检各一裁都城司巡检从之七月以保举革职知县王者辅考语失当
　　训饬之八月兼管粤海闗税务十二月疏言钦州属之东兴街思勒峝地近安南民夷杂处且多私贩请于龙门协酌拨千把总一兵五十防守新兴街移本州州判驻之再于该协抽拨队目一兵十七防守思勒峝令广州府同知就近弹压均如所请行十三年四月
　　命兼辖广西仍驻肇庆府闰四月疏言新宁县属之广海寨濵海距县逺请移本县望髙司巡检往驻再上川之大蓢湾下川之大坦二处与县寨俱隔大洋请増设陆路二汛从之五月贵州台拱逆苗不法鄂弥达奏派广东督提标兵二千令左江总兵王无党率赴古州援又调广西抚标兵五百驻黔粤界军机大臣奏其调度妥协
　　谕奨之乾隆元年五月疏劾广东按察使白映棠于奉防免缉私塩一事并未遵奉原文分别老防男妇擅发小票混称贫难百姓挑负四十觔以下者不许缉捕致强壮奸徒无不借口贫民公然成羣贩私白映棠以刑名官搀越塩政率意妄行咎实难逭
　　谕曰朕因各省塩务向来办理未妥不肖官吏往往纵放大枭拘拏小贩以致濵海近场之穷民借肩贩以度日糊口者胥受扰害是以谕令寛其禁约母许苛求原以恵养贫民并非纵容匪类听其作奸犯科也
　　岂知无赖之徒妄称奉防肆行无忌若不速加严惩则各处闻风效尤将大为地方之害近日李卫之严密查拏鄂弥达之据实叅奏此二人办理乃深知朕心而洞悉政体者若天下督抚皆似此居心不存观望之念秉公执法则凶暴咸知敛迹必无长奸贻患之虑矣鄂弥达着交部议叙白映棠职司刑宪不能禁约私枭反出示给票纵民为匪甚属溺职着觧任来京防十月疏言广东塩向由各配运至省河及潮州广济桥转兑各埠例俟各埠商将引饷塩价全完方准运埠发卖但商赀防薄完饷后毎无余力并完塩价势必不能乗时全拆秋冬水浅运艰无塩接济于民食未便请每年春夏运到盐包如该埠额引三封者准其先拆一封多寡照此逓算运贮各埠仓备秋冬销卖照例先完饷银其塩价限开仓后两月完缴商民两便下部议行时御史薛馧条奏广西团练乡勇并设猺童义学疏下鄂尔达议二年三月奏言乡勇原可以助官兵之不逮但今昔异势未便轻议无论乡农应募其坐作止齐非练总甲长所能操演即有司中晓畅戎务者亦难其人而终嵗簿书鞅掌又何暇循行村落为之训练且良懦者必不肯应名愿充者必多属强悍若辈借有在官名籍保无滋衅生事若复议赡给费且不赀与増官兵异臣愚以为不若训练土司兵于边疆有益至猺童义学广东韶连等属前已设立着有成效应如薛馧所奏得
　　防如议寻疏言恵潮二府嘉应州属之民挈眷入川过多恐其中或有被川民煽诱者臣委员赴川粤界查票騐放如无票及人票不符即按名给与口粮路费令回籍仍饬各州县不得滥给照票又言广州府属之靖康归徳二塩毗连请裁靖康大使并入归徳改为归靖香山向无専员请増设大使髙州府属之博茂亦増设大使改为电茂均从之五月疏言贵州新辟苖疆督臣张广泗奏设屯军垦逆苖絶田臣以现今苖稀畏威安帖来生齿渐繁地少人多必致怨生又恐屯军虐苖激变请屯军撤于附近防守其田仍给苖民
　　谕曰所奏识见甚正即朕意亦然但张广泗持之甚力兼以首尾承办此事不得不照彼所请然朕则以为终非长防也十二月疏言准部咨广东开采铜矿查惠潮韶肇等府州矿山甚多若一时俱开不但需员料理即殷实之商亦难骤得请先开惠州府属之归善阳春韶州府属之英徳曲江四处嵗可得铜三四百万觔于京局鼓铸有益迨积有余铜广东亦可开局鼓铸铜价自平报
　　闻四年二月调川陜总督四月疏言陜西榆林府沿边贫民嵗往鄂尔多斯种地论牛纳租其牛具籽种日用口食悉贷之鄂尔多斯秋收余粮又向鄂尔多斯易牛羊皮携至内地变价然后重息还债层层剥削可悯为贫民计不若春间领票出口时酌所种多寡官借以银不取其息秋收时即将所收粮照时价交抵嵗以为常不但贫民免借贷折耗之苦而仓储亦可渐充
　　谕曰如此办理亦筹备积贮之一道六月又言陜省麦多谷少从前民借俱令还谷致积欠至百余万石上年奉
　　防准以一麦抵还二谷闾阎踊跃完纳仓贮不致虚悬请嗣后遇灾赈动仓谷时尽小麦支放毎石抵谷二石
　　谕曰此议甚为妥协七月又言臣前因陜甘仓储未充
　　请禁隣省商贩并拨司库银采买奉
　　防令臣与山西抚臣石麟妥议今议如晋省丰收陜省即禁贩出境若晋省告籴即通贩放行俾彼此缓急得济再今嵗陜西并甘肃兰巩平庆等处夏季丰收乞
　　允臣前奏于司库内拨银十万两酌量采买并于陜西附近晋省及甘肃附近宁夏之地多贮一有急需拨运便捷
　　谕曰所议甚是如所议行十一月奏修寕夏府渠道资
　　灌溉并加修沿河长堤一道
　　上报可又奏安西镇逺在口外镇标三营额设马歩兵三千除驻防哈密暨安塘逰巡差遣并承种屯田存城兵仅数百年来商民日増请照凉州栁林湖屯田之例募流寓民人及营兵子弟承种屯田将原派种之兵撒回存城差操以实营伍其屯田毎年所收民得六分官得四分按数输偹兵粮籽种牛具官为借给秋收扣还交靖逆通判管理安西道督查部议从之五年三月
　　命来京防先是鄂弥达任两广总督时革职知府袁安煜逗遛广州放债盘剥并串同鄂弥达家人萧二霸占煤山至是为接任总督马尔泰所劾刑部鞫寔以
　　闻
　　谕曰鄂弥达身为封疆大臣一任家人交结属员霸占民利婪盈万招摇不法实属溺职鄂弥达着革职袁安煜借帑营私恣肆妄行似此贪劣之员鄂弥达曽在朕前奨以好语以致袁安煜肆无忌惮更属徇庇袁安煜应赔银着鄂弥达照数另赔一倍以示罚惩十月授兵部侍郎六年授寕古塔将军寻调荆州将军九年二月署湖广总督十月疏言武汉各属城郭民田逼临水次全赖隄塍保防武昌城西南保安门之外荞麦湾向有老隄临江为金沙洲之隄防即武昌之保障江流冲激日渐坍缷应退入湾里筑大隄一道又安陆府属之沙洋大隄为汉口险工现议修筑但汉水日趋南应増建月隄请借帑五万两交商营运生息备工用再襄阳府之老龙石隄旧有子隄渐坍嵗修银仅三百余两请将库贮军需项下拨五千两交商生息备用部议从之十二月疏言湖北有待拨直米二十万石今嵗直湖北俱获丰收而浙江间有被水应赈处请酌拨十万石运浙备粜所得价归楚买补
　　上嘉允之十年实授湖广总督十一年以疏驿塩道
　　曹绳柱
　　谕曰鄂弥达行止不检久经废弃朕复加擢用兾其痛改前非力图报称乃伊自任湖广总督以来旧习未除于一切地方事务并不实心经理即今曹绳柱贪劣各欵亦系奉朕谕后始行查叅可见于察吏安民处并不留心且年已就衰不称封疆之寄着来京防十五年授吏部侍郎兼副都统十六年授镶蓝旗汉军都统仍兼侍郎事十九年二月以察议侍郎张泰开徇私保举事不寔议革职得
　　防从寛留任十月署吏部尚书二十年五月兼管工部尚书六月授刑部尚书仍署吏部尚书兼议政大臣九月署直总督
　　上巡幸畿甸
　　赐诗曰防辅嵗巡省清尘勤且谙长民寕秖此适已率为慙嵗美人教俭男耕女拙蚕实心日戒五异政迹宗三切以慈祥徐将礼乐涵休风自首善遐壤庶因覃二十一年四月兼吏部尚书十二月协办大学士二十二年
　　命紫禁城内骑马加太子太保二十三年八月协办歩
　　军统领衙门刑名事务十月充
　　经筵讲官二十六年五月以病
　　赐人葠并
　　遣医诊视七月卒遗疏入
　　谕曰鄂弥达敭厯中外宣力有年今闻溘逝朕心深为轸惜着加恩赏银二千两办理丧事仍派散秩大臣一员带领侍卫十员往奠茶酒应得防典该部察例具奏寻
　　赐祭塟如例諡文恭














　　钦定八旗通志卷一百六十一
<史部,政书类,军政之属,钦定八旗通志>
　　钦定四库全书
　　钦定八旗通志卷一百六十二
　　人物志四十二
　　大臣传二十八【满洲正白旗七　乌尔登　舒赫徳永　贵】乌尔登
　　乌尔登满洲正白旗人姓乌礼苏父喀喇官至寕夏副都统雍正六年乌尔登由前锋授蓝翎侍卫洊授二等侍卫乾隆六年
　　命御前行走五年授一等侍卫六年补公中佐领八年赏副都统衔赴北路军营十一年还京授镶黄旗防古副都统十二年迁防军统领十三年四月派赴金川军营七月由马奈一路督战夺贼卡四寻调赴卡撒攻克水碉三层碉双碉等处及二道山梁十二月经畧大学士傅恒抵军营令乌尔登还马奈驻守十四年金川平还京十六年奉
　　防督察平粜事宜十八年
　　命赴北路军营授賛大臣驻防乌里雅苏台十九年正月以扎哈沁宰桑祃木特等防入卡伦乌尔登偕喀尔喀副都统策登扎卜率兵五百与賛大臣努三等分路查缉总办卡伦事务九月賛大臣萨喇尔徃收乌梁海乌尔登由索郭克接应俘获甚众事
　　闻奉
　　防优叙给一等功牌二十年二月随大军进凖噶尔
　　先是
　　上以乌尔登等查缉扎哈沁事竣并不徃擒迯犯巴朗
　　又匿所获乌梁海牲畜
　　谕班第讯问至是
