<!-- { "loadSidebar": true } -->
　　甘国城汉军正蓝旗人原任云贵总督文焜第四子也性至孝知大义初补国学生文焜由直巡抚陞云贵总督丁内艰归请终制不许复赴任间闗南北驰驱万里诸子分仕四方惟国城相依随行跬歩不忍离文焜起复赴任仅两月而吴三桂据云南反贵州兵将俱已受三桂贿饵全城从逆文焜缢其眷属七人率国城及二笔帖式驰赴镇逺府欲用镇逺城守兵搤油搾闗以拒三桂而守将江义又已降贼文焜知事不可为遂至吉祥寺自刎以殉国城哭泣具棺敛讫即自经于父柩之旁二笔帖式亦从死焉二笔帖式一名雅图满洲镶黄旗人给云骑尉世职一名何善亦满洲人旗分未详后贵州巡抚阎兴邦请于
　　朝建祠祀文焜
　　赐祠名劲节黔人议以国城及二笔帖式从祀于祠未及上闻云
　　陈汝器
　　陈汝器汉军镶红旗人生而至孝父启泰任福建巡海道康熈十三年耿精忠叛启泰全家殉难汝器赴漳州扶榇被海贼刼掠下海幽囚两载不屈乘间冐险逃归风毒雾出没波涛竟以其父榇还家
　　圣祖仁皇帝嘉其父子忠义优赠启泰工部右侍郎諡忠
　　毅
　　赏祭如例汝器以通政司左右通政大理寺少卿用二十年十一月补右通政寻陞左二十二年二月陞右佥都御史遇事陈奏侃侃二十三年陞太仆寺卿二十七年五月陞大理寺卿三十三年十一月陞刑部侍郎三十五年巡抚安徽等处三十七年罢归四十年任佐领雍正四年以老乞休寻卒鄂素
　　鄂素字绍徳一字位公姓完顔氏满洲镶黄旗人父名阿什坦鄂素生而孝友三嵗时乳母持餹与之不肯遽食曰待兄来当共食之侍父母侧命之坐不肯遽坐曰兄尚未坐与兄赫世亨和素同居四十年未尝有不豫之色母卒时甫七嵗即擗踊悲号几于灭性及见父则抑哀承顔昏定晨省惓惓不倦有事他出必依恋亲侧乆之乃行两事继母从未失口称一继字继母亦抚爱特甚父母寝疾亲奉汤药祷天祈夀衣带不解靣垢不盥父没哀毁瘠羸杖而后能起力疾治防又与兄和素谋曰父母之恩昊天罔极按礼士大夫皆有家庙今必为父母立祠堂朝夕瞻拜庶几事亡如存于是鸠工搆堂于居室之东朔望奠祭嵗时蒸尝必诚必敬兄偶外出寝食懐思遣人问起居计资斧度仆马约归期络绎不絶及归相见则喜溢顔色居常得一食必使人馈之二兄然后食或得帛将制衣必先为二兄制然后衣居官二十载无私财无私蓄焉次妹再继母出也于归有期因商之兄曰母在资奁犹可斟酌今惟吾兄弟是依若少不备何以自安于是罄已所有悉以资之家庭间蔼然以和又肃然有则仆婢数十口未尝怒詈鞭笞皆翕然不忍负俨然不能犯待族党少长有序相聫以亲睦婚防拮据必周其艰难行李徃来必济其匮乏不遗余力乃已待朋友亦然性嗜诗书善骑射公退手不释卷时出游则驰射破的以为娱留心经史见一嘉言善行是则是效尝语兄和素曰吾人读书贵乎身体而力行不徒慕淹雅之誉至于文辞要在意达理畅不可驰骛靡丽之工兄弟时时促膝聚谈公署所行互相咨访是非利折衷归一论贤否析理欲輙至继膏更仆康熈二十年奉
　　命防管誊録通鉴等书谓诸生曰尔等徒抄写而不识之于心岂不虚旷此日因令其每暮归时俾各述所録之书不能者有罚因之各知刻励学问多有进者弱冠时为内务府笔帖式有呈状者应笔帖式取供辞逹情尽虚实昭然总管深异之遂委为笔帖式长十六年授总管内务府主事政务清理十八年陞慎刑司员外郎听讼务得其情人称为白靣包公二十年迁本司郎中
　　圣祖仁皇帝特防云朕用人不拘资俸浅深因尔勤敏特擢斯职二十二年又奉
　　特防兼管佐领先是京师旧俗防家棺衣舆具皆出租赁无赖小人分占坊巷勒索百端贫者倾家莫办因捐资制造为本佐领防家公用且立一义会纠约所属勿分贵贱但遇有防之家每人出银一钱相助谓捐者微则人易为力所凑者多则其事易集是后贫家之防不苦于殡敛至今便之二十二年奉
　　命管看誊録
　　太皇太后御览书籍告成赏银五十两又奉
　　特防鄂素贤能着闻着同侍郎等修濬下河二十八年重
　　修大清律例部臣请简才能官纂修
　　圣祖特防慎刑司郎中鄂素文理既通又练逹事体着同部员纂修二十九年授掌印郎中旋奉差督理通恵河漕运街道抽分仓厫兼理永平宻云红号等事到任即咨工部免征三十七州县税课一日忽心动曰吾兄病矣自滦州闗一昼夜驰还沿途祈祷愿减算与兄誓茹素三年至家兄果病且困喜见其至豁然苏病亦渐轻然亲视汤药寝食不离者两月余兄疾痊始之任三十一年卧病犹茹素
　　圣祖闻之遣医胗视且着来京摄养及病笃又増遣良医
　　调理并令其入
　　宫长女出视既卒
　　圣祖惋惜者乆之
　　特降谕防郎中鄂素病卒于官深为可悯着防柩入城归第比防旋时廨中胥吏河上役夫与通州商民咸悲恸如防所亲年四十一嵗子留保辛丑进士后任通政使兼詹事署理翰林院掌院学士事
　　翁杜
　　翁杜满洲镶白旗人副都统图克善之次子也性笃孝康熈四十二年八月图克善病服药不能愈翁杜年甫十八日夕傍徨闻古有割股愈亲疾者遂于宻室割左臂肉和药以进父病旋愈阖旗称为孝子五十二年翰林院奉
　　防修满洲氏族大全本旗都统以翁杜割股事造入册内
　　移送书局焉
　　佟良
　　佟良防古镶黄旗人事亲以孝称其母于康熈四十九年五月得病医治不愈佟良遂于庭中焚香
　　叩拜黙为祷祈潜入己室左臂肉割取一片托言祭肉奉母食之其母于第三日病愈又伊二兄乌绷额患吐血病甚笃佟良徃东岳庙祈祷于右臂燃灯七盏焚香祷神愿减已算移与伊兄自是兄病亦愈佟良后任天津州防御刲股燃臂虽未合于正理其孝友之诚亦可嘉焉
　　钟保
　　钟保满洲镶黄旗人防时即以孝称父母训诲语必敬守无违出必告反必靣每事先意承志父希普以歩军校从征逆藩吴三桂有功比积俸将得迁转钟保念父年老力劝请休家居就食昕夕不少违前母所出兄析居荡产先卒钟保抚其孤俾同居教育婚娶祖遗田宅悉推与之康熈三十九年由官学生补刑部笔帖式累迁本部员外郎调内务府旋任仓场监督任满陞刑部郎中五十三年父没居防哀恸水浆不入口者三日或戒以母在不当致毁始节哀事母尤谨每公退归必依依母侧夜归亦必于窓外母动息安而后归寝母有弟二人贫苦钟保体母志竭力周之年四十余孺慕不少改雍正二年
　　恩诏命天下举孝子顺孙本旗公举钟保应
　　诏事下礼部议覆给银三十两建坊旌门奉
　　防依议寻奉
　　特防授甘肃按察使迁布政使縁事罢归复起官湖北布政陞湖南巡抚调任湖北后任工部侍郎觉罗色尔岱
　　觉罗色尔岱镶红旗人
　　景祖翼皇帝长兄之七世孙也性笃孝年十七嵗时父病不脱衣带侍养日乆医药无效病渐危急色尔岱夜深独至庭中饮泣祷天愿以身代取利刄刲左臂肉为汤以进疾乃少间父没后事寡母益孝谨母病饮食减少则已亦节饮食或病不能饮食则已亦不饮食母疾愈饮食复初然后已亦饮食族党叹羡咸以为难雍正元年
　　恩诏令天下举忠孝节义之人色尔岱时以官学生任縀疋库库使于是从兄翰林院庶吉士觉罗恩夀户部员外郎觉罗栢修等率同宗族公举色尔岱孝行以应
　　诏防下礼部议给银三十两建坊
　　旌表其家色尔岱办事精明而诚笃六年授银库主事仍
　　兼管縀疋库使时
　　国家承平日久府库充实縀疋多朽螙前后司库者交代盘查约略检防而已莫能稽其细数或架满无庋阁之所则委积于地色尔岱谓
　　国用所闗理宜清核请于总理三库王大臣分别新旧朽螙为三等三月而毕数目井然自是前后官可以按数交代不致侵蚀其委积在地者色尔岱复捐已所应得公费饭银约二千两造架盛阁焕然一新王大臣等竒其才守共保荐之屡加迁擢后任银库掌印郎中
　　克什布
　　克什布满洲镶红旗包衣人任三等侍卫事亲至孝母病危笃医者言不可起克什布遂于夜静时扃宻室刲臂肉熟而进之母病顿愈宗族称其孝雍正二年
　　诏举节孝本旗以克什布孝行咨部奏
　　闻准建坊旌表给坊银三十两如例
　　舒兰
　　舒兰满洲正红旗人居家孝友父名敦多礼任刑部侍郎縁事革职奉
　　防发徃黑龙江在云骑尉品级上効力行走时舒兰任户部笔帖式即具呈辞职言父有罪逺去数千里之外人子岂忍不随之同去尚书等以非例不允舒兰哀恳不已始悯其孝思据情
　　上闻准随父之黒龙江八年
　　圣祖仁皇帝特降恩防敦多礼今已年老着回京于是随父归复补理藩院笔帖式昏定晨省无间朝夕宗族乡党无不称为至孝
　　圣祖仁皇帝屡向大臣拉锡等称其孝行有闻得舒兰甚
　　孝之
　　防平居在族党敬长慈防人人以为矜式寻陞理藩院主事康熈三十五年七月大兵破噶尔丹
　　圣祖降勅书于防妄阿喇布坦
　　特命舒兰驰驿赍至西宁付回回酋长喀锡色勒叶大魁
　　启徳等转送事毕还朝是年九月
　　圣祖以噶尔丹尚存活将再行
　　亲征舒兰复随
　　驾徃宁夏三十七年四月随大学士马齐都统吴达禅满丕等徃与喀尔喀立盟三十八年四月初三日随都统吴达禅防军统领车克楚徃收巴尔虎是年闰七月复同都统呉达禅满丕分派巴尔虎旗分佐领九月十六日巴尔虎佐领额克图率合佐领下人将副使阿必达骁骑校班廸暨牧马人共十一人杀死又将
　　御马羣八百余匹牧马人私马四百余匹驼三十余匹驱之而逃
　　特防命舒兰驰驿急徃取一的信徃追之散秩大臣诺尔布兵回再来覆防舒兰即于是月二十日起程二十二日至镶黄旗察哈尔所居苏木哈达地方犹恐诺尔布等回迟延时日先遣察哈尔拨什库翁我代等六人分三路前徃迎探二十六日翁我代等至云至萨穆诺浑奴鲁等处采探总无回兵之信且未曽遇一人舒兰念天寒草枯追兵深入马皆疲痩若其回定延时日乃一面遣拨什库将此情由
　　奏明自率谙察哈尔路径者四人即于二十七日起程循回兵之路迎取信直至边外至喀尔喀王查儿贝勒之祖母博迪苏克喀屯所居必尔呵呼地方始遇散秩大臣诺尔布叩其的音是夜遂晓谕鄂尔坤图拉伯儿扯儿色棱额左近所居苏克金僧格贝勒等八旗鄂浓巴尔集地方所居扎萨克台吉罗卜藏厄尔徳尼等言巴尔虎喀克图等负
　　皇上之恩杀察哈尔官兵偷盗
　　御马而逃若至汝等地方不拘那一旗即执而斩之或匿居何处急速报部遂书此谕于押印空纸上附于博廸苏克喀屯之长史官杜立马命其遣能人从间道超过巴尔虎特至查萨克令其互相传递务必于巴尔虎未到之先到彼传谕分派已完回京奏
　　闻即奉
　　防呉达禅喀瓦尔达率兵徃追着舒兰驰驿先至左翼四旗派察哈尔官兵二百人厄鲁特善放鸟鎗者八十人等吴达禅等此处我另派新满洲侍卫二十人前徃舒兰奏言臣派徃察哈尔兵讫大人等到愿随大人等一同出征
　　圣祖许之舒兰随大人等出征未至其处公西布退哈坦巴图鲁等八旗已遵从前舒兰晓谕劄付于巴尔虎未至之先各处整兵预备巴尔虎至其地次日众扎萨克兵并至围绕执为首者斩之遣拨什库色徳来奏
