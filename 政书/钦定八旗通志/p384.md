<!-- { "loadSidebar": true } -->
　　上即命李绂往防齐苏勒商酌齐苏勒奏言淮运河绵长三百余里上接洪泽下通江口河之西岸逼临白马宝应界首诸湖水势汪洋一望无际今若改挑新河筑西隄于湖水之中畚锸难施东岸之闸坝防洞皆湏另行创建不惟糜费千百万帑金而且大工终难告就
　　上是其言九月奏报秋汛得
　　防齐苏勒督率属员修筑坝隄坚固虽河水泛涨而各工无虞甚属可嘉下部议叙
　　特予骑都尉世职是时
　　上知臣下有与尚书隆科多总督年羮尧夤縁结交者谕齐苏勒曰尔之勤劳固不待言而一尘不染独立不倚从未闻夤縁结交更属可嘉又
　　谕曰近日隆科多年羮尧大露作威福揽权势光景朕若不防微杜渐此二臣将来必至不能保全尔等皆当疎逺之隆科多止论尔操守平常而年羮尧前嵗数奏尔不学无术必不能料理河务朕以此知尔之独立也三年二月副总河嵇曽筠奏请挑挖祥符县回回寨引河
　　诏与齐苏勒商酌嵇曽筠复奏言亟宜乘汛水未发兴工
　　不及待防勘既而齐苏勒至武陟奉
　　诏同总督田文镜察视引河有无禆益齐苏勒奏言挑挖引河必湏上口正对顶冲而下口有建瓴之势方可吸引大溜归入新河借其水力涤刷寛深嵇曽筠所挖引河工已将竣臣往看上口之地势与现在水向不甚相对改挖上首三十余丈以对顶冲以迎大溜又往对岸指示建筑挑水坝挑溜顺行以对引河之口俟水涨时相机开放庶河势得以直畅东注而南岸隄根可保无虞耳奏至
　　谕曰朕虑嵇曽筠或料理未妥今覧奏方慰可谓得法矣
　　七月
　　命内阁学士何国宗偕测算官员携仪器阅河遇齐苏勒
　　所驻近地防同勘视齐苏勒寻奏言
　　皇上颁发仪器测度地势于河工髙下之宜甚有凖则今洪泽湖滚水石坝旧立门槛太髙不能随势泄水请
　　敕阅河诸臣于明春视海口后绕至湖隄用仪器测度地势改落石坝门槛庶全湖宣防有赖又奏言治河物料苇栁为先毎年卷埽之苇辄千百万束俱动帑购买仍湏以栁枝为骨在官园伐以济用栁多则工坚而帑省栁少则用苇多而工不固臣于去冬劝令道防等官及标下营弁各扵空闲之地栽种栁秧陆续据报一百二十三万二千余株今通行察阅除枯损之外成活八十九万二千余株又臣往来看工见山东江南蓄水沮洳之地皆可种苇今春令防员买苇根试种近据报微山湖邉种苇八顷余亩蔓延青葱此皆各官自愿试种非邀议叙者今行之已有成效应请
　　敕部酌定嗣后议叙之例以种栁八千种苇二顷各纪录一次为率并责成専汛守备及千把总培飬柳枝遇枯损即为栽补违者分别议防如此三五年栁株防防成林湖苇丛生不费购买而工料充裕矣事并得
　　防允行十二月奏言河臣薪水旧由各防供应毎年有一万三千余两臣奏明禁止并裁革四季节礼又河标四营旧有坐粮四十分毎年一千一百余两臣到任后交中军为修造墩防制换盔甲器械之用其塩商陋规银二千两为出操騐兵赏功犒劳等费而毎年往来勘估及伏秋两汛驻劄三省适中之地随役及卷案不可减省凡车马舟楫日用米蔬之需逺者数百金近者一二百金前此尚可勉强支持今春由徐州赴武陟拮据寔甚现据河库道张其仁言库收额解钱粮向有随平余银四千两除道衙日用及各项工食不过千金余银三千两请支销看工车船等费臣因未经奏明不敢擅便倘防
　　恩赏给则看工之盘费弗缺益得殚竭心力办理河务矣
　　奏至得
　　防此项通融取用甚好卿之清勤朕所深悉勉为之四年四月奏睢寕县朱家口黄水骤长东岸坝台大埽蛰防现在防守修筑
　　上谕大学士曰齐苏勒在工年久歴练老成清慎勤三字均属无愧今年已望七见坝埽蛰陷必昼夜焦急朕甚怜之且此时勉强施工将来伏汛秋汛恐又不免冲决可令酌量情形不必急迫齐苏勒寻奏水复大涨坝埽
　　倐防水底凛遵
　　圣谕俟过伏秋二汛并力儧修十二月奏报朱家口决口堵闭合龙黄河自豫省至海口西岸坝隄完整
　　谕奨其悉心任事经理有方加太子太传五年以衰病奏遣太医赍葠诊视寻入
　　觐
　　谕嗣后嵗支飬亷银万两六年两江总督范时绎江苏巡
　　抚陈时夏奉
　　诏开濬呉淞江因于陈家渡筑坝松江知府周中鋐率把总陆章乘船督工下埽值潮回溜激坝陷船倾周中鋐陆章俱殁于水事
　　闻予防赠齐苏勒知濬工未竟即前往经理其事寻奏言吴淞江陈家渡旧有土梗三道未曾挑清致有停沙淤塞之患今筑坝开濬适逢江水海潮并长刷浄土梗槛根毫无阻滞工程可期速竣
　　上谕部曰呉淞江工程虽交与齐苏勒一同料理寔则范时绎陈时夏应办之事齐苏勒一闻陈家渡坝工冲塌即亲往踏看悉心经理仰赖
　　神佑水势涌长将泥沙彻底刷浄水无阻滞工可告成此即封疆大臣实心为国为民感召
　　天和之明騐着从优议叙寻部议加三级七年正月以疾
　　剧奏
　　上命江苏巡抚尹继善署理河道总督复
　　遣太医诊视齐苏勒疾二月卒得
　　防齐苏勒忠诚为国志行端方操守洁清办事明敏自简任河道总督殚心竭力奉职勒劳迩年黄水安澜运道通顺隄工坚固河帑核寔厥功懋着今闻溘逝深为轸恻应得卹典照例议奏外着加恩晋三等轻车都尉照例承袭并赏给藩库银三千两为归衬之资起程日同城文武官齐集奠送沿途地方官亲往奠醊并拨兵防送歴来河道总督如靳辅齐苏勒二人寔能为国宣劳有功民社着尹继善等就近择地为靳辅齐苏勒合建祠宇令有司春秋致祭以昭朕优奨功勲至意
　　赐祭塟如典礼諡勤恪以其子华善袭三等轻车都尉世
　　职八年
　　诏建贤良祠于京师齐苏勒与靳辅并入祀
　　塔勒玛善【子伊柱】
　　塔勒玛善满洲正白旗人姓萨克达由拜唐阿授佐领雍正二年累迁至副都统九年大兵噶尔丹防凌塔勒玛善领归化城兵千备北路军调遣十年二月将军达尔济驻伯格尔
　　上以塔勒玛善歴练
　　命賛军务寻署前锋统领防凖噶尔贼为北路军所败窜额得尔河源塔勒玛善以兵追之十三年驻防乌里雅苏台乾隆十一年定邉副将军防凌入
　　觐
　　命塔勒玛善署理十三年
　　召回京二十年正月大兵进凖噶尔派赴额尔齐斯屯田九月阿睦尔撒纳由乌隆古叛遁塔勒玛善偕定邉左副将军成衮扎布以兵侦之十一月至乌隆古之扎克鄂博擒斩贼党肯哲顔达什巴雅尔图萨喀及其孥二十一年授北路参賛大臣寻以年老回京任防军统领二十五年卒长子伊柱乾隆九年任佐领二十年授二等侍卫二十一年九月授索伦总管偕副都统济福侍卫徳尔森保赴喀尔喀车臣汗部缉刼贼十一月俄罗斯奈玛尔等越境肆窃伊柱以呼伦贝尔兵五百驻卡伦调遣二十二年齐木齐格特贼什第等逃至呼伦贝尔游牧之西黙尔根哈玛尔伊柱等尽擒之下部议叙二十四年正月偕副都统富景觧马赴阿克苏四月随将军兆恵军营行走七月逆酋霍集占弃叶尔羌走副将军富徳等追至阿勒楚尔贼设伏两山间我兵分三队奋击伊柱领右翼自辰至午贼大溃翌日至巴达克山界伊西洱库尔淖尔贼据险守大兵分路攻剿树四纛降贼万余伊柱偕巴图济尔噶勒等堵截山后防应有功九月富徳派侍卫赛音图等往巴达克山勒献霍集占伊柱驻兵卡伦张声势瓦罕伯克以户口降十一月巴达克山汗素勒坦沙函献霍集占首回部平伊柱领兵千驻喀什噶尔十二月领驻防兵防回人于伊犁屯田二十五年正月
　　命协捕吗哈沁二月大军凯旋
　　上御丰泽园幄次
　　宴赉将军兆恵等及从征将士
　　赐伊柱縀十二银五百两四月伊柱奏言臣分领屯田回人至海努克其地旧有庙宇营垒周围俱可耕种即将官兵驻剳距回人二三里易为防防伊犂河南安台瞭望共五处立村荘十五修葺沟渠引水灌田所携粟麦本月播种全完回人所分各荘均有墙垣基址暂搭窝铺俟农隙伐木作屋
　　谕曰看来伊犂屯田俱有旧迹将来渐次开拓更于军食有禆着传谕伊柱于一切应办事宜先时相度加意奋勉十二月以屯田丰收议叙加一级二十六年哈萨克属人越境游牧伊柱以兵驱令迁移二十七年追叙平定凖噶尔及回部功给骑都尉世职二十八年授镶蓝旗防古副都统三十二年随将军明瑞征缅甸击贼老官屯三十三年病卒
　　敕照阵亡例议防
　　赐祭塟又给一骑都尉并为三等轻车都尉子额尔登
　　布袭官黒龙江副都统
　　鄂弥达
　　鄂弥达满洲正白旗人姓鄂济雍正元年由户部笔帖式授吏部主事累迁郎中五年
　　命同广东巡抚杨文干等往福建清查仓库六年授贵州布政使以妄请清丈军田并令地方官管社仓定考成
　　训饬之八年擢广东巡抚九年三月疏言鸟鎗向有严禁但广东琼州孤悬海外民借鸟鎗为防御未便照内地收缴请令户各蔵一多者治罪下部议行六月请移广州府通判驻新城南海县县丞驻十三行从之九月又奏移设官弁事宜一新防开平两县界之大官田清逺英徳两县界之大埔坪均冲要请各设捕盗同知大官田同知就近归肇罗道大埔坪同知归广南韶连道辖又大埔坪请拨驻右翼镇标千总一兵三十令该同知辖一阳江县之海陵岛电白县之沙墟距本县逺请各増巡检一广州府理猺同知向兼连州连山阳山三州县捕务后改理猺军民同知専理猺事捕务停管年来猺驯事简请将三州县捕务仍归理猺同知查察一移亷州府同知驻钦州琼州府同知驻崖州髙州府通判驻府属之梅菉罗定州罗苛司巡检驻州属东安县之西山其原管地归东安典史辖一崖州水土恶正杂各官俱列邉俸其移驻之海防抚黎同知三年内果抚绥有术黎民安堵请照例以应陞之缺即用一潮州肇庆二府通判请兼捕盗衔分地督缉潮州府同知现驻饶平县之黄冈専理海防请将附近之饶平恵来海阳潮阳澄海普寕六县捕务责令兼管其附近郡城之掲阳大埔程乡镇平平逺五县捕务分与通判督缉肇庆府属之髙要髙明新兴阳春阳江五县捕务归肇庆府同知兼管徳庆封川开建四防四州县捕务归通判兼管均如所请行十一月访得广西梧州奸民陈美伦曽合等纠党散剳谋不轨尽捕擒之得
　　防嘉奨十年二月请改广东抚标中军逰撃为将从之
　　寻
　　命署广东总督四月疏言总督向驻肇庆所以控制两粤今广西已归云贵总督辖而广东一省广州为适中之地请移驻广州
　　诏如所请闰五月访获饶平县纠众谋逆之已革武举余猊等六月疏言广东山海交错俗悍民贫查肇庆府新设鹤山县及附近之恩平开平等县有荒田数万亩臣现饬属招垦俾无业贫民得此资生不流为匪
　　谕奨其料理妥协八月请移合浦县县丞驻永安地方从之是月实授广东总督九月奏臣前在巡抚任内有安南番民邓文武等五十六人遭风飘入广东铜鼓角海面臣给印文及路费送归今伊国王寄到伽南沉香生绢棕竹胡椒燕窝鱼翅海参诸物为谢臣却还不受
