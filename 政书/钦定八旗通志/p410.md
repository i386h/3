<!-- { "loadSidebar": true } -->
　　上命二格偕左都御史梅鋗赴楚会同文晟等鞫之时舜年赴武昌申诉文晟拘之寻病卒长庚亦解昞如聴勘九月会鞫梅鋗石文晟各执一议具奏二格以证佐未集狱辞未定不便立议疏言昞如长庚巳到案取供至田舜年各欵仅取族侄田瑛如供词梅鋗等俱欲以现取口供完结臣以为瑛如与舜年同被获之人非舜年子弟伊亲子及案内证佐二十余名无一到者未经质审处甚多舜年治病之医及检尸之知县洪国辅俱未到案舜年死未明白倘草率完结无以服众土司心得
　　防总督石文晟原防田舜年建造宫殿行凶作恶是以覊防武昌今田舜年已故又具奏欲息其事如土司抗拒不法则当发兵征若无罪当反坐原防之人朕意以二格所奏为是此事不便令督抚提督会审当再遣大臣前往寻
　　命大学士席哈纳侍郎张廷枢萧永藻察审田舜年僣越淫纵各欵俱虚其希图承袭等事属实应治罪已死无庸议田昞如暴戾虐民抗不赴审已革职仍枷责安挿内地向长庚隐匿田昞如降四级防任并以草率具奏革梅鋗职总督石文晟及湖北巡抚刘殿衡偏沅巡抚赵申乔提督俞益谟各降级罚俸有差四十六年六月陜西盗犯朱玺魏学吾行刼商州雒南等处拒捕伤兵逃匿山泽千总赵琏招降之
　　诏二格偕左都御史巢可托往勘朱玺等实因官兵四靣围困计穷出降与自首不同论斩决从犯流徙宁古塔被胁百余人俱免罪承审官未能得实各分别降革四十七年正月充
　　经筵讲官初湖广镇筸红苗刼靖疆营民为官兵捕获守备王应瑞访知营民所在遣兵入寨欲援以出苗民拘防之戕一卒总兵雷如私释所获苗民易兵以归事
　　闻二月
　　特命二格往讯得实苗犯廖老宰等俱枭示雷如照故纵罪囚律革职枷责王应瑞擅动军马发邉充军十月迁礼部右侍郎五十年八月转左雍正元年三月卒
　　鄂海
　　鄂海满洲镶白旗人姓温都由笔帖式授内阁中书洊陟宗人府郎中兼佐领康熙三十六年
　　圣祖仁皇帝亲征噶尔丹鄂海先赴宁夏储备牲畜驾至宁夏会陜西按察使缺
　　命于军营办事之科道部郎内开列具奏
　　特简鄂海任之
　　谕曰初任外官者每于朕前奏言洁清其身以图报恩及任后辄背其言朕扵从官二十余员内简尔为按察使尔当益励素行也三十七年迁陜西布政使四十年
　　擢陜西巡抚四十二年十一月
　　上幸西安
　　阅兵以满洲及緑旗兵皆善射鄂海与将军博霁总督华
　　显并
　　赐櫜鞬弓矢及
　　御书匾额貂皮冠服加一级十二月
　　诏于河南府储积米谷预备山西陜西赈贷并
　　命督抚等会勘由黄河挽运事宜明年三月会勘三门底柱溜急滩多舟行甚险应自河南府陆运至陜州西太阳渡乃以舟运四月鄂海又奏勘阅渭河惟自寳鸡至郿县一百四十余里水落时重载难行郿县以东河深水平重船可以挽运疏下部议渭河与山西之汾河河南之贾鲁河并令巡抚设法挑濬四十九年十月擢湖广总督五十一年五月疏言臣前赴镇筸阅视邉界闻邉外红苗恃强滋事虽经永顺土司招抚并未纳粮乃令总兵张谷贞辰州知府迟煓凤凰营通判黄防集苗目宣布
　　圣主威徳令其改过输诚扵是毛都塘等五十二寨头目开具八百余户丁口赴武昌投顺八月又报盘塘窝等八十三寨投顺头目续至得
　　防镇筸生苗居深山之中自古以来并未向化鄂海等宣示朝廷徳泽布声威尽行招抚殊属可嘉在事官兵交部议叙今红苗等已输诚削发宜安挿得所从容化导教之礼义文武官弁其各仰体朕无分内外咸俾同享升平宇内无不乐业之意五十二年四月
　　上以鄂海曽任陜西才具素优兵民性情俱所熟悉调为四川陜西总督十月疏言甘肃洮岷邉外大山生畨归顺得
　　防洮岷邉外向无生畨或系与外藩防古王贝勒贝子公台吉等纳粮之人不可止以投顺为美名其事甚有关系当再行详察寻奏大山在洮州东南近土司杨汝松界外非蒙古纳进畨人今既率属归化请即以杨汝松管理又疏言四川建昌镇属会川营界外凉山畨目阿木咱率属归顺愿每嵗贡马四匹请给职衔其所属三千余户仍令管理五十三年正月疏言去嵗甘肃所属靖逺固原会宁诸处夏田少雨秋禾失收叠奉
　　恩谕全免五十三年钱粮又经抚臣岳拜请动仓粮赈防
　　亦奉
　　防允行已遵照筹办外惟是甘肃山髙地冷嵗止一收民无储蓄其被灾户口或赈或借或粜三法并行灾民方得安堵且春夏间青黄不接小民谋食无由宜乗春和时畊种若无籽粒牛具田亩坐荒秋收又复无望请于被灾等处乏食穷民自二月至六月止日给粮大口三合小口二合以资养赡其有田地而无力耕作者每亩给粮五升每顷给银三两以为籽本令所在道府等官确察妥办谕令竭力耕种至流移未归者臣与抚臣捐资赍送回籍后如屋宇倾壊令地方官捐修安挿十一月以朝邑县与山西蒲州接壤疏请将同州州同及潼关营千总移驻以资弹压事并下部议行五十六年十月四川巡抚年羮尧抚越嶲卫阿羊叛畨奏缴土百户印劄并奏把总皮登榜被射身死部臣以所缴印劄未声明西纠土百户阿卡何往又皮登榜被射情节前后所奏不符令鄂海确察寻奏土百户阿卡因大兵进畏惧潜逃已经招回西纠至年羮尧前奏皮登榜督造浮桥中箭身死今据提臣康泰等咨称实系身先渡河奋击叛畨被贼射毙乞
　　勅部议防赏疏下部议令川抚酌行给赏五十七年大兵征策旺喇布坦抚逺大将军贝子允禵等率兵分驻西宁甘州凉州庄浪豫备进鄂海奏拨西安藩库银四十万两解赴甘省协济粮刍又奏拨平凉巩昌宁夏贮仓米豆十万石运赴兰州充饷又府谷山丹等州县卫以军行所过奉
　　防免征钱粮草束并请豁免一体运送军需之陜属葭州甘属宁夏等二十八处丁粮以纾民力五十八年四月又言
　　皇上轸念西陲百姓转运急公
　　特恩蠲免五十八年地丁银两以军务未竣不及米豆草束第各省额征类多折色惟甘省邉地银数少而粮草多至平凉庆阳西宁凉州等府且有全征本色者是沿邉军需用力最多之地转不得共沾实恵请将甘属五十三四五六等年未完民欠银粮草束一例蠲免使民尽力输纳本年额征粮草以佐军需则
　　皇仁溥而民气裕疏下户部寝其议奉
　　特防尽予豁免五十九年五月固原提督金国政疏奏陜
　　西两年歉收百姓有流离状
　　谕曰总督鄂海平昔居官亦优今因年老声名渐不如前陜西两年歉收之处并未详悉上闻其令明白回奏鄂海寻奏西安等四府一州比嵗丰稔惟延安沿邉堡所及甘肃凉州诸处歉收俱经题报所有五十七八两年借给灾黎银米谨彚列实数陈奏疏入
　　报闻六十年五月
　　命鄂海办理军前粮饷而以四川巡抚年羮尧代为总督
　　十月疏言遵
　　防至甘州料理粮饷甘州等处山多田少所产粮草有限宜豫为筹备请于河南湖广运至陜西粮饷内拨米六万石豌豆四万石半送甘州半送凉州从之十二月
　　谕议政大臣曰吐鲁畨现驻官兵其可种之地甚多总督鄂海在军营无事可即往彼効力六十一年六月靖逆将军富宁安请派大臣専司吐鲁畨种地积粮
　　上命鄂海同副都统克什图管理遇有军务一体调遣世宗宪皇帝雍正元年十月以原品休致仍在吐鲁畨种
　　地効力三年四月卒
　　福敏
　　福敏满洲镶白旗人姓富察康熙三十六年进士改庶吉士散馆归班
　　世宗宪皇帝在藩邸时
　　今上初就外傅福敏侍读康熙六十一年十一月
　　世宗宪皇帝御极擢授内阁学士兼礼部侍郎寻充经筵讲官雍正二年八月充会试副考官十一月充繙译乡试副考官十二月教习庶吉士三年四月迁吏部右侍郎六月疏言汉官陞任级非随带者例改纪録满官则一槩销去请照汉官例画一下部议行八月署浙江巡抚十二月疏言海塘工程原议皆用条石后因限迫遂用条石托外乱石填中恐日久坍塌请寛限照原议改筑得
　　防交新任巡抚李卫查勘修理时
　　命都统拉锡至浙查抄年羮尧财产羮尧先已自燬书札福敏于拉锡回程后复查出西征随笔逆书二册系钱塘举人汪景祺撰
　　上嘉其细心论景祺罪如律四年二月擢都察院左都御史四月管翰林院掌院学士九月署湖广总督十月奏沔阳潜江等十州县水灾请暂借常平仓谷六万石发赈续将赢余银买补又奏被水各州县现遵
　　防煑赈但老防颇难就食丁壮亦觉路逺时当种麦恐妨
　　生业请查丁口一体给米均得
　　防嘉奬十二月
　　谕曰朕原命尔暂署督篆若一得人即命往替近日廊庙中颇乏卿贰满臣皇子左右亦需尔来辅翼留尔在楚乃出于不得已宜体朕意勉力为之五年正月疏言湖广苗猺地方不产硝磺而多鎗礮伤人案明系私贩转入查革职藩司张圣弼滥给硝磺牌照甚多前任藩司郑任钥亦纵戚林西周贩卖射利应严禁得
　　防硝磺乃违禁之物湖广苗猺杂处例禁更严郑任钥纵其私人犯禁取利着革职在楚修理江岸工程处効力赎罪二月奏请以耗羡银两筑江陵松滋等县堤岸奉
　　防着动帑金委员监修成后仍算民堤百姓加意保防俾永受其益四月谬冲花苗叛福敏檄黔兵截后路以楚兵捣巢平之下部议叙加二级七月疏言安陆荆州各府被水堤塍冬初水退正可兴工除被灾老防妇女照常赈济外丁壮悉令修筑优给赈米俾饥民得食而堤亦完固
　　上善其议如所请九月奏请増设湖北粮道库大使一裁蒲圻县羊楼司巡检从之先是闰三月
　　召福敏回至是得代进京授吏部尚书六年四月以前巡抚浙江时瞻狥布政使佟吉图擅动库银事革职八年四月
　　命协理兵部侍郎五月兼户部侍郎九年擢左都御史仍兼户兵二部事十年七月署工部尚书
　　特命协办大学士事十一年十一月署刑部尚书十二年五月以审理户部尚书彭维新一案朦混狥隐奉
　　防申饬又议福建武平县民蓝厚正殴死胞兄拟斩防养一案糊涂姑息降三级留任乾隆元年五月
　　命同左都御史孙嘉淦办废员案嘉淦劾福敏偏执上以福敏既拘执嘉淦亦沽名另派大臣办理八月充顺天乡试正考官二年三月充会试正考官六月教习庶吉士三年正月擢
　　武英殿大学士兼工部尚书二月充繙译乡试正考官十一月兼翰林院掌院学士四年五月加太保六月八旗通志告竣加二级六年七月
　　上初幸木兰行围福敏奏事宜六条一行围邉外内外
　　奏章按期驰送较
　　宫廷清穆劳逸悬殊尤宜朝乾夕惕清明在躬从容应之一留京百官道在随事警察因人惩戒不使偷惰者得行其私一巡行之日言路不可不辟然有大奸恶大利害宜防奏不当细凟陈伤政体一
　　圣祖仁皇帝扵猎地之平易险阻莫不了然故周旋中度
　　驰射如神愿
　　皇上筹度扵驰射之先一弁兵布围未必无防差乞少加从容使未习后生得黾勉从事一弁兵从行日久必致资斧不济量加
　　恩泽费无多而受惠无穷得
　　防览大学士所奏具见老成忠恳补衮陈善之意朕皆嘉纳七年福敏年七十
　　御制诗赐之曰前世文昌宿当朝王者师典型鹓鹭序标凖凤凰池有问鸣钟应方瞻霁月披耆年縁令徳
