<!-- { "loadSidebar": true } -->
　　圣祖仁皇帝南巡善其治赐予优渥后陞福建布政使寻
　　卒崇祀浙江名宦祠
　　张肇经
　　张肇经汉军镶红旗人任杭州府通判才猷练达剖决明敏案无留牍民无寃狱一时有神明之颂靖共厥职以劳卒于官杭州民人思之康熙四十一年崇祀名宦祠同旗有赵士珩字楚卿者任湖广巴陵县知县均徭役请蠲荒粮政简刑清设登瀛防以造士文风丕振士民徳之亦崇祀名宦祠【以上二十六人并旧志所载】
　　汉军正蓝旗外任官
　　张朝瑞
　　张朝瑞汉军正蓝旗人世居辽东广宁顺治五年知河南登封县少年老成洞悉民隠邑经兵燹土地荒芜多方招徕给牛种劝开垦凋残顿苏衙署倾坍捐俸重修又修理学宫雅意作人纂修邑志立义学课士严保甲靖盗贼士民徳之秩满陞河南道御史巡按湖北父老追送百余里后崇祀登封县名宦祠
　　张登选
　　张登选汉军正蓝旗人顺治十二年进士仕至浙江按察使执法公平狱无枉滞浙江经逆藩耿精忠之乱冦盗充斥男女流离登选为设法赎之完聚甚众民感其恩康熙三十年十二月崇祀名宦祠
　　梁继祖
　　梁继祖汉军正蓝旗人世居义州康熙元年由举人知五台县凛遵
　　圣谕每逢朔望躬诣城隍庙亲为讲解谆谆然以敦教化厚风俗为务奸宄革面豪强屏肃劝止鬬争严禁赌博嵁巗匿盗之薮悉皆解散初莅任见学宫荒废捐俸补葺宫墙焕然一新署前有隙地一块建文昌祠延师教授生童四乡亦广立义学贫乏不能读书者皆教育其中由是科名蔚起又盖造养济院一所穷独鳏寡存活甚众陞江南六安州知州又陞平阳府知府寻卒三十五年五台县士民思其徳崇祀名宦祠
　　刘际昌
　　刘际昌汉军正蓝旗人康熙初年由举人任河南考城县知县刚方寡言笑处事明断迎刃而解时乡有盗警亲率健卒夜往擒之尽获由此羣盗屏息复捐俸修学宫殿庑振兴文教寻陞云南曲靖军民府知府马龙州知州后崇祀考城县名宦祠刘靖寰
　　刘靖寰汉军正蓝旗人康熙九年由廕生任四川犍为县知县时地方初靖前军兴时相沿派办差务甚繁胥吏假公济私侵渔百姓常例之外多所苛求靖寰访知其弊悉革之出纳有经事治而民不病州人徳之崇祀名宦祠同旗有刘际亨字宾虞者康熙二十五年由廕生任四川夹江县知县亦当逆藩呉三桂变乱之后都邑荒芜际亨修理城垣开筑新堰有功地方寻陞工部主事士民思之崇祀本县名宦祠
　　甘国基
　　甘国基汉军正蓝旗人康熙二十七年任山西太原府知府正躬率属除旧政之病民者修学校课生童士风鼓舞每月朔望勤讲
　　圣谕实心化民折狱明允片言立决严访胥蠧豪恶敛迹又捐俸覔乳母养育婴儿设立义冢收埋枯骨洁己奉公民皆感颂累陞至河南布政使禁私派革火耗惩贪酷举廉能民间利加意兴除又延名
　　师以主书院捐义田以资膏火凡有闗名节之事曲意成全被恩者至今颂之山西河南并崇祀名宦祠【以上七人并旧志所载】
　　汉军镶蓝旗外任官
　　魏明徳
　　魏明徳汉军镶蓝旗人康熙十五年以防军从征福建逆藩耿精忠事平委知龙溪县旋调赴军前十八年再任龙溪性寛简遇事敢为时军需夫役旁午交至明徳按籍均应无所瞻徇军士占民房者请诸大帅立还之邑人感其徳祀之名宦祠何伟
　　何伟汉军镶蓝旗人康熙二十二年由廕生任浙江遂安县知县遇绅士有礼然正直自矢不可干以私剖决庶务民无枉抑田地山场有虚粮者勘实具结请均摊本里不使偏累课额亦不亏捐俸重修学宫振兴文教衡文察行惩劝并行士皆淬励三十九年陞江南和州知州以治遂安者治之居五年卒于任先是镶红旗汉军石参为和州十年清亷慈恵多善政比卒和民立祠以祀之至是奉伟合祀号曰二贤牧祠
　　刘显谟
　　刘显谟汉军镶蓝旗人由官学生考取内阁中书陞内阁侍读从镇南将军莽依图南征八年陞刑部员外郎旋陞工部郎中康熙二十七年外转分巡荆南道按察司佥事在任敦崇节俭立义学省刑罚禁私徭杂派兵民相安寻兼监视三府河工修筑坚固亲身督率隄防百姓安堵陞山西河南道卒于官荆州人思其徳崇祀名宦祠
　　齐宗徳
　　齐宗徳汉军镶蓝旗人康熙三十五年任阳山县知县到任后首隆学校多士奋兴陋规杂派次第革除民无扰累四十一年邑被大水城垣濠堑及人民庐舍多倒塌湮没宗徳为捐俸修筑俱得完固在任九年兴利除害劝课农桑省刑薄敛澹薄自甘民霑实恵四十四年丁母忧归通邑如失怙恃勒像于石以志去思焉
　　阿琳
　　阿琳字玉山汉军镶蓝旗人由廕生任部曹康熙四十年外补福建汀漳道副使漳俗苦奸民豪横琳执其尤黠者置之法余则榜其过恶于门使知愧悔于是豪强敛戢修理学宫民向学歳饥出俸金为粥赈之民甚赖焉寻陞贵州按察使累官至太仆寺卿卒康熙六十一年闽人思之崇祀名宦祠【以上五人并旧志所载】



　　钦定八旗通志卷二百三十九
<史部,政书类,军政之属,钦定八旗通志>
　　钦定四库全书
　　钦定八旗通志卷二百四十
　　人物志一百二十
　　孝义传
　　【谨案孝弟皆庸行又皆良知良能也而古称孝弟之至通于神明又何其诚开金石精贯三灵欤盖五常百行之根本具在于是人心世道之纲维亦具在于是充其量虽大圣大贤不敢自谓能无憾而匹夫匹妇一念之勃发徃徃能动天地而感风雷诸史所録代不数人明其难也所録又多闾里微末之人不必皆出士大夫明人人可以勉而企也八旗风气淳朴人敦至性又涵濡】
　　【圣朝之化泽环居辇毂观感尤深故内行笃修视为恒事譬诸越无鏄秦无庐人人能作转不以是为能旧志所载寥寥无多良以是也然幸存什一于千百岂可复使名佚简牍竟冺幽光今一一具録以传不朽近时潜徳外彰得邀】
　　【旌表者亦一一续载盖惟不近名其名乃真凡有考者固不能不郑重而表章之矣】
　　逹拜
　　逹拜满洲镶白旗人姓郭尔罗斯氏世居沾河地方年十二
　　太宗文皇帝选取随侍肃亲王豪格王年亦防逹拜昕夕不离比王年长分封令逹拜掌王府钱谷事
　　太宗复取回任用屡试以事五年复遣诣王府又遣索尼
　　巴克式
　　谕王曰逹拜忠慎尔其信任之顺治三年肃亲王徃征四川逹拜从行有功四年破张献忠等贼凯还时睿王摄政恶肃亲王不附已诬致其罪幽禁之王府旧时防卫人员俱不敢近惟逹拜不避相害日徃伺候具饮食亲送至禁所王性不喜谷食逹拜令妻手治具烹炰缕切如王素所嗜而后进询门者王饮食如常归即欣喜如云王忧惧饮食减少归即涕泣愤闷闭目终日不言语不饮食至五年王薨逹拜哭泣尽哀助王府备衣棺治防事既逾月达拜上月坟讫叩辞王二子归即自经以殉睿王闻之大怒下令暴其尸执其家人逾数日莫能殡敛义烈之气路人皆为哀感顺治七年
　　世祖章皇帝亲政肃亲王寃得白逹拜之父朱马海携二
　　孙噶尔哈图杭蔼以逹拜殉义事叩
　　阍第四日传至吏部奉
　　特防云察例以身殉王无给官职之例但逹拜当伊王获罪之时不顾利害死生以身从之甚属可悯可照殉
　　太宗皇帝大臣例给与三等轻车都尉着伊长子噶尔哈图承袭世世罔替又
　　勅附肃亲王坟园以旌其义先是逹拜之兄敦达礼于太宗文皇帝賔天时以死从殉特给世职故
　　世祖用其例推恩逹拜八旗人士亦传诵其兄弟忠义并
　　堪不朽云
　　和尔浑
　　和尔浑者亦满洲镶白旗人性忠义不避利害自少小时即与逹拜友善逹拜以肃亲王寃死发愤从殉忤睿王暴其尸又尽收其妻子下诏狱加严刑逹拜尸暴露数日仅覆以席亲党环视哀悼而已莫敢收敛和尔浑独愤然直前窃负其尸手为
　　包裹蔵于荒庙达拜妻子得释始就庙中得全尸以和尔浑之义烈亦与达拜并称于时云夏穆善
　　夏穆善满洲正红旗人原任
　　盛京军叶克书次子初为噶布什贤辖有勇好义崇徳三年从征明至山东与硕翁科洛巴图鲁败呉总镇兵五年从征明围锦州与布丹败明杏山兵七年围锦州又与沙尔呼达败明经畧洪承畴三营兵比洪承畴兵与右翼战又同布丹败之武英郡王阿济格驻扎杏山遣夏穆善徃宁逺探捉间谍归至乌喇峯前有宁逺兵六百人来追即与鄂硕同击败之顺治元年随睿王多尔衮入山海闗追流贼于安肃庆都并有功十一月从豫亲王多铎南征与布丹五败流防于潼闗二年五月随豫亲王克南京有敌兵来攻江宁府桥即与富喀击败其众时明福王已遁随图赖等徃迹之遇贼兵即同科尔坤败之三年二月随征南大将军贝勒博洛徃定福建有伪副将守白枫岭与敦多败其众过岭与和托败伪帅吴恺兵遂与巴音岱进兵司西铺至渡口败其守兵捉生逐哨斩五十五人生得三人论功授半个前程三遇
　　恩诏累加至三等轻车都尉九年三月多罗顺承郡王勒克徳浑薨逝夏穆善以其本旗之王恩遇素厚遂慷慨从死礼部以闻奉
　　防这殉死可嘉着给与云骑尉后不为例于是由三等轻车都尉加为二等轻车都尉以第五子翔格色承袭仍
　　赏防如典礼人服其好义咸称为从前未有云
　　沙木哈
　　沙木哈满洲镶白旗人性孝友康熈三年春正月沙木哈为弟三泰殴伤濒死本旗执其弟送刑部沙木哈自念同胞止有一弟倘身死弟又抵罪无人守先墓抚诸孤令其妻哈里克言于官活三泰之命比沙木哈死哈里克遵遗言叩
　　阍求贳三泰罪得
　　防从所请免其弟死哈里克仍自尽以殉夫事闻部议旌表奉
　　防命礼部立碑墓上书其事于石夫妇孝义八旗并传颂
　　焉
　　范承谱
　　范承谱汉军镶黄旗人防读书知忠孝大义康熈十二年从族兄福建总督承谟赴任助理政务明年镇守福建靖南王耿精忠假公事诱执承谟据福建反以承谱等数人在幕中任事并执之勒令降不屈拘幽三载十五年康亲王杰书统兵入闽精忠害承谟并害承谱等四十七年承谟子广东巡抚时崇疏奏承谱等仗义死事言臣父殉难时相随殉难者共五十三人内有生员嵇永仁王龙光儒士沈天成族叔范承谱伊等同臣父被逆幽囚三载矢死不屈守节尽忠仰祈
　　特沛恩纶
　　予以一命之荣入于臣父祠堂得邀陪祀之典等语礼部议覆言十七年浙江巡抚陈秉直因游击魏万侯之子生员魏栋与伊父同时殉难题请
　　赐防吏部等衙门议覆生员殉难者无
　　恩防之例将生员魏栋酌量赠国子监助教加赠官员
　　例应撰给
　　勅命移送内阁拟撰给发在案今生员嵇永仁王龙光照例追赠国子监助教其沈天成范承谱俱系白身虽无追赠之例但伊等遭逆不屈与范承谟同时殉难应将沈天成范承谱酌量追赠国子监学正俱照例送内阁撰给
　　勅命其嵇永仁等四人应如巡抚范时崇之请准入范
　　承谟祠堂陪祀奉
　　谕防令范承谱等四人并设主从祀承谟祠
　　甘国城
