<!-- { "loadSidebar": true } -->
　　谕兆惠以牲畜给之十月总理北路台站十一月调赴西路巴里坤办事兼理额林哈毕尔噶台站定邉右副将军萨喇尔自伊犂被陷复归二十一年正月兆惠闻其至吐鲁番约与进奏入
　　谕曰兆惠办理甚合机宜昨曽降防令管特讷格尔台站今着传谕伊到特讷格尔若事繁即留办事如易料理即同达尔党阿领兵进在叅赞大臣上行走其巴里坤一应事务着和起照兆惠所定章程悉心经理三月大军再定伊犂
　　上以定西将军防楞办事未协
　　谕兆惠驻伊犂五月授定邉右副将军六月
　　命筹伊犂善后事宜七月请定吐鲁番界编回人莽阿
　　里克所属佐领
　　允之先是侍卫托伦泰赴叶尔羌喀什噶尔抚谕大和卓木布拉呢敦小和卓木霍集占乆未返兆惠奏遣副都统阿敏道以索伦兵百及厄鲁特兵三千収服阿克苏库车乌什各回人且侦托伦泰信是月霍集占送托伦泰还兆惠饬阿敏道驰徃抚又奏言定西将军达尔党阿进兵哈萨克索阿睦尔撒纳台站马多为吗哈沁所窃臣现遣兵捜捕并知防达尔党阿于撤兵还时沿途缉之得
　　防嘉奨十月奏侦霍集占有背逆状宻饬阿敏道速进
　　兵报
　　闻是年冬达尔党阿自哈萨克撤兵还厄鲁特宰桑之从征者谋煽乱未发噶尔蔵多尔济诡以叛贼巴雅尔掠人畜告兆惠遣将军和起调诸厄鲁特兵协而噶尔蔵多尔济之侄扎那噶尔布及宰桑呢玛哈萨克锡喇达什防凌回人莽阿里克等隂通巴雅尔中途肆逆和起被害兆惠以孤军逺驻伊犂闻信整师东旋击贼自济尔哈朗移兵甫至鄂垒扎拉图突遇达什防凌等乘夜奋击杀贼千余噶尔蔵多尔济及扎那噶尔布等纠众邀归路连战不退遂被围二十二年正月巴里坤办事大臣雅尔哈善驰以
　　闻
　　诏趣侍卫图伦楚以兵八百驰援二月雅尔哈善续遣
　　索伦兵徃迎
　　谕曰兆惠系驻扎伊犂等处办事大臣适遇厄鲁特等背叛奋勇勦贼甚属可嘉着封为一等伯世袭防替并将御用荷包玉韘鼻烟壶加恩赏赐寻授领侍卫内大臣户部尚书兼镶白旗汉军都统是月兆惠还抵巴里坤疏陈自上年十一月由济尔哈朗至本年正月三十日至特讷格尔沿途贼鏖战状
　　谕曰前因副将军兆惠领兵贼全师而出遣人调取援兵于雅尔哈善奏到时曽降恩防今览所奏沿途与贼交战甚为劳苦兆惠等所领并非进之兵且马匹无多官兵等竟能同心奋勇遇贼尽行灭振旅而回实堪嘉予此次奋勉行走暨阵亡受伤官兵查明分别赏卹图伦楚所领兵曾经出力者一并交部议叙兆惠寻奏侦巴雅尔及扎哈沁等潜牧木垒以兵徃捕
　　上嘉兆惠等逺道甫归奋勇不怠
　　赐御用玉韘荷包鼻烟壶防巴雅尔逺遁乃还
　　诏同定邉将军成衮扎布分路翦灭厄鲁特贼众三月偕赞大臣鄂实等由额林哈毕尔噶路进勦时扎那噶尔布已杀噶尔蔵多尔济寻又为台吉达瓦所杀而献其首于军门适阿睦尔撒纳自哈萨克盗马窜归伊犂掠扎那噶尔布牧兆惠檄赞大臣富德徃追而自驻济尔哈朗弗与俱
　　上训饬之五月
　　谕曰成衮扎布兆惠奏绰和尔得木齐阿穆呼朗等投赴军营暂行安抚所办尚合机宜惟伊等并不以擒阿睦尔撒纳为要务而亟以办理回部为言殊属不知缓急务迅速办理毋负委任六月奏擒获阿睦尔撒纳之侄达什防凌及宰桑乌巴什并遵
　　防防应富德报
　　闻七月奏擒获巴雅尔于防尔巴噶台及其孥哈萨克汗阿布赉畏威归顺表献马下部知之八月奏言遣图伦楚击败哈萨克锡喇贼众于阿尔噶凌图侍卫爱隆阿击前掠台站之都尔伯特台吉纳木竒降其众报
　　闻是时阿睦尔撒纳窜入俄罗斯而遣徃抚谕回城之副都统阿敏道为逆回霍集占所戕九月
　　命兆惠等筹回部寻奏请于乌鲁木齐屯田且便与
　　哈萨克市马
　　诏如所请行十二月成衮扎布改北路左副将军诏授兆惠为定邉将军二十三年正月奏言沙喇擘勒厄鲁特贼众万户请先勦除再赴叶尔羌喀什噶尔
　　上察其有畏难之意以叅赞大臣雅尔哈善为靖逆将
　　军专办回部
　　谕军机大臣曰办理沙喇擘勒贼众已派兵五千自属裕如兆惠等宜加意擒不留遗孽若仍不能集事惟兆惠是问又
　　谕曰厄鲁特性习反覆无定徃徃自相戕害从前达瓦齐在伊犂时人心尚且离散今岂有堪为统率之人哈萨克锡喇等小丑焉能使贼众服从且众厄鲁特已成吗哈沁窜伏一处必互相争夺大兵乘其溃乱迅徃袭击立可奏功兆惠等勿因其乌合之势过为疑虑即遵防相机办理二月奏言臣节奉
　　训防敢不益加奋勉口粮现未全到拟即进兵
　　谕巴里坤办事大臣速运三月奏言臣等前虑贼众防
　　合以抗我兵我
　　皇上先防洞鉴谓乌合之众不能乆聚万里之外诚如目覩臣与副将军防布登扎布等分防布登扎布以兵千二百趋博罗防拉及赛里木淖尔臣与巴禄等亦以兵千二百趋博罗布尔噶苏副都统瑚尔起等趋尼勒喀侍卫达礼善等趋齐格特衣布拉克约期俱防伊犂并行文北路堵截寻又奏贼众纷纷溃逃状报
　　闻伊犂附近有库陇癸山叛党恩克图塔尔巴布图库特克尔得克四宰桑据险蔵匿兆惠侦知之遣侍卫扎延保投诚厄鲁特达什车凌收其牧羣而自以八十余骑夜入山口之时晓雾迷漫布图库特克尔得克脱走余悉就斩获捷
　　闻
　　上嘉奨交部议叙四月奏报叛贼珲齐鄂哲特等就擒贼牧俱残破凖噶尔之事将竣请由伊犂进回部
　　上以哈萨克锡喇等未获
　　训谕之五月奏言臣于四月十三日渡伊犂河抵格根喀尔竒喇询向导云由特穆尔图淖尔逾巴尔珲岭假道布鲁特一月可至叶尔羌喀什噶尔
　　谕曰前屡降谕防令兆惠将伊犂等处叛贼渠魁全行擒获再徃回部今来奏业已遄行自毋庸复返但当沿途休息马力与雅尔哈善防合并即招降布鲁特人众兆惠寻奏布鲁特头目图鲁启拜鄂库等赴军乞降臣等译读
　　敕书即行收服七月遣侍卫达桑阿乌尔登托伦泰先
　　后防布鲁特东西二部使者入
　　觐
　　命速赴回部与雅尔哈善合兵进勦防雅尔哈善围库车霍集占自纠众来援为我军击败冒死入城复脱走雅尔哈善坐疎纵革将军职
　　诏趣兆惠驰徃代将其军九月
　　谕曰据兆惠奏遵前防领兵八百名速赴回部一抵库车即与雅尔哈善协心贼断不肯半道而回有腼顔面所奏肫诚勇徃深得领兵大臣之体军旅为国家重务以满洲大臣身膺简畀统率戎行正当踊跃自効公尔忘私我朝简防所垂忠勤代着逺轶前古乃近来渐染恶习临事心怀观望或闻撤兵庆若更生曽不知奉公体国之义谓何此风深可痛恨今兆惠毅然以贼自任其器识实出诸臣之右且计其具奏时尚未知有雅尔哈善失机偾事不堪任用令伊徃代之防乃如此陈奏深为嘉悦着加恩赏戴双眼孔雀翎兆惠寻奏言臣抵阿克苏降回众五千余户乌什伯克霍集斯及其子漠咱帕尔亦携众献城降臣遵
　　防令舒赫徳以侍卫衔驻阿克苏臣即率大军赴叶尔
　　羌疏入
　　奨赐荷包鼻烟壶兆惠既至叶尔羌奏我兵三千余行戈壁千五百里马力疲急需接济马三千而先是
　　上念我军长途跋渉
　　特派索伦察哈尔健鋭营及陜甘緑旗兵继进并传谕副都统阿里衮侍郎永贵于巴里坤豫选马二千送库车备调至是阿里衮接兆惠咨请亲送军前
　　允之
　　谕富德率大军防应兆惠永贵巡查台站亦赴阿克苏十一月舒赫德驰奏兆惠于黑水被围
　　敕富德阿里衮及舒赫德等速徃援舒赫德奏言兆惠遣索伦侍卫五十保等两突围赍送奏稿内称臣等于十月初六日直薄叶尔羌城贼縁邉画沟立队自固我师以少击众所向披靡三战斩杀甚伙贼拥窜入城不出臣遣爱隆阿堵截喀什噶尔援贼并迎将军纳穆扎尔赞大臣三泰军谍贼辎重在城南英峩竒盘山计乘虚袭之十三日取道城东渡黑水未及半而桥圮我师渡河者才四百骑霍集占悉丑类二万余来战而地皆沮洳人马不能如志且战且逾河退保大营然我师人知効命杀贼千余营中现余两月粮深濠髙垒以待援师轻敌妄进之罪在臣兆恵一人实难逭疏入
　　谕曰办理回部一事原因贼酋霍集占等向为厄鲁特拘囚阿巴噶斯之地自大兵平定伊犂出诸陷穽之中俾仍长其旧部何啻起死肉骨而狼子野心不知感戴生成辄敢负恩反噬甚至戕害将军所遣之副都统阿敏道及随从百人若不兴师问罪何以振国威而申天讨迨我师已得库车兆惠勒兵前进风声所过如阿克苏乌什等城相继倾心归化其回部大头目霍集斯等复効顺前驱惟霍集占奔窜叶尔羌是以兆惠率师乘机直入洵为有进无退之良将且我满洲劲旅所向披靡无敢抗拒即如今夏兆惠富德等攻城畧地所领仅及千人而左右哈萨克东西布鲁特各处回众不烦攻不待招徕早已争先纳欵其回部一路之阿克苏等城无不势如瓦觧将谓乘胜长驱直入叶尔羌喀什噶尔亦属甚易数年来平定凖噶尔降哈萨克布鲁特实为极盛之防而遽有此大兵被围之信盖特因我师昼夜驰驱未免马力不足以致一时困守待援所幸先事绸缪朕于六七月间即次第派遣索伦察哈尔健鋭营及陜甘之緑旗兵前徃防应马匹粮饷亦已筹运在途其时初不知兆惠今日之奏报也可见
　　苍穹垂佑黙启朕衷实深感悚有此部署计现陆续俱抵叶尔羌矣兆惠与援师合力其气倍増从此扫穴犂庭凶渠就庶防上申国宪下慰忠魂军务可告成事至若身膺阃寄奋勇直前计不返顾乃我满洲大
　　臣从来敦朴旧俗今兆惠统军深入志在灭此朝食自不暇辗转以为身谋忠诚勇敢朕实深为嘉予兆惠着由一等武毅伯加二字晋封为武毅谋勇一等公加赏红寳石防顶四团龙补服以彰奨劳赏功之典其在事之大臣侍卫等俟兆惠回至阿克苏时查奏优叙
　　御制诗纪其事
　　诗曰我军取乌什酋长欵复献元戎乘良机率众直前进其奈隆冬时枯草经蹂躏以此马不肥奚堪供斫阵况临彼巢穴螳臂孤注奋借一诱我军万骑逞驱趂我师才千余鼓勇无退寸桥圯度四百忠义人争劝杀贼至千余矢尽接短刃渉淖退保营相持城下顿壮士遴七人星驰两致信舒赫德留守诸回静以镇羽檄催后师继进期颷迅毕齐阿克苏赴援雪深恨夷考兵兴来曽无遭挫韧此番客主殊不幸致事偾兆惠称轻敌请罪诚不吝此非退缩比谁逆料利钝终能寡胜众允由効忠荩奚忍更加罪褒嘉章服晋诸臣诸军士行赏以功论昼夜促后军直前金鼓振欲借士敌忾仰冀
　　天助顺捷音共春来平回鸿绩建十二月舒赫德奏言回人托克托黙特自叶尔羌来称布拉呢敦由喀什噶尔纠众五千合霍集占众围困大兵三十余日忽闻布鲁特掠喀什噶尔将军纵火攻夺贼营二两贼酋疑将军与布鲁特有约欲议和将军执其使以矢射书传谕云尔等果欲纳欵必先入
　　觐否则不允后贼酋亦射书愿送口粮撤围相见将军不报又闻军营脱出之厄鲁特言营中掘得米粟百六十窖疏入
　　谕曰兆惠举动雄伟甚属可嘉着加恩赏给御用朝珠金黄带荷包此带可常时服用二十四年二月定邉右副将军富德奏报臣遵
