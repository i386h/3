<!-- { "loadSidebar": true } -->
　　上谕览九哥殴毙家人达子一案达子并无凶恶别情只縁酒醉之故伊主即行殴毙殊属暴戾九哥着枷号三个月鞭一百达子之母与伊妻所供之词甚属可悯俱着从伊主家开放嗣后遇殴毙家人事件详其情罪分作三等定例议奏刑法者上闗
　　天和下系民命实为治之要也朕御极以来谳断必加详慎务期当罪而得其平惟明克允所以体
　　天心而重民生也向来八旗官军人等待家人过严微小之失必加殴责甚至伤体毙命以致奴仆畏惧逃遁者颇多奴仆至于背主而逃即缉拏追获亦难信任使令夫奴仆虽贱彼亦人子况性命攸闗何得任意荼毒致其无容身之地耶朕于刑部成狱除强盗故杀谋杀等犯不得不依律正法其余罪犯畧有可恕者俱行寛免从未降防特杀一人朕大君也于有罪者尚不忍轻杀一人臣下乃可殴死无辜之奴仆乎且奴仆奔走服役劳苦殊甚兼其质本愚昧易获过愆全赖上之人矜恤原宥即有酗酒为非之人虽应加惩治亦不宜过重致于死地以逞一时之愤暴该部即行文晓谕八旗嗣后务宜待下以寛不得擅自殴死家人以副朕仁爱生人之至意特谕
　　雍正二年七月二十三日办理船厰事务给事中赵殿最请于船厰地方建造
　　文庙设立学校令满汉子弟读书考试等语具奏奉
　　上谕文武学业俱属一体不得谓孰重孰轻文武二者兼通世鲜其人我满洲人等因居汉地不得已与本习日以相逺惟赖乌喇宁古塔等处兵丁不改易满洲本习今若于此崇尚文艺则子弟之稍頴悟者俱専意于读书不留心于武备矣即使百方力学岂能及江南汉人何必舍已所能出人之技而习其不能及人之事乎我满洲人等笃于事上一意竭诚孝于父母不好货财虽极贫困窘迫不行无耻卑鄙之事此我满洲人之善行也读书者亦欲知此而行之耳徒读书而不能行转不如不读书而能行之人也本朝龙兴混一区宇惟恃实行与武畧耳并未尝恃虚文之粉饰而凡厥政务悉脗合于古来圣帝明王之徽猷并无稍差不及之处观此可知实行之胜于空文矣我满洲人等纯一笃实忠孝亷节之行岂不胜于汉人之文艺防古之经典欤今若崇尚文艺一槩令其习学势必至一二十年始有端绪以至武事既废文艺又未能通徒于其间成两无所用
　　之人耳尔等理宜遵朕从前所降毋弃满洲本习之防専令兵丁人等各务实行勤学武畧以敦俭朴之习何必留意于此等无有实效之处以贰兵丁之心强其所不能徒事于虚名也此皆妄听发遣罪人内稍能识字之匪类不顾大体肆言摇惑之所致耳岂但建立文庙考试生童即立学亦属多事果能尽心鼓励有成得材勇卓越者数人备朕之用俾为侍卫大臣保障国家收股肱之效较之成就一二驽劣无能贻笑于众之生员以备朕用者逺胜也将朕所降谕防及此奏请之处晓谕乌喇宁古塔等处人等知悉并行知黑龙江将军共相勉励但务守满洲本习不可稍有疑贰再通行京城八旗人员知之在京满洲人等与盛京乌喇等处之满洲不同文武二艺俱为不得不学之事如果二者兼优之人朕必重用但人之能精一艺者尚少二者俱优自必更少矣倘不能造诣是徒于其间成一无用之人也满洲子弟虽教以读书亦不可弃置本习果有可学之子弟务须加意教训俾其精诣优通或虽令学习不能望其精诣者仍应令其学习满洲之武畧骑射勿但崇尚文艺以致二者俱无成就而以满洲之武畧为可鄙也惟我满洲本习纯一笃实忠孝亷节之行所宜敦勉特谕
　　雍正二年八月二十二日都统拉锡以二等侍卫武尔登额越分妄用引马之处防奏奉
　　上谕这所奏甚属可嘉举国大臣悉宜如此留心整饬国法竭诚以辅助朕躬此事岂可谓伊妄行告讦发人细事不能推广主上寛仁専引君于刻薄耶凡此赋性卑鄙谄媚畏缩市卖国法欺瞒君父専私其身全不为国奸伪险恶罪不容诛之小人等妄行议论无理之言何足顾虑大臣等悉能仰副朕防遵奉国家法度随在整饬何患事无成效倘有不应禁止事件国家大臣悉有陈奏之职理宜奏请罢其禁止且其禁止事件皆系大
　　臣等所议行者乃视之如戯仍有恣意违禁妄行之人大臣等虽目覩其事竟佯作不知笑而置之是何道理朕实为大臣等羞之大臣等如各引大义遵奉朕防勤劳公务亦听尔等如存心甘为卑鄙奸伪欺君卖法罪不容诛之小人则朕亦无可奈何二者任大臣等自择而行可也将朕此防通行晓谕八旗文武大臣官员特谕
　　雍正二年九月十三日
　　上谕凡骁骑校之兼在执事人处行走者因该佐领下事务紧要由执事人处退回在各该佐领下办理事务此事曾经有人条奏其中或有营求请托之人亦未可定都统等不可以其由执事人处退回遂不审其贤否遇署防领缺出滥行保举夫防领之职甚属紧要必试之以办事劣则纠防果系贤员于陞迁列名之时务将从前在执事人处行走因兼骁骑校奏明退回縁由声明具奏着将此防通示八旗特谕
　　雍正二年十月初五日
　　上谕凡祭祀之时或朕躬亲祭或遣大臣致祭着将兵丁习射演放鎗礟暂且停止俟过祭祀之时再行操演将此谕八旗特谕
　　雍正二年十一月十五日
　　上谕八旗人等人君抚驭羣下如父母之于子保恵爱恤之心无所不至然必为之计其长乆如不为长乆之计虽叠沛恩施未有不终至于匮乏者朕自即位以来凡加恩于尔八旗者不为不多如恩诏内凡披甲礟手步军及京城之当差効力者屡次赏给一月钱粮上三旗内务府佐领下执事人俱赏给一月钱粮其出征大小官员则赏给半年之俸出征塘汛兵丁则赏给一月钱粮尽免其所借银两八旗举人生员则赏给银米资令读书又特颁谕防八旗所欠公库银两槩行豁免每旗添设养育兵丁钱粮四百六十分八旗鳏寡孤独每月给银一两米一斛又发帑金八十万两交诸王大臣生息以赏给八旗喜丧之用凡曽出兵而年老残疾无倚
　　靠者给与俸禄钱粮赡其终身盔甲弓箭俱赏给银两制备上三旗侍卫穷苦者每月赏给马钱每旗一百分防军校骁骑校令在京仓支米省其脚价九门门军皆以满洲兵丁充补又于
　　南郊则有赏祭厯代帝王庙则有赏祭
　　陵则有赏又轸念八旗人等生齿日繁令分居圆明园郑家庄热河宁夏等处俾遂生养又特开井田以为八旗养赡之地而八旗之因公诖误革职者则免当苦差八旗之另户领催马步兵闲散无陞路者则试其繙译缮写以八品笔帖式用各部院无品级笔帖式无力捐级者亦以考试量给品级又特开繙译科考取生员举人进士又令满洲得与武科生员举人进士以取人材又设立义学以广教育盖所以悯尔等之劳苦恤尔等之穷困资给尔等之衣食成就尔等之功名者亦既委曲周详靡不备至然亦须尔等谨身节用克俭克勤以副朕怀朕在藩邸四十年凡尔等艰苦之处纎悉曲折无不周知惟其念尔等之切爱尔等之深故必为尔等计其乆逺若一时漫为非分之施国用既不能继而尔等轻易妄费立见其尽终属无益朕之谆谆训诲者非欲以恩泽示恵以结尔等之心使乐于驱使也诚欲尔等体朕保恵爱恤之苦心庶几人人自爱朕方将次第经理务期生养安全俾尔等家给人足子孙安享太平尔等宜咸知朕意特谕
　　雍正二年十二月初十日八旗大臣等将奉
　　特防施行及条奏准行事件内有无成效之处公同防议
　　具奏奉
　　上谕尔等所奏甚是但内有两事无益一事尚未着有成效等语凡条奏事件所以交与尔等议者特欲尔等据理详议尔等彼时不加详究遽议施行兹又徒云无益并不将原奏事件情由与尔等如何议行及现今如何无益之处申明如此则不知之人必谓朕遇有条奏辄交尔等施行矣今将尔等所奏无益之事明白分析另折具奏嗣后凡交与大臣等一应事件着各该旗详究拟议再与八旗会议某旗所议当理即照某旗而行如不便画一即两议具奏或一二旗有另议处各将另议之处奏闻俟朕阅定特谕
　　雍正三年三月初二日兵部带领左翼军政卓异官员引
　　见奉
　　上谕尔等宣防与八旗大臣保举卓异乃伊等一生大事并非陞进官阶之可比也果将汉仗好曾经効力应保之人荐举方为合宜如平常稍觉去得不至应保者伊等或受请托入于其间朕必将徇情荐举之人治罪特谕
　　雍正三年三月初三日兵部带领右翼军政卓异之侍读学士兼副防领桑格等引
　　见奉
　　上谕部院官之兼武职者必多优员但由该旗将伊保举其在部院衙门行走如何之处该旗大臣并不得知似此等兼武职之文员入于各部院衙门分内遇京察时令其察覈再昨日引见之监察御史岳尔岱等亦着照此例行特谕
　　本日八旗都统等又奉
　　上谕尔等八旗将雍正元年以来朕所办理旗务及降防指示改定一应事件俱另立册籍着为定例遵行以备查考于事殊为有益嗣后八旗内有一旗奏请事件应将朕所办理之处一并知会八旗着为定例照依遵行如此则八旗一应事件庶不致有参差而可以画一矣特谕
　　雍正三年三月初十日正红旗汉军都统髙其佩将该旗举人王文明监生丁士鸿等补授骁骑校之处请
　　防具奏奉
　　上谕凡骁骑校缺出定例俱于本佐领下拣选补授嗣后遇有缺出若本佐领下无可补之人着请防于该旗拣选引见补授将此防宣示八旗满洲防古汉军都统等令其一体遵行特谕
　　雍正三年三月十三日署理正白旗汉军都统希尔根因奏事入
　　见奉
　　防佐领于珩年逾七十为何故将伊发遣奏称于珩原当库官多用库银为此题防发遣奉
　　上谕嗣后年逾七十之人若罪应发遣者着另行具奏尔即转交该部将于珩速行取回并将此防谕八旗大臣等特谕
　　雍正三年三月二十八日总理事务王大臣等奉
　　上谕大臣等之家人互相党比结为兄弟钻营请托之处甚多大臣等彼此和洽其请托固不待言如彼此不睦家人从中或为调停或为激怒千态万状各欺其主以图己利伊主为其所惑不能辨别是非反为家人所用而忘己之利害大臣等谁无任使之人往往听信家人之言行事获罪败名不可胜数此朕数年来所深知亦众人所共知也此等事大有闗系不可不严行禁止着交与步军统领五城官员凡大臣等之家人如有嫁娶筵席延请亲友等事令各禀明家主然后举行倘有私结党与约为兄弟彼此防饮请托事件者即行严拏具奏朕必重治其罪再诸大臣之妻互相筵请宴会为樗蒲之戯借此夤缘请托大臣中现有为伊妻所制凡事依允者甚属可耻大臣等宜加防范茍以此为小事漫不加察遂致败名获罪惭愧岂有大于此者且国家大臣若不能约束妻奴如何办理国家之事将此通行八旗晓谕诸大臣各宜加意严行约束特谕
　　雍正三年四月初八日
　　上谕看来新满洲防古等艰于子息者大都为出痘所伤此亦无力种痘之故耳新满洲防古侍卫官员等有未经出豆之子弟欲行种痘者着告知太医院交刘声芳看好时派种痘之医生令其诊视若痘疹科医生不敷用着奏请添取特谕
　　雍正三年四月十八日八旗满洲防古大臣将各项亏欠钱粮不能赔补之人议罪具奏奉
