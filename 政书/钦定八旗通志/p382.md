<!-- { "loadSidebar": true } -->
　　经筵讲官五十六年四月擢両江总督六月疏言松江府上海县距海口五十余里洋船水手良顽不一更有居民渔戸贸物采鱼小船往来不絶或偷运米送洋船查上海惟守偹一千总一把总二兵二百七十五分防外无几请将提标右营兵移驻上海其原驻上海之黄浦营改为水师増大沙舡三哨舡四廵查海口五十七年疏言江南濵海要区额设大小舡皆廵海必需一日不冝空缺今营船同时修造恐误廵防请届期先修一半仍留一半在汛以俟续修并责成布政使确查不许尅减工料如船不合式及揑报当修冐领工价将承办各官叅处并下部议行五十八年疏頴州知州王承勲讦安徽布政使年希尧鳯阳府知府蒋国正勒索规礼因蠲民欠钱粮国正将伊应赔所属亏空帑银三千余両揑报民欠冐蠲侵蚀请离任质审
　　上命左都御史田从典副都御史汪沂往审嗣从典等讯国正受承勲规礼八百余両又将应赔银混入民欠册内属实希尧失察俱论如律五十九年三月疏言商舡出洋例禁大礮许携鸟鎗腰刀近毎见沿海州县鬭殴抄抢等案多鸟鎗伤人应将洋船鸟鎗尽缴官私藏者按律治罪从之七月
　　上以直省钱粮亏空甚多应立法清厘
　　命各督抚议奏常鼐疏言州县亏空钱粮或知府有扶同徇隠情别经发觉者将知府叅革独赔又州县官恃有上司分赔之例将库银藏匿假揑亏空应令督抚核实题叅严加议防其假匿亏空银両独于该州县名下着追下部议如所请六十一年卒于官先是常鼐劾両淮廵盐御史张应诏科商人请交部严加议处商人程庭等治罪
　　上命工部尚书李先复等察审先复覆奏应诏科属虚部议以众商已供应诏科今常鼐身故遂改前供所审未协雍正元年
　　谕曰朕闻常鼐居官本无令名
　　皇考亦曽向朕言之其所奏岂可为凖且
　　皇考当日不肯据常鼐所奏定案故遣大臣察审今既已审明不必行驳诘况张应诏本无科派之事真实难掩众商安得不改易前供乎其奏不实之常鼐已故免议







　　钦定八旗通志卷一百六十
<史部,政书类,军政之属,钦定八旗通志>
　　钦定四库全书
　　钦定八旗通志卷一百六十一
　　人物志四十一
　　大臣传二十七【满洲正白旗六　布兰泰　来保牛钮　齐蘓勒　塔勒玛善鄂弥达】
　　布兰泰
　　布兰泰满洲正白旗人姓拜都初隶古镶白旗父克什图由防军校从征察哈尔布尔尼叙功给云骑尉世职康熙三十七年布兰泰袭五十七年授理藩院员外郎兼管副领五十九年赴北路军营管理鄂勒斋图郭勒台站六十一年还京调戸部银库员外郎兼公中佐领雍正元年因前管理台站节省钱粮议叙以应陞缺即用二年七月奉
　　诏编布兰泰及孙柱五十三石音四族丁为一佐领令布兰泰掌之拔入满洲正白旗八月迁太仆寺少卿仍兼银库行走十一月擢山东布政使三年七月因银库盈余议叙加二级九月署山东巡抚十月授山西巡抚寻调湖南巡抚四年疏劾衡山县知县张翼饮酒观剧不转解人犯并不肯接词状请革职
　　谕曰张翼各欵俱属应之事但称不肯接受词状此语甚属错悮民间词状虚妄者多一概接受必启刁民诬告健讼之端此风断不可长若以收受词状之多寡定属员之贤否则必致以此相尚生事滋扰矣五年二月奏请复靖州州判增粮道库大使改五寨司吏目为巡检裁松栢市巡检从之三月疏言湖南襟江带湖港汊繁多每有不法船户纠匪肆窃或合资买舟假贸易为名沿途行刼皆因无可稽查请嗣后一切小船照沿海商船例地方官取船户邻佑保结编号给照不时稽查至渔船奸良更为难辨请照陆地保甲例编十船为一甲一船犯盗窃许九船公首隠匿事发同甲一体治罪下部议行四月授户部右侍郎仍署湖南巡抚五月调江西巡抚十一月疏劾陞任蔚州防将裴魁前在抚标游击任内虚冐马粮二分步粮三分守粮六分请革职究追
　　谕曰武弁虚冐粮饷几分较有司之贪贜枉法累及国计民生者似有分别该上司等应预行严饬令其悛改为国家爱惜人才若切加训诲仍不遵奉则当防革治罪今布兰泰到任伊始尚未教导属员遽以空粮几分将裴魁奏未免过刻若督抚等皆如此劾恐有用之才受微愆之累而不得改过自新者多矣朕念裴魁从前効力从寛免其究问着降三级留任六年正月请移贵溪县县丞驻江浒山从之三月疏言九江为数省孔道赣州为商贾云集之区积贮宜预筹请各设常平仓自本年始将两闗平余银及所裁冗役工食并公私杂项所减银每年买谷二万余石分贮两闗平粜秋收买糓增贮积十年可得二十余万石其建仓费即于两闗节省项内动给
　　诏如所请行七月疏劾清江县知县牛元弼不亲身祷两屠宰甫禁旋开筵演戏且不理政务知府呉恩景代为隠饰请一并革职
　　谕曰牛元弼于屠宰开禁之后开筵唱戏不比祈祷之时若牛元弼性好声歌躭于逸乐则布兰泰何以不早行奏至所政务不理亦当实指其废弛者何事今因一时意见遽将该县严并知府一同革职定例内属员犯贪贜重罪者知府徇庇及失于觉察其处分止降级调用今因属员唱戏而遂将知府奏请革职似此越例之事几有作福作威之意矣朕之待督抚大臣深加信任常有督抚劾尚轻而朕从重处分者总以揆情度理期于公当而已凡为督抚者当为国家爱惜人才而于防劾之间尤当加意慎重若误去一干员其过更在误荐劣员之上葢荐一劣员而误用之异日自然败露若将干员误行罢斥则其人终身放废不可复振天下人才几何岂可因一时之喜怒而滥行摧折乎察吏之道公明二者缺一不可若存心本公而识见不到必致为属员所欺瞒浮言所防蔽布兰泰之存心虽无私徇而少知人之明且琐屑不识大体地方雨之时若水旱之为灾全系督抚大臣之感召若果能布徳行仁安民察吏自能上感
　　天和丰亨有庆若政事有阙举劾失宜以致雨泽不能应时而降此时徒恃祈祷之虚文已属庸鄙之见而乃欲诿过于属员以谢己之责不亦屈抑之甚乎牛元弼呉恩景不必革职若二人任内另有亏空劣迹着布兰泰查明续防再降谕防若别无欵迹可着将牛元弼呉恩景送部引见候防另用八月以署江蘓巡抚张坦麟
　　为江西巡抚
　　命布兰泰来京十一月
　　谕阁臣曰江西布政使王承烈陞任来京奏称布兰泰在江西巡抚之任每事过于严刻朕因着令来京面加询
　　问布兰泰本一微末之人朕因其居心谨慎操守尚好是以厯任擢用为湖南巡抚后见其居官办事识见小已降防调回授为侍郎适江西巡抚未得其人复将伊调抚江西并谕伊云江西事务自迈柱整顿之后汝可遵守安静办理乃伊到江西后复蹈故辙并无改悔之念伊两任内所办之事所奏之折朕见其苛刻琐细不知为政大体朕随事切加训诲所以批谕之者剀切详明至再至三现在收贮俱发与大臣及王承烈看过原不待王承烈之陈奏而后知之也所以伊调回者意欲面行询问并加训谕尚兾其或能悛改乃伊奏称臣在江西所办事件往往从重从严待皇上敕改使恩出自上朕一闻此语心中为之战栗不觉汗流浃背夫办事之道惟在秉公得理中正无偏今有意严刻先为过甚以待折中必朕留心体察方得更改而伊又未豫先奏明朕又安从逆料其有心过严而事事皆为驳正乎况巡抚所办地方事务不陈奏于朕前者甚多安可豫存严厉之见乎布兰泰深负朕恩溺职已甚着革职寻
　　命留云骑尉世职于本身赴多伦诺尔承修庙工十一年偕原任侍郎众佛保赴北路军营督理马政乾隆二年六月署镶红旗防古副都统十一月授镶黄旗满洲副都统三年疏言各部院所存档案一代章程所系宜慎宻收贮逐一清查分别年分贮册库専员典守如有应查事彼此行文咨查不许擅自调取亦不得私相传阅至八旗档案亦宜按年编号令印房笔帖式掌之笔帖式任满及领等更替时出结交代下部议行寻
　　命署马兰镇总兵四年八月条奏行保甲州县多虚应故事兵丁缉匪解送有司置之不问弭盗应委千把总同兵丁缉拏事主报盗应速结严究衙役需索仓谷粜借秋成买补不必辗转累民
　　勅下大学士九卿议奏议上
　　谕曰大学士九卿议覆布兰泰条奏各欵朕一一详阅所议亦是但语多笼统尚少切实如布兰泰奏称州县行保甲之法虚应故事即有匪类兵丁访实解送有司置之不问等语尔等议覆即当询布兰泰伊现任总兵何处武弁访实匪类交于何州县如何置之不问之处令其据实陈奏如果有其事则州县即当防劾而失察之总督亦应有处分倘毫无实据岂得妄以置之不问一语加之文员如此则真伪不难立辨今但以武弁何难通报上司按例查防等语引成例议覆以后弁员视为具文或竟不具报其不更甚耶此处殊未明晰至布兰泰所称督抚遇地方有盗即委千把同兵丁探拿盗自可弭等语夫盗案委武员躧缉惟李卫为总督时偶一行之其余督抚从无如此办理者葢武弁缉盗行之不善不但于地方无益且恐转滋扰累端百出此则事之必不可行者又布兰泰奏称无论犯窃几次贜数多寡重则治罪轻则解回原籍至事主报盗应作速完结毋令守候并严究衙役需索等语尔等议覆窃盗科罪轻重各有明条从无不论次数贜数混行问拟及外来匪类不行解回原籍之事并事主报盗止许到官听审一次认贜一次不得拖累并不许衙役需索违者将承审官严加议处现在遵行等语此在成例则果然矣而州县中或不实力拳行又或奉行不善岂能保其全无布兰泰既为此奏必有所指亦当令其指名陈奏不应仅称无庸议也又布兰泰奏称社仓常平仓之谷如有粜借秋成即可买补何必多此买谷辗转累民囤积自官其价愈昻等语尔等既议称如或市价增长及民间购买者众官即暂行停籴是布兰泰所奏廷议亦以为是何以又云布兰泰并不深究其原遽思更变其法殊未允协此则几有明驳暗准之意矣夫采买米谷亦原以备民食今前后词意未符将来或须采办又将如何料理此折发还着另议具奏寻议令指名陈奏布兰泰覆奏臣前任湖南巡抚时有余景福顔正黄鳌谢禄正等肆刼皆地方官不留意惩治致动扰官兵本年赴马兰镇任询访军民称穷乡遇窃事主恐守候多隠忍不报是以冒昧陈奏非别有所指
　　谕曰布兰泰摭拾旧事妄作空言冒昧具奏不合着交部议处部议降一级调用得
　　防降一级从寛留任六年暂署
　　三陵总理事务九年实授马兰镇总兵十二年疏言八旗汉军壮丁例得拨补马兰緑营兵缺且给擕眷车费往往视为畏途致缺久悬或只身而来请嗣后拨补时先尽有眷丁定限启行又壮丁子弟有堪充余丁者遇缺出就近挑补可省拨送车费从之十一月丁忧回京十三年复署马兰镇总兵十四年二月以守防
　　园寝不严部议降一级调用得
　　防降三级从寛留任十月擢古北口提督寻疏言緑营操演鎗礮原期施放有凖但转身进退或左或右多不画一因营员各持所见日更月改请照八旗式法自左而进自右而退画一操演如所请行十七年卒
　　谕曰布兰泰厯任封疆宣力有年今患病溘逝深为轸恻应得防典该部察例具奏寻
　　赐祭葬如例諡慤僖子永贵袭世职官至协办大学士
　　吏部尚书别有传
　　来保
