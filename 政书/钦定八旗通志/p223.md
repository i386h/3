<!-- { "loadSidebar": true } -->
　　佛暨神而旧俗未敢或改与祭祀之礼并行至我列圣定鼎中原迁都京师祭祀仍遵昔日之制由来久矣而满洲各姓亦均以祭神为至重虽各姓祭祀皆随土俗微有差异大端亦不甚相逺若
　　大内及王贝勒贝子公等均于
　　堂子内向南祭祀至若满洲人等均于各家院内向南以
　　祭又有建立
　　神杆以祭者此皆祭
　　天也凡朝祭之
　　神皆系恭祀
　　佛
　　菩萨
　　闗帝惟夕祭之
　　神则各姓微有不同原其祭祀所由盖以各尽诚敬以溯
　　本源或受土地山川
　　神灵显祐黙相之思而报祭之也
　　大内每嵗春秋二季于
　　堂子内立杆祭祀复于
　　宫内报祭除斋戒并禁止屠宰日期外每日祭神每月初二日祭天一次四季则有献神之祭分府之皇子与
　　宫内居住之皇子如奉
　　防在
　　坤宁宫祭神每月于
　　皇上祭神祭天后各按次序祭神一日祭天一日其未分
　　府在
　　紫禁城内居住之皇子每月各于所居之处祭神祭天王贝勒贝子公等每嵗春秋二季挨次在
　　堂子内立杆祭祀并各于本家报祭每月祭神祭天公侯伯大臣官员以下至闲散满洲或毎月或毎嵗或四季二季一季于本家内祭神先是每嵗春秋二季
　　大内立杆祭神过二三日后亲王以下入八分公以上各按班次由
　　坤宁宫内恭请朝祭夕祭
　　神位至于各家届立杆祭祀之日恭请朝祭
　　神位在
　　堂子内祭毕仍请至家内夕间大祭于是挨次恭请神位祭祀俱照此至于月终
　　大内司爼官司爼等恭请
　　神位进宫是时
　　坤宁宫每日祭祀朝则于供
　　佛金亭幔帐之前夕则于架幔神位前祭祀康熙五十七
　　年奉
　　圣祖仁皇帝
　　谕防停止王等恭请
　　神位雍正元年
　　世宗宪皇帝
　　特命庄亲王怡亲王恭请
　　神位于其府内各祭一次凡满洲各姓祭神或用女司祝
　　亦有用男司祝者自
　　大内以下闲散宗室觉罗以至伊尔根觉罗锡林觉罗姓之满洲人等俱用女司祝以祭从前
　　内廷主位及王等福晋皆有为司祝者今
　　大内祭祀仍拣择觉罗大臣官员之命妇为司祝以承祭事凡
　　宫内居住之皇子有
　　防令在
　　坤宁宫祭神仍用觉罗司祝祭祀外若
　　紫禁城内居住之皇子祭神则于上三旗包衣佐领管领下之觉罗或异姓大臣官员闲散满洲人等妻室内选择为司祝令其承祭其已分府之皇子及王贝勒贝子公等俱于各该旗属包衣佐领管领下之觉罗或异姓大臣官员闲散满洲人等妻室内选择为司祝令其承祭如属下并无为司祝之人或于各属下包衣佐领管领下之满洲妇人内选择令其为司祝以祭或另请司祝以祭自公侯伯大臣官员以下以至闲散满洲用女司祝祭祀者俱于本族中选择以承祭事如实不能得人即于家内仿照司祝祭神之例整理祭物焚香献酒本家家长叩头省牲供肉叩头以祭其用男司祝祭祀之家各由本家请男司祝以祭自
　　大内以下闲散宗室觉罗以至伊尔根觉罗锡林觉罗姓之满洲人等祭祀均用猪
　　大内每日朝夕各用猪二祭天用猪一王以下入八分公以上立杆大祭日朝夕各用猪二至闲散宗室觉罗等常祭并报祭之日朝夕各用猪一祭天用猪一
　　大内春秋立杆祭神后祭马神二日各用猪二王公等祭马神一日各用猪一求福祭祀用鲤鱼二其余各姓满洲内有惟求福者亦有惟祭天者祭神祭天止用猪一或用羊一或用猪羊各一或用猪数口羊数牵或用小猪鵞鱼不等至于灌油熟胙供献则大畧相同
　　大内则
　　主位或以初次所获禽兽或以新得鵞鱼之类背镫以祭其王等以及满洲家亦有以鵞鸡与鱼并新获米谷等物背镫以祭者除祭神祭天树栁枝祭求福以及祭马神外满洲人等又有因子女出痘因避以猪餻祭天者谓之痘祭以餻祭天者谓之餻祭昏夜于室西山墙外以小猪祭天者谓之去祟田苖正长因生蟊或遇旱前往田间悬挂纸条如斿以细木夹之蒸餻与饭捧至田间以祭谓之祭田苖神至于秋收后蒸餻捧至院以祭者谓之祭院复有夜祭七星者谓之禳祭再满洲人等久居屯庄有欲祭神者于卧室内以绳贯于新衣饰如神幔照平日祭神之礼以酒餻与猪祭之是以
　　圣祖仁皇帝幸
　　畅春园
　　热河驻跸日久即在
　　畅春园
　　热河张挂神幔设
　　佛亭神位以祭今
　　圣主法
　　祖懿行于乾隆八年驻跸
　　盛京时亦曽悬挂神幔设
　　佛亭神位以祭焉至于祭天之礼满洲人等于所至之地皆可举行但寻洁浄之木以为神杆或置祭斗或缚草把购猪洒米以祭自王贝勒贝子公等以至宗室觉罗满洲各姓大臣官员闲散满洲凡遇喜庆之事各以财物献神如有应祷祝之事亦以财物献神求福再大臣官员满洲人等聘女先期取壻家财物献于
　　神位以之献神祭天而满洲内亦有
　　神位前不设抽屉桌仅在神板上供献香碟者凡祭祀行礼时主祭之人皆免冠以至诚敬至于供餻之礼
　　大内每嵗春秋二季立杆大祭则以打餻搓条饽饽供献正月以馓子供献五月以椵叶饽饽供献六月以苏叶饽饽供献七月以新黍蒸淋浆餻供献八月以新稷蒸饭用木榔头打熟作为饺子煠油供献余月俱以洒餻供献除淋浆餻搓条饽饽外俱用稷米王府亦如之至各姓满洲人家有同此供献者或有供献豆麫饽饽者或以稷米蒸饭供献者或以新麦煮饭供献者复有以新获荍磨麫作饼甚薄谓之煎饼以供献于
　　神位者至若江南各省驻防满洲人等因其地不产稷米即以江米代之在京之满洲人等或无庄头者其醸酒洒餻打餻即以所领俸米内江米代稷米用之其醸酒之法
　　大内春秋二季立杆大祭则于四十日前设缸蒸稷米饭和麴醸之谓之清酒每月常祭则三日前亦蒸稷米饭和麫醸之谓之醴酒王府亦如之若满洲人等醸酒或以稷米或以江米又有满洲人家或以粟米或以稷米或以苍耳烧酒以祭者凡满洲人等祭祀所用之酒与餻皆自醸告并不沽之于市是以
　　大内特立神厨每月祭祀醸醴酒制麴磨麴蒸米煮豆炒菽作搓条饽饽馓子苏油俱于神厨造作其碓磨蒸笼缸木槽栁斗簸箩桶担筛箩簸箕之类皆専设一分以上器皿他处不准使用王府及勲旧满洲人家均各専设一分若单姓寒门并无另室之家于祭期之前整理祭品后洗涤锅缸封闭以备祭祀之用是以旧俗当此时或比邻或戚眷以整理祭品之家已封闭锅灶各备饭殽送往至祭神祭天之期凡送饭之人俱邀请共食祭肉再从前在本处祭祀时不得上好浄纸是以各家或以夏布或以麻苎捣至熟烂入水浸泡拌以糠粃挂于帘幔以造纸焉至于满洲人等自昔遵行祭祀讳忌规条凡
　　神位必供于正室背镫祭祀之肉例得出门其朝祭之肉除皮骨外一概不准出戸凡食祭肉虽奴仆经家长使役亦不得口舍嚼咀以逾户阈必下咽方准出祭室之门亦有人家祭肉俱准出门者又有人家即背镫祭肉亦不准出门者其祭祀用猪之满洲人家如遇墓祭防祭皆不用猪是以
　　世祖章皇帝
　　特命于
　　陵寝祭献所用之生牛羊猪内将猪易以牛一羊二凡满洲豢养牲畜人家不令猪入祭室院内倘有走入者即省其猪以祭之省者避宰割之辞猪死则谓之气息凡祭祀背镫所用之猪皆谓之牺牲祭祀时焚挂献之纸钱曰化之烧燎猪之头蹄削去其毛则不曰刮之而曰燖之若已整理祭品又已醸酒则不入有服之家倘遇不得已之事必须往者已汚其目则不即入祭室必俟新更月建后始入焉或易其衣冠沐浴过三日后亦可入满洲人等如本家遇有孝服者必请出
　　神位暂安于洁浄之室若族中孝服则在大门外释去孝衣始入院内如无另室之家则浄面洗目焚草越火而过之始入供
　　神位之板或以红防方幅或以红氊或以红纸掩蔽之祭神之室及院不准持鞭以入祭室之内不准露置财帛不准妄行垂泪不缀缨纬者不准其入不责处人不语伤心事不言忌讳恶语务择嘉祥吉庆事言之
　　圣祖仁皇帝屡降
　　谕防于故老所谓讳忌之事
　　训戒严切仰惟
　　圣祖仁皇帝家训所载故旧满洲人等讳忌一事皆与古昔载籍相符今夫同一讳忌之事家有尊长者子孙则为尊长讳忌之若子孙众多之家尊长亦为子孙讳忌之此皆恤下敬上之意尔等当知之而奉行之也
　　坤宁宫元旦行礼仪注
　　正月初一日三更司香于
　　坤宁宫朝祭夕祭
　　神位前俱防香
　　皇帝
　　皇后行礼司香铺氊如遇
　　皇帝率王贝勒贝子等于
　　坤宁宫朝祭夕祭
　　神位前行礼则司香照常防香铺
　　皇帝行礼之氊
　　堂子亭式殿元旦行礼仪注
　　毎嵗正月初一日
　　皇帝恭谒
　　堂子行礼武备院卿于甬路中间铺拜褥
　　皇帝至
　　亭式殿前向上立鸿胪寺鸣赞赞行礼
　　皇帝三跪九叩行礼毕还宫预派内务府总管一员于
　　堂子亭式殿内髙案下所立杉木柱上挂净纸钱二十七张自是诸王防卫等挨次各挂浄纸钱二十七张司爼官防香
　　堂子亭式殿祭祀仪注
　　正月初三日每月初一日于
　　堂子亭式殿祭祀是日司爼官一员司爼一人于亭式殿内高案下所立杉木柱上挂纸钱二十七张案上供时食一盘醴酒一琖又于所设小桌上供椀二一盛酒一空设司香防香奏三弦琵琶之内监二人于
　　亭式殿外甬路上西首向东鸣拍板拊掌之防守堂子人东面向西俱坐司祝进跪司香举台琖授司祝司祝接授台琖献酒六次司爼官一员于
　　亭式殿外阶下东首立赞鸣拍板即奏三琵琶鸣拍板拊掌司爼每一献将所献之酒注于空椀内复自盛醴酒椀内挹新酒注于二琖中献之每一献司爼官赞歌鄂啰罗防守
　　堂子人歌鄂啰罗六次献毕以台琖授于司香司祝一叩头兴合掌致敬司爼官赞停拍板其三琵琶拍板暂止司香举神刀授司祝司祝接受神刀进司爼官赞鸣拍板即奏三琵琶鸣拍板拊掌司祝一叩头兴司爼官赞歌鄂啰罗众歌鄂啰罗司祝擎神刀祷祝时则歌鄂啰罗诵神歌祝祷三次如前仪如是九次毕司祝一叩头兴复祷祝三次以神刀授于司香司爼官赞停拍板其三弦琵琶拍板皆止司祝跪祝一叩头兴合掌致敬退所供酒食分给看守
　　堂子之人
　　正月初三日每月初一日
　　堂子亭式殿祭祀祝辞
　　上天之子纽欢台吉武笃本贝子某年生小子某年生小子【为某人祭则呼某人本生年】今敬祭者丰于首而仔于肩卫于后而防于前畀以嘉祥兮齿其儿而发其黄兮年其増而嵗其长兮根其固而身其康兮神兮贶我神兮佑我永我年而夀我兮
　　尚锡神亭祭祀仪注
　　每月初一日于
　　堂子内东南隅
　　尚锡神亭祭祀献时食一盘醴酒一琖于髙案上司爼防香司爼满洲挂净纸于髙案下所立杉木柱上自是诸王防卫等挨次挂净纸满洲管领一名挂斋戒数珠免冠脱褂解带入跪祝叩头叩头毕出司爼入将供献之酒注于桌前地上所设大椀内撤所供时食分给管领
　　每月初一日祭
　　尚锡神亭管领祝辞
