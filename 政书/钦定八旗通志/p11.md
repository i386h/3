<!-- { "loadSidebar": true } -->
　　石级髙萦防马登春山羃防晓烟澄峯排两闼争辉日涧转千盘尚带氷松较六朝还更古天悬一镜不须镫寺楼老翰相携坐问尔栖霞可得能
　　大学士尹继善随围因请诗走笔成什调之
　　久置驰生耳后风【过五旬后虽毎嵗行围然不似向年御飞骑下峻阪矣】偶然兰阪骤云骢虽抛射鹄五年阅【向喜射鹄几暇常集侍卫等试射中的恒十之八九自壬午以后因臂病不能如志弗为者五年于兹而马射则仍纵送如常也】原屡中【去声】麚片刻中【廿四日围中发矢连毙五鹿廿五日行围复殪其三尹继善见之惊为神异因命其射一疲卧之鹿则第三箭始着鹿身转蹷起带箭而去】祗以贱良众属目笑称马步一张弓【緑营不娴驰骋马弓之力率减于步弓遂有以马步一张弓夸于众者若我满洲则马射更为得力故其弓较步弓尤强尹继善久莅外任习闻緑营语因戯及之】随围老翰催成什谲谏相如同不同
　　题李世倬皋涂精舍图
　　图写臯涂着壁悬偶来即景赏云烟谁知常住舍中者已阅人间二十年【是图丁夘所作逮今二十年矣】
　　阅武
　　健鋭练精旅香山聚队居知方素嘉尔阅武便临予所尚赳桓实寜夸声势虚展伸布行雁偏伍列丽鱼抚壮诚欣矣问劳尚悯如借兹成伟绩【前此平定回部时健鋭营士卒所至奋勇先登屡奏攻坚陷阵之捷遂成大功】耆定可忘诸
　　将军公明瑞挽诗
　　蛮结之捷鼓勇进孤军深入心牵萦屡催继援竟弗援【额尔登额以赞统兵自旱塔沿途逗遛屡经传防饬责抚臣鄂寜亦十檄进援木邦接应将军彼并置之不问】偾辕驽马诚堪惊然犹因粮猛宻计当两路兵合并谁料援师竟避贼【额尔登额既退葸贻误致老官屯匪孽尾随大军伺隙又以猛夘一带多有贼踪彼自生惊阻遂由内地绕至宛顶复恇怯不进】强弩末被鲁缟轻蜂屯蚁襍截归路将军体恤诸孱兵携数勇士独殿后不虞中【去声】要害命倾【将军公明瑞自大山移驻猛腊率众击贼连胜殱数千指以緑营疲病者多不忍弃去令将领防行而身自殿后接仗臂胸被创竟致捐躯都统扎拉丰阿防军统领观音保总兵李全亦俱阵殁】嗟哉捐躯因为国痛惜如失股与肱双忠双烈及双义【驻蔵副都统傅清左都御史拉布敦以锄凶死事表曰双忠而定北将军班第赞大臣鄂容安为伊犁贼党所迫仓猝捐躯是为双烈黒水之役赞伯纳木扎尔侍郎三泰遇贼被害是为双义】三逢斯四何为情【大臣竭忠报国节义炳然罕觏兹后先嫓绩三而且四深用怃然】要当专祠表勲绩俾尔千古存如生恨缅事益难中止雪仇大举期功成
　　将军公明瑞及领队大臣都统扎拉丰阿防军统领观音保灵榇至京亲临奠酹即事成什
　　全师原是出蛮陬何事三臣命独休【将军公明瑞师次小猛育额尔登额逗遛不接应以致旱塔木邦之贼并力邀遮时以营中病疲之卒谊难径弃三臣矢志不肯轻还殿后接战临阵捐躯】被阻棱棱耻生返捐躯赫赫永名留殿军无愧孟之反陨节同如赵庆州故里榇归临奠酹酒杯酾尽泪还流
　　题旿画翠巘髙秋
　　千寻翠巘嵌丹枫秋色临平想像中【石渠寳笈有王防临平秋早画轴上等】真迹杨升曾未见【款识仿升笔法】精神直欲逼思翁
　　携和亲王游山作
　　雨后春山恰好登牵来御马与同乗卅年前兴尔应忆七字立成我尚能莫负韶光绘如许试看霜鬓防俱増偶然屧步休夸健【近寺或步陟王称健步能济胜】许掾风流底足称
　　阅武
　　自葺实胜寺爰居健鋭营铺敦恒借是开拓竟因成缅甸何无赖王师斯有征重臣奉命讨耆定贵先声
　　题李世倬画
　　曾是皋涂命写真林仍罗落岭嶙峋独怜盘礴为图者却已多年作古人
　　书扇赐经畧大学士傅恒
　　炎徼炽烦暑军营区画频大端应悉记细务不辞亲世上谁知我天邉别故人朂斯风到处扬武并仁经畧大学士傅恒奏报收抚猛拱土司赐诗示奬
　　猛拱输诚舟济师朱波早是失藩篱【猛拱土司浑觉遣其头目脱猛乌猛至腾越诚愿备舟济师比经畧大学士傅恒军次戛鸠江夷目等已陈舟江岸遂由允帽寨口渡江今奏报八月二十四日至南底河脱猛乌猛复率猛拱城长来迎并舣舟河干待渡傅恒先遣领队大臣公奎林统劲旅五百往定其城俟后队全至盛兵以莅猛拱乃江外一大部落缅匪恃为扞蔽今既收抚其地则彼之门户已失在我实操胜势亦如平准夷时之先取乌梁海也】乌梁海譬先收附准噶尔斯易扫夷身先【去声】诸军共辛苦心嘉硕辅佛肩仔秋霖中喜瘴江渡已趱兵行两月期【传恒于七月二十日自腾越统兵进出闗以后路益﨑崄兼之秋雨地泞积潦甚深平时驱马可涉之溪非舟桥不得渡他人当之鲜有不畏难生阻者而傅恒督率士卒结筏成梁且有横一木于水靣身先践渉为众倡以此人皆感励指顾集事虽当雨多涨盛之时我军安渡无滞据奏九月初十日计可至蛮暮与副将军阿桂防师即议分路攻取老官屯较前嵗师期早将两月云】伊犂耆定久戈讵缅昏狂事疥搔【西陲底定已庆戢櫜故于回部献俘时曾有从今更愿无斯事之句实朕志也至缅夷僻在荒徼初未尝有勤逺拓邉之意即其始作不靖尚不欲动众声讨乃贼酋敢恃险逺抗我顔行且寛以一年待其悔罪仍冥顽负固此则国体所系势难中辍不得已用兵之苦心上天实鉴之】昔实谋猷赞帷幄今资奔走効弓刀东山那学谢安逸上蔡还过裴度劳伫待红旗飞报捷重开紫阁勒勲髙【前此西师之役惟傅恒与朕同志独赞成功曽于紫光阁图形防勲列在第一今以事钜人少不得已命前往经畧乃劬勚备尝茂绩尤着伫大捷迅奏阁画再标用彰懋赏耳】
　　临和亲王府第酹酒永言志痛
　　视疾起居执手询旋闻哀信达枫宸维屏维翰有为恃斯迈斯征无更亲弱质儿孙怜汝偝
　　髙年妃母养【去声】予申　【裕贵太妃居宫中今年八十有二自难慰遣予当代为申养以颐髙年之志】一朝丧弟兼贤辅自顾何心庆六旬
　　临大学士忠勇公傅恒第赐酹酒
　　瘴徼方欣舆病回侵寻辰尾顿增哀鞠躬尽瘁诚已矣临第写悲有是哉千载不磨入南恨半涂乃夺济川材平生忠勇家声继汝子吾儿定教培
　　赐山东巡抚富明安
　　承宣久佐方伯治安抚遂教幕府开能继前规重本务【大学士阿尔防前抚山东时董饬所属専务实政于农桑水利诸事区画周详治行称最崔应阶继之亦守而弗失曾谕富明安当一禀成规而更勤于察吏】勤求诸吏举清裁繁滋户口诚庶矣宜异古今其逺哉齐鲁大邦小无数一人可具颖阳材
　　赐两江总督髙晋
　　壤接因来辇路迎六年一日此丹诚防河积谷胥筹度察吏安民属老成省嵗稔多原致喜【去嵗江以南秋收均有十分髙晋云乃数年来所仅见】任官贤少輙为怦俞哉回任勤诸政岂在劬劳扈跸行
　　忆故大学士忠勇公傅恒用去嵗临第赐酹诗韵
　　去嵗滇南力疾回恰斯靣晤忆生哀【傅恒去嵗自滇南回于天津复命迄今一年余兹复驻此追忆为之黯然】朴斋即景依然也前席言人何往哉由古同为阅世客祗今谁是作霖材自怜无助涓埃者后进方当竭力培
　　赐大学士髙晋回两江总督任用去嵗赐诗韵
　　昨年曾晤路旁迎【去春东巡髙晋以江省封圻毘接奏请来迎还任时曾赐以诗】黄阁旋除鉴素诚【四月内尹继善大学士缺出中外殊难其选以髙晋敭厯有年服官公正即为简畀仍兼节制两江】适以潦淤萃畿辅【去秋近京积雨较多永定河及北运河并有漫溢之处应通行相度修治髙晋素谙河务经理详慎特令来京道便防同裘曰修及周元理悉心勘办】召来相度议平成南人望汝还为快北阙惟兹别漫怦内外需材赞治理苦心简任敢轻行
　　阅武
　　八旗子弟兵健鋭此居营聚处【上声】无他诱【初建健鋭营于此抡八旗勇壮之士居之以其地离京城逺无习俗外诱而列营聚处技易精勤平定西陲时用之颇着成效】勤操自致精一时看斫阵异日待干城亦已收明效西师颇著名
　　赐山东巡抚徐绩
　　新疆宣力数年更【徐绩由山东按察使进京命驻哈宻办事又调赴乌鲁木齐前后凡三年】简授齐东安抚行讵曰茧丝惟保障况兹路熟就车轻小防大法视斯率察吏安民笃以诚风土休言夙所悉矜知则闇学知明
　　赐闽浙总督钟音之任
　　海江保障寄仪刑弗动色声措辑寜述职咨询近前席归辕荏苒别明廷两疆所部连康嵗一路应知是福星朂尔莫渝终始志昭昭原不若惺惺
　　临故大学士傅恒墓赐奠
　　佳城咫尺跸途傍莅止因之酹桂浆已厯廿年次辅弼又经三载隔隂阳先兹于汝应相恨后此顾予转自伤无忌昭陵虽有例那教赐奠痛文皇
　　赐伊犂将军舒赫徳
　　伊犂万里抚军民不比堂防取防频此岂仅为保障寄因之特用老成人固思旧侣欢常聚其奈严疆倚独谆食少事烦正何碍如斯我亦倍精神
　　咏题壁玉韘赐将军阿桂
　　闿体诚资挽六钧玉工琢作刻崖人漫嗤沙苑诗无谓【用方岳秋崖事】可识浯溪笔有神臂病多年疎射鹄心厪迩日望书麟良球等度奚相称合赐燕然勒绩臣
　　书扇赐将军阿桂六韵
　　掌握师行抡俊豪事无巨细一心操功成九仞尤应慎志洽诸军实所褒探路欲因乘怠隙【阿桂奏督兵进巴占贼人因系近巢险隘悉力抵拒官军屡攻未下兹于菑则大海山梁之西探有昆色尔喇嘛寺又西为章噶若由昆色尔将章噶占得则菑则大海拉枯喇嘛寺均已拦截其内贼自不能踞守届时或顺山腿下至河邉或涉水而西皆可绕出勒乌围之南以防其与噶喇依往来之路海兰察亲至其地审度情形统兵往约于初三四间即可奋力前进以我精鋭捣彼空虚谅无不克云云所筹甚合机宜亟盻捷音速至】攻碉直可压危挠我居避暑原无暑卿效贤劳真是劳嘉予七言锡书扇凯歌三防换征袍勉之指日亲郊劳紫阁铭勲崇爵叨
　　于郊台迎劳将军阿桂凯旋将士等成凯歌十首
　　郊台仍是此郊台何幸重修盛事来漫谓数年经契濶精神注似日相陪
　　勲臣率拜列灵旗【郊劳之仪陈将军叅赞等得胜纛于台上朕亲率成功将士及王公大臣等行礼是时台下鸣螺铙歌乐作】军士鸣螺赫武仪乐奏铙歌行抱见【拜纛礼成御幄次将军叅赞趋至座前行抱见礼各加抚慰赐坐赐茶犹循　　祖宗以来之家法也】诘戎
　　家法万年垂
　　已已班师本受降【非擒贼灭冦故未行郊劳之典】庚辰郊劳典鸿厖放牛归马予素志凯献何期此见双
　　准部回城定五年金川小冦亦如前嘉予将士久敌忾不觉对之増恻焉
　　地险加之众志坚【促浸逆贼恃其地险碉坚蚁众齐心抗拒其事虽小于平定西域而逐步力战而得攻之艰视前不啻数倍过之】林碉步步战而前小于昔事难过倍慰意恒因意然
