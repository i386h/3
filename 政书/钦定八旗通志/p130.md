<!-- { "loadSidebar": true } -->
　　上谕湖北各标镇协营于雍正九年派调马兵一千名赴陕出口驻劄凉州随帯马一千匹所有曽经支领干粮以部例折筭该扣还一千三百一十三两此项虽不在豁免之列朕念各兵効力邉陲劳苦可悯且事阅多年其中事故更换者不少夲兵家属既不可以着追而现在之兵丁所领粮饷又仅敷每日之食用难以扣抵从前之前项朕心轸恤着将长支豆草价银一千三百一十三两悉予蠲免俾戎行得沾恩泽该部可即行文该督抚知之又
　　上谕八旗汉军自从龙定鼎以来国家休养生息户口日繁其出仕当差者原有俸禄钱粮足资养赡苐闲散人多生计未免窘廹又因限于成例外任人员既不能置产另居而闲散之人外省即亲友可依及手艺工作可以别出营生者皆为定例所拘不得前往以致袖手坐食困守一隅深堪轸念朕思汉军其初夲系汉人有从龙入闗者有定鼎后投诚入旗者亦有縁罪入旗与夫三藩户下归入者内务府王公包衣拨出者以及招募之炮手过继之异姓并随母因亲等类先后归旗情节不一其中惟从龙人员子孙皆系旧有功勲歴世既乆自无庸另议更张其余各项人员等或有庐墓产业在本籍者或有族党姻属在他省者朕意欲稍为变通以广其谋生之路如有愿改归原籍者准其与该处民人一例编入保甲有不愿改入原籍而外省可以居住者不拘道里逺近准其前往入籍居住此内如有世职仍许其帯往一体承袭其有原籍并无倚赖外省亦难寄居不愿出旗仍就当差者聴之所有愿改归民籍与愿移居外省者无论京外官兵闲散俱限一年内具呈夲管官查奏如此屏当原为汉军人等生齿日多筹画乆逺安全计出自特恩后不为例此朕格外施仁原情体恤之意并非逐伊等使之出旗为民亦非为国家粮饷有所不给可令八旗都统等详悉晓谕仍询问伊等有无情愿之处具折奏闻
　　九年
　　上谕今天津等处添驻防并往拉林阿尔楚哈地方种地兵丁之缺应照原议将八旗养育兵销除二千三百四名但养育兵缺特为养赡并无产业孤寡人等而设若仅所出之缺全行销除则于旗人生计无益着交与八旗俟驻防兵丁起程后将每月所出养育兵缺暂行减半销除其余一半着照常养赡孤寡人等展限三年陆续销除又
　　上谕闻得奉天兵丁生计稍觉艰难着施恩准借両月钱粮即于彼处预银两内动支至明年寛展限期缓为坐扣此动支原项后该部照数领取补还十一年
　　上谕据将军达尔当阿奏称遵防查免广宁义州辽阳等处旗人被水地畆应纳粮草其牛庄盖州复州岫岩凤凰城等处亦有似广寕等处被水地等语牛庄等属被水处所着达尔当阿等亦查明遵照从前所降谕防办理蠲免又
　　上谕保定府驻防兵内入操者各赏给一月钱粮其未入操官兵内年七十八十以上者着总督那苏圗查明分别赏赉又
　　上谕据将军傅森奏称今年五月间黑龙江地方山水涨发河水漫溢附近居住旗人屯丁俱被水灾诸谷未及成熟七月内复被霜伤损请自今年九月起至明年七月止借给伊等口粮籽种豆谷三千八百余石以资接济等语今年黑龙江被灾稍重地方现今办给米石若仍令交还则伊等力不能支着将前项米石加恩免其交还即行赏给该部知道
　　十二年
　　上谕今嵗直偏灾顺天府属之霸州文安大城武清天津府属之天津静海为较重被灾人民业已降防加恩赈恤其兵丁例不领赈朕念伊等身列戎行有差遣廵查之役地方既遇歉収食用未免拮据着加恩将霸州等处驻劄各营兵丁于司库建旷银内借给一季饷银自戊辰年夏季起分作四季扣还以资目前用度该部即遵谕行
　　十三年
　　上谕目今京师米价渐昻且多闰月兵丁支放甲米虽据部议展早于七月下旬但为期尚早着照乾隆八年之例将京仓官米给发各旗并五城米局减价出粜以平市价至开仓之日为止该部遵谕速行十六年
　　上谕朕清跸南廵行庆施恵所有驻防旗人亦应一体加恩着各督抚将军等将江寕京口浙江等处驻防满洲汉军官兵年七十八十以上者查明分别赏赉又
　　上谕乍浦水师满兵自雍正七年设立于杭州江宁二处余丁内挑选移驻原定加増每月支饷银二两米一石伊等水陆操防差务繁多而移驻将及二十年家口渐増所领银米不敷食用朕命驾省方清问所周无不广敷渥泽自应一体加恩所有乍浦驻防水师新兵每月米石着照杭州驻防之例给与二石五斗其应支夲折色之处令该将军督抚副都统酌量照例办理
　　十八年
　　上谕朕于旗人生计详细筹筭节次施恩将防军领催马甲养育兵缺陆续増添并支借库银以资困乏但八旗生齿日繁用度不无拮据着加恩八旗増添马甲一千名此次増添马甲如令在城内居住仍须租房未免耗费将此项马甲归并健锐营即于夲营官房后续建官房安置居住此次建盖官房着内大臣苏和讷沃和侍郎徳尔敏监修再八旗养育兵原非令其当差而设特为养赡伊等家口但旗人生齿日众竟有不得钱粮者养育兵并无差使而每月各食银二两自应筹画办理譬如十人内现有六人得食养育兵饷若从伊等每月所得二两钱粮内各裁去五钱是从六人钱粮内匀出二分即可养赡八人若再加恩赏添二名则十人皆得邀恩今养赡伊等尚不致艰窘即不得钱粮之家亦得一体均得食饷矣其现食二两钱粮之人并非一时即全行裁去五钱八旗应如何酌匀缺分陆续挑补之处着军机大臣防同八旗都统议奏
　　二十一年
　　上谕据署黑龙江将军绰勒多奏称齐齐哈尔黒龙江墨尔根呼兰等处之八旗水师驿站官庄人等节年未完米石并本年支借口粮共十五万五千余石请分年完缴等语齐齐哈尔等处近年连遇偏灾米谷歉収兵丁既多拮据又从役军营甚属効力朕心深为悯恻所有齐齐哈尔黒龙江墨尔根呼兰等处厯年未完借欠米石并本年支借口粮十五万五千余石俱着加恩免其完缴以示格外恩恤该部即遵谕行又
　　上谕近年朕为满洲生计委曲筹画除八旗定额之前锋防军马甲外又特防増添领催养育兵额缺近看伊等生计虽较前稍裕但念京城满洲生齿日繁且钱粮各有定数惟赖一身钱粮养赡许多人口甚属艰难拉林现有开垦田地盖造房屋着选八旗满洲遣往拉林种地居住此皆朕拨遣满洲世仆住居旧所令其生计饶裕之至意非因不肖发往拉林者可比即如此次拨遣满洲自京城起身前按户赏给修装银两途又办给车辆草束等项到彼处又赏给置产业银两分给官房并开垦地亩牛具籽种等项每户计费银百余两所有遣往三千满洲至用银数万余两此费朕不稍惜者特欲伊等安享生理曲为体恤伊等到彼各宜仰戴朕恩节用勤农闲暇之际演习马歩技艺果演习精纯彼处马甲拜唐阿之缺亦可得补不为无出身之地将此着交该将军副都统等通行谕令往之满洲人等知之但此项往之人甚众贤否不一倘有不肖匪徒妄生事端或不愿在彼居住私自逃回京城者该将军等拿获时奏闻即行在彼正法惩众防不可姑容将此亦传谕八旗知之
　　二十二年
　　上谕因八旗满洲旗分生齿繁多遣往拉林阿勒楚喀地方耕种屯田又因往各处驻防令满洲旗仆挑取钱粮已觉容易其古旗分因开档另记档案人多皆令出旗而防古旗仆所得钱粮亦觉纾裕但人数多寡不同殊未平允即如上三旗人丁众多年长成丁者皆不得钱粮其下五旗人丁较少至年少幼童皆得挑取披甲八旗理应各按本旗办理但皆系朕之世仆若如此不均非所以副朕恵爱旗仆之意其人少旗分之缺应如何通融于人多旗分内挑取行走俟人少旗分生齿足额时再行归复夲旗挑取之处着军机大臣八旗都统等查明核拟议奏其八旗防古旗分若有似此多寡情节亦着照此办理今人数多寡既皆通融均匀办理从前议以出旗誊缺之人应如何作速誊缺之处亦着一并议奏
　　二十三年
　　上谕前经定议令将五旗另籍档案人等分发直河南山东陜西四省充补緑营兵丁今闻伊等因在京当差日乆不能在緑营当差情愿为民者甚多伊等俱系在旗食粮多年归入緑营原欲使伊等得食钱粮以资生计之意耳若伊等恐不能在緑营当差情愿为民亦属可行但念伊等俱系食粮日乆一旦为民并无钱粮恐伊等未免有失生计现在福州广州尚有应行往驻防满洲兵丁此二处驻防着停满洲兵丁即此项人等前往驻防若伊等仍有重迁不愿前往者即聴其为民又
　　上谕凡遇朕廵幸随往兵丁所得帮银均于八旗满洲古汉军兵丁所借库银内坐扣帮给此项坐扣银两为数虽不甚多以不随差之人而帮助随差之人虽系由来之例伊等应出之项但兵丁等生计全赖钱粮将所帮之银由所借库银内坐扣伊等得项究竟较少着加恩嗣后兵丁等所得帮银着免其于兵丁银内坐扣均动官项赏给现在还补未完银十四万五千余两亦着加恩寛免朕加恩寛免兵丁坐扣钱粮特为伊等生计有益令其勤习技艺之意该都统等均有教养兵丁之责朕此施恩之处伊等知之嗣后但当善为督率兵丁毋得浮费以整满洲纯朴之习演习技艺以务生计将此通谕旗下兵丁等知之又
　　上谕甘省因年来办理军需兵民辐辏米粮市价未免稍昻所有各营兵丁应支折色若仍照旧支给兵丁不免拮据着将该省满营官兵除六个月照旧折支外其六个月如有改支折色者每石加赏银一两其甘凉寕西肃五提镇所属并兰州抚标城守固原提标各官兵除八个月照旧折支外其四个月有改支折色以及六个月夲色马料改支折色者每石俱加赏银一两安西口外每石加赏银一两五钱至陕省延绥镇属地方偶被灾歉着将明嵗应闗折色亦照甘省甘凉各镇之例一体每石加赏银一两再甘省应纳草束业已降防豁免其满汉各营折支草价恐不敷采买着将口外安西提属每束加银一分五厘口内寕夏凉庄满营及甘凉寕西肃延绥六提镇属兰州抚标城守固原提标每束各加银一分以示体恤兵弁之意该部即遵谕行
　　二十四年
　　上谕据定长等奏称现在皮防存贮衣履等项通融分给由哈察运送驼赴托克逊哈尔沙尔库平之西安凉庄等处满洲緑营兵丁外其不敷者支取布疋制给发所用银两在于各兵钱粮内照数扣还等语此项兵丁俱系挽运军需往返行走甚属劳苦着加恩将所有分给衣履等项动用银两不必将伊等钱粮扣还即行赏给以示优防
　　二十七年
　　上谕八旗兵丁甲米闰月例不支放但京师自夏至以来雨水稍多道路泥泞粮食车辆或有阻滞买食未免拮据着加恩赏给一个月甲米即行给放俾兵丁饔飱优裕市价益平于闾阎生计亦有禆益该部遵谕速行
　　三十四年
　　上谕据巴尔品等奏称夲年雅尔地方种地緑营旧班兵丁每人交纳细粮二十五石有零新班兵丁每人交纳细粮十八石七斗有零共收麫米折色粮二万二百五十石八斗零与阿桂奏请议叙之例相符请将将刘简与屯田官员等一体交部议叙兵丁等各赏给一月盐菜银两等语着照巴尔品所请官员等交部议叙兵丁各赏给一月盐菜银两
　　三十五年
　　上谕据舒赫徳等奏夲年乌什屯田五百兵丁所种地亩每人各收获米十九石有余等语屯田兵丁一年所种地亩每人收获细粮至得十九石实属善为耕作着加恩将管理屯田之官员等交部议叙兵丁等着各赏给一月盐菜银两
