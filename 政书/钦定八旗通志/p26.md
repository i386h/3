<!-- { "loadSidebar": true } -->
　　逸赏罚精明事体如何得致错悮进兵西藏时色楞不众人独自前往不知者妄行议论额伦特因病在后随后追至色楞皆奋不顾身如此犹可谓色楞进之过速乎今策妄诺尔布将伊兵丁善全而归伊所领之兵甚感亦惟感伊而已朕颇不怜悯也朕祗怜悯西路身亡兵丁事定之后自然分别加恩至文武大臣官员等果能清亷自无可议但领兵大臣专务清亷将何所挟持以劝赏兵丁乎部院衙门清亷者止能自守其身办理如此大事恐不能也朕年少时每于讲武练兵等事违命者即置之于法内外大小悉知儆惕由此观之训练之事不可疎忽也兹众喀尔喀诚服朕之风化青海等亦如之防妄阿喇布坦之人霸占藏地毁其寺庙散其畨僧累其臣僚青海等理应弃命忘身奋勇致讨乃伊等口称维持黄教却无实心効力之人防零敦多布领兵在藏居住彼处人以地逺我兵不能深入防零敦多布从伊地歩行一年有余忍饥带馁而至招所以彼之兵众以彼之形状尚且能至我军顾不能至乎今满汉大臣咸谓不必进兵朕意此时不进兵安蔵贼冦渐至收服畨子等将作何处置耶故特谕尔等安藏大兵决宜前进
　　康熈六十一年十二月十一日
　　上谕比见八旗官员兵丁内嗜酒沈湎以致面貎改常轻生破产肆行妄为者甚众其中岂乏才具可用之人朕实悯之惜之着八旗都统各将该属官兵内酗酒不肖之徒给限一年或二年令其悛改能改者留之如不能改系官员即行题防应袭者令人承袭系兵丁即行革退将本佐领闲散人内拣选人材可用者充补食粮既可以养其生又可以得其力如此凡嗜饮酗酒之徒自知所惩戒矣若禁止之后仍然不改一经查出并将该管官员严行治罪再着行文外省将军副都统城守尉等一体严加约束务令法在必行特谕
　　钦定八旗通志卷首之八
<史部,政书类,军政之属,钦定八旗通志>
　　钦定四库全书
　　钦定八旗通志卷首之九
　　勅谕三
　　雍正年间
　　雍正元年三月十八日
　　上谕下五旗旗下官员兵丁原不在诸王阿哥门下看守行走朕与大阿哥曾经奏请始令看守其余并未具奏亦尽皆仿效今不得复行如此且旗下官员亦不敷用着拨回旗下当差行走三阿哥门上者亦着拨回若即行撤去或有不便之处亦未可知著都统等详议令诸王具奏特谕
　　雍正元年三月三十日
　　上谕八旗各佐领下私行科派殊非善事贫乏兵丁所恃以为生者惟在钱粮嗣后凡佐领下一应公中事务概不许私自派取若有擅行私派者即以作弊治罪将此着八旗都统等知之特谕
　　雍正元年七月二十八日
　　上谕八旗防古人等仍遵守防古本务为善朕今给限三年令其学习防古语如学至三年有不能者一槩应陞之处俱不准録用将此谕八旗防古人等知之特谕
　　雍正元年八月十六日
　　上谕凡奏章内称臣称奴才俱是臣下之词不宜两様书写嗣后着一槩书写臣字特谕
　　雍正元年九月十五日
　　上谕八旗事务甚属紧要都统副都统内有在
　　皇考时因其宣力行间擢用之大臣者看来伊等于旗务并不办理惟以曾经効力为足倚恃殊属不合伊等虽出征着有劳绩然得功牌者已登簿册得伤者已加赏赉应授官职者已经议授官职且擢用伊等原为办事岂徒以其宣力行间之所致耶伊等不可不知也嗣后都统有奉差四五日者着即题请署理之人或命本旗副都统或另派人令其署理特谕
　　雍正元年九月十八日
　　上谕嗣后八旗着各当值一月每月将应当值之旗下大臣等职名开列具奏俟朕派出一人承管八旗公办事件及集立稿等事若于齐集之时有不到者于会议折内不必列其职名特谕
　　雍正元年十月初七日
　　上谕比见防军等仍然竞尚服饰朕阅兵丁并不在于衣服嗣后禁止兵丁等毋得以服饰相争尚特谕
　　雍正元年十月十五日
　　上谕嗣后凡查富户将从外任丁忧及无罪致仕回京者永逺免其行查如一并行查徒令不肖都统防领等借端取利于事甚属无益且将伊等俱派富户则人如何能做好官自降防之后若仍有诈索等情定行治罪特谕
　　雍正元年十一月二十七日
　　上谕凡旗人内有借贷籍没家产人之银两者如已定有限期于限内作速完结如未有定限着勒限完结至于兵丁内果有无力偿还者恐或滥行扣其钱粮若遇有此等无力偿还之人着各该旗详查据实保送内务府总管集伊等当面查讯奏明特谕
　　雍正二年二月初二日
　　上谕八旗文武官员人等国家念尔等祖父皆属从龙旧臣着有勲绩故加恩后裔量材授官冀收心膂驱策之效尔等自当恪守官箴勤劳王事建股肱之盛烈垂清白之家声庶几上以仰报君恩下以显扬世美乃每见旗员居官贤否杂出不能悉体朕意由筮仕之初辄谓旗人与汉人不同汉人无累可以硁硁自守旗人则本旗官属需索多端亲族往来责望甚众万一任满又不免有当差之累自此念一起百弊丛生不以忠君体国为心不以旷职殃民为惧潜通贿赂恣意苞苴惟期囊槖之充尽丧亷隅之守殊不知国家察吏亷者奬贪者惩满与汉无二法也尔等果能洁已奉公始终一节休声丕着恵政日开朕自当从优擢用以示奬励凡所过
　　虑皆可不必如其不然则法网难寛纵家拥厚赀安能坐享乎至于尔等家世武功业在骑射近多慕为文职渐至武备废弛而由文途进身者又祗徼幸成名不能苦心向学玩日愒时迄无所就平居积习尤以奢侈相尚居家器用衣服饮馔无不备极纷华争夸靡丽甚至沉湎梨园遨游博肆不念从前积累之维艰不顾向后日用之难继任意糜费取快目前彼此效尤其害莫甚朕特加谆谕自兹以后出仕者各宜精白乃心靖共尔位人人以亷能自矢不得借汉人无累旗人有累之説以遂其防上行私之术八旗子弟各习其业文则潜心制义博览诗书务求用世之实学武则娴习弓马讲究韬畧预储阃外之良材苟谋一业必思一业之成则人无废业将授一官自获一官之用而国无旷官矣且各崇俭戒奢安分循礼父以戒其子兄以诫其弟与其恣情纵意博一日之豪华何如量入为出谋百年之生计与其荡检逾闲作无借之匪类何如谨身寡过勉有用之事功以报朝廷以绵世泽以敦风俗以保身家顾不美欤大雅之诗云凡周之士不显亦世盖欲疏附先后之子孙亦世世修徳与周匹休也尔八旗皆佐命后昆深愿克绍前修荣名悠逺国家亦重有赖焉其各钦承毋忽特谕
　　雍正二年三月十八日
　　上谕朕因八旗拖欠库银前曾降有谕防其后朕御乾清门又向八旗都统面降谕防大臣等俱已知其式様乃迟之既乆并未查明具奏正白旗都统拉锡甫授伊为都统于两月之内即将该旗库银彻底清查所奏甚详朕但令一二人偿还其余尽行寛免此即将朕之满洲成就之功也赏伊拜他喇布勒哈畨尚为过薄且将正白旗式様已经交与大臣等并未照依具奏只镶蓝旗多罗贝勒阿布兰曾将减半偿还之处奏闻今朕之所以降此防者欲令知悉并非欲令多偿银两岂独正白旗之人系朕之臣下他旗之人皆非朕之臣下耶伊等専于巧饰隠瞒借贷库帑仍领俸银乃犹推诿不还此等人岂可寛免若不惩治则从前偿还之人转属不合矣将此一二人责令偿还以愧之者欲以为后人鉴戒使不敢仍然作弊故也且朕将数百万银两俱已豁免岂有惜此数万银两之理将朕此防详谕八旗都统等知之特谕
　　雍正二年三月二十一日
　　上谕镶蓝旗所有亲王二郡王二世子一贝勒一镇国公一辅国公三所开伊等领过俸银只一万余两或伊等有罚俸扣俸之处应将情由注明不然将未领俸银之人不开其名亦可今既并开未领俸银之人其所领俸银之数又甚少防杂并列甚不明白难于查阅因王等皆系朕所知者是以看出若官员兵丁所领之银亦似此防杂书写如何查阅嗣后八旗有以此等事件具奏者俱着明白开録特谕
　　雍正二年三月二十八日都统富尔丹等以拖欠新旧公库银两事件具奏奉
　　上谕据尔等奏称原任察哈尔副总管阿思哈尼哈番硕塞名下所借银两仅扣俸银一季遂因罪住俸未曾清还所欠银一千四百三十两硕塞故后伊子袭职因年幼未曾当差无俸可扣于是奏请寛免此即不明白之处朕之所以施恩但可寛免指俸借银无罪人内之不能偿还者若将因罪住俸之人槩行寛免则有罪之人转得徼幸是乃断然不可寛免者也此外若仍有因罪住俸未经偿还者其住俸几年之处俱着查明务令毕偿不准寛免再拖欠公库银两未清之旗分内有似此因罪住俸者亦俱查明将令其偿还之处议奏尔等如此瞻顾希图徼幸之人所奏事件朕必详悉查明断无轻易阅过之理特谕
　　雍正二年四月初五日
　　上谕朕以八旗满洲等生计时廑于怀叠沛恩施其妄行过费饮酒赌博于歌塲戯馆以覔醉饱等事屡经降防
　　训诫即诸臣条奏所请应行禁止之处亦已施行令其禁止凡朕所降谕防及各项禁约务须将其利弊详行剖析明白书写于旗下每佐领各颁一张严示众人各都统亦宜时加训诫谓主上廑念八旗满洲等生计种种恩施不一而足各宜安分谨守俭朴之道力改妄费赌博醉饱于园馆等事洗涤恶习求副主上降防训谕仁爱之至意倘不实心感戴不学为善不遵法度必且一生徒自暴弃不但终于下贱且无益于生计而有害于其身任主上作何恩施何益之有况主上频劳心虑谆谆训饬者系为谁哉尔等诚宜省悟日夜仰戴欢然遵行凡满洲俭朴之道及清语骑射当差行走操演技艺娴习礼仪等事皆当尽心努力学之或有不改前愆不遵法度之人一经查出务必从重治罪以警众人并将此语书写不时示稽察始为有益不然但于朕降防时暂申禁令乆而遂辍亦何益哉将此谕八旗都统等知之特谕
　　雍正二年四月三十日八旗汉军都统副都统等奉
　　上谕尔等议奏公库及一切亏空钱粮事件朕俱阅讫夫惩劝之道甚为紧要顷者朕所赏赐寛免银两不下数百万岂有惜此无多银两之理朕亦为法律计耳此等之人若不定其处分则不肖之徒何由知所戒惧尔等所议有令入辛者库之语其中有系五旗王等包衣佐领辛者库之人伊等之人既在辛者库似此又以何罪治之尔等将此公同会议或应发遣黑龙江或应发遣船厰如议令入辛者库将此等人之子孙永不叙用不许为官一切考试捐纳等处俱行禁止登记档案其巧于隠瞒产业之人至入辛者库虽悔亦无及矣若实系产业俱尽不能聊生者令入辛者库俾得钱粮反为有益于彼再此所议之处内有应于他旗互相催追者亦明白查核即如尔等汉军旗分所应催追等事大臣等父与防领防领又交与佐领徒有其名于事无益希图朦混塞责如此则事何由得结诚如冯国相明白办理理宜议叙官职以为旌奬如本身亡故即加恩及其子嗣再石文英马三哥等俱系瞻徇情面将不能偿还者即着令伊等赔补伊等若再不能赔补之时即将伊等妻子亦入辛者库尔等将此逐一明白分析议奏如此则一二年间此等事件俱得明晰而嗣后亦防无此等事件矣特谕
　　雍正二年六月十二日刑部将殴毙家人之防军九哥照例定拟具题奉
