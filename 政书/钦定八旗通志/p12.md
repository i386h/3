<!-- { "loadSidebar": true } -->
　　凿穴而居避火器终于靣缚出蕃城【官军围攻贼巢用大礮四面轰击贼众皆凿地而匿以避礮火今防窟垂破逆酋胆落计穷因率其弟兄甲尔瓦沃襍尔斯丹巴并其两土妇及助恶大头人丹巴沃襍尔阿木鲁绰窝斯甲尼玛噶喇克巴暨两喇嘛并大小头目二千余人出寨跪捧印信乞免诛戮遂悉就擒获】贪生蝼蚁固如此聚族将焚语岂诚【先是投出番众佥称闻逆酋等毎言若官军攻至巢穴窘迫无计即相聚焚死不肯为官兵所得彼时即以畨人之性最忌自戕不过故作妄语欺饰以图狡脱屡谕将军等严防今果不出所料】
　　倏经于役五春秋栈道﨑岖似坦邮【栈道虽险较之金川则坦途矣】夹路花红复栁緑阿谁致悔觅封侯
　　脱却戎衣换吉衣龙章示奬特恩稀【郊劳时将军等俱甲胄觐谒随行奏凯而还俾众观仰军容之盛入朝后始解甲易吉服将军阿桂实为此事首功特赐四团龙补以示优异】同心戮力还抡最便解天闲赐六飞【将军阿桂及副将军丰升额叅赞海兰察并赐御用鞍马乘以扈行】
　　兵洗金川永不波潢池跋扈竟如何良乡近逺多黎庶欢喜都来聴凯歌
　　凯歌亦岂易为闻五嵗辛勤劳众军我实未曾安五夜防多忧虑与平分
　　赐协办大学士吏部尚书一等诚谋英勇公阿桂六十夀辰
　　功髙殊众赐冠衣夀日充闾耀吉辉谋勇奏平定玉垒归来俾协赞黄扉六旬庆自今伊始廿四考当逾古稀不説保全朂黾勉【尝谓史称宋太祖能保全功臣以为善事夫欲保全之是心中已先有一彼将有过或我将疑彼之念非待臣以诚之道也君之与臣惟愿其长享令名以宣猷佐理何必预设保全之意哉】名同郭令岂其非
　　阅武楼阅武因成六韵志事
　　节前阅武甸寛组练生光了弗寒可勿用仍要以备不忘危敢恃其安新疆旧部兹同扈北路西戎许并观【大兵平定两金川以其地安营设镇而令其余各土司分年入觐俾益懐徳畏威兹初次举行派定明正等十八处土司土舍头人共二十四员名命成都将军明亮携以入朝与朝正外藩及年班回部并哈萨克使臣等同与朝贺宴赉适于阅武楼阅武因命旧藩新部及此次瞻谒之土司甲尔叅德沁等皆得与观】破险冲锋或经见【迩年攻金川我八旗将士越险摧坚勇鋭百倍番众等皆见而畏慑至若满洲兵行阵严肃简练精强则其昔时所未闻见也】正旗堂阵俾初看销兵气共阳和鬯训旅心殷觐难示义方还颁礼赐【阅武礼毕所有在事之将校兵众等皆循例行赏】武臣莫重诩登坛
　　临大学士舒赫徳第赐酹酒
　　扈跸将襄事中途忽永辞　　【圣母山陵大礼于廿五日安奉　　地宫后恭防神主例应满汉大学士各一员襄事因令舒赫徳扈行乃舒赫徳忽于十九日晡遘疾亟遣御医诊治以冀】
　　【速痊不意其势日加剧病中犹以欲襄廿五大典为惓惓至廿二日酉时遽尔溘逝闻之实深震悼】失斯佐惜矣属我命逢其【今年正月遭　　圣母大故二月杪又有皇四子之丧今舒赫德忽复病殁虽皇四子事闗天性不能不伤而舒赫德佐子政务实国家得力大臣一旦失之痛惜尤甚此皆由今嵗流年驳杂所致星命家言理或有之也】中外力宣久丝纶心谨司老成渐凋丧触绪总兴悲
　　苏尔相诗
　　差往缅屯因被羁【庚寅春因缅匪恳求解老官屯围时曾有奉表还人纳贡之説久渝不至命云贵总督彰寳遣人往询而彰寳遽遣都司苏尔相持檄往缅境乃匪目诺尔塔将苏尔相羁于老官屯苏尔相屡欲引决不得留彼八年丁酉春匪目得鲁蕴愿将苏尔相送还禀致邉吏总督图思徳据以入告然不免露迁就完事之见为缅匪所窥复尔居奇翻悔而缅目绽拉机又从中掣其肘益致反覆迁延幸余预料图思徳之才识拘浅非能任其事者因改令抚黔而调李侍尧代其职并命阿桂往彼相机筹办二人措置得宜缅匪始知畏惧于四月廿七日差人将苏尔相及其随往之弁兵等送还内地阿桂等因讯录他犯供词以奏乃知苏尔相在彼情事为之矜悯】今知悔罪送还为兵传后实非佳也事贵先声信有之【缅地水土恶劣前此官军至彼輙多染病且有死亡者实非可用武之地故决计不复加兵昨嵗平定两金川受俘诛逆令所留缅目秤官猛等数人与观皆惴栗觳觫不敢仰视因纵之归秤官猛等遂于缅地述中国威武会缅酋懵驳已死其子赘角牙继立颇知悔惧而得鲁蕴等又深虑获罪天朝终难安处因思表贡还人求许开闗通市其悔罪之心实由先声所慑也】疠地瘴乡怜久汝氷天雪窖岂殊其设如比儗伊家武无子无妻谓过伊
　　苏武直未降匈奴如卫律李陵耳氷天雪窖囓雪餐氊岂能度十九嵗之久归而为典属国赐之二百万汉之奨忠不为不厚而李陵犹谓之薄葢彼既降虏所谓出妇无好辞耳至于娶妻生子则武故不得谓之全人而亦令其啮雪餐氊以延嵗月乎司马迁所云附青云之士者史之美在此而史之病亦即在此矣因用武事故并及之
　　观防军氷技行赏
　　嵗暮家家多窘迫例因氷技沛恩施乍惊此日凭观处大异常年侍
　　览时彩彻旌旗遵国制持仍弓矢耀军仪【常年走队时按八旗旗色各负小旌与弓矢相间今嵗因在二十七月之内尽彻旌旗惟令持弓矢习射云】习劳布恵非无事要即其中酌用之【阅氷技本以嵗暮行赏兵丁因令照常演肄定其等差而今昔相形益觉凄怆】
　　追复睿亲王封号并复其宗嗣袭封予諡配享诗以志事
　　稽宗盟之轶事展亲兼以褒功覈方防之遗闻申枉因而继絶睿亲王者属本懿藩分居执政勤劳王室棐忱洵同姓之良绥定燕京伟绩更诸王之冠顾以任隆见嫉亦或气盛招尤履霜之衅潜积于多年戴盆之寃顿兴于既逝指敛衣为左证理知所必不然肆罗织以深文狱甚于莫须有徒以众怨之搆成贝锦而执作爰书尚非
　　亲政之年矫纶綍而竟从重典繄予恭披
　　实录鉴王实有大勲当危疑推戴之时拒羣议而匡扶冲主迨戡乱肃清之际迎
　　圣驾而肇建丕基且诫比列之謟防朂以尊
　　君亲上复斥同懐之愆戾加以义正词严厯厯具存班班可考缅其诚荩皎如白日青天嘉乃壮猷允矣信今传后使果有不轨之志未尝无可乘之机乃贞心既矢于寝兴岂逆迹转萌于泉壤无端而暴其罪状毎恻于中如是而坐以叛名宜昭其屈念畴昔非由
　　亲决弗嫌成案之翻为国家特叙成劳惟协公评之当用是复其王爵仍教世袭茅封并为録彼宗支咸使列于
　　玉牒葺园寝而春秋祀享配
　　太室而殿庑筵班补列以连篇准易名之一字推祖宗之恩意辨诬足胜金縢勉子姓以钦承守绪奚烦
　　铁劵爰成四韵并引长言
　　流言恐惧似周公公则生前王已终【睿亲王之寃狱与周公之被流言相似然公之受谤在生前故恐惧可以有待王则遭诬于身后故是非无以自明然予恭阅　　实録为之昭雪较诸感风雷而金縢者似尤光明正大耳】无幸位心真是睿有开基业孰齐忠谥增一字非私恵论定千秋付众同配食袭封推祖泽睦亲惇叙朂宗功
　　命仍称礼郑豫肃诸亲王及克勤郡王原封爵号并予配享诗以志事【有序】
　　溯维城于王室同扶有永之
　　鸿图考列爵于宗盟各着非常之伟阀事在本朝为极
　　盛迹皆前古所罕闻毎以绎寻
　　实录之文因有追叙成劳之典粤稽礼邸实惟让王四
　　路分歼萨尔浒助扬
　　神武连营并克山海闗奋厉师贞翊
　　圣明而特表荩诚诛逆恶而不徇私义至郑王属居近
　　派防
　　太祖育自宫中初定平壤之盟旋鼓寜逺之勇遵化归化频建丰庸松山杏山疉施胜算翦强藩而成一统识裕先机膺摄政而疏千言监陈
　　前宪若夫论功之最惟豫尤超幼统偏师荷嘉名之肇锡独抒长防举大势以全规洎入燕京遂专阃节破潼闗而追流冦狂魄寻僵平江介以定中原游魂自灭又如肃武亲王之百战称雄而秦地恢城蜀疆殪贼勲尤崇也他若克勤郡王之屡征奏捷而降纳朝鲜计图明塞略更优焉是为同姓之股肱名皆炳着并照当年之耳目人所艳称乃日久而旧号俱更虽世及而遗风几泯爰命复原封之字俾同竹帛以常新并教列配享之厢咸侑馨香而弗替余凡类似悉予详求念栉风沐雨之劳使徴献者知宗功之不朽比砺山带河之永期袭次者懐祖烈以毋忘用纪长歌并疏小引
　　贝勒让帝如汝阳　　【太祖大事礼亲王于诸子中为最长而功德隆茂众望皆属　　太宗礼亲王因作议书言绍承大统必得圣君始能戡乱致治以成一统自顾徳薄愿共推戴　　四贝勒嗣位入朝遍示诸贝勒大臣众皆喜　　太宗辞让再三王意益恳切乃　　从之】萨尔浒战我武【萨尔浒之战礼亲王同　　太宗随　太祖立功详见向所作萨尔浒山书事】　推戴冲主出丹诚【叶】不私子孙徳尤彰　　【世祖嗣位时礼亲王之子硕托孙阿达礼曾谋立睿亲王礼亲王发其谋并诛之】
　　宫中育养子侄行其名曰济尔哈朗【叶　郑亲王为太祖亲侄幼育于宫中号和硕贝勒】战功多矣难致详同摄政亦抒谋臧逺取云贵见早强【郑亲王病剧　　世祖临问泣对曰臣受三朝深恩未能仰答不胜感痛惟愿以取云贵灭桂王统一四海为念　　世祖为之大恸逆藩日后之谋果不出王之先见也】幼领偏师建绩昂褒防
　　圣嘉锡美名【叶　豫亲王幼统偏师輙有功　　太宗嘉之　　赐号额尔克楚呼尔】直入潼闗贼奔商旋师平定江南疆功莫大焉防允良【王之战功甚多难以缕举至其破潼闗逐闯贼及平定江南尤其功之最著者也】整兵入蜀肃亲王阵斩巨冦张献忠【叶】悉平内地詟诸羗【肃亲王射殪张献忠并削除羣贼平定陜西】礼亲王子智独长【克勤郡王为礼亲王长子有谋勇】济以悃素复勇往【叶】盟定朝鲜勣克襄【克勤郡王常同大贝勒阿敏及郑亲王征朝鲜克四城谕朝鲜王李倧降时阿敏懐异志欲直趋朝鲜王京倧挈孥奔遣其臣进昌君求和众议许之阿敏不允克勤郡王宻与郑亲王定议驻师平山城遣使往谕倧报命愿嵗贡方物遂许其降既盟告阿敏阿敏以未与盟仍纵兵大掠劝之不聴复令倧弟李觉与阿敏盟乃班师】恨未得与定北京【叶　克勤郡王于崇德三年以疾薨于军　　太宗闻而恸哭加以　　恩礼故未及与入闗定燕京也】是皆巨擘辉天潢与复旧号并配享【叶】其未及者付考章并教一一稽宗盟【叶　其余宗室诸王贝勒等有功绩显著其封爵后经降夺者并命宗人府查奏】雪寃彰善示后蘉
　　祖
　　宗恩泽予衍庆本支百世奕禩昌
　　过礼烈亲王园寝赐奠因成六韵
　　朝家让帝溯前闻　　【太祖上宾王于诸皇子中最长而众望皆属　　太宗王之子岳托萨哈璘请从众心推戴王曰此吾素志也乃作议书曰绍承大统必得圣君始能戡乱致治以成一统愿奉四贝勒嗣位入朝遍示诸贝勒大臣众皆喜以告太宗辞让再三王言益恳切众议亦坚　　太宗乃】
