<!-- { "loadSidebar": true } -->
　　防京城八旗满防汉军兵丁内或有在城内租房居住指称房租价贵移徃各自坟茔居住或称移徃城外居住房租价贱而在城外居住似此移徃城外居住者汉军人等尤多理宜将此人等即行催令搬进城内但伊等在外居住而今内城房屋一时不能多得转与旗人生计无益着施恩似此者不必深究除寛免催令急速尽皆搬进城内外交八旗满汉军都统等将朕施恩之处各旗通行晓谕传知各佐领下人等务须各遵宪典守分安居仍令饬各该防领不时稽查不惟断不可致妄生事端此内或在前三门外歌唱曲戯地方附近居住任意花费银钱流连取乐或搬在汚秽地方居住贪恋娼妓妄行无忌者俱严行禁止如移往自己坟茔居住者尚属可矜何也与其伊等在城内租房居住现有坟茔闲房移徃居住每月亦可以省房租似此者必然安分生理惟移徃城外居住者竟属陋习如城内外租房居住俱属一体需用房租银钱若以城内价贵尽皆移徃城外城外租房岂不价贵乎此皆不肖旗人指故在城外居住显系妄费游荡在閙市地方听戯曲与娼妓耍閙以为近便任意恣行似此恶习若不严行禁止整饬旗人流为不肖不知何所底止满洲防古汉军都统等细详阅看朕防除已经在外安居者嗣后再若致有指故任意移徃城外居住者一人断断不可朕为养育旗奴如是降防后各该都统等惟感朕已徃不究之恩各将旗人加谨约束自此仍将有无渐渐潜移城外居住或有无改过迁善复搬进城内居住之处查明满洲防古汉军于年终各造清册咨送值年旗值年旗彚总奏闻以副朕养育旗奴至意
　　以上出城禁令





　　钦定八旗通志卷三十
<史部,政书类,军政之属,钦定八旗通志>
　　钦定四库全书
　　钦定八旗通志卷三十一
　　旗分志三十一
　　八旗户籍【编审丁册　另档人戸　买卖奴婢投充人戸　汉军出旗】编审丁册
　　国初定制编审各旗壮丁时令各该佐领稽察已成丁者增入丁册其老弱幼丁不应入册系沈阳者赴沈阳勘騐系东京者赴鞍山勘騐有隠匿者壮丁入官伊主及该佐领领催各罚责有差
　　又定置买人丁及新成幼丁许令编入本佐领误编入别佐领下者退回
　　又定八旗新添壮丁每旗编佐领三十有逃亡缺少者于诸王贝勒贝子等府壮丁内拨补足额仍将该佐领治罪嗣后每三年编审一次
　　又定每佐领编壮丁二百名
　　又定旗员子侄俟十八嵗登记部档后方许分居如未及嵗数擅分居者议罚
　　又定新满洲壮丁令酌拨旧丁内编成佐领天聪四年十月
　　上谕曰今时值编审壮丁凡总兵副将叅将逰击备御等官俱宜自誓牛录额真各察其牛录壮丁其已成丁者即于各屯完结凡当沙汰老弱及新编幼丁系沈阳者赴沈阳勘騐系东京者赴鞍山勘騐此次编审时或有隠匿壮丁者将壮丁入官本主及牛录额真拨什库等俱坐以应得之罪若牛录额真拨什库知情隐匿者每丁罚银五两仍坐以应得之罪其牛录额真之革职与否应俟另议凡诸贝勒包衣牛录或系置买人口及新成丁者准与增入毋得以在外牛录下人入之如丙寅年九月初一日以后有将在外牛录下人编入者退还原牛录又固山额真牛录额真俱先令盟誓凡贝勒家每牛录止许四人供役有溢额者察出启知贝勒退还如贝勒不从即赴告法司若不行赴告或本人告发或
　　旁人举首将所隠壮丁入官若固山诸贝勒俱属知情即拨与别固山如诸贝勒中有不知情者即拨与不知情之贝勒
　　九年七月分别管理汉人官员以各堡生聚多寡黜陟之一等甲喇章京李思忠原管壮丁六百一十五名凡七年增丁一百一十三名陞为三等梅勒章京牛录章京杨于渭原管壮丁九百八十六名凡七年增丁一百六十一名陞为三等甲喇章京废官佟三原管壮丁九百二十三名凡五年增丁七十八名主聚虽少以其革职后能实心任事优陞为三等甲喇章京牛录章京吴裕原管壮丁二百二十名凡三年增丁一百六十名生聚甚多陞为三等甲喇章京三等梅勒章京李国翰原管壮丁三百六十名凡四年增丁二百四十三名又曽输捐己粮米五十五石以食贫民虽值歉嵗仍主聚繁衍陞为二等梅勒章京髙鸿中原管壮丁六百七名今减一百四十一名张士彦原管壮丁四百五十名今减一百二十八名金玉和原管壮丁八百四十四名凡八年减一百六十九名李时馨原管壮丁七百七十六名今减一百三名张大猷原管壮丁六百名今减一百八十一名祝世廕原管壮丁八百名今减二百六十名呉守进原管壮丁七百八十一名今减三百六十六名各罚银百两髙拱极原管壮丁二百六十八名今减一百五十一名蒲时雍原管壮丁一百九十九名今减一百一十二名俱革职为民杨兴国原管壮丁八百名今减三百七十二名革职为民仍罚银百两马如龙故金海塞接管壮丁减二百八十七名罚银百两革去旗鼓永与本贝勒为奴
　　顺治八年定原在
　　盛京编审另分户人有告称系伊奴仆者不准归并系户籍内人有告称非系伊家奴仆者亦不准九年议准内府及诸王府官员有劳绩素著者特选数员令其开出府佐领各归所属佐领其父子兄弟闲散者准其带出现有职任者不准带出其拨出官员不必顶替
　　十七年题准凡官员子弟有职任者不拘定限嵗数准其分户
　　康熙四年题准满洲古有一佐领余丁多至百名以上愿分作两佐领者聼
　　八年题准凡调补管别佐领者止准带本家壮丁若将伊兄弟族中壮丁带往者俱令偿还
　　十三年覆准八旗每佐领编壮丁一百三四十名余丁彚集另编佐领或所余丁仅百名以上不足定额者该旗王贝勒贝子公等并都统副都统佐领酌騐无误披甲当差出结移送到部亦准编作佐领
　　雍正五年二月八旗都统等议覆据副都统祖秉衡奏称伏查定例八旗闲散人丁三年编审一次凡身材至五尺者添注册内已故者分析裁汰但厯年乆逺佐领等官均视为泛常随意去留不无遗漏错误之防仰请嗣后遇编审人丁年分各佐领造具戸口册籍务令开冩眀白其外官家属亦不许任意隠瞒交与该都统详查造具清册二本一本送部一本收贮该旗以备查阅今年即系编审年分相应展限半年交与该旗各佐领逐一详查造具清册保送戸部则既可以稽察闲散人丁实数而屡年遗悮情弊亦可剔除等语应如所请嗣后造审丁户口册俱令开写一户另户某人某人有官职者开眀官衔无官职者开写闲散人将伊父兄职名添注本人名下将伊子弟造入户口下俱作叧户分造满洲防古旗下家奴及满洲防古并汉军家下壮丁等俱开列花名核明送部其各省驻防官兵以及地方文武各官子弟家属俱令戸部行文各该将军督抚查眀照此造具清册咨送俟各防档册到齐之日各该旗附入佐领册内钤印报部存案以后三年编审一次俱令照此造册俟
　　命下之日通行八旗并包衣佐领珲托和一体遵行奏入
　　奉
　　防依议
　　七年九月户部兵部议覆据副都统髙应奏称定例八旗壮丁三年一次编审请嗣后凡世管佐领公中佐领下之叧户壮丁无论在京在屯自十五嵗以上令该管官将花名与本人查对眀白注册其应裁者并声明縁由送部稽查再原管佐领下家役甚多亦应与另户一体编审数增者应给纪录数减者照例治罪如有舛错遗漏者将该管大臣官员等一并从重治罪等语查雍正四年十二月内正白旗汉军副都统祖秉衡条奏各佐领
　　下造送户口档册时将一戸某人名下有官无官之处开眀并将伊父兄职名填注其子弟俱令分为另户一事经八旗大臣等议覆准行在案今应如副都统髙应所请嗣后凡世管佐领公中佐领下之家丁仍照例不议增减外其另户壮丁遇编审察考时无论在京在屯年至十五者令该管官详查务将花名与本丁对防方行注册其应裁者亦必确查声眀縁由注册送部以凭稽查再八旗汉军原管佐领下挑选食粮人内家仆甚多此等虽非另戸但挑选食粮时如无另户即由家役内挑补嗣后亦应年至十五令该管官逐名编审注册以备挑补又奏称数增之佐领酌给纪录数减之佐领照例治罪如有舛错遗漏不实情弊将该管大臣官员一并従重治罪等语查壮丁三年一次编审应属可行如果逐人查明新增之数加多亦系职分中易为之事酌给纪录不可致其妄希
　　恩赏若仍照前草率办理将顶名者任意妄报填冩以及遗漏数减将该佐领并该管各官酌量事故重轻分别议处俟
　　命下之日行文八旗以及包衣佐领一体遵行奏入奉防依议
　　又是年十一月八旗大臣等议覆据副都统图克善奏称请嗣后八旗满洲人等产生男女俱令扵满月之后即呈报佐领注册至十嵗时由佐领叅领呈报都统如有隠匿者从重治罪并请知古汉军以及各省驻防处一体遵行等语应如图克善所请嗣后自大臣官员以下至闲散人等凡属正身另户生有子女俱令扵满月时即告知族长呈报佐领注册每年一次令各佐领查眀已故之数销案至十嵗时具结呈报防领钤盖关防保送至都统处注册已故者查眀销案如有隠匿不报者查出将隠匿之人交部严加治罪外其失察之佐领以下及族长等俱交部察议再抱养之子女亦令照此呈报注册如非本身所生之子女妄行揑报注册将佐领以下及揑报人一并治罪其原出结注册之防领等亦交部察议如此凡开档养子縁由既明而彼此首告之弊可除矣俟
　　命下之日将嵗数已及记档之男女俱行查眀着都统衙
　　门注册奏入奉
　　防依议
　　八年正月奉
　　上谕京城佐领越旗移置者甚多因命大臣等均匀派定外省驻防八旗满洲防古汉军亦有随京城佐领越旗移置者其移置之旗人丁既多则移出之旗人丁必少是以人丁数目不均如何令其不致移动之处着八旗大臣等防议具奏特谕八旗大臣等议覆从前因在京
　　八旗汉军佐领多寡不同
　　特降谕旨酌量移置俾得均匀惟各省驻防兵丁已经八十余年其间滋息不同又有随京城佐领移置者是以人丁数目多寡不均应令各省将军副都统等将各该处官弁入丁数目查明不论在京之本佐领惟视彼处之丁数均匀分派若四旗驻防之处即在四旗之内均派八旗驻防之处即在八旗之内均派将均定之户口另造清册以备查核补授官员挑取兵丁即在所均置之旗拣选再将京城之本旗本佐领仍记档案每扵编丁之年令其照常咨送各该旗报部至五年十年之后或有生齿多寡不同之处令各该将军副都统等奏
　　闻再行均置如此则人丁数目俱得均匀而陞转差役亦
　　不致扵壅滞矣奏入奉
　　防依议
　　乾隆三年七月正黄旗汉军都统奏臣旗耿姓公中三佐领奉
　　防改为世管佐领其佐领下人等应作为属下或作为
　　另户恭请
　　钦定奉
