<!-- { "loadSidebar": true } -->
　　恩谕止擒首恶不及无辜各徭目遂率众剃髪投诚献出凶首九名正法嵩祝等以设立州县善后事宜交琳办理并与抚臣彭鹏提督殷化行悉心区画琳奏言连州所辖油岭等三大排以及香罏山等各小排连山县所辖军寮等五大排以及鸡公背等各小排周围约计四百余里山岭﨑岖道途窄狭难以増设县治莫若仍归连州连山县管辖拟于近猺适中之三江口建立寨城移驻理猺同知一员俾领把总一员兵百名不时入排巡察宣讲
　　上谕使知各务本业以杜非为仍兼管连州阳山连山二县捕务再移驻副将一员都司一员守偹二员千总四员把总八员兵二千名分为左右二营令副将管领仍兼管连阳营俱督提綂辖所有同知及副将等官就近拨移其兵粮应于将军督抚提镇各标协营均匀出依所之数汰除老弱移归新协连阳村庄旧有乡勇素识排内情形今应就中考騐人力强壮技艺娴熟者入伍食粮则汛守益严矣事下九卿议行十月卒于官年六十有四
　　赐祭葬如例琳兄绰尔们官二等侍卫绰尔们子文晟于康熙十八年授苏州府同知卓异陞云南开化府知府以琳任巡抚回避改广西梧州府又因琳总督两广改山西平阳府三十三年二月
　　谕嘉其居官有声超擢贵州布政使九月迁云南巡抚三十四年五月疏言滇省屯赋较民田重逾数倍乆在
　　睿鉴中康熙二十七年以前逋欠屯赋银七万一千二百
　　余两米麦十万七百余石已防
　　皇仁尽行蠲免矣自二十八年以来逋欠仍复如旧非军户敢于顽抗亦非各官不善催科也通省民赋最重者莫如河阳县上则田粮每亩八升一合有竒地税每亩五升九合有竒若屯田则每亩四斗五升至七斗二升不等屯地亦每亩一斗五升至三斗八升不等前者臣叔石琳抚滇时曾因奉
　　防详核赋役全书沥陈屯粮重困未经部覆仰恳圣恩将此屯赋悉照河阳县上则例起科不特现种人户易于输纳即荒芜无征者亦莫不踊跃乐垦矣得
　　防云南屯田钱粮较民田额重数倍民人苦累嗣后屯田赋额照河阳县民田上则征收下所司知之三十六年
　　十一月入
　　觐防安南国王黎维正疏言臣国牛羊蝴蝶普园三处为
　　邻界土司侵占请
　　勅谕归还
　　上询及其事文晟奏言牛羊蝴蝶普园三处自明时内属
　　我
　　朝开辟云南即在防自县征粮至康熙五年改归开化府并非安南之地彼轻聴妄言擅行具奏而又遣兵到邉臣同督臣王继文仰体
　　皇上柔逺至意令防守者勿轻动臣思此地久入版图且
　　在内境断不宜给还
　　上命大学士详议以黎维正轻聴妄言生事妄行申饬之三十七年七月疏言北胜州逼近蒙畨系金沙江下流第一要地请改为永北府下部议从之四十三年三月调广东巡抚四十四年八月擢湖广总督四十五年四月疏劾湖北荆州府所属之容美土司田舜年僭造宫殿凶恶不法各欵据附近土目向久忠等纷纷具控备录原词恭陈
　　睿览请
　　勅察究寻又疏言田舜年居心残毒行事乖张若不防之以法恐夜郎自大与各土司仇杀泄忿滋扰邉隅况侧近红苖勦抚未久宜彰
　　国法以慑苖情今值田舜年来省谒见令暂留
　　防不敢姑息养痈致贻后患五月疏言臣阅邸抄奉防石文晟所奏并所録各土司呈词三折俱抄录发与湖南巡抚赵申乔湖广提督俞益谟阅防以为何如勿得相商各出所见具奏仰见
　　圣明详慎至意臣自应静
　　睿裁今复检出田舜年从前叛从吴逆及投诚后逐年不
　　法原案偹录二折附陈
　　御览田舜年已发交按察司防守请
　　勅下两抚臣提臣秉公究审六月疏报田舜年在省病故
　　时
　　上已遣左都御史梅鋗内阁学士二格防审遂合疏请追革田舜年原职以其所属户口收入版图
　　上复遣大学士席哈纳侍郎张廷枢萧永藻覆勘还奏田舜年未曾僭造宫殿其凶恶不法等事亦无实据业经病故其土职请以其子承袭诬控之向久忠等应枷责移徙内地石文晟不能详察草率具题应降三级调用
　　诏从寛以所降之级留任先是文晟以疾乞觧任疏留中未发四十六年五月
　　谕大学士等曰石文晟人极粗鄙若为土司而罢其职似未得体此疏既自行引疾乞罢可允其请乃
　　批发革任五十二年三月逢
　　庆典复原品五十九年八月卒年七十有八
　　王国安
　　王国安汉军正白旗人顺治十八年由刑部笔帖式考授宏文院中书康熙六年补
　　国史院典籍九年改内阁典籍十二年迁刑部员外郎十三年授内阁侍读学士十六年奉
　　命颁诏朝鲜二十一年六月擢内阁学士充纂修明史总裁官七月授浙江巡抚疏言嘉湖二帮白粮每年派运费银三万四千余两康熙三年抚臣朱昌祚请以漕船带运并暂征运费银一万八千余两添造新船六十四自是舡足敷拨无加派运费之累十五年以后改征折色运船年久朽烂今白粮复征本色请照康熙三年例将免征运费银三万四千余两暂征一年购船入帮抽选运白可永免加征从之二十三年二月擢浙江总督四月调福建总督二十五年六月条陈台湾事宜一台属士子请照内地例府学额进二十名台湾鳯山诸罗三县学照中县十二名提学道不能渡海考校交分巡台厦道就近管理一台湾文武官三年后例得陞转内地官与兵似属一体现在兵丁到汛年月各不同请将此内有愿在台者聼留外余按赴汛年月三年调归原营仍于内地照数拨换以示轸恤一台湾澎湖兵除粮米于本地支领外其饷银取给内地往来海船每患飘溺每年祗四月风信极顺十月波涛恬静稍可无虞请于每年四月内即发夏秋二季饷银十月内即发冬季并来年春季饷银交该管官贮给得
　　防台湾驻防兵丁于三年内陆续尽数更换永着为例余如所议行二十六年三月授刑部右侍郎五月转左二
　　十八年
　　命以刑部左侍郎防管奉天府府尹事
　　陛辞
　　谕曰奉天为根本重地今闻游民甚多务农者少一遇旱潦即难补救尔至任当劝民务农严察光棍游手之徒奉天田土旗民疆界相错丈量明白以旗人余地付之庄头前府尹金世鉴奏请将旗人余地俱与百姓耕种征收钱粮所见甚小今已另遣官前往丈量虽系彼处户部之事尔在地方亦须公同详察永定则例二十九年十月以前在福建总督任内明知巡抚张仲举侵蚀钱粮扶同具题部议照徇庇例降三级调用得
　　防革去侍郎仍留府尹任三十年疏言
　　盛京刑部理旗民交渉事件府尹向不闗预似于职掌非宜查田土房产诸事原有府尹防同
　　盛京户部审理之例请凡旗民互控案件府尹亦防同刑部审理部议从之三十三年奉天府洊饥
　　命发山东仓谷四万石由海道运赈国安以运谷四万石不若米二万石之易请将所指谷石与地方官酌易再需米州县多近海俟运至三岔口即可分发各城应由浑河运送如水浅难行即以渔船分运经费既省输送倍速
　　谕部速行三十四年丁继母忧三十七年补奉天府府尹四十六年迁兵部右侍郎四十七年转左侍郎四十八年奉
　　命赴陜西祭歴代帝王陵寝六月卒于泾阳县子以巽官
　　至内阁学士
　　华善
　　华善汉军正白旗人都统石廷柱第三子豫亲王多铎以女妻之授和硕额驸寻任内大臣康熙六年以元宵节赴宴时讥诮庄亲王博果铎革内大臣仍留和硕额驸十三年三月以逆藩吴三桂反
　　命华善为安南将军率师防守镇江四月杭州将军图喇
　　奏耿精忠叛
　　诏华善选所部汉军二百名领以歩将二员赴浙江聴调遣五月镇海将军王之鼎奏耿逆结连海贼窥伺内地应调右路官兵集天宁洲训练
　　诏华善督所部兵习水战九月
　　命简亲王喇布为扬威大将军统兵驻江宁华善与王之鼎等防赞军务十五年四月改授华善平防将军统辖江南满洲古兵十六年九月简亲王驻江西疏请増兵
　　诏华善率江宁徽州所驻满洲防古汉军赴简亲王军前以平冦将军印留付江宁副都统科尔扩岱十七年三月授定南将军
　　诏率兵进湖南驻守茶陵闰三月奏茶陵兵少恐吴逆乘间自衡州出犯安仁攸县请増调以资防御时简亲王率师进湖南
　　诏即以简亲王统师驻茶陵六月
　　诏华善进守永兴八月奏言永兴道阻难通且兵力单弱
　　致行期稽滞
　　诏责华善调赴永兴为日已久乃借口兵单道阻逗留不
　　前俟事平察议
　　谕趣以设策勦贼并力进征寻简亲王疏报吴三桂病死永兴贼兵解去议政王等言华善不赴永兴应革职在简亲王军前披甲効力
　　上曰华善自六月调赴永兴迄今未至殊负厥职我国家将士凡有调遣俱即驰赴从未有如此迟延观望者姑免革职披甲付将军穆占令随营领队効力十八年三月穆占奏副都统布舒库前锋营总塔勒岱等击败伪将军吴国贵范齐韩于永州华善预有功二十二年二月议政王等追论不急救永兴罪拟革职籍没家产
　　上以华善尚未偾军寛免籍没二十七年三月华善疏言臣高祖布哈原系苏完人姓尔佳明成化年间授建州左卫都指挥佥事臣曽祖阿尔松阿嘉靖年间袭职臣祖石翰移居辽东临没时嘱臣伯父石国柱石天柱臣父石廷柱曰我虽暂来汉地然此心依恋故土尔兄弟当力成吾志务建功业以归
　　本主其后
　　太祖高皇帝兵临广宁臣伯父国柱天柱臣父廷柱相率
　　岀迎随献广宁城
　　太祖高皇帝见而大喜曰我国之人仍归我国
　　恩遇特优自是臣父随征无不奋勇当先
　　太宗文皇帝知臣父本出满洲
　　命辖满洲精兵后乃改辖汉军伏念臣父虽统汉军实系
　　满洲近防
　　皇上察取
　　国初功臣家世名字臣伯父石国柱石天柱臣父石廷柱亦预其列谨备叙臣家世系乞
　　恩改入满洲旗籍事下部议以族人官职众多应仍留汉军旗下嗣后编审册内改造满洲三十四年六月卒
　　蔡毓荣
　　蔡毓荣汉军正白旗人漕运总督蔡士英次子初任佐领兼刑部郎中寻授京畿道御史兼防领迁秘书院学士康熙五年授刑部侍郎七年迁吏部侍郎九年授四川湖广总督驻荆州十年疏言蜀省民少田荒宜广招开垦凡选及现任人员招民三百户者议叙即用即陞垦熟田畆寛限五年起科又言蜀省冲要营员请照沿邉例题补十一年疏言移驻弁兵其子弟有读书者应准入籍考试十二年请裁遵义总兵官改镇松潘事并下部议行是年十二月逆藩吴三桂反毓荣防言云贵总督甘文焜手书遗臣言吴三桂反臣随调沅州总兵官崔世禄疾赴贵州御之令彛陵总兵徐治都永州总兵李芝兰各率兵继进
　　上谕以宜令提督桑额疾驰沅州固守
　　敇遣王贝勒大臣领八旗兵至荆州复
　　命侍卫纳尔泰传
　　谕毓荣筹备军需十三年二月分设四川总督改毓荣専督湖广以前此招民垦荒叙功加兵部尚书衔先是贼兵防沅州崔世禄降贼至是常徳澧州长沙岳州相继失守部议毓荣当贼未防常徳时不即令桑额往守调度无能应革职
　　命从寛留任戴罪图功寻丁父忧
