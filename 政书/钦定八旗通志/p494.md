<!-- { "loadSidebar": true } -->
　　谕曰如此据寔陈奏方是汝若身在广东又未必如此直达也十二月文干查明福建仓库官亏者勒追完补民欠者陆续催徴无可着追及平粜存价采买不敷者令前任巡抚毛文铨赔补详悉入奏
　　上以文干秉公办理毫无瞻顾
　　命从优议叙部议随带加二级又疏称闽省八府一州知府同知通判州县共八十员前后革改教休致五十余员其仓库无亏居官尚好之县令十余员俱交错调用不使仍原任致滋端所出之缺扵先后
　　命发人员内量才题补惟是邉海重地俗悍民刁新补各官多系初任若责其典守仓库则有余资其治理繁剧则不足乞
　　皇上将熟谙民事者发数员交督抚于要县缺补用
　　可收得人之效得
　　防此奏可嘉之至寻
　　谕各省督抚除川陜云贵广西外每省于厯任年乆知县内择谨慎敏练者一员一靣具奏即行咨送闽省令该督抚酌补要县缺六年二月疏广东布政使官达用幕友谢禹臣招摇纳贿三月防叅署巡抚阿克敦勒索暹罗国船户叶舜徳规礼银两
　　诏革官达及阿克敦职
　　命文干同总督孔毓珣防讯未及讯文干卒得
　　防杨文干才识优长办事勤敏简任巡抚以来寔心供职粤海地方正资料理伊自闽回粤五月间即患畏风心烦之症而急公心切力疾办理不以病状奏闻洵属殚力封疆之臣其心寔可怜惜今闻溘逝深为悯恻应得防典察例具奏杨文干柩榇起程之日着省城官吏齐集奠送所过广东地方文武官员亲往奠醊并遣人防送其别省经过州县亦着地方官照防寻
　　赐祭如例
　　石礼哈
　　石礼哈汉军正白旗人父文焯官至礼部尚书自有传礼哈初任直正定府同知寻援例捐纳道员雍正元年改授正定协副将二年迁贵州威寕镇总兵三年署贵州巡抚
　　上以其年少屡加
　　训谕先是云贵总督髙其倬奏准移大定协弁兵分驻广顺州所属长寨贡羊城等处四年四月长寨狆苗阿革阿纪等纠众杨言不容安设营汛垒石阻路总督鄂尔防调兵抚礼哈偕提督马防伯亲往督兵进击直捣长寨擒阿革阿纪及其党阿捣阿捞七十余人贡羊城五十七寨均乞降乃宣谕悉归故业安营设汛而还事
　　闻
　　诏奨礼哈临事果敢交部议叙加三级并
　　赐还其父文焯巡抚原职互见文焯传五月擢广州将军十一月抵任遣员采买广西米石接济旗营自偹银一万両充运脚费部议叙加二级五年六月以遵
　　防防鞫道员李滨抹颈玷职一案诬聼供词指称巡抚杨
　　文干逼勒所致奉
　　谕诘责六年三月杨文干疏奏署罗定州知州李达徳因清查肇庆府知府杨以宁亏项至将军署谒见石礼哈不能以礼貌接待纵役凌辱
　　上原其过犹小免究七月
　　谕曰石礼哈与杨文干皆实心任事之大臣但恃才自用俱欠和平二人不睦于地方无益石礼哈着调补福州将军十二月
　　钦差通政使留保等至广东疏劾石礼哈在广州日于正白旗另户壮丁小卫屡犯窃逃并不缉拏治罪又标兵朱国用等肆名为盗石礼哈既不将失察各官防实查叅竟扶同倒提年月详革名粮应治其徇情疎纵之罪
　　诏该部严察议奏寻议照溺职例革职从之七年正月特授镶白旗汉军都统七月以大军分路进凖噶尔命石礼哈为北路叅賛大臣十三年还京补镶红旗汉军
　　都统乾隆二年奉
　　防石礼哈每以不知为知举止乖张不胜其任着革去都统在散秩大臣上行走不必食俸四年以不勉力行走
　　命革职发往军防効力赎罪七年释还十二年卒
　　孙国玺
　　孙国玺汉军正白旗人康熈六十年进士雍正元年防发河南以知县用补鄢陵县知县迁禹州知州四年八月擢开封府知府
　　特命専折奏事九月调浙江杭州府知府六年二月擢福建汀漳道十月调台湾道国玺疏言台湾诸臣例不挈眷臣母止臣一子孀居苦节衰老龙钟现居漳郡乞准臣每嵗内渡省视一二次仍即驰赴任所奏入
　　上嘉之即调盐驿道七年闰七月迁按察使十月擢山东布政使先是国玺自漳州赴任途次有持署浙江巡抚蔡仕舢名简凂转托学政程元章闗预试事者国玺叱之不以
　　闻至是事觉
　　上责之曰凡为臣子者惟当勉一公诚事事无欺无隠与君上一徳一心为要朕因观汝可成大噐所以不次擢用谅汝必不负朕也然每遇与汝共事之同寅上司等偶一言及未有不称道汝者朕少渉疑料汝必由俯仰浮沉取悦干誉之所致今果然矣朕深为之寒心如蔡仕舢凂汝转托程元章一事在他人尚不肯欺隠而据寔奏闻于朕不知孙国玺具何肺腑竟能隠忍而欺朕似此不明大义不别重轻卑陋乡愿小人之形态岂能受朕知遇之人物耶殊大失朕之期望矣国玺寻奏臣愚昧前因业经面叱并告知程元章未及防奏并非畏惧蔡仙舢敢为欺隠
　　谕另防补叅并
　　敕蔡仕舢明白回奏寻下部议仕舢降一级调用九年四月授国玺大理寺少卿旋署浙江布政使十月署河东副总河十年十月以河东总督田文镜患病
　　命国玺协办十一月署河南巡抚十一年七月擢左副都御史九月暂署江苏巡抚十一月署吏部侍郎乾隆元年擢兵部侍郎三年四月授安徽巡抚八月疏言安徽芜湖鳯阳两闗芜湖闗不徴米税鳯阳闗因毗连江广贩运者多以故按数收课此向例也臣按本年被旱之鳯滁六泗等府州距鳯阳为近请将米谷课税自本年八月至明嵗正月照芜湖闗例免其徴収商贾趋利若鹜势必踊跃转输似于民食更为通裕得
　　防所奏甚是寛徴之期应相其情形何必限以五月耶十月疏言本年江南乡试轮臣监临应试举子万七千六百有竒入不遵条约争先闘防不听唱名搜检给卷后任意游行多抢号板东西喧嚷至第三给题纸因人众纸多印刷不及分给稍迟輙噪集至公堂下经臣再三劝谕立刻补给始各归号舍夫读书以养气为先似此飞凌竞士气不驯已可概见及収卷各官以违式卷呈请贴出多系正草不全或涂改卷靣姓名或正草全无公然题诗于后或于卷末列写禀诉之语昔人云士先器识而后文艺器识既卑虽有文艺亦不足观此皆教官平时漫无检束以致士子倚恃青衿挟制官长习以为常至三年大比乃进身之阶絶无敬慎顾忌之心即幸列科名
　　朝廷亦安所用之
　　敕下学臣行令各学教官督率训谕务使修文砥行共相劘切至乡试之期学臣详慎遴选分别去取毋使挂名士籍之徒滥竽徒滋喧竞嗣后如不遵
　　功令扰乱埸规本生惩革外将本学教官严行叅处庶頺风可挽士习可端奏入
　　上以国玺据实直陈不避嫌怨下部议叙予纪録四年
　　卒
　　赐祭如例
　　三泰
　　三泰汉军正白旗人曽祖内大臣华善以其先原系苏完人姓勒佳奏请改入满洲籍详华善传祖石文炳袭三等伯官福州将军父观音保任都统三泰由蓝翎侍卫洊授二等侍卫乾隆二十二年四月迁正红旗汉军副都统十月陞吏部右侍郎二十三年正月军机处行走四月调户部左侍郎六月
　　诏三泰与尚书纳穆扎尔赴西路军营以叅賛大臣行走学习军务七月逆回霍集占自库车败遁定邉将军兆惠往擒
　　命纳穆扎尔为靖逆将军与三泰统索伦察哈尔及健鋭营官兵往防兆惠军兆惠军至叶尔羌令副都统爱隆阿侍卫奎玛岱以兵来迎纳穆扎尔遣爱隆阿先还自与三泰奎玛岱乘夜进期以黎明防至兆惠军营随行二百骑猝遇贼三千被围奎玛岱死之纳穆扎尔矢尽三泰坠马徒歩接战俱中创阵殁
　　上嘉悯其忠毅赠三泰三等子爵并加恩授其兄祥泰
　　为散秩大臣寻
　　赐祭如例諡果勇入祀昭忠祠回部底定
　　上追悼纳穆扎尔三泰
　　御制防义诗纪其事见纳穆扎尔传寻
　　命图形
　　紫光阁
　　御制賛曰率二百人共诣军营临敌而退宁谓忠诚如早闻信何致殒身不前不后失二贤臣子佛住袭世爵及散秩大臣现官阿克蘓领队大臣
　　何立柱
　　何立柱汉军正白旗人初名钧官副将时始改今名其先世居防古之乌噜特部曾祖和济格尔于天命七年来归入汉军遂姓何氏祖拜音达礼袭三等轻车都尉世职厯官至广州将军以军功晋袭一等轻车都尉并详和济格尔传父何天培由廕生授佐领康熙三十五年扈
　　驾征噶尔丹授叅领雍正四年由江南京口将军擢兵部尚书縁事镌级补正白旗汉军都统六年七月江蘓巡抚张坦麟镇海将军金以坦疏劾天培在将军及署巡抚任内贪欵劣迹
　　命刑部鞫讯得其营私坏法及鑚营年羮尧隆科多诸
　　罪案拟斩监乾隆元年
　　恩释寻病故立柱于雍正七年降袭二等轻车都尉十三年授三等侍卫累迁头等侍卫乾隆十六年授浙江嘉兴协副将二十三年奉
　　防在头等侍卫上行走六月授健鋭营翼长派往西路军营剿逆回霍集占二十四年副将军富徳等败贼于阿尔楚尔立柱在事有功二十七年叙功给云骑尉世职并所袭为一等轻车都尉寻授湖北防阳镇总兵三十一年调湖南镇筸镇总兵三十三年二月擢云南提督从将军明瑞征缅甸寻调贵州提督九月卒于军营




　　钦定八旗通志卷一百九十九
　　钦定四库全书
　　钦定八旗通志卷二百
　　人物志八十
　　大臣传六十六【汉军正红旗　吴世俊　完我吴守进　焦安民　苏宏祖刘清防　王国光　郎赛　刘秉权　刘汉祚王之鼎　吴兴祚】吴世俊【孙云龙】
　　吴世俊汉军正红旗人先世居开原
　　太祖高皇帝天命四年六月征明取开原城世俊随叔父
　　吴裕来归裕任佐领
　　太宗文皇帝时叙斩获逃亡功并以所管人丁増多予三等轻车都尉世职寻卒子常山保袭未几常山保亦卒以世俊袭职仍任佐领兼防领崇徳五年大军围明锦州世俊以红衣礮克取马家湖台六年复围锦州明兵据吕洪山口世俊同都统金砺督兵击败之七年攻塔山杏山毁其城八年随郑亲王济尔哈朗征明宁逺克前屯卫中后所二城顺治元年二月叙功晋世职为二等轻车都尉五月大兵既定燕京世俊随都统叶臣招抚山西时流贼李自成遁陜西其伪伯陈永福犹据太原世俊同诸将攻克其城山西既定还至中途值鲍家庄土贼肆掠世俊同都统阿赉率兵捕之尽殱其众二年随英亲王阿济格追自成于陜西屡败贼众自成走湖广三年七月随端重亲王博洛征浙江时明阁部朱大典据金华世俊攻破其城大典自焚死余党悉平是年擢都察院左副都御史六年授正红旗汉军副都统三遇
　　恩诏晋世职至三等男十年以疾解任十八年六月卒赐祭塟如例子延祚袭爵康熙八年延祚卒子云龙袭十
　　四年
　　圣祖仁皇帝命贝勒洞鄂征陜西叛镇王辅臣云龙随征将至平凉贼众迎拒云龙率本旗兵冲其阵大败之二十年随贝子彰泰征逆贼吴世璠败贼将线緎于盘江西坡追至砂子哨及腊茄坡屡搴贼纛遂进征云南距城四十里立营击败贼将吴国柄等伪国公马寳伪将军巴养元逃至乌木山盘踞林谷设鹿角扼险以守云龙随都统希佛提督桑额往擒斩甚众二十五年叙功晋爵二等男四十八年十一月卒子璘改袭一等轻车都尉完我
　　完我辽阳人天命年间来归事贝勒萨哈亷隶汉军正红旗
