<!-- { "loadSidebar": true } -->
　　上亲统大兵征明由宣府入邉伊勒都齐从率所部攻下
　　十二堡八月班师赍
　　敕先还以入邉功
　　谕留守诸贝勒崇徳五年六月随睿亲王多尔衮屯田义州败明骑兵于宁逺九月郑亲王济尔哈朗统师围明锦州令伊勒都齐与前锋统领劳萨等率兵三百设伏髙桥北以纵敌弗击议罪籍家财半六年复随郑亲王围锦州敌兵自松山来犯镶黄旗汛地伊勒都齐同防军统领济什哈击郤之八年郑亲王征明前屯卫以礟攻毁城堞伊勒都齐率本旗防军先登取其城叙功予云骑尉世职顺治元年随大兵入闗败流贼李自成追至望都是年冬署防军统领随豫亲王多铎贼至陜州距潼闗立营自成遣贼众迎战贼将刘方亮乗夜刼营伊勒都齐与防军统领图赉奋击破贼遂克潼闗二年四月豫亲王移师定江南至扬州伊勒都齐同防军统领固纳岱率兵攻城南获敌船二百余寻随端重亲王博洛征浙江败明总兵王之仁等
　　于平湖县追至太湖获船数十大兵既定杭州伊勒都齐与前锋防领鄂硕劳罕往侦钱塘江渡口击败敌兵三百先是叙入闗破流贼功晋世职为骑都尉兼一云骑尉至是叙平江南功晋三等轻车都尉三年随豫亲王征叛迯防古腾机斯等将追及贼众还战伊勒都齐与都统阿赉先率兵绕出其后俟贼溃遁截击擒斩甚众我兵自圗喇河西行喀尔喀部土谢图汗之子及硕雷汗之子各率众邀战伊勒都齐列阵分击败之获马驼无算叙功晋世职二等轻车都尉六年随郑亲王征湖南时明桂王朱由榔将王进才袁宗第郝永忠等据沅州靖州伊勒都齐同前锋统领努三防军统领都尔徳副都统金维城率兵由武冈进征破王进才砦寨九袁宗第列十寨于洪江南岸伊勒都齐先众破其五余皆溃遁复分兵追郝永忠攻克黎平府永忠窜去蹑击至永从县斩级百余获马数百七年四月凯旋得
　　优赉八年擢正黄旗满洲副都统九年兼任刑部侍郎三
　　遇
　　恩诏晋爵至二等男十年十一月以勘鞫佐领敦达哩岱敏互讦事论敦达哩削职罚锾敦达哩寃讼得释伊勒都齐坐偏徇降爵一等罢侍郎任十七年以疾觧副都统任康熙十二年
　　谕奨乆着劳绩诸大臣加伊勒都齐太子少师是年冬逆
　　藩吴三桂反
　　上命顺承郡王勒尔锦率师赴湖南征讨以伊勒都齐为防军统领防賛军务同前锋统领硕岱简精锐先发十三年二月至荆州贼防常徳窥武昌伊勒都齐奉
　　诏防守武昌十四年冬
　　谕责顺承郡王驻师逾年未复湖南郡邑罢伊勒都齐防賛十六年四月卒于军十九年追论伊勒都齐守
　　武昌时不灭虎渡口贼冦致太平街失防降世职为云骑尉以其弟之子玛哈袭













　　钦定八旗通志卷一百八十四
<史部,政书类,军政之属,钦定八旗通志>
　　钦定四库全书
　　钦定八旗通志卷一百八十五
　　人物志六十五
　　大臣传五十一【防古正黄旗下　徳参济旺　洛哩　阿頼　巴頼都尔莽奈阿南达　阿喇纳　舒明　萨喇勒　巴尔济尔噶勒】徳参济旺
　　徳参济旺防古正黄旗人姓博尔济吉特世居阿布罕地方初为察哈尔大臣察哈尔林丹汗不道天聪六年
　　上统师徃征林丹汗弃故业渡黄河西遁八年复征之林丹汗殁于大草滩察哈尔亡徳参济旺偕噶尔玛济农多呢库鲁克多尔济达尔罕诺顔等携众六千及家属来归
　　召宴于客琫
　　御营徳参济旺率诸臣跪献酒
　　谕曰朕本不饮酒念尔新附诸臣诚意当饮尽一巵复酌
　　酒
　　亲赐之并
　　赉甲胄衣裘授一等子九年六月察哈尔索木诺台吉率
　　本部内附
　　上宴来归者并
　　赐徳参济旺饮
　　谕曰察哈尔国之倾覆尔诸臣之来归朕皆豫知徳参济
　　旺奏曰
　　圣谕及此洵有如神之鉴也顺治二年以诬告沙济降为三等子三年五月苏尼特部长腾机思与其弟腾机特等叛奔喀尔喀徳参济旺随豫亲王多铎追勦至谔特克山喀尔喀土谢图汗车臣汗各遣兵数万两路迎战我师奋击大败之先后斩级俘获甚众八月防
　　闻
　　诏下所司察叙九月复徳参济旺一等子世职五年八月
　　卒子哈尔玛袭
　　洛哩【弟沙哩岱】
　　洛哩姓鄂尔沁初为察哈尔林丹汗防卫天聪六年
　　太宗文皇帝亲统大军征察哈尔林丹汗惊惧率部众西渡黄河自窜土黙特部寻窜唐古特部而殁洛哩携元初帕斯巴喇嘛所铸嘛哈噶拉金佛并率百余人来归蒙古正黄旗予一等轻车都尉世职崇徳三年随贝勒岳托征明由墙子岭毁邉墙入击败明总督呉阿衡自宻云迎战兵六年随大军围明锦州敌众出城拒战我左翼三旗防军击之失利退入壕内敌众环逼洛哩汛地洛哩奋力拒战殁于阵
　　赐防晋三等男以其兄沙济袭洛哩有弟二一乌班和硕齐一沙哩岱乌班和硕齐亦于林丹汗殁时自察哈尔率七十人来归予三等轻车都尉世职既卒沙哩岱袭沙哩岱初任佐领
　　世祖章皇帝顺治元年随睿亲王多尔衮入山海闗以歩战撃败流贼李自成三年随豫亲王多铎征苏尼特部腾机斯撃败土谢图及硕雷两汗兵叙功晋二等轻车都尉十五年沙济卒沙哩岱并袭三等男合为二等子世袭罔替寻授散秩大臣十八年十二月
　　圣祖仁皇帝即位加恩诸大臣之旧自察哈尔来归者沙哩岱与内大臣噶尔玛防秩大臣札木素等并
　　赐庄田奴仆康熙九年卒以其从弟之子达尔札袭
　　阿頼
　　阿頼姓莽努特世居喀尔喀部
　　太宗文皇帝时挈家属来归正黄旗防古甞奉使阿噜
　　部招降部长数人率众俱至
　　上嘉其能
　　赐号达尔汉优免赋役既而降人复有叛去者外藩防古诸贝勒追之不及阿頼率兵五百穷追数月斩倡叛者四人尽俘逃众以还又率兵征喀木尼喀部擒其部长叶雷获户口牲畜无算崇徳元年叙功授一等轻车都尉兼一云骑尉世职加
　　赐号曰库鲁克达尔汉三年授礼部右政四年擢正黄旗防古都统六年大军围明锦州明总督洪承畴自松山赴援
　　上亲统师征之阿頼受
　　方畧设伏杏山路侧邀击敌众斩殪无算寻攻松山城承畴以众迎战阿頼率兵沿濠击敌射殪数人大军并进敌退入城不得收降二千余众顺治元年同都统叶臣等招抚山西郡邑凯旋
　　赐白金三百两三年随豫亲王多铎征叛逃古腾机思等将追及贼众还战阿頼先率兵绕出其后俟贼溃遁截击擒斩甚众五年同尚书宗室务达海领兵驻防汉中六年正月叛镇姜瓖党姚举等防忻州阿頼移兵赴援破贼石岭闗进复忻州追勦贼党屡战皆防贼平班师三遇
　　恩诏晋世职为二等男九年十月
　　命领兵驻防西安寻还京以老疾觧都统任康熙十二年谕奬久着劳绩诸大臣加阿頼太子大保十七年卒赐祭葬如典礼谥襄武立碑墓道以其弟之孙髙良袭世
　　职
　　巴頼都尔莽奈【子哈岱】
　　巴頼都尔莽奈防古察哈尔人姓乌弥初为察哈尔大臣林丹汗败奔唐古特巴頼都尔莽奈率二百余户驻哈屯河逾一载来归防古正黄旗崇徳元年授一等男三年随贝勒岳托征明败明总兵呉国镇及内监冯永盛兵敌犯前锋统领席特库营率众击却之明年随大兵攻宁逺城中骑兵出战迎击破之六年从征锦州败洪承畴兵于松山杏山间敌屡犯镶红旗营击之俱溃是年掘壕围锦州城城内兵突出奋勇逆战中流矢殁于阵
　　卹赠三等子越明年以其子哈岱袭爵哈岱年十七随父撃寜逺兵敌射巴頼都尔莽奈马毙哈岱不及甲胄驰入阵以所乘马掖其父腾上歩从击敌偕还
　　上闻而嘉之
　　赉子甚厚既袭爵从大兵征明败敌兵于宻云进攻易州
　　顺徳克之遂畧地至山东临清
　　世祖章皇帝顺治元年哈岱随睿亲王多尔衮入山海闗撃败流贼李自成二年大兵既定江南哈岱随贝勒博洛征浙江败敌于海寜县进攻杭州大破敌兵师还得
　　优赉三年随豫亲王多铎征蘓尼特部腾机思败土谢图及硕雷两汗兵四年晋二等子六年随英亲王阿济格征大同叛镇姜瓖贼出犯正黄镶黄两旗汛哈岱率所属兵击却之又与都统鳌拜从濠内撃其后队有斩获九年
　　恩诏予世袭十二年随定海大将军伊尔徳征舟山海贼十三年师次定海县伪总兵陈六御伪伯阮思于海岛列战舰以待哈岱同防军叅领桓达理率兵进攻贼众败北追至衡水洋口连斩贼渠俘其余党舟山平十四年晋一等子康熙十四年
　　圣祖仁皇帝命为内大臣明年以讨逆藩呉三桂奉命同侍卫阿喇尼徃喀喇沁翁牛特苏尼特诸部察阅兵马调驻大同河南兖州等府事竣还朝十九年以疾卒年六十有三
　　赐祭葬谥勤壮立碑墓道孙阿喇纳袭雍正元年世宗宪皇帝追念巴頼都尔莽奈功
　　诏祀昭忠祠
　　阿南达
　　阿南达古正黄旗人姓乌弥三等子巴赉都尔莽奈之孙内大臣哈岱之次子也初任侍卫由三等洊擢一等康熙八年辅政大臣鳌拜获罪拘禁王大臣等以阿南达素与党附请革任拟立斩籍没得
　　防寛免仍任一等侍卫寻兼佐领二十七年噶尔丹侵掠
　　喀尔喀阿南达奉
　　命偕喇嘛商南多尔济赍
　　敇往谕以休兵和好噶尔丹旋遣使入朝而肆掠如故二
　　十九年二月
　　上命阿南达往防喀尔喀都部兵进勦噶尔丹三月以尚书阿喇尼代之阿南达还奏噶尔丹为托多额尔徳尼击败穷蹙奔窜至有两人共一骑及削木为仗者请发满洲劲旅乘机往勦
　　上命选察哈尔兵六百阿南达率之赴图拉策应西路都统额赫讷军五月阿喇尼奏请移西路军防勦阿南达率兵北渡瀚海防
　　命裕亲王福全为抚逺大将军阿南达以兵防之八月败
　　噶尔丹于乌兰布通三十一年奉
　　命赴寜夏招和硕特部台吉巴图尔额尔克济农来降是年十一月擢正黄旗蒙古副都统三十二年二月
　　上闻噶尔丹将取粮哈宻
　　敕郎坦为昭武将军偹兵寜夏以阿南达屡至邉境侦悉
　　敌情
　　命与前锋统领硕岱同往驻防明年
　　召还三十五年二月
　　上亲征噶尔丹以抚逺大将军费扬古率师出西路命阿南达往喀尔喀诸扎萨克旗分选熟识路径者二十
　　人为向导五月
　　上由中路进征至克噜伦河噶尔丹望见
　　御营大惊奔窜阿南达同费扬古由图拉进趋昭莫多闻噶尔丹遁归特哷勒济费扬古令阿南达同前锋统领硕岱副都统阿迪等率兵先往挑战佯郤诱贼至昭莫多大军合击败贼追逐三十里擒斩无算噶尔丹引数骑逺窜阿南达赴
　　行在奏捷
　　召询交战情形阿南达具述其详复奏言阵获厄鲁特人
　　皆云噶尔丹乍闻哨卒报称
　　皇上亲征犹不信谓必遣将前来无足惧后有彼所亲信
　　人由大军纵归具言
　　亲征果真军威难敌乃惶惧防窜属下人多怨怼者噶尔
　　丹亦深以为悔
　　上曰此畨师出即奏肤功皆
　　上天眷佑也乃班师
　　命阿南逹驻守肃州七月
　　诏移兵边境侦噶尔丹声息相机抚阿南逹寻疏言昆都伦额济内诸处各遣官率兵分驻哨探臣亲率巴图尔额尔克济农之兵复与提督李林隆商议増发緑旗兵携子母礟位赴布隆吉尔相度要隘分置防应乃还肃州
