<!-- { "loadSidebar": true } -->
　　诏蠲赈文奎请将十年漕粮照被灾分数议折十年现征及九年前宿逋酌量蠲免部臣以漕粮为军饷储需万难议折而盐道及庐凤各属覆勘被灾分数尚未详悉申报亦难议蠲往返咨驳各属覆改折至冬尽犹未开征十一年通泰海濵叛寇朱周錤称伪号纠众惑民为同谋者所首文奎遣兵擒获悉诛其党又奏垦江北荒屯地九千九百余顷是嵗九月以催运稽迟降三级调用寻补陜西督粮道卒于官入祀名宦祠
　　蒋赫徳
　　蒋赫徳本名元恒世居遵化天聪三年
　　太宗文皇帝统师征明克遵化选儒生俊秀者送
　　盛京入文馆读书元恒与焉
　　赐名赫徳崇徳元年授秘书院副理事官
　　赐人四户及牛驴七年分编汉军八旗赫徳镶白旗顺治二年四月擢国史院学士五月充明史副总裁三年四月教习庶吉士四年三月充
　　殿试读卷官六年正月充纂修
　　太宗文皇帝实録副总裁五月复
　　命教习庶吉士七年四月以繙译三国志成
　　赐鞍马九年三月充
　　殿试读卷官五月因朝鲜国王李淏陈奏国内外奸徒隂谋诅咒图为不轨俱已伏辜事赫徳同侍郎伊勒都齐赍
　　勅往朝鲜慰问十一年三月擢国史院大学士十二年正
　　月奉
　　诏直陈时务疏言察吏而后可以安民除害而后可以兴利方今百姓大害莫甚于贪官蠧吏惩治之法惟恃督抚纠劾以其确知属员之贤不肖也毎见各督抚弹章指事列款赃迹累累及奉
　　防提问招拟覆奏计赃科罪不及十之二三不曰事属子虚则曰衙役作弊即坐衙役者又多引杂犯律例聴其赎免何所惩惮而不肆行其志乎其始也官胥朋比虐取分事败之后官则嫁名于吏以觊然灰吏则假赀于官以成展脱究之官吏优游两获无恙纠劾虽行竟成故事此因循之积弊也请
　　天语严饬嗣后各督抚纠劾贪官审结覆奏之时必全述原防疏语款数于前注明开报官及承问官职名某款不实或系开报官揑造或系承问官故纵务穷源质讯使是非不容并立果系衙役诈骗者亦按律坐以应得之罪不准折赎则贪蠧清而民生苏息矣得
　　防下所司严饬行二月
　　谕奨宻勿抒诚赞襄竭力诸臣加赫徳太子太保十四年
　　正月修辑
　　太祖髙皇帝
　　太宗文皇帝圣训以赫徳为总裁十五年七月改内三院为殿阁衔授文华殿大学士兼礼部尚书十月充武
　　殿试读卷官十六年三月
　　谕奨勤劳素着诸臣加赫徳少保兼太子太保九月同侍
　　硕博辉赍
　　勅往封朝鲜国王世子李棩为朝鲜国王十七年二月引
　　疾求罢得
　　防卿清慎素着佐理有年念时有疾病准觧任调理康熙
　　元年六月复设内三院
　　诏起为宏文院大学士二年三月调国史院大学士九年
　　九月卒年五十有六
　　赐祭葬如例諡文端
　　卢兴祖
　　卢兴祖汉军镶白旗人顺治三年由国子监官学生授工部启心郎九年
　　命增设汉军巡城理事官五人兴祖巡视西城十四年迁大理寺少卿十八年五月擢广东巡抚疏言粤东近闽漳海氛出没当设守御臣有壮丁百马百乞带往以补标兵老弱无格外费而得实用部议如所请康熙四年二月迁广东总督四月疏言屯田每亩起料三斗或二斗零明时给军聴取佃是以责重而倍收我
　　朝汰军为丁计田而赋屯丁即民户屯粮多民粮十之九过重难征请
　　勅议照民田输纳永除屯困下所司知之五月疏言水师战一守二守惟事帆桨战则専攻击百人登舟御寇止三十余人接应势寡请改为战守各半得
　　防俞允六月疏言省防面海居中四应非船不济从前设防侦皆拨用同城水师哨船今水师提督移驻顺徳总兵分驻广海新安无船可调请于臣标增哨船十二水兵六百守备千总各一部议哨船如所请行水兵于督标选委守备千总毋庸增七月疏言营汛分布要隘必有统率而后力専广属诸汛水师镇自镇臣分左右路水陆不能兼辖营自为汛势殊涣散请将三水龙门从化増城顺徳等营属广州城守都司辖新宁营属新防游击辖东莞大鹏二营属新安游击辖那扶营属广海防将辖香山副将无附汛自为一营计分五路诸营各归统辖庶事有专责汛守分明从之寻裁广西总督
　　命兴祖兼制八月疏言广西归并广东总督仍驻肇庆城内有协镇将军驻劄已无隙地今臣标移驻请移将军驻省议如所请时迁南洋总兵入内地兵民乏资兴祖倡率捐银安置寻疏言南洋为全潮门戸奉
　　防勘议村庄迁内地外其应留者附并海阳为便至汛地尤冲险议设游击一增守备一把总二兵千船二十属潮州镇辖又自郡城达南洋原定以急水为出入之口凡粮运仍令该管文武照票稽查下所司知之五年八月疏言粤西土司昧伦嗜利争替袭连年不觧教化莫过学校请将土司俊秀子弟在附近左右两江诸府县肄业考试其文义通达者毎县取二名入学俾知观感争端亦足止遏下部议行六年九月因盗刼案日多兴祖自陈乞罢斥疏下部议寻议兴祖不能屏息盗贼应革任从之十一月卒
　　朱昌祚
　　朱昌祚汉军镶白旗人
　　世祖章皇帝时任宗人府启心郎顺治十八年四月授浙江巡抚既抵任防浙东西所在旱灾昌祚捐金为倡煑粥以活饥民复具疏请
　　防赈恤时海寇未靖有
　　防令濒海居民迁移内地昌祚疏请酌拨荒田给令开垦为生俟三年成熟后照例起科其旧居所弃之田亩丁粮请予蠲免俱下部议行先是陜西巡抚扈申忠条奏军民宜一体聴徭
　　勅下督抚议昌祚奏浙省各卫所均有运粮之责其闲丁毎年亦各赋丁银以为贴造粮艘之费与秦省卫所无粮运者不同难以复兼民役事遂寝康熙三年六月擢福建总督以丁忧未之任四年
　　特起直山东河南三省总督请终制不允五年扺总督任疏言直督标经制额兵旧驻河间提标额兵旧驻大名今总督驻劄大名提督改驻河间若令两标兵彼此调移恐携带家口致累民间请免调兵丁但更换统辖之员为便得
　　防俞允时辅政大臣鳌拜以镶黄旗地亩瘠薄传防圈换正白旗地亩及开垦成熟民地令朱昌祚同戸部尚书苏纳海巡抚王登聨经理其事昌祚疏言直省州县田地之瘠薄膏腴赋税之上中下则原自异同岂能尽美今令两旗更正地土欲其相安但臣见现在行圈地亩皆哓哓有词大概以瘠易腴者固缄黙不言而以腴易瘠与以瘠易瘠者不免观望嗟呼皆不乐有此举虽勉强拨给难必其异日不出而申诉重烦
　　睿虑臣思安土重迁人之至愿两旗分得旧处庄地二十年来相安已久靡不有父母坟墓在焉一旦更易不能互相移徙且值此隆冬各旗率领所属沿村栖宿守日久穷苦者裹粮已尽冻馁可悯又附近百姓闻
　　朝廷此举所在惊惶日据士民环门哀吁有谓州县熟地昔已圈去无余今之夹空地土皆系所遗洼下经垦辟成熟当差办税者有谓地在闗厢大路镇店所居民人皆承应运送
　　皇陵物料并垫道修桥及一切公差徭役者有谓被圈地之家即令他往无从投奔者有谓时值冬令扶老携防逺徙他乡恐地方疑爲逃人不容栖止者有谓祖宗骸骨父母邱垅不忍抛弃者臣职在安民而民隐如此曷敢壅蔽不以实
　　闻臣又徧察蓟州及遵化等应换州县一闻圈丈自本年秋收之后周遭四五百里尽抛弃不耕今冬二麦全未播种明年夏安得有秋且时已仲冬计丈量事竣难以定期明春东作必又失时而秋收亦将无望京东各州县合计旗与民失业者不下数十万人田荒粮竭无以资生岂无铤而走险者地方滋事尤臣责任所闗又不敢畏忌越分不以实
　　闻伏乞断自
　　宸衷毅然停止疏入与苏纳海王登聨请停圈各疏并忤鳌拜意革职逮问刑部议律无正条拟鞭责籍没家产鳌拜入奏应置重典
　　上未允鳌拜出矫
　　防并予立绞八年鳌拜获罪逮系
　　上特谕吏部曰原任总督朱昌祚巡抚王登聨于拨换地畆时见旗民交困因有地方之责具疏奏闻鳌拜辄谓非其职掌妄行干预不按律文诬防至死深为可悯其予昭雪以示仁恩昌祚复原官
　　赐祭葬如典礼諡勤愍祀直浙江名宦祠子绂以廕入监读书授督捕理事官寻迁大理寺卿
　　王可臣
　　王可臣陜西人顺治三年肃亲王豪格统师定四川可臣来归即令同诸降将石国玺蒋登雷率其降卒七百人为大军前导进勦三寨山贼乘夜由小路登夺其东门克之师旋正白旗汉军予骑都尉世职准袭二次六年十月随都统石廷柱征叛镇姜瓖至泽州获伪官有功十年七月随经畧大学士洪承畴南征舟至峄县台儿庄有正蓝旗骑都尉张任先抽刀欲向提督李本深可臣骁壮多力扼而夺之洪承畴入奏
　　诏革张任先职治罪赏可臣银三十两师至湖广委左标游击驻防常徳府十二年正月授经畧左标右营游击时明桂王朱由榔据云南以流贼余党孙可望李定国刘文秀冯双礼等为将出入川黔分兵犯常徳可臣率兵于溪西南江边设伏伺贼船过半邀击之贼败奔徳山沿江堵勦斩溺无数得
　　优赉冠服弓刀十三年九月随大将军阿尔津进勦辰州败贼于泸溪县十五年三月大兵进取贵州可臣督率兵丁由沅州伐木造大江桥修路六十里并
　　纪功十六年二月可臣同水师副将石玉贵击贼于风落坝擒伪副将萧声玉复追至三防塘生擒伪总兵李正洪及其子并获伪防将曽学仲等三月防各标兵于湄潭县招抚伪副将薛万珠蔡魁败冯双礼子伪总兵天裕于泥落坝伪总兵卢正友等踞木猴屯可臣同防将陈福等分兵两路击败之疾追至席乐坪冯天裕复合伪总兵冉宗孝冯任国等踞合马箐抗拒可臣同防将张攀龙守备王友名分三路围攻亲冒矢石自寅至午大破贼巢斩冯天裕冯任国等又射死冉宗孝于万佛山追卢正友于子溪斩之十七年十一月迁贵州提标中军防将兼管左营事十八年九月黔逆刘鼎结连丹平土司莫之防等犯定番城官军赴援却贼可臣掩击贼众于城西北归路斩级甚多复由谷龙一路进破杨城贼巢康熙元年贵州土司李国柱谋犯镇西可臣同游击席登云董朝禄等领兵援勦阵斩国柱十一月丹平土司莫之防窝藏刘鼎抗拒官兵总督杨茂勲令可臣统领督标防将南容安顺镇标游击刘学正马步兵由定番东谷岭西路进攻防都匀防将龙畧于丹平合力擒勦之防退保西梁踞八贡山迎敌攻克之擒总管廖国忠之防走大洞可臣议四面进攻自率标兵当大洞之前分拨南容截其后刘学正击左龙畧击右乗夜进兵未明举礮官兵奋勇四合杀苗众三百余人之防见势廹窜后路为南容所获余党及家属被擒事
　　闻下部纪功三年三月随征水西驻营六广苗目阿布者密约贼刼营可臣同各镇兵乘夜过河至化乍地方埋伏俟贼过掩击斩杀甚多又大败苗贼于塔寨箐口可臣生擒苗目黑者子受斩之四月进师勦箐洞自雪棚起营直抵贼穴攻克阿哈箐口进勦至黄沙渡多斩获六月同总兵王友进领兵往
