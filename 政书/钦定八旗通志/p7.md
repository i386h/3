<!-- { "loadSidebar": true } -->
　　庙庭礼典王克歆承峩峩赐茔神筮叶吉屹屹丰碑烺燿星日赤舄衮衣永安灵宅云马风车出游象阙呜呼哀防徳动天鉴庆象昭彰吉人举事瑞现云光善孚众志仰戴难忘万声合恸奠醊凄怆生荣死哀于斯已极惟朕深情辗转胸臆恭顺之容依依若即忠谠之言厯厯堪忆繐帷亲奠莫解幽忧素服匝月未释深愁鹡鸰声婉棠棣花稠交晖园近云物先秋王有良嗣朕其训诲王有殊勲朕其纪载仰荷皇图宁不自爱抑情纪哀流亿代呜呼哀哉







　　钦定八旗通志卷首之二
<史部,政书类,军政之属,钦定八旗通志>
　　钦定四库全书
　　钦定八旗通志卷首之三
　　天章三
　　皇上御制诗一
　　大阅
　　时狩由来武备修特临南苑肃貔貅龙骧选将颇兼牧天驷抡材骥共骝组练光生残雪映旌旗影动朔云浮承平讵敢忘戎事经国应知有大猷
　　大学士福敏久未入直为赋长句赐之
　　为忆传经开绛帐还教赞化入黄扉精神秋水原无滓气象光风却久违武相只今劳杖履文丞应即整裳衣喜逢长至晴和待步金门暖日晖
　　四月九日为怡亲王诞辰作此赐之
　　朱邸恩晖永银潢瑞霭浮旧勲存柱石遗绪属弓裘诗礼崇芳范公诚励逺猷喜逢添算日花满凤麟洲
　　题唐岱山水幅
　　天际新螺翠欲浮坐来九夏似深秋岩腰古寺开青障渡口欹桥锁碧流清籁吟空金气肃寒鸦归树暮烟收丹青妙处夸生动每对溪山一为留
　　赐大学士鄂尔泰
　　早年勲绩振南蛮黄阁论思久任艰五载忧勤肩燮理两朝寅亮首清班允期舟楫川同济何啻门庭水一湾申甫蕃宣周硕辅敷予恵泽满人寰
　　赐大学士福敏
　　元老由来众所仪岩岩班列帝王师每当咨治披香日恰似谈经绛帐时入赞经纶常补阙退朝劔佩自委蛇儿行学始循占毕启导重劳下讲帷
　　赐内大臣常明
　　禁籞宣劳久恩隆志愈虚洁身正羣仆扈跸典周庐每以嘉谟告因知丹悃摅清时无折槛不用叩阶除
　　赐和亲王
　　桐圭传锡庆棣蕚喜连芳乐善辉编简维城佐庙廊允堪称玉叶不愧表银潢嘉尔抒丹悃承恩并日长
　　赐怡亲王
　　屏藩重寄赖宗臣夹辅宣猷翼紫宸尽职从知忠荩切好书犹见性情醇银潢派里圭璋器花蕚楼前雨露春善体贻谋湏黾勉永承惠泽笃亲亲
　　赐大学士查郎阿
　　玉陛资调燮西陲运计筹持钧惟旧徳补衮着嘉猷可继萧曺业还同韩范俦江湖与廊庙莫释一心忧
　　赐工部尚书来保
　　卿月光华灿庙廊分曺布理赖匡襄训垂虞典天工亮职列周官地利详诚慤允堪昭倡率訏谟时切赞平康老成自合叨荣泽常领清班鸳鹭行
　　命妇索绰罗氏年一百三嵗矣其子孙皆多夀五世一堂信人瑞也万夀节扶掖入见喜而有作
　　淑范能修四徳贤饮和犹占万民先百龄瑞庆传都下五代孙曾绕膝前天上拜恩霑雨露人间不老即神仙更期夀世多黄耋共乐升平大有年
　　题唐岱仿各家山水画册
　　万柳含烟
　　宿雨朝烟二月时轻黄嫩緑一然却教少妇愁添乍无奈王孙归意迟窣地欲迷芳草路因风时弄小腰支扁舟刺处春何许蘸影如油上下宜
　　万顷恩波
　　浩含太虚一色琉璃影画师创新格恩波图万顷故知寓意深笔谏吾湏领惟予牧万民驭朽恒自警或理有壅蔽或政过寛猛或民怨饥寒或时有灾眚虑泽不下逮中心常耿耿披图鉴己切愈以发深省
　　万笏朝天
　　逺山插笏曾无数黛色防天正近秋最爱茅庵坐清昼琤琮常聴瀑泉流
　　万松曡翠
　　王防真迹无半纸妙处何人得神髓尺图重写万松真生面苍苍喻非指劲榦蟠拏偃盖髙虬龙深夜因风号缅想山中髙卧客柴扉静掩聴寒涛
　　万防青荷
　　清和风景别桂棹漫开舩傍岸试新屐沿波曡小钱因风时泛泛映日故田田极目苍茫外琉璃破晓烟
　　万林秋色
　　黄叶红叶绮错山色树色霜匀不必诗夸小杜恍疑人在三春
　　万壑祥云
　　万壑祥云满千林瑞色笼可堪廊庙见只合画图中
　　万水朝宗
　　君不见庐山瀑布三千尺万古银河倚天碧又不见龙门初辟神禹功九曲滔滔终向东是知观乎海者难为水披图更悟其中理琤琮万派皆朝宗涧壑渊渟清且泚我独悠然吟兴豪防心在此原非此
　　万竿烟雨
　　有猗者竹在彼渭川乃含宿雨乃带朝烟其色维何非非妍其音维何非管非弦有客坐对羌民之先其屋何有四壁萧然其手何持道徳一编逸民也欤吾何得而致焉
　　万峰瑞雪
　　漫空飞玉屑插汉列琼瑶寒澁溪流断氷凌枫叶凋石矶闲钓艇古寺闭僧寮有鸟巢枯树无人过小桥皑皑迷万壑宻宻布三霄滕六分明在云深不可招
　　赐总河髙斌
　　禹功万古仰平成疏濬随时赖俊英淮浦建牙资保障黄流奏绩久澄清息机早是无穿凿顺性犹然矢朴诚潘靳嘉猷编简在【明潘季驯本朝靳辅皆能治河者】千秋惟尔继贤声
　　过水东邨怡贤亲王茔有感而作
　　一徳叨
　　恩宠宗臣事业恢敬诚
　　天语定明达性根来长想功垂册徒倾酒满杯依迟伤物化况复谒
　　陵回
　　赐尚书那苏图
　　分署列西曹明刑重任操体予钦恤意嘉尔匪躬劳劔佩环宸极纲维领俊髦好生前训在师法是皋陶
　　吾弟和亲王诞辰诗以夀之
　　华蕚同枝气本亲鸰原分岂隔君臣顾予作后多干惕知尔维城亦苦辛缅想飞觞桃李下已看流驶嵗时频喜逢防缕添长算立字毋忘望汝纯【弟亦三十嵗故云】
　　唐岱仿郭熙山水
　　丹峦翠防万重深古寺疎钟度逺林最爱河阳潇洒处蒙蒙云气湿衣襟
　　聴唐侃弹琴
　　萧森梧竹含秋清银猊吐篆萦风轻虚堂万籁俱閴寂唐侃琴操锵锵鸣一弹再抚余音杳松风水月襟懐孤鹤横空唳一声緐弱竹喧羣鸟
　　将军塔尔岱久着勤劳养年私第今闻朕出口行围不辞劳瘁而来诗以赐之
　　百战归来矍铄身凌烟姓氏竟谁伦养闲合适林中趣怜尔仍随辇后尘赫奕虎符叨宠旧辉煌竹简纪功新为询阅厯疆事防度闻之厪念频
　　赐总督髙斌之任
　　淮底定早垂勲节钺新开紫气分自是经纶方借展可知鱼水正需殷人言久庆江南雨物望应归冀北云保障茧丝湏识取编氓一路颂声闻
　　相马歌赐来保
　　伯乐善相马车下老骥出今岂无其人来保称第一曩时有黄海【国朝善相马者】亲授相马术谓不相其皮亦莫称其力心端徳自优万中无一失天闲云锦羣一顾靡不悉为余辨骊黄六飞协安吉此术固云美相人亦可则况兹居八柱亮采汝所职勉此空冀心佐予敷九徳致仕礼部侍郎衔内务府总管丁皂保年九十矣朕每进宫必入朝请安矍铄如昔诗以赐之
　　旧日春卿贰清时万石君目光犹奕奕赤尚勤勤乐易故应尔忠良众所闻泰平无战伐马援漫从军未解彭佺术曽将灌绛齐林泉应乐齿珂马尚闻鸡菊水无湏井丹霞自有梯所期职植众难老摠眉梨
　　大学士福敏七十夀辰诗以赐之
　　前世文昌宿当朝王者师典型鹓鹭序标凖凤凰池有问鸣钟应方瞻霁月披耆年縁令徳初度值良时堂敞槐阴茂筵开日影迟春风坐绮席仙酒介厖眉允赖经纶手犹踈弟子仪夀身兼夀世长佐太平基
　　唐岱谿山雪霁图
　　薫风酿暑吹楹栏黄沉緑浮堆氷盘挥扇能却炎气淋漓梅润蒸齐纨忽展谿山雪霁图文筵六月三冬寒玉屏琼树数千里中有村舍非人间冻峡挂珠流不得渔矶彷佛富春滩唐岱笔法老尤劲鼻祖摩诘追范寛试供病渴人清览何须热恼愁长安
　　赐定边左副将军超勇亲王额驸防楞
　　旧日殊勲定月支维藩今复寄边陲每因章奏知忠恳却为贤劳费解推土拓不夸戎马绩烽销常慰庙堂思汉家定逺何湏道方识前猷万载垂
　　淮一带连嵗被水黎民阽危用遣髙斌前往赈恤兼求疏濬之方濒行诗以赐之
　　负扆奉三无垂衣御四陲殷殷何所念所念惟苍黎祈年厪宵旰惟愿晴雨时安得海宇间比户足食衣百姓敦亲睦农桑乐雍熙圆盖防仁恩迩来无征鼙若获嵗屡丰教化或可期乃者淮扬郡泽国古若斯年来多水灾黎民困阻饥旬宣勑大吏补救赖有司疮痍尚未起赈恤宜早施蠲租并截漕疏流兼防隄凢百区画方实借众力为吾恩汝其布吾民汝之儿何以瀹异涨化为秔稻畦何以拯苍黔免彼沟壑危予忧尔其释尔劳予应知免尔经纶策慰予饥溺思
　　赐江南总督尹继善之任
　　淮沛今何似灾余不忍言迩来阙二鬴谁与辨三飱敢靳司农帑还祈大造恩当春应举趾积潦尚留痕民瘼遐观在心忧梦想存勉伊经画防为我活黎元
　　赐河南巡抚雅尔图回任
　　鸣珂辞魏阙回辔指中州借尔丹诚罄俾予恺泽流农桑图治本保障为民谋敷政何居要端惟不竞絿
　　春日同諴亲王和亲王逰宴御园作
　　偶乘芳遣防闲乐事天伦礼法删春半园葩开笑靥雨余山翠濯烟鬟风经锦埭香犹细鹤步兰皋篆欲斑却喜緑塍千顷润稍纾云汉赋民艰
　　雨歇芳林万绮纷縁溪红映碧波文欣浮桂舫同追景何异芸斋共乐羣百和浓香薰艳卉数峰轻缕带归云今年膏泽叨灵贶敢懈祈年夙夜勤
　　聴唐侃弹琴
　　仙籁【琴名】平张梧几横澄心试聴指声古风犹见巢兮燧哇律都删琶与筝蟠葢防株吟韵谡垂虹百尺挂川晴愧予未解南薰愠领取春风和且平
　　朱伦瀚指头画松隂横琴图
　　抱琴松下来独坐聴流水声不在丝桐却在心与指轇轕苍龙枝清泉流其下无为调适人横琴一为写
　　康亲王七旬夀辰诗以赐之
　　佳辰欣降岳伊古重维城寳箓緜遐算宗潢尚老成雕弧悬夏令夀酒介春觥难老期臣庶深情况父兄河间曾有献柱下不徒彭带砺河山永千秋与国荣
　　题唐岱山水便面
　　尝闻名山有旦评可览不如可逰妙可逰复不如可居绘林想亦同兹道唐岱笔法老尤健云烟澹染秋山照缚茅蜗舍据佳胜寒江堪防严公钓峰容树态总天真碧萝苍石归诗料犹疑谷口籁作时翏翏于喁号万窍是中应有肥遯人召以蒲轮头屡掉岂似北山隐仕流移文徒惹稚圭诮
　　工部侍郎徳龄有贤母诗以赐之
　　治身勤四徳教子朂三迁乐易斯长夀令闻乃大年封坩曾着洁画荻旧称贤彤管芳规在千秋耀简编
　　题唐岱秋林读易图
　　含平楚千章翠户对疎峰万笏青风散日暄秋色好由来大地是羲经
　　赐塔尔岱
　　奔走戎臣职怜伊老更慇旌门仍扈跸册府久书勲但识旗堪夺那知笔可耘成诗还译告两字表忠勤
　　赐奉天将军额洛图
　　留都开幕府抚镇更旬宣古重维桑地今成秉礼防扈陪依豹尾晋谒领鹓聨大树甘棠并芳声莫让前
　　酹克勤郡王园寝
　　开国承家日于藩夹辅资一时扶王业四海定丕基懿徳书金匮佳城奠玉巵银潢天共逺百世笃宗支
　　酹功臣额亦都墓
　　坐享八纮泰宁忘百战功佐周曾有望兴汉不徒冯金简香生緑椒浆玉泻红盖臣陪祀事式绍乃家风开国佐运勲臣武勲王古里直义公费英东毅公额亦都墓在
　　二陵之间松楸相望犹见当日
　　君臣相得之概感而赋此
　　虖池麦饭共艰辛想像
　　当年鱼水亲何必大风思猛士林林扈跸有宗臣
　　题唐岱山庄春晓图
