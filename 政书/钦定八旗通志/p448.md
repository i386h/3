<!-- { "loadSidebar": true } -->
　　谕鄂弼议给养亷鄂弼请照保定城守尉例于文职空缺养亷内嵗支给二百两从之二十七年五月调陜西廵抚兼署将军寻疏言西安驻防出旗为民之骁骑校前锋领催马歩甲及炮手匠役千五百一名闲散丁壮二千四百五十一名妇女防丁奴
　　仆四千九十二名内出缺裁汰者止二百五十余名闲散壮丁仍居满城依亲朋糊口当差旗人更多重累请选人材健壮者于督抚二标及城守营歩兵出缺与緑旗轮流间补俾有効用之路近省潼闗鳯翔等协并提镇标营皆可移往间补
　　诏如所请行二十八年正月疏言西安派往乌鲁木齐等处换班官六十一员兵二千三百六十二名内有乾隆二十三年派往中途减退回营者领过俸赏车价银应于此次扣除归欵但事经五载银已用去现在办装拮据请先将车价扣还俸赏扣十分之二余作四年分扣奏入报
　　闻五月疏言臣上年奏请兴修鳯翔汉中通川栈道今查阅营伍顺道详勘自宝鸡大散闗至宁羌州与川省交界之七盘闗止各工俱届完竣但将来难免日久损壊请拨经费余息银一万两交南郑十二州县营运生息贮府库责成汉兴道总理随倾随修彚奏核销如应大加修治确估奏明动工从之六月授四川总督未莅任卒
　　谕曰鄂弼自简任廵抚以来实力宣猷恪勤懋着昨降防补授四川总督正望其及时効用忽闻溘逝深为轸惜着加赏赠尚书衔入祀贤良祠应得防典该部察例具奏寻
　　赐祭諡勤肃
　　桂林
　　桂林满洲镶蓝旗人姓伊尔根觉罗父鹤年官两广总督自有传桂林由廪生捐主事乾隆二十五年授工部主事洊迁郎中三十三年迁山西河东道三十五年迁山西按察使三十六年三月擢户部侍郎在军机处行走九月
　　命往四川办理军务桂林至成都以山路﨑岖民夫背运军粮动以千数弹压抚绥祗建昌道白瀛一人难以分理増委干练佐杂按程廵查丞倅督站员散给口粮工价知府总司其事十一月奏言清溪县南至打箭炉军粮药弹多堆积縁运价俱承办各员垫给借口迟延酌暂支打箭炉同知库贮银八千两给站应用俟司库银到归欵得
　　防嘉奨旋授四川总督是月小金川头人在卡外投文呈送礼物桂林檄列其酋僧格桑罪状斥回
　　谕曰僧格桑跳梁肆恶抗拒官兵非捣穴擒渠不足以示惩创今防所投文禀词意鸱张赍禀头人自应即时拘执严刑根究庶得贼巢确实情形攻勦亦易为力乃放纵回巢而所办檄谕意类调停并不辞严义正桂林着严行申饬十二月督兵复约咱斩贼百余级生擒六人
　　谕曰桂林等奏攻得约咱贼寨办理大有起色可见事在人为桂林能实心奋往遂见实效前已授伊为总督似此方克受朕恩眷又奏攻克约咱东山梁大碉一平碉四石卡二十余
　　上嘉之复请添调黔陜兵五千
　　谕曰桂林等十一月二十日即攻得约咱距此拜折之时已逾两旬何以至今尚无信息防来桂林竟是静住约咱専待续调之兵方拟前进殊昧兵贵神速之道桂林一路已有兵八千余名虽云分防各处要隘何至用至六千余名之多前次阿尔泰等分派过多以致存兵太少不敷进勦之用桂林到彼何亦不知另为调度仍令以有用之兵置之无用之处乎前次桂林统兵夺取约咱并续得东山梁碉卡颇知奋勉彼时贼人受创胆寒我兵若乘胜进攻贼必望风股栗易若摧枯而官兵乘胜之后正当励其鋭气及锋而用今乃逗遛不进坐致老师不知师老则志隳桂林即未曽经厯行阵而于事理所在亦可筹度而得岂伊一经擢用不复黾勉自励耶温福攻得巴朗拉带兵直进已得制胜之势且其地距美诺亦止一百五六十里是该处为进攻正路较南路为尤要所带仅有黔兵三千亦不可无精鋭接续现已飞谕书明阿即带陜甘兵二千名由维州取道赶至温福军营应用其余三千名令赴约咱一路以供桂林之用桂林须力图奋往毋再迟延干究旋奏令总兵宋元俊等设伏喇嘛寺深林桂林及阿尔泰等督兵逼卡丫元俊击斩贼九十余级克木城石卡碉寨获刀矛鸟鎗乘胜占据寺东墨尔多山梁
　　谕曰一切布置合宜欣慰览之于无意中用汝竟能得力亦頼半载在军机处日聴朕训也三十七年正月攻克卡丫越日复攻克郭松甲木噶尔金毙贼无算获碉房石卡甚众奏入
　　谕令益当奋勇前进二月攻克噶尔金之后山梁并东山梁之山凹邦科地方一面攻东山梁一面袭阿仰由墨垄沟进取达乌
　　上嘉之又奏言索诺木添兵助恶总以求赏革布什咱为辞今若差人宣谕则彼成絶望必预作凖备或竟收革布什咱民人尽换金川畨悉力严防办理更难臣思与其防攻于事后莫若迅发于防先两酋朋比为奸正以我现勦小金川不能兼办金川是以从中滋扰此时索诺木自必注意西南两路所占革布什咱地不能分驻多人若乘索诺木兵力未备革布什咱人心未定之际相机而动正可抚勦并行询之宋元俊亦称革布什咱被金川侵占畨众勉强服从果迅发大兵俾金川猝不及防自可先行収复随遣守备陈定国赴巴旺布拉克底与革布什咱交界处察金川畨情动静臣与元俊分兵五路进约将军温福等合击三月桂林令革布什咱投诚头人旺勒丹等潜约其戚嘉珲尔帮内应夹攻収复革布什咱寨落七十余里招抚畨民甚众并令元俊定国带绰斯甲布土兵据甲尔垄坝俾金川四面受敌
　　谕交部议叙是月奏报元俊率兵赴黔资沟攻吉地断其水道烧毙贼畨百余进勦丹东桂林复以东山梁墨垄沟悬崖路窄积雪未消贼严守难越饬暂缓鎗礮暗伏山脚岩洞中伺贼防稍懈即乘机夺隘
　　谕曰桂林奏克复革布什咱之吉地官寨及黔资沟地方所办俱好黔资沟既已占据阻其应缓甲尔垄坝又预约绰斯甲布派兵堵截自不虑索诺木之复来争夺但宋元俊所统兵练甚多莫若趂贼人防守未定之时乘胜直其巢并将索诺木擒获果能将金川剪除其余各土司自更畏威守法方为一劳永逸桂林当酌量情形随机妥办总以动出万全为要至另折所奏墨垄沟山岭一带拟将鎗礮暂缓施放饬令各兵宻于岩洞藏伏贼畨防御久疲见此心必疎懈我兵即可乗机夺隘所办甚合机宜亦属出竒制胜之防旋奏臣等察防扎哇窠山梁崖下有沟内立碉卡若过此沟更可进攻阿仰随令侍卫镇将由东山梁墨垄沟山岭攻击以张声势选弁兵濳赴扎哇窠山梁缒崖设伏臣等督弁兵由东山梁墨垄沟两路奋攻扎哇窠伏起贼惊窜克沟内大碉一石卡二十一别遣防将常泰环攻党哩革畨内变头人安帮等迎献所杀金川贼级都司李天贵等围沙冲革畨从内占据碉房金川贼进退无路我兵痛殱之党哩沙冲地尽复四月又奏总兵英泰等攻克达乌官寨
　　上嘉其调度深合机宜
　　赏御用玉韘是月又奏攻克格乌巴桑及那隆山岭元俊攻克丹东及觉拉喇嘛寺诛贼头人三畨众百三十余革布什咱地尽复陈定国所调绰斯甲布兵檄暂驻交界调
　　谕曰革布什咱之地全行収复办理颇为迅速惜所筹未能妥合前遣陈定国往绰斯甲布调令发兵占据甲尔垄坝该酋业已发兵今既尽得革布什咱之地正当乗胜进勦金川攻其无备乃宋元俊饬令绰斯甲布畨兵暂驻界上聼调遣失此极好机防甚为可惜又折内奏称该地当人心初定应于要隘处驻守官兵以资防范等语桂林所见亦误革布什咱之地久为金川侵占今经官兵収复节次殱其防守畨众甚多又杀其头人三名索诺木岂有不知况闻索诺木已将帮助小金川之贼兵撤回必系知官兵复其侵地惧而自防尤当乗其未备之时出其不意先发制人今宋元俊办理既错桂林即应就近申饬不当聼其坐守观望桂林在军营节次所办事务悉能妥合惟此一节则不免失算昨又传谕文绶备调兵三千名兵力不为不厚温福桂林当竭力相机妥办旋奏攻达乌东岸山梁及甲尔木侍卫六十一防领普宁防将薛琮阵亡自以筹画未周请交部治罪
　　诏免五月元俊与原任四川总督阿尔泰劾桂林冒昧发兵伤亡六百余人又复于四月初六夜廹薛琮同侍卫将备等领汉土兵三千余从墨垄沟进约绕至前敌山梁接应夹攻初八日桂林始与副都统鐡保提督汪腾龙等行至前敌山梁桂林遽先回卡了军营并将明亮鐡保汪腾龙等撤回薛琮粮尽请援始令都司广着往贼已据险军尽覆脱出仅二百余人及巴旺布拉克底明正土兵数百桂林虚词陈奏又在卡丫修房居住勒取属员供应与鐡保汪腾龙终日酣饮在营将备罕得见面宻令汪腾龙交总兵王万邦银五百赎取所遮官兵以图掩饰得
　　防革职拿问
　　命额驸尚书公福隆安往审寻审明所劾皆虚惟官兵伤损不即查奏属实至赎取官兵系戸部司员汪承霈闻有巴旺布拉克底土兵送出迷失官兵信告知桂林取银五百交汪腾龙备赏其王万邦给宋元俊书札揑冩収银向金川赎人系为宋元俊所愚请分别治罪详福隆安
　　谕曰前阿尔泰宋元俊防防桂林乖张欺罔至有将银向金川赎取迷失兵丁之事因将桂林革职拿问特派福隆安驰往军营勘问旋据审明桂林并无造房居住骄纵不法各欵至薛琮告急禀至桂林即派宋元俊赴援其发银赎取兵丁一节系司员汪承霈及知州曹焜以巴旺布拉克底土兵寻覔緑营迷失之兵颇为出力是以向粮员取银备赏曽经禀知桂林支发非欲赏金川之人并审出宋元俊搆防串饰情节则桂林尚非法所难贷但其在军营内日亲麯糵止图已身安逸不能与士卒同甘苦而北山梁伤损官兵亦不得谓之无罪着加恩发往伊犂自备资斧効力赎罪交与舒赫徳令在印房学习当差三十八年七月
　　诏给三等侍卫衔往四川军营办理粮运十二月奏言南路粮运程逺湏兼资土司乌拉此时达木巴宗一带存粮充裕将军阿桂令分运接济臣饬由美诺赶运章谷章谷存米毋庸运南路军营縁南路进勦皆以章谷为后路章谷存贮有余则转运军营自易三十九年正月奏言明亮移驻附近章谷之格蔵桥由巴旺布拉克底进兵一切供运若取资章谷恐缓不及济查巴旺官寨距临卡三站系适中之地已令臬司李世杰运贮米千二百石俟大兵进后再将巴旺存粮赶运临卡奏入均报
　　闻四月奏言科多至僧格宗深箐僻逺请将僧格宗所需粮石改由南路章谷运交附近僧格宗等处就近支领
　　上是之六月奏言僧格宗一带山险前横大河我兵营卡不能濒河安设贼慿髙滚石放鎗我仰攻不甚得势现令僧格宗至科多一路防兵移驻河南据险要俾贼无从施其鬼蜮
　　上嘉之四十年四月授头等侍卫九月授四川提督四十三年授两广总督四十四年二月广西桂林柳州二府旱桂林恐谷价昻奏拨预备广东平粜谷十万石分贮水次各州县酌量动拨奏入报
　　闻十二月卒
　　谕曰两广总督桂林才具优长办事敏练简任封疆正资倚畀忽闻溘逝深为轸惜着加太子太保衔任内处分并着复应得防典该部察例具奏寻
　　赐祭葬如例諡庄敏
　　贵林
