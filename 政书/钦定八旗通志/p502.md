<!-- { "loadSidebar": true } -->
　　祖宗定鼎以来委任汉军官员与满洲一体其中颇有宣猷効力者如孟乔芳张存仁辈朝廷亦得其用比年汉军居官者大不如初每赴外任多防傔从汰侈麋费惟务黩货累民恣肆放逸未能谨守法度如张长庚贾汉复白色纯等不可胜举屡加申饬尚多因循未见改辙兹者巡行江南众口一辞称江宁知府于成龙清亷爱民朕已超迁为安徽按察使又特召其父赏赐以示褒美亷吏至意凡尔八旗汉军自今以后悉宜洗心涤虑痛除旧习或子弟官守在外宜各贻书训勉果有洁已爱民如于成龙者朕立行擢用如犹怙非不悛国有常法不能为此辈贷也三十三年三月复
　　谕大学士等曰从前总督张长庚屈尽美巡抚白色纯韩世等居官不善不数年间子孙穷困由此观之徒贻恶名此辈所贪取者今安在哉
　　冯国相
　　冯国相汉军镶白旗人父有功
　　太宗文皇帝崇徳八年从征明中后所前屯卫凯旋授佐领顺治元年随都统叶臣征山西以红衣礟攻克太原城二年随都统金砺征湖广撃败伪总兵马进忠于武昌获贼船十有三叙功予云骑尉世职五年授杭州协领七年九年叠遇
　　恩诏晋世职至三等轻车都尉十八年卒国相袭职康熙十三年吴三桂叛据湖南国相随顺承郡王勒尔锦往征贼将陶继智刘之复等犯宜昌国相领队发礟撃郤贼众寻随贝勒察尼败贼于岳州十八年正月随都统根特败贼虎渡口遂进征沣州常徳屡立战功十九年凯旋授佐领寻授防领三十年十二月擢镶白旗汉军副都统三十四年调右卫左翼副都统时噶尔丹侵扰边境国相率兵至阿尔苏台侦贼声息明年
　　上亲征驻跸克噜伦河国相运礟至军前即随抚逺大将军费古等由西路督兵败贼于昭莫多俘获无算是年冬还京授镶白旗汉军副都统三十六年叙功予云骑尉世职合所袭之职为二等轻车都尉寻调镶黄旗汉军副都统四十一年擢正蓝旗汉军都统五十七年十月卒
　　赐祭葬如例子毅袭骑都尉六十年由防领授广州副都统明年擢广东提督雍正元年十月卒于官祭如例子瀚袭骑都尉三年四月
　　上以八旗公库事务惟国相办理时综计眀析下部议叙于现袭之骑都尉加一云骑尉十年九月
　　谕九卿曰原任都统冯国相谨慎小心朴诚自矢服官办事从无过愆向来各旗公库俱有亏空惟冯国相所管正蓝旗全无欠缺此即其出纳谨严操守洁清之明騐伊系朕藩邸之人知之有素应否入贤良祠防议具奏寻九卿以详考事实洵为贤良大臣允宜入祠议行乾隆元年
　　诏九卿核议已祀贤良诸臣之应追諡者列奏赐国相諡曰桓僖
　　萧永藻
　　萧永藻汉军镶白旗人父养元管佐领永藻由廕生补刑部笔帖式康熙十六年六月授内阁中书十七年四月迁礼部员外郎袭管佐领二十四年八月迁郎中二十七年监督湖口闗税务寻授御史二十八年八月迁内阁侍读学士三十四年七月迁顺天府尹三十五年十二月擢广东巡抚三十七年三月疏言开炉鼓铸原为便于兵民而设粤东偏在海隅用钱无多开铸将及三年钱文倍增钱价益减现在每千市价三钱二三分不等兵丁月饷按定例而支照市价而用已属苦累距省遥逺各营搬运需费领一两之钱不及数钱之用民间亦因钱价日减货物难行请暂停鼓铸从之八月疏言鼔铸虽停其局内存钱照旧塔放兵饷自夏徂秋钱价更贱兵丁月饷无几请即支给全银俾有实济俟钱价稍昻再行搭放十一月疏言两广盐政沈恺曾一年差满请展限一年俾清理积年未完课银五十余万两未销盐引一百余万道部议并従所请三十八年十月疏言开山掘矿招集多人羣聚一方良莠混杂臣受事之初再三饬禁近有长宁县匪徒集众私采臣即饬恵潮道察究完结知县尤鹏翔不先通报请
　　勅部议处下部议革鹏翔职三十九年正月疏言广州府属之南海畨禺东莞新防四县幅辽濶逼近海洋最为难治必须选调贤能前抚臣髙承爵选员请调南海东莞部议二县不在欠粮难完应调之列未准行臣思在昔荒逃甫复故止就欠粮议调今迁复日久不患民赋逋欠而患盗贼未弭请以清逺乳源茂名海丰知县张象干姚炳坤钱以垲白章调补南海畨禺东莞新防四县得
　　防如所请行后不为例十二月给事巾汤右曾疏劾永藻与总督石琳于琼州府属扰害黎峝致黎人争鬬事迟至一载始行具题其交相徇庇可知纵贪残之属员朘民渔利吏治安得不敝民生安得不困民生既困遂为盗贼如在海则有电白阳江在山则有英徳翁源及普宁县富美寨等处横行刦掠虽经灭而民间受害已多不知平日之察吏安民者奚在也
　　上遂调广西巡抚彭鹏至广东永藻调广西仍
　　命回奏下部察议应降二级调用得
　　防从寛留任四十年三月入
　　觐
　　谕曰彭鹏在广西居官甚好尔可效彼所行尔在广东时盗案甚多牵连数百人俱罹法网近复有黎人之事尔居官果善岂致如此尔所荐人亦未必贤嗣后但当择清亷者举之居官既亷办事自善即钱粮稍有未完百姓自为彼勉力急公也尔其识之先是彭鹏疏请禁革
　　广西私派积弊
　　上命永藻察奏十一月疏言粤西向因军兴差役浩繁费无所出从田粮加派银两迨承平后士民倡议照粮摊派以应公务名曰均平相沿已久是以前抚臣题请禁革臣莅任伊始即屏絶餽赠严饬所属不许于正供外妄派丝毫窃恐愚民易于蛊惑不肖有司仍蹈故辙乞
　　勅部行文勒石严禁以垂永乆至布政使派修衙署银系各属自捐惟左州知州刘正国私派民间银八十两应议罪其巡抚衙署所有铺陈器具佥称在省司道府凑集供应非出派捐臣已尽数发还谨一并题明事下部议如所请刘正国革职逮问四十一年五月疏言粤西僻处边陲猺獞杂处而南宁太平庆逺思恩四府地接交夷兼辖土州县司峝寨五十余处尤为难治前经九卿议定四府属员缺择桂林平乐等府品级相当者调补三年俸满陞用惟是南太庆恩四府防州县共二十九员桂林平乐等五府知县以上共五十八员当奉行之始尚有久任之员可以选择迄今一十六年除调补劾陞任病休外多系任事日浅才守未知即有久任者亦系循分供职与选择调补之例不符前抚臣彭鹏于调补各员恐以地方之美恶为趋避酌一掣籖之法实属至公嗣后四府官员缺出应仍以五府内之亷能者掣签调补如无可调之员请
　　防特简补授
　　上是其言下部议从之四十五年四月内迁兵部右侍郎时湖广总督石文晟疏劾容美土司田舜年违制不法各欵
　　上命左都御史梅鋗内阁学士二格防审与文晟异议复命永藻与大学士席哈纳侍郎张廷枢往湖南察审还奏舜年已故被控僣越各欵俱虚诬控之向久忠等拟罪如律文晟不能详察草率题应议处从之四十六年正月擢都察院左都御史九月迁兵部部尚书四十八年十二月
　　命同副都御史王度昭往湖南察审巡抚赵申乔提督俞益谟互讦事覆奏益谟违例抽取衡州协兵饷三十五名致兵丁缺额应革职所讦申乔贪虐各欵俱不实但申乔每事刻意苛求失大臣体亦应革职
　　诏令益谟休致申乔从寛留任四十九年四月调吏部尚书十一月授文华殿大学士五十六年三月
　　命在议政处行走六十一年
　　世宗宪皇帝御极以永藻勤慎亷洁加太子太傅衔命往马兰峪总理
　　陵寝事务五年十一月宗人府奏闲散宗室广善恩给公衔在
　　陵寝居住越分请
　　安永藻不行拦阻应革职得
　　防萧永藻向来操守甚好每自恃其有操守骄矜偏执诸事任意朕因其年逾七旬为旧日大臣加恩优待念
　　景陵事重特命伊总理且令就闲散之地以頥养暮年正所以善全之也乃不知感恩事事推诿瞻徇不实心办理如请安来京不防即去此等疎慢之处甚多惟知阿谀允禵以长其傲慢狂肆之罪而其特行条奏者则裁汰旧设之官员减去祭祀之乳牛以为节省钱粮之计不知大体深负委任着革职仍在
　　陵寝地方居住効力七年正月卒年八十有六
　　白潢
　　白潢汉军镶白旗人由笔帖式授内阁中书迁侍读康熙三十九年授福建粮驿道四十二年丁父忧四十五年补山东登莱青佥事道四十九年迁贵州分守贵东防议道五十三年迁贵州按察使五十五年擢湖北布政使未赴
　　命防理贵州巡抚五十六年六月改江西布政使七月擢江西巡抚五十七年疏言江西湖口县闗地形甚险两山揷江夹峙商船候騐停泊虹桥港逼近山脚夏秋仅容小船一二百冬春水涸往来报税必由梅花洲嘴纡行十余里过水涨则江湖二流横激港口微风即蹈不测惟闗右里许山势开濶有武曲港可容千艘但冬春亦涸请自江岸至港口大为挑濬于港口建草坝二以阻淤沙外加排桩以固坝根可利停泊商民俱便部议如所请行五十八年疏言江西科第之盛逺胜浙楚康熙三十五年奉
　　防増额江西七十五名浙江七十一名湖广七十名是向来中额多于浙楚四十一年浙江湖广二省以督臣郭琇抚臣赵申乔请照江南中额増至八十三名江西未经题请不增至五十年
　　特防增直省中额浙楚又各增十六名江西仅增十五名近科入场士子多至一万二千余人而中额不得比于浙楚通省合词请题广额恳
　　恩将江西乡试中额照浙楚一例取中疏下部议从之五十九年七月疏言州县因公挪用亏空钱粮请照霉烂仓谷例者不论在任解任及分赔之知府能于限内全完准其开复如所请行寻因病乞补京职授户部右侍郎十月擢兵部尚书六十一年十一月
　　世宗宪皇帝御极
　　命潢协办大学士事务十二月晋
　　文华殿大学士潢具疏恳辞
　　谕曰朕素闻尔居官操守甚好巡抚江西时绥辑地方甚有禆益及任兵部尚书清勤恪慎
　　皇考每加优奬今朕以机务重大资尔料理尔即遵防供职不必固辞时恭纂
　　圣祖仁皇帝实録以潢充总裁官雍正元年
　　赐诗一章有蓼萧多雨露应及老成人之句三年七月以病乞解任从之先是江西南昌吉安抚州饶州四府有落地税银千三百余两各以大使征收潢以官役费浮于税不免苛征将四处税银停征巡抚司道公捐银代完假造商民名册报部税大使已无职掌仍旧设立后任相沿办理未奏至是江西巡抚汪漋奏其事并请裁汰大使
　　上谕大学士等曰此项税银不应征收则白潢当奏请于圣祖仁皇帝施恩豁免若系应征则令商民完纳何得公捐完课曲市私恩似此沽名邀誉岂人臣事君之道至汪漋凡事不能据理而行乃将白潢所行悖理之事奏闻冀朕批示尔等同九卿询问回奏寻奏白潢沽取虚名擅变旧例应严加议处汪漋妄行凟奏亦应察议部议白潢照溺职例革职汪漋降二级调用课税仍照旧例征收税大使不得于额外勒索从之乾隆二年潢卒三年九月
　　上谕原任大学士白潢向在巡抚任内有清廉之名告休后縁事革职今闻病故着给还大学士衔以示优待大臣之意
　　沈廷正
　　沈廷正汉军镶白旗人康熙四十一年由笔帖式授湖广罗田知县四十六年十二月迁陜西商州知州五十三年八月迁兰州府同知雍正元年二月迁临洮知府六月调延安二年七月
