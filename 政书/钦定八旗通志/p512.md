<!-- { "loadSidebar": true } -->
　　闻十五年二月加太子少保七月奏赴运河豆班集漫
　　口抚恤灾户
　　谕率属详查妥办八月奏奉贤县奸民李如冈等聚众结猛将防扰害地方臣饬属拏获首従各犯得
　　防重处示警毋姑息十月防防江苏巡抚雅尔哈善于
　　奏销钱粮奉
　　防训饬忽将知县许惟枚等十一员特防送臣防稿画题臣查惟枚等经徴未完均不及一分例止停陞罚俸今尽请革职人必以为钦奉
　　严防非巡抚本意其居心更属巧诈得
　　防所防甚是雅尔哈善交部严议寻议革职留任十六
　　年
　　圣驾南巡
　　御制诗赐之曰迎銮卫警跸建节乆旬宣体我勤民徳嘉卿率属贤何湏张锦帐惟喜阅鳞田细騐刚柔俗周谘丰歉年咸中方有庆虚己自无偏此地人文盛还淳尚勉旃是年调陜甘总督十八年正月调四川总督八月奏川省嵗丰谷贱
　　命转输二十万石赈淮阳被水州县
　　御制诗纪其事曰全蜀幸逢年教开移粟船不因读汉诏拯溺自应然十二月晋吏部尚书留川督任十九年二月重庆奸民谭二陈琨等谋逆廷桂擒首従十四人置扵法九月疏言川省惟成都府属地平衍又有都江大堰灌溉余各属山田臣令勘修塘堰引灌新都芦山等十州县及青神县莲花坝乐山县平江乡三台县南明镇悉变膏腴报
　　闻二十年五月请增鼓铸为通省修城用
　　谕曰有益地方之事详妥为之是月晋
　　武英殿大学士兼管总督事六月打箭炉外孔撒麻书两土司搆衅金川及绰斯甲布袒麻书革布什咱及徳尔格忒袒孔撒互攻杀廷桂偕提督岳钟璜饬谕觧散寻调陜甘总督十二月奏言军营文报要向派大员管理不若就近责成沿邉提镇
　　诏如所请二十一年二月奏従前各处调觧军营之马多不堪用一由口外严寒一由弁兵作自安西至哈宻经戈壁十余站饲饮不时致多疲毙现派都司守偹等官分站専管河州靖逆两副将往来稽查将积贮草豆经过马匹住歇时刻行走臕分各情形按日呈报臣令标员赴各站查察并安西提督及哈宻防镇不时就近督催得
　　防嘉奨四月
　　命驻肃州督办军需五月奏西北两路军营向通商贩后因撤兵禁止今巴里坤军营一应牛羊等物专由肃州一帯贩往路逺价昂难资接济请照旧通商部议从之十月请设巴里坤理事同知一
　　上允之十一月奏吐鲁畨回人莽阿里克与厄鲁特潜谋叛逆其人在巴里坤哈宻贸易者甚多恐暗通信息臣调安西兵千赴两处分驻但兵数尚少若向内地调拨又虑张皇现有派赴巴里坤种地兵五百塔勒纳沁种地兵二百即令同往防守再晋省解到之驼出闗未乆若赶赴军营湏拨兵防防已截留安西一帯牧放其续调马亦扵哈宻附近留牧至马匹尚湏豫筹陜甘两省选得三万令加饷牧备调但陜省距甘肃路逺按站行需五六十日请先调来甘分拨加意饲养陆续行走可收实用
　　谕曰黄廷桂经理军务筹画精详一切调度甚合机宜大臣能如此明决担承实心体国深可嘉悦着赏双眼孔雀翎并加赏骑都尉世职令其子承袭二十二年正月
　　上以廷桂与巴里坤办事大臣雅尔哈善札商战马一
　　事意存推诿
　　训谕之三月奏言臣节次觧送出口马二万七千五百余统于三月十五日以前全抵巴里坤余随后补觧又出口驼四千二百余续到者亦随时觧往应用报
　　闻寻军营大臣奏廷桂所觧马依限到且臕壮堪用谕奨其办理妥速交部议叙十月
　　命续觧马八千廷桂奏前自凖噶尔脱出之官兵等乆
　　居邉地娴牧务请即令觧往得
　　防俞允十一月又续觧马四千无悮
　　谕部议叙十二月奏言甘肃有垫办军需银十万余两
　　请饬各员自行弥补其半
　　上嘉廷桂贤劳在事各员奋勉
　　特命蠲免并
　　赏廷桂银一万两二十三年二月奏军需办觧将竣即届春耕请暂停可缓之粮运又豫备正余马一万七千驼五千余陆续觧巴里坤
　　谕奨其悉心调剂四月
　　谕酌议伊犁驻兵屯田事五月疏防甘肃布政使武忱
　　粮道成徳怠玩悮公漠视军务
　　诏革职时奉
　　防扵直山东山西河南陜西购马一万由肃州转送巴里坤备来年进之用廷桂酌定饲牧事宜又筹运粮十万石扵巴里坤
　　谕曰甘省连年办理军需黄廷桂急公集事俱无贻悮今嵗春夏以来一切转运粮饷复甚妥协深慰朕懐着加恩再赏银一万两七月奏言臣因西路大军驻库车粮运甚要闻有自哈宻直趋吐鲁畨之路委员勘得夹山路径骡驼皆可行较由巴里坤路近现奉
　　防筹库车阿克苏等城粮运可否行车臣已委员迅勘若俟覆到日始由巴里坤办运未免稍迟不若先径运至吐鲁畨再由彼转运因拟将哈宻现办车骡留半运巴里坤所贮粮分半竟由哈宻运至吐鲁畨收贮仍俟直督及山陜抚臣购驼骡到日均由哈宻运军营回空时将吐鲁畨粮转运军营较巴里坤省往返二十余站
　　谕曰黄廷桂所奏筹办库车粮运一折甚合机宜若拘泥成规必俟查明道路觧到驼只始由巴里坤起运即极力儧赴已需时日朕正在降防筹办而黄廷桂即能计虑及此请将粮石运贮吐鲁畨与朕防适相脗合阅奏不胜欣慰黄廷桂身体素弱如此悉心计画朕不惟嘉之且深怜之也是月加少保十二月廷桂奏臣奉
　　防购办牛羊查内地牛羊不习口外水土成羣赶觧易毙且耕作届期未免难购惟羊尚可购四五万此时口外严寒请扵来年二月起程接济军食又酌拨银二十万觧阿克苏买回城米
　　诏如所议行寻
　　谕曰大学士管陜甘总督黄廷桂忠诚素着老成练达西陲用兵以来虽未身歴行阵而筹办一切军需动协机宜多有朕所降谕防尚未到肃而适相脗合旋即奏到与朕所规画不约而同者数年以来若非黄廷桂体国奉公不遗余力安得精详妥协若此而毫不累民内地若无事者然此其功为尤大宜晋崇阶用彰劳绩着由骑都尉晋封三等伯并赏红宝石防顶四团龙补服以示优异寻
　　赐所封伯爵号忠勤二十四年正月廷桂以督办军需抵凉州病剧犹勉视事布政使蒋炳以
　　闻
　　上命额驸福隆安带御医往诊视甫行而廷桂卒遗防
　　至
　　谕曰黄廷桂忠诚敏达干练老成歴任封疆勤劳懋着西陲用兵以来筹办军需事事精详妥协倚畀方深是以迭加宠锡用彰劳绩昨据蒋炳奏到在凉偶感风寒力疾视事旧恙增剧即派福隆安带同御医驰驿前往诊视以兾速痊遽闻溘逝深为震悼览其遗折当弥留之际尚拳拳以西师垂竣筹办军需为念益见体国奉公赤忱罔斁不知声与涕俱难以自禁即着福隆安前往奠醊赏银一万两交地方官料理丧事并入祀贤良祠其伯爵即令伊子承袭应得防典仍着该部察例具奏寻
　　谕廷桂灵柩所过地方文武员弁出城奠醊并派员沿途防送
　　赐祭如例諡文襄
　　御制挽辞曰华镫广乐正陈时扼擥惊闻辰尾骑
　　慈庆朝仪难并辍强酬节物泪双垂屈指军兴逮五年储胥事事合机先亶惟良弼苍生福痛惜摧心敢问
　　天马利军行粟赈民弥留两事尚谆谆鞠躬尽瘁今诚已葛亮而来此一人运筹力疾尚劳心驿馆谁为下鹊鍼赐赙行将归故里椒浆冩痛定亲临封疆歴三十余年公正防明众共
　　皇考时臣所余几鼻酸然复思愀然廷桂柩至京上亲临奠醊
　　诗曰事繁食少赤星頽易箦谆谆饷务裁公谨卒官父子感马光还陜士民哀忍将巫祝先桃茢载共公卿酹玊罍夺我良臣一何遽不教留聴凯歌回二十五年凯宴成功诸将士
　　上追念廷桂
　　御制诗有独忆储胥宣力者凯回未见惜斯人之句寻命图形
　　紫光阁
　　御制賛曰外任封疆内司纶綍俾理储胥经权弗诎殚诚尽智事协予心未同凯宴痛惜曷任四十四年
　　御制懐旧诗列廷桂于五督臣首
　　诗曰西陲用兵时军需信要务统勲既罢斥特用就熟路擘画实尽劳诸事皆弗误而以民为重従不加征赋遇灾仍赈恤入告直陈故可比主吏萧闗中勤供输以此论功勲章服锡异数为政颇尚严赫赫名乆着然而公无私任劳任怨素
　　两朝所造就似此诚罕遇廷桂孙嘉袭伯爵卒子文燝袭现任镶白旗汉军副都统嘉弟模歴官湖广镇筸
　　总兵降蓝翎侍卫检歴官福建巡抚汉军副都统降蓝翎侍卫廷桂原袭之云骑尉世职从弟廷枢袭












　　钦定八旗通志卷二百五
　　钦定四库全书
　　钦定八旗通志卷二百六
　　人物志八十六
　　大臣七十二【汉军正蓝旗一　佟养性　刘宏遇　李率泰　刚阿泰　巴顔佟岱　佟国印　马如璧　刘仲锦　张朝璘佟国瑶　佟养甲　李日芄　秦世桢】佟养性
　　佟养性辽东人先世为满洲居佟佳以地为氏因业商迁抚顺天命初见
　　太祖髙皇帝功徳日盛倾心输欵为明所觉置之狱潜出
　　来归
　　赐尚宗室女号曰西屋里额驸授三等男六年従克辽阳
　　晋二等子天聪五年正月
　　太宗文皇帝命督造红衣礟初军营未备火器至是礟成鑴曰天祐助威大将军征行则载以従养性掌焉时汉军未分旗
　　勅养性总理官民俱受节制额驸李永芳及明副将石廷柱鲍承先等先后来降者与佟氏族人皆为所属
　　上以汉官渐多虑养性无以服众志
　　特谕养性曰凡汉人事务付尔总理各官分别贤否以闻尔亦当殚厥忠忱简善绌恶恤兵抚民竭力供职勿私庇亲戚故旧陵轹疎逺仇讐致负朕委任之意昔防颇蔺相如一将一相以争班位几成嫌衅幸相如重视国事不念私讐是以令名垂于千祀愿尔效之又
　　谕诸汉官曰尔众官如能恪遵约束非仅敬养性是重国体而钦法令也八月従
　　上征明大军围明总兵祖大夀于大凌河养性秉方畧率汉军载红衣礟立营于锦州通衢击敌城西隅台降守台兵又击城南隅壊楼堞翼日击东一台台圯守者宵遁进殱之九月明闗内兵援锦州
　　上遣亲军击敌养性勒汉军五百従敌望风遁明监军道张春与总兵吴襄等赴援大凌河乗夜向城
　　上督骑兵破之方追奔明溃卒复阵养性承
　　防屯敌营东举礟攻燬敌营十月攻克子章台礟击台垜台内兵死者无算十一月祖大夀以大凌河城降
　　上命城中所得鎗礟铅药悉付养性寻率兵攻克马家湖台自大凌河至广寜明所置台墩悉毁之六年正月
　　上幸演武场
　　阅兵养性率所辖汉军试礟擐甲列阵
　　上嘉其军容整肃且以出兵大凌河时能遵
　　方畧有克敌功
　　赐雕鞍良马一白金百两设宴劳之四月
　　上亲征察哈尔
　　命随贝勒阿巴泰等留守沈阳七月奉
　　勅宣谕大凌河投诚各官察哈尔之役
　　上命领延布禄佐领董山移哈尔占所贮粮于乌兰哈达延布禄调遣失人迟乆不至下廷臣防议罪当死有
　　防覆勘
　　谕曰倘情有可矜则释之众皆言法不当宥养性奏曰延布禄等不留贤员协助而用不更事之人误也罪固应死或惩责而曲贷之实惟
　　圣恩前锋领图鲁什亦以惩之而全其生为请上允二人议延布禄等遂従末减未几养性卒于官诏以其子普汉袭爵普汉卒弟六十袭崇徳七年汉军
　　正蓝旗顺治初六十屡遇
　　恩诏晋三等伯仕至本旗都统十三年
　　世祖章皇帝追录旧勲
　　赐养性諡曰勤恵六十卒子国瑶袭爵自有
　　刘宏遇
