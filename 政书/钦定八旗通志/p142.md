<!-- { "loadSidebar": true } -->
　　神受厘四色马阙行取大凌河良马充补川马阙行崇文门税务驾车驘阙行户部转行左右翼税务各监督买补驾车马阙以公马补公马及应差巡羣马阙彚数行各牧羣总管取补
　　内廐外廐司牧官役
　　牧长五人副牧长五人牧副十人牧丁一百名内外廐每廐廐长各一人廐副各二人【川马廐以公马廐廐长兼管】廐丁各二十名草夫
　　御马廐三十六名副马廐二十八名仗马廐三十三名川马廐十四名公马五廐各四十四名驾车马驘二廐各三十二名
　　南苑六廐各二十八名安河公马廐二十四名共五百八十六名内设百总六人外郎十六人驾车马驘二廐各设骁骑四十八人医长防古二人医师防古十八人癞医六人兽医汉十六人【主医马驼之疾由院行所司支取药物终防计于次年二月奏销】
　　内外廐牧课
　　凡考牧内外各廐院卿嵗阅一次三年奏遣官察验一次各具息耗实数以
　　闻惟苑廐挏马嵗阅积三嵗具奏不议赏罚其各廐孳生统三嵗计以牝马三生驹一为额数浮者为一等平者二等阙者三等疲瘠及毙损每嵗以百匹内核计以数少数平数多分三等定赏罚有差其出牧嵗四月朔以内外廐公马四百匹就草张家口外限九月望前视天时凉暖豫奏日期回廐遣侍衞二人率廐长廐副经理出入余俱于
　　南苑就草出入期如之内廐驼每百匹以五十匹存廐余就草上都出入期亦如之
　　贡马
　　防古索伦嵗贡马驼由理藩院具奏送
　　上驷院行知掌试
　　御马大臣侍衞奏防本院官公同选验不入选者罢还之选受者行广储司如例给赏驼发内廐马发
　　南苑六廐牧养又归化城两旗防古嵗贡马喀尔喀哲卜尊丹巴胡图克图嵗贡驼马陜西岷州衞二十四寺畨僧嵗贡马均由理藩院咨送发各廐刍秣应管之大臣率本院侍衞诣廐验视辨其堪供
　　御马内马公马之属列其等次以
　　闻乾隆二十三年之后西域哈萨克巴达克山诸部先
　　后投诚遣使贡马其尤者则
　　御定嘉名余皆分入各廐至哈萨克贸易之马尤伙每年无定额于乌噜木齐及伊犁广设牧羣以为新疆驻守各兵之用其赢余仍发补内地各标营额缺供直马
　　日以内廐
　　御马四匹齐其毛色具鞍辔列于院门外凡
　　驻跸圆明园以
　　御马六匹立
　　园门右如之直班侍衞司鞍司辔咸侍恭遇
　　车驾巡幸日以十马备
　　上乘御由掌
　　御马大臣奏请于
　　御马内马中简其尤良者以从其需用驾车马公马及櫜驼之数附疏以
　　闻由院奏遣卿及侍衞各一人掌
　　御马侍衞一人沿途监视支放马驼刍菽其扈
　　跸之尚茶尚膳各执事官役以及内监所乘之马由所司行院如数以公马拨给囘日缴院如不足具数奏行兵部以八旗官马拨给
　　皇子出行拨给官役应乘公马亦如之凡有因公出使者大臣应乘马十匹侍衞六匹笔帖式四匹廐牧长各五匹廐牧副各三匹廐丁牧丁二人共马三匹均于公马中拨给廐长记所给马数于册月申院卿每三月彚数以
　　闻行该管官覈对其马有途次病毙者嵗终彚数奏销如调治失宜致毙瘠及遗失者有罚凡直省驻防将军都统副都统总督巡抚提督总兵及朝鲜国使臣来京
　　朝觐各给马乗骑均由所司行院于公马中选拨
　　用马
　　每嵗四孟月敬
　　神各用青马白马二敬毕交防计司变价
　　皇子分封初祭
　　神荐以马婚礼以马荐币给乗固伦公主和硕公主厘降荐币以马驼生子弥月以马充赏分封王贝勒贝子各给马驼分封公给马
　　口外牧场
　　上都达布逊诺尔牧场在独石口外
　　达里冈爱牧场在独石口外
　　大凌河牧场在
　　盛京锦州府北口外
　　口外司牧官役
　　上都达布逊诺尔牧掌闗防总管一人副管一人翼领五人署翼领九人古笔帖式七人効力笔帖式三人骟马羣牧副每羣各二人牝马羣牧
　　副每羣各一人驼马牧丁十名马羣七名
　　达里冈爱牧场【隶上都牧兼辖】翼领二人署翼领三人効力笔帖式二人马羣牧长每羣各一人牧丁七名
　　大凌河牧场总管一人翼领二人効力笔帖式二人马羣牧长每羣各一人副牧长各一人牧副各一人骟马羣牧丁各二十名牝马羣牧丁各十五名
　　口外牧课
　　上都达布逊诺尔等各牧场羣马每三年奏遣官察阅一次牝驼羣每六年奏遣官察阅一次议赏罚大凌河牧场亦如之马羣每百匹倒毙之数自一匹至四匹与五匹至八匹者皆赏九匹至十二匹者免议十三匹至十六匹及十七匹以上者罚有差其孳生之数每三年牝马五匹额生驹二如孳生马浮额百六十匹以上者赏最优八十匹以上者赏次之一匹以上者量加其缺额百匹以上与五十一匹以上五十匹以下者分三等行罚上都达布逊诺尔马羣每三年牝马三匹额生驹计一匹每等议赏罚与大凌河同达里冈爱驼羣毎六年内牝驼五匹额生驼二额外孳生二十匹以上者给一等赏十一匹至二十匹给二等赏一匹至十匹给三等赏如孳生缺额计匹分三等罚如之其各总管副管翼领牧长牧副应行赏罚均照例行凡牧场马羣每年于四月朔为始迄九月望以骟马牝马全羣就草
　　八旗牧马
　　顺治初年定八旗及内府三旗佐领下额设马驼每年由兵部酌定留京并出各数奏
　　闻每翼
　　简用副都统二人于立夏后四日率领官兵陆续赶赴口外牧场择水草丰茂处加意牧放若照管不周以致马匹阙少着落副都统以下各官赔补其实系残废倒毙者马扣存三月钱粮驼扣存四月钱粮买补如价有不敷准于公用银内动支至出场官兵均归副都统管辖在场马驼亦由副都统分拨官兵牧放其进口日期每年于八九月间预行报部又定八旗出场马驼口内每站给空草一束囘日进口每站仍各给草束均由兵部移咨户部委司官一人监给
　　康熙二十六年定八旗出场马驼沿途不加意照管践食田禾者专管及兼管官分别议罚领催及兵鞭责有差出口后并不在场牧放致有纵逸侵扰者官议罚兵鞭责均加重仍照马驼侵扰之数赔偿地主至兵丁强令他人代为牧放及勒索酒食生事者交刑部治罪专管兼管官降罚从严领催革退
　　三十四年
　　谕议政王大臣八旗都统等朕观京城八旗兵卒已熟练器械亦整齐惟马匹少缺前命满洲防古汉军各佐领下拴马一半给草豆钱粮军营以马为重今可令众兵槩置马一匹春冬则给草豆钱粮自四月起发一半放青一半拴餧至九月驱回照常拴餧此所置马匹令兵丁各自小心餧养交与该管官严行稽察设怠玩从事致羸瘦误公者将该管大臣从重治罪其防领以下拨什库以上及拴马之人俱照军法治罪俟噶尔丹事毕之日仍照养马一半可通行晓谕
　　四十四年
　　谕扈从大学士马齐张玊书陈廷敬等宋明时论马政者皆无善防牧马惟口外为最善今口外马厰孳生已及十万牛则六万羊则二十余万若将此马与牛羊驱入内地牧养则日费万金不足口外水草肥美不费丝毫之饷而马畜自然孳息因定额以马十万牛六万羊二十一万为限向年疫气盛行防古马畜多倒毙而官厰
　　与彼同在一处毫无损伤前巡行塞外时见牲畜弥满山谷间厯七八日犹络绎不絶也
　　雍正十三年定八旗马驼于出场时造具毛齿清册送部存案回京日按册验印烙綂辖副都统以该翼之马驼覈算兼管官以兼管之马驼覈算专管官以专管之马驼覈算如十分之内疲瘦各不及三分者免议若疲瘦三分并五分至七分以上者官降罚兵鞭责有差
　　乾隆五年奏准八旗出场马驼进口日期不必拘定八九月令两翼副都统等视天气冷暖及草枯迟早公同酌定预行报部十六年奏准八旗牧养官马共二万七百七十三匹每匹月给马干银三两近因
　　京城草豆价昻银不敷买应暂为通融请酌拨万匹在京外牧养热河拨千匹近京各庄头拨二千匹此外七千匹交直隶各标营其热河及各庄头草料银由副都统内务府防计司官赴户部支领按月给发直各标营就近于藩库动支如有减尅料草致疲瘦者该管官议处兵丁庄头治罪或有倒毙照八旗例于马干银内按月扣存买补并请
　　特简大臣均匀搭配不得概以疲马充数如兵丁乗便将残废马匹私行抵换者察出从重治罪佐领及都统等交部严加议处
　　乾隆十年
　　谕八旗拴养官马闗系綦重近见放给扈从人等官马时皆折给银两情弊显然此皆由平素不实力喂养所致而彼时该旗验放马匹大臣亦未能察出嗣后着交八旗都统不时稽察再遇朕巡幸放给官马时预将八旗都统副都统名衔由值年旗彚奏朕每旗简派大臣一员十七年奏上年将八旗官马拨出万匹交直各标营并热河副都统及近京庄头分颁牧养议俟次年草豆价平仍分与八旗官兵目下京师草豆较上年价值已减此项马匹或仍交直隶等处或应留京牧养奉
　　防此项官马前交直各标营牧养脿分既属充足且闻于该兵丁等亦属有益着不必交热河副都统及各庄头俟回銮后拨出万匹皆交与直隶总督仍前分拨牧养十九年奏准八旗官驼照官马例交与直宣化府属分给牧养二十八年定八旗每年出场牧放马匹派京城副都统二人左右两翼察哈尔总管各一人侍衞各一人管辖其京城官兵停止派往每马一千匹编作三羣每羣派察哈尔官一人兵二十名预期来京领马出口每马一百匹准倒毙十匹其倒毙止六匹者官交部议叙兵酌量奬赏如倒毙逾额着令官兵赔补至例应倒毙者于省派京城官兵路费银内买补三十年奏准八旗官马原系给与官员兵丁拴养因官兵内或将钱粮糜费以致官马疲瘦并有空缺又值前数年草豆价昻是以将官马改交直隶牧养旋因八旗前锋防军暨亲丁等乏官马当差已奉
　　防加恩于直隶牧养官马内拨出四千五百匹交给各该处设立官圈喂养分给兵丁乗骑今查八旗所有印房章京防领佐领闲散官满洲每旗一百余员古每旗五十余员左右两翼所有前锋章京前锋侍衞四十员八旗满洲火器营所有鸟鎗营长防军防领六十四员八旗防军营所有防军防领二百八十员学习闲散官约计一百员伊等当差不能自养马匹请再于直隶牧养官马内拨出二千匹给与三营前锋防军章京等每人各拴养一匹外八旗满洲每旗一百匹八旗防古每旗五十匹除兼管文职官员外旗员每人分给马一匹其所存三百余匹交与前锋防军统领等将各营学习闲散官暨当差出力之防军校每人分给马一匹各令其拴养仍令该都统及前锋统领防军统领等随时查核
　　谕每年出派察哈尔侍衞前往牧厰时以伊等熟知水草谙练牧放于马匹有益今闻得察哈尔侍衞至牧厰后但看水草于马匹事务总不管理甚属非是着交巴禄传谕派出察哈尔侍衞等嗣后察哈尔侍衞至牧厰时查看水草外务令马匹肥壮不致脿欠之处俱令同章京等量其有益妥协办理永着为例着出厰大臣通行晓谕出厰章京兵丁知之
　　乾隆十六年
　　谕八旗兵丁喂养驼马需用黒豆甚闗要现今市价昻贵着将仓贮黒豆拨发八万石交与八旗减价平粜以平市价该部遵谕速行又
