<!-- { "loadSidebar": true } -->
　　命按满洲官品级毎一备御【即今佐领】止给壮丁八名以供使令其余分屯别居编为民户择汉官清正者辖之禁贝勒大臣属下需索器物及恣意行逰者复
　　谕曰工筑之兴有妨农务前因城郭邉墙事关守御有劳民力良非得已朕深用悯念今修葺已竣嗣后有頽壊者止令修补不复兴筑用恤民力専勤南亩以重本务其屯荘田土八旗移居已定今后无事再移可使各安其业无荒耕种满洲汉人毋得异视凡讼狱差徭须画一均平诸贝勒大臣并在外驻防之人及贝勒下牧马管屯人有事徃屯荘各宜自备行粮若擅取民间牛羊鸡豚者罪之
　　天聪三年二月申科敛民财之禁时有正黄旗千总因本管官至屯敛取民物以为供应者
　　上察知之
　　谕贝勒大臣曰出使之人各自备糇粮毋许科取于民近闻有违法妄行者不可不严为惩治诸臣皆受朕恩身居民上衣食亦已丰裕乃攫取贫民辛勤孳养之牲牢以供口腹贫民被此扰累何所恃以为生乎嗣后除凡人照常处分外若系管粮官笔帖式及廵台人虐民妄行定行处死
　　天聪七年春正月庚子集八旗备御官
　　谕曰田畴庐舍民生攸赖劝农讲武国之大经方今疆土日辟旧所给田地若有不堪耕种者察明换给沃壤即于附近建造房屋俾迁居之如贫民之牛具耔种赴有力之家代耕一切徭役専派有力者不得滥及代耕贫户
　　九年春三月禁滥役妨农
　　谕曰朕昨出见民间耕种愆期葢因章京等有事城工欲先时告竣故额外派夫致误耕作筑城固为正务然田地荒芜民食何赖嗣后有滥役民夫致妨农务者该管章京以下俱治罪
　　崇德元年冬十月禁屯积米谷并令及时耕种二年春二月令各屯堡及时劭农
　　夏四月辛夘
　　谕羣臣贷粟贫民及时播种
　　五年春三月
　　命郑亲王济尔哈朗帅右翼贝勒多铎帅左翼官兵往修义州城驻军屯田防奏义州东西四十里田地皆已开垦
　　夏五月
　　谕理藩院曰尔等可令索伦来归之众同郭尔罗斯部众于乌库玛勒格棱额勒苏昂阿察喀地方驻劄耕种六年十一月都察院叅政祖可法等奏言今嵗禾谷未秋霜早陨恐収获之时米粮未能丰足价渐腾涌市粜日稀所宜预为筹画者凡四事一请严沽酒之禁本京及大小城堡计造酒米数毎日不下数百石停止一年可省米数十万石一请杜囤积之弊有粮之家或卖或借卖则从市平粜借则从时起息俾得有无相通不许居竒长价一请疏河渠之路东土以辽沈为肥饶夹河六屯尤为沃壤年久不濬故河壅而水不流雨泽偶多遂致泛溢沿河一带良田悉委弃矣及时挑修用力不多为益最大即民间夫役亦所乐从一请开纳粟之例或论罪之大小限以粮数纳赎或无罪平人有急公输粟者量加奨録俟秋成丰稔即行停止疏入得
　　防所奏俱是我国人民当此饥馑之年着停止沽酒待年丰仍许沽卖获罪之人无银纳赎愿输粮者准以时价折収有余粮之家愿助者许助愿卖者许卖又新开河修濬一事该部俟可以兴工之时奏闻
　　七年六月癸夘
　　上谕大学士范文程等曰昔我
　　太祖时凡遇行兵廵幸军士有践踏田禾者重则射之轻则鞭之法律严明所以重农事也近来诸王贝勒行兵出猎见有践踏田禾者亦曾察出定罪否朕前往牧马之所见内大臣塔瞻等践踏田禾已夺取其矢交与兵部究治矣出兵官员应在京定功罪其余闲散官员即当令其各往本牛录屯荘查防田土耡垦与否如有弃而未耡者可拨工助之五谷系万民之命何得兀然闲坐略不介意也范文程等遵
　　谕集诸王贝勒大臣于
　　笃恭殿宣示毕王贝勒奏曰臣等遇有践踏田禾之人应鞭责者鞭责应罚惩者罚惩不敢疎纵也
　　以上肇基规制
　　畿辅规制一【顺治元年至康熙五十三年】
　　顺治元年十二月
　　谕户部曰今我朝定都燕京期于久逺凡近京各州县民人无主荒田及明朝皇亲驸马公侯伯太监等凡殁于防乱者无主田地甚多尔部槩行清查若本主尚存或本主已过而子弟存者量口给与其余田地尽行分给东来诸王勲臣兵丁人等葢非利其地土良以东来诸王勲臣兵丁人等无处安置故不得已而取之然所取之地若满汉错处必争夺不止可令各府州县乡村满汉分居各理疆界以杜异日争端今年从东先来诸王各官兵丁及现在京各部院衙门官员俱着先拨给田园其后到者再酌量照前与之
　　是月顺天廵按柳寅东疏言清查无主之地安置满洲荘头诚开创宏规苐无主地与有主地犬牙相错势必与汉民杂处不惟今日履亩之难恐日后争端易生臣以为莫若先将州县大小定用地多寡使满洲自住一方而后以察出无主地与有主地互相兑换务使满洲界限分明疆理各别而后可葢旗人共聚一处阡陌在于斯庐舍在于斯耕作牧放各相友助其便一也满汉疆理无相侵夺争端不生其便二也里役田赋各自承办满汉各官无相干渉且亦无可委缷其便三也处分当经界明人无窜避惊疑得以保业安生耕耘如故赋役不缺其便四也可仍者仍可换者换汉人乐従且其中有主者既归并其余自不容无主者隐匿其便五也疏入奉
　　防戸部详议速覆
　　是年定民间无主田地拨给八旗壮丁毎人三十亩
　　二年正月户部以圈拨地土事奏
　　闻报曰凡圈丈地方须令满汉分处至于故明赏赉勲戚荘地及民间无主荒田悉令输官酌行分拨【谨案防典顺治十一
　　年覆准凡丈量州县地用歩弓各旗荘屯用防用歩弓曰大用防曰圈】
　　二月
　　谕户部传谕各州县有司凡民间房产有为满洲圈占兑换他处者俱视其田产美恶速行补给务令均平倘瞻顾狥庇不従公速拨躭延时日尔部察出従重处分十二月户部尚书英俄尔岱等言臣等奉
　　命圈给旗下地亩查得易州安肃等州县军卫共三十六处无主田地尽数拨给旗下犹若不足其未察地方如满城望都等二十四州县尚有无主荒地若拨给旗下则去京渐逺兵民杂处多有未便议将易州等处有主田地酌量给旗而以满城等处无主田地就近给民庶防两利至于清查事绪繁多应差防干官员前往従公拨给务令满汉兵民各有宁宇防入
　　命遣给事中四员御史四员同戸部司官八员前往拨给是年题准给诸王贝勒贝子公等大荘每所地一百三十晌或一百二十晌至七十晌不等半荘每所地六十五晌或六十晌至四十晌不等园毎所地三十晌或二十五晌至十晌不等
　　【谨案旧例六亩为一晌自乾隆四十六年十一月始奉】
　　【实防嗣后按亩核算不冩若干晌而此志原文有系钦依録与圣祖御制文集者所书晌数今敬遵其旧惟自乾隆元年以后则遵防概用亩数核改谨声明于此】
　　又题准分给园地内府总管八晌亲王府管领六晌郡王以下府管领五晌各府给事人员俱给地有差
　　又题准王以下各官所属壮丁计口给地六晌停支口粮
　　又题准民间坟墓有在旗人地内者许其子孙随时祭扫
　　三年题准京师内外无主园地酌量拨给诸王府又题准副都统以上官员各拨给园地三十晌并二名壮丁地【谨案每名壮丁地三十亩】
　　是年三月户部言民间田地拨给满洲已经于隣近地方补还但庐舍田园顿非其故迁徙流离深为可念应照被拨地数一应钱粮全免一年其地土房舍虽未经拨给满洲而与近村被拨之民同居分种亦应照分出地数将一应钱粮量免一半凡故明公侯外戚屯地既经拨出其钱粮自应照数永免如有被拨之民将他处未拨之产混开冐免者察出重究
　　诏従所请
　　四年正月戸部言去年八旗圈地止圈一靣内薄地甚多以致秋成无望况今年东来满洲又无地耕种若以逺处府州县屯卫故明勲戚等地拨给又恐孤贫者无力运送应于近京府州县内拨换去年薄地并给今年东来满洲其被圈之民于满洲未圈州县内查屯卫拨补仍照迁移逺近豁免钱粮四百里者准免二年三百里者准免一年以后无复再动民地庶满汉两便疏入
　　诏従其议于是圈顺义懐柔宻云平谷四县地六万七百五晌以延庆州永宁县新保安永宁卫延庆左卫右卫懐来卫无主屯地拨补圈雄县大城新城三县地四万九千一百一十五晌以东鹿阜城二县无主屯地拨补圈容城任邱二县地三万五千五十一晌以武邑县无主屯地拨补圈河间府地二十万一千五百三十九晌以博野安平肃宁饶阳四县先圈薄地拨补圈昌平良乡房山易州四州县地五万九千八百六十晌以定州晋州无极县旧保安深井堡桃花堡递鹗堡鸡鸣驿龙门所无主屯地拨补圈安肃满城二县地三万五千九百晌以武强藁城二县无主屯地拨补圈完县清苑二县地四万五千一百晌以真定县无主田地拨
　　补圈通州三河蓟州遵化四州县地十一万二百二十八晌以玉田丰润二县圈剰无主屯地及迁安县无主屯地拨补圈霸州新城漷县武清东安髙阳望都固安安州永清沧州十一州县地十九万二千五百一十九晌以南皮静海乐陵庆云交河蠡县灵夀行唐深州深泽曲阳新乐祁州故城徳州各州县无主屯地拨补圈涿州涞水定兴保定文安五州县地十万一千四百九十晌以献县先圈薄地拨补圈寳坻香河滦州乐亭四州县地十万二千二百晌以武城昌黎抚宁各县无主屯地拨补
　　是年题准领以下官员各给二名壮丁地又题准拨给甲兵地亩有告称不能耕种者不准又题准圈拨地内如有集塲仍留给民以资贸易又题准嗣后民间田产永停圈拨
　　又题准拨给地亩以现在为凖嗣后虽增丁不添给减丁不退出各官虽陞迁不添给亡故降革不退出
　　五年题准亲王给圈十所郡王给圈七所每所地三十晌
　　又题准南苑海户每户给地三晌
　　又题准各官带来壮丁给地不敷毎佐领下再给十名壮丁地
　　六年题准袭封王贝勒贝子公等伊祖父所遗圈地除拨给应得之数外其余地亩不必撤出仍防本家
　　又题准凡加封王贝勒贝子公等各照本爵拨给园地
　　又题准拨给官员园地公侯伯子各三十晌男二十晌轻车都尉十五晌骑都尉十晌虽陞至超品公亦不逾三十晌
　　又题准凡官员致仕者督抚布按总兵各给园地六晌道员副将叅将各四晌府州县游守等官各三晌
　　又题准改拨官员园地公侯伯各五十晌子四十晌男三十晌都统尚书轻车都尉各二十晌副都统侍郎骑都尉各十晌一等侍卫防卫叅领各七晌二等侍卫防卫各五晌三等侍卫防卫云骑尉各四晌
　　又题准新来壮丁毎名给地五晌
　　七年题准拨给亲王园八所郡王五所贝勒四所贝子三所公二所每所地三十晌嗣后凡初封王贝勒贝子公等俱照此例拨给镇国将军园地四十晌辅国将军三十晌奉国将军二十晌奉恩将军十晌凡给过园地者停给家口粮米
　　又题准给公主园地六十晌郡主三十晌县主郡君各二十五晌
　　又题准八旗旧壮丁每名撤出地一晌拨给新壮丁
