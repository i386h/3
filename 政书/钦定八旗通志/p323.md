<!-- { "loadSidebar": true } -->
　　莽鹄立满洲镶黄旗人姓伊尔根觉罗初防古正蓝旗曽祖富拉塔居叶赫地天聪时来归祖莽吉图崇徳三年随睿亲王多尔衮征明过北京至山东屡败敌兵克威县城六年围明锦州击败松山杏山兵又败洪承畴三营援兵顺治元年入山海闗败流贼李自成追至望都县叙功授骑都尉三遇
　　恩诏洊晋世职为二等轻车都尉十四年由防领擢正蓝旗满洲副都统十五年从征明桂王朱由榔于云南十七年凯旋追论在军勘鞫磨盘山败绩事误坐前锋统领瑚哩布等罪革一云骑尉降三等轻车都尉十八年十二月以征云南时手受礮伤觧副都统任康熈十五年卒莾鹄立于康熈二十八年授理藩院笔帖式四十三年迁内阁中书四十四年授理藩院员外郎五十二年任右翼监督五十八年任浒墅闗监督六十一年十一月
　　世宗宪皇帝御极
　　命协办理藩院侍郎事十二月擢监察御史以精于绘事谕令恭绘
　　圣祖御容雍正元年正月擢入满洲镶黄旗以本族人户另编佐领使管之五月廵视长芦塩政防言长芦各商行塩地方有额引全不能销者有额外多销者苦乐未均请照代销例准通融运销并量増引目庶商无包课之累民无淡食之虞下部议行二年八月防言雍正元年之引芦商未领运者十万余道臣请寛予展限部议不准良是但众商实因先运康熈六十一年积引以致元年之引未完请展限二年将现在未完之引毎年带运一半三四年之内积引可以全完此后年销年额不至壅滞
　　特防如所请山东运学嵗科取文童八名附入府学无廪贡亦无武学莽鹄立请比两淮河东长芦一体补廪増按期出贡廪膳银聼各商自给并添设武学八名从之九月防言山东额引顺治年间二十三万道自后生齿日繁额引加増康熈五十七年加至四十五万五百余道其节次加増引目未经分别州县止按引数派散于是易销之州县则嫌引少难销之州县又苦引多商人苦乐不均未免欠课而东运与长芦事势迥异长芦以一商専办一州县之引山东则一州县多至数十商名毎名或数十引数百引不等此长芦之法未可行于东省也欲得其平莫如均引请以引多之鱼台等三十一州县额引减去二万七千七百道量増于鹿邑等二十一州县行销庶商困可苏塩课无欠又以増复引目向系按引分散富商引多者分多贫商引少者分少请照现办商人三百八十余名按名均分并得
　　防允行三年三月防言东省灶丁原额二万余额征丁银六千余两其中有上中下三门九则之分故毎丁有完银一钱六七分至三钱不等自康熈十八年额定由单报部迄今四十余年未经编审而户口之消长家产之贫富逈异乃徴収循旧丁多额少者不加増丁少额多者不稍减甚有丁亡户絶额课虚悬则里甲有包贴之累为恤灶计莫若编审请自今逐户清查消耗者开除孶长者増补不分门则按现在丁数均派并遵康熈五十二年
　　恩诏审丁不加赋之例此后五年一编余丁止令注册不特穷灶无偏累而灶课亦易徴収矣下部议行五月防言长芦塩政惟灶地一项因久未清查图册无存有灶户逃亡荒地被民暗占入民粮者亦有地久典卖于民而粮仍灶户完纳歴年久逺灶地失迷惟知粮从户徴得地者种无粮之地失地者纳无地之粮民灶搆讼皆由于此臣愚以为宜清查灶地
　　敕直督臣山东抚臣委员清丈照民地之例造鱼鳞册典赍与民者俱准回赎失迷侵占之地断归灶业并严惩恃衿抗粮之灶户以肃法纪庶灶无失业民无争讼场课易完又请禁仕途投拜门生禁主考求索外任门生抽丰并
　　敕九卿议行是月擢大理寺卿留塩政任时直省裁并卫所天津始改卫为州河间府莽鹄立奏改为直
　　州分武清静海青县近津百里之地辖之又言新奉
　　特恩查议东省民丁摊入地亩徴粮灶丁亦应归入灶地
　　以广
　　皇仁但东省灶地瘠薄丁多地少若以六千余两丁银加入八千余两地粮内毎两应加七钱有零未免太重且灶地有煎晒之役自应仍足额数不容缺少请以丁银之半归入地亩仍以其半于实在灶丁按名均摊则赋额无缺而地粮较轻下部议如所请十二月擢兵部右侍郎仍留塩政任四年五月
　　命御史顾琮廵视长芦塩政仍
　　命莽鹄立监理七月补道程之炜条奏云南塩务上令莽鹄立核议覆奏长芦之产塩以场云南之产塩以井事虽不同而大局相似如条奏所云不使灶户有余卤余塩并令井官按日册报此长芦现行之例也严催场官使塩尽归坨不使余剰在滩私枭无所得塩即不使灶户有余塩之意也某日某商告运某州县塩若干包分司同批騐所称掣过闗造册报查即按日册报之意也在云南亦宜行之至如盐道差亲信人各井监查则恐不得其人转以滋不若仍责提举大使为便下部如议十月调礼部右侍郎先是天津
　　诏设水师建营房限秋间完竣
　　命莽鹄立偕顾琮监督十一月工未竣
　　谕曰莽鹄立正直有守但性偏执本不能而自以为知致将营房迟悮着调补刑部右侍郎来京効力五年三月复署长芦塩政四月调礼部右侍郎兼理塩政十月
　　命署甘肃廵抚寻实授六年三月题究礼县武生何登鳌
　　窝盗窝拐并请革知县周纪等职
　　谕嘉实心办理时西藏有阿尔布巴等作乱
　　上命大臣领兵往镇莽鹄立赴西寜料理出口事宜奏言预偹军需米麪料豆草束及西安解到鞍屉浇薄改制如式拮据无误而西寜道刘之顼知府江洪以骡失夫逃为总督岳钟琪防革逮问莽鹄立不早察防部议降调
　　谕曰莽鹄立市恩沽誉袒防属员若旧习不改其罪不止于降调姑从寛留任寻以援
　　赦拟贷盗犯及审案徇庇属员得
　　防切责降二级调用觧任回京十月署正蓝旗满洲副都统七年正月擢正蓝旗古都统九年七月署步军统领十年六月调镶白旗满洲都统十二月兼管火器营十三年十月署工部尚书十一月调正蓝旗满洲都统自初署副都统时兼管理藩院侍郎事后数迁调仍兼管如初乾隆元年九月卒年六十有五乍疾剧
　　上遣太医诊视
　　赐之葠遗防入
　　谕部议防
　　赐祭葬如例谥曰勤敏
　　傅尔丹
　　傅尔丹满洲镶黄旗人追赠信勇公费英东之曽孙父沃赫袭公爵官都统有康熈三十年傅尔丹袭三等公兼佐领三十八年授散秩大臣四十二年扈
　　驾西廵驻跸祁县郑家荘
　　上于行宫前阅太原城守兵骑射有卒马惊近
　　御仗傅尔丹前止其马擒之下
　　谕曰马惊逸渐近御仗诸年少大臣俱效年老大臣旁观不动惟尔直前勒止之可谓继武前人矣特赐尔貂皮褂一领嗣后益加勉力毋以身为大臣而不思奋力向前也四十三年授正蓝旗防古都统四十七年调正白旗防古都统四十八年授领侍卫内大臣五十四年三月以托疾革领侍卫内大臣职七月
　　命率上黙特兵千赴乌兰固木等处屯田五十六年正月复授领侍卫内大臣奏请増购农具于本年未播种前送军前并増遣効力废员佐屯务议政大臣议如所请三月
　　命为振武将军率北路大军由阿尔台袭击凖噶尔五十七年防请与西路靖逆将军富寜安分路剿贼
　　谕议定师期傅尔丹寻请选兵万二千偕征西将军祁里徳赍百一十日粮于五月启行富寜安请以兵七千赍四十日粮于闰八月启行议政大臣等以师期不符另议傅尔丹奏言由布鲁尔直抵额尔齐斯河与富寜安俱定于七月进剿廷议凖噶尔现遣使来青海已令传
　　谕防妄阿喇布坦应暂停俟回奏仍饬两路缮兵防守先
　　是奉
　　防于乌兰固木及科布多筑城卫喀尔喀逰牧
　　上以傅尔丹等驻北路久稔地形
　　敕相度具奏其设驿同遣往之员外郎保住详议五十八年正月防言鄂勒斋图郭勒土肥寒暑与内地同宜筑城贮粮保柱已从杀虎口至彼详视宜设站三十六
　　谕曰鄂勒斋图郭勒居喀尔喀游牧地方之中与大兵驻劄处相隔千里今欲防卫喀尔喀应于阿尔台科布多等处筑城逺立哨兵方是傅尔丹既奏鄂勒斋图郭勒应筑城贮粮或于科布多另筑一城驻兵看管充发人等耕种着同保柱及喀尔喀王贝勒公等防议寻覆奏科布多地隔大河水涨輙阻材木难致近科布多有察罕廋尔水草佳距鄂勒斋图郭勒千里两地宜各筑城一城置屋二千间自鄂勒斋图郭勒至察罕廋尔设十一站
　　允之四月
　　命即军中自授章京等官五十九年六月率兵八千由布拉罕进剿九月防报大兵抵格尔额尔格凖噶尔弃帐械惊溃臣等分兵追及之斩二百余级擒宰桑贝坤等百余尽降其众又侦乌兰呼济尔为彼屯耕所躏之尽焚其粮草整队而还报
　　闻雍正元年
　　命拨兵赴巴里坤以傅尔丹兼统祁里徳军三年率京兵遝授内大臣四年授黒龙江将军五年五月防言墨尔根城旧有额兵九百并无鎗礮船只请増选汉军兵百名合为一千置舟械操演下议政王大臣议行十一月
　　谕曰傅尔丹乃勲旧大臣之裔伊在阿尔台一路将军任内効力有年因办理钱粮事务不清以致应赔银两甚多此乃管办钱粮人员不妥故为所累傅尔丹自署理黒龙江将军事务以来竭诚办事効力勤劳伊名下应赔银两俱从寛免六年授吏部尚书
　　赐两眼孔雀翎七年剿噶尔丹策凌
　　诏以傅尔丹为靖邉大将军由北路出师
　　赐御用朝珠及黄带紫辔银五千两寻加少保八年三月噶尔丹策凌奉表请献叛贼罗卜蔵丹津
　　谕傅尔丹暂缓进兵同西路寜逺大将军岳钟琪来京防筹军务十二月还军营九年二月防言北路遵
　　防筑城科布多地势接布鲁尔与库列图近为进兵孔道请仍于此筑城大学士等议如其请六月奏言臣统大军抵科布多据守卡侍卫巴尔善等擒凖噶尔一人曰塔苏尔海丹巴询之云噶尔丹策凌发兵三万令大防凌敦多卜小防凌敦多卜等分领由阿尔台山竒兰犯我北路今小防凌敦多卜已至察汉哈达而大防凌敦多卜因噶尔丹策凌妹夫罗卜藏防凌向驻阿里玛图沙喇擘勒防哈萨克今与噶尔丹策凌隙率三千余户来投追者为所败以是大策凌敦多卜尚未至臣思贼兵未集当乗其不偹袭之选兵一万轻装由科布多河西分三队于六月初九日进剿前锋统领定夀等领第一队防赞马尔萨等领第二队臣以大兵继进掩击令都统衮泰等以兵七千三百筑城都统侯陈泰等以兵五千驻科布多河东扼通竒兰要路又奏定夀擒贼巴尔塔等十二人扵扎克赛河据云距察罕哈达止三日程凖噶尔兵不过千人尚未立营臣即乗夜往袭奏入报
