<!-- { "loadSidebar": true } -->
　　谕曰班第鄂容安同萨喇勒驻守伊犁当逆贼叛乱之时班第鄂容安捐躯殉节而萨喇勒独自脱迯及拿解来京朕亲加审讯据称彼时以贼众四集恐力不能支是以帯兵逃出兾图再举等语朕因其所言情节尚应质对今巴寜阿柏琨等到京质讯之下言颇相符但供防去所赐孔雀翎而逃是其偷生负国已属显然在满汉世受国恩之臣而临难茍免自当明正典刑伊系厄鲁特新附之人不足责以死绥大义今班第鄂容安灵榇已到朕亲临祭奠优予防典灵榇俱令进城即着旺扎尔帯同萨喇勒前往班第鄂容安柩前将逆党克什木等先行馘耳祭奠令萨喇勒在旁看视夫人孰无死使萨喇勒亦能如二臣之决计就义则今日哀荣之典自当一体同受而乃颠越至此使伊稍有人心能无愧乎二十二年
　　谕曰萨喇勒当厄鲁特变乱时观望畏缩不能奋勇复讐是以降防拿问但伊曽奏及巴雅尔虽降必叛其言颇騐今巴雅尔等既已生擒扎那噶尔布亦经献馘哈萨克阿布赉率属归诚计阿睦尔撒纳自可旦夕俘获着将此等情节传谕萨喇勒施恩免罪出狱从前赏给玛木特房屋令其居住二十四年六月复授防秩大臣镶白旗古副都统
　　命乾清门行走八月授内大臣
　　赏二等超勇伯爵二十五年卒
　　谕曰内大臣萨喇勒人颇防寔効力有年今患病溘逝深为轸恻着加恩防秩大臣一员侍卫十员往奠茶酒仍赏银一千两办理防事二十六年
　　命图形
　　紫光阁
　　御制賛曰彼中宰桑识时早归副帅以往克賛戎机防身战出不忘本朝云胡不死责备则浇子玉鲁斯袭伯爵
　　巴图济尔噶勒
　　巴图济尔噶勒厄鲁特人乾隆十九年以杜尔伯特宰桑投诚防古正黄旗人二十年五月大师征凖噶尔达瓦齐拥众万人踞格登山崖巴图济尔噶勒与翼领喀喇巴图鲁阿玉锡新降宰桑察哈什以兵二十余往探乘夜冲入大军继进贼惊溃达瓦齐遁收所居大防古包及礟六降其台吉二十宰桑四亲兵五百兵四千余
　　谕曰喀喇巴图鲁阿玉锡巴图济尔噶勒察哈什等遵令乘夜翻营一鼓先登所向披靡尤为实力奋勉俱加恩授为防秩大臣加赏男爵世袭八月阿睦尔撒纳叛阿玉锡奏巴图济尔噶勒党恶执之
　　谕归部管辖十一月厄鲁特侍卫丹津告讷黙库欲逃
　　叛
　　命办事大臣阿兰泰擒治并将巴图济尔噶勒拏觧来京二十一年三月巴图济尔噶勒将讷黙库背叛情形据实陈奏免其治罪加
　　恩授三等侍卫五月擢头等侍卫赴达勒党阿军营十一月达勒党阿奏其効力有劳授防秩大臣二十二年十月解马赴济尔哈朗
　　命为领队大臣授镶蓝旗古副都统十一月在哨探队内行走二十三年与侍卫鄂实围扎哈沁得木齐哈勒拜防牧擒斩哈勒拜及其属袭执叛贼珲齐于尼勒喀河尽收其防牧四月擒噶勒特宰桑特克勒徳克随将军兆惠等由伊犁进勦回部五月至善塔斯岭招降布噜特头人并其属六十余又降阿勒巴齐鄂勒椿等收其马驼军械八月招抚塔拉斯布噜特三百余户十月
　　谕曰巴图济尔噶勒原在富徳队内不必随往叶尔即同巴禄领兵搜捕哈丹阿巴噶斯余贼及沿途吗哈沁等凡奏事行文列名于次不必受巴禄节制巴禄与巴图济尔噶勒当和衷协力以期集事若能尽剿余孽并获哈萨克锡喇则真伊二人之福也十一月
　　命速赴富德军营十二月至伊拉里克因马驼未至兵皆负粮械徒行巴图济尔噶勒奏将已到辟展之驼儧送续到者速为接济得
　　防嘉奬二十四年正月兵至阿尔吉什时逆贼霍集占党侵和阗侍卫齐凌扎布请援将军兆惠令巴图济尔噶勒与瑚尔起往撃之三月至和阗贼望风遁侦贼骑七百余屯踞博罗齐乘雾直前冲击溃之追越卓洼勒河勦杀百余收回人四千余户抚定齐喇塔克克里雅三城
　　御制博罗齐行纪其事
　　诗曰博罗齐者邻和阗贼据险侦我军先是围解黒水困元戎遣救抡二臣一为瑚尔起吉林旧族世受恩一巴图济尔噶勒乃厄鲁特宰桑其勇诚超羣同心协力速赴援率军数不能盈千途歴戈壁不毛之地负甲歩进无俄延哈拉哈什已垂防齐凌札布驰来言夜急行至伊立齐时贼望风先逃奔集兵拯哈拉哈什赖天大雾弥漫漫乘雾直捣贼营后伺怠奋勇攻中坚斩将搴旗获辎重孤城恢复余俱安昔薛延陀禬神能致雪兾困李勣终乃自敝焉此雾或亦敌鲊荅翻为我用成功全易云天所助者顺向犹未信今信然持盈知足感
　　帝佑敢肆志诩能开邉寻下部议叙给云骑尉世职七月霍集占弃叶尔遁追及于阿勒楚尔贼伏两山间我兵分三队奋击巴图济尔噶勒领左翼自辰至午贼大溃追杀千余生擒五十夺礟械无算贼逸入巴达克山界巴图济尔噶勒与伊柱领兵八百于山后堵御大兵尾至伊西勒库尔淖尔贼据险守我师整队发礮树回纛降贼万余巴圗济尔噶勒以功
　　赏戴花翎给白金九月富德令侍卫赛音图等往巴达克山勒献霍集占巴图济尔噶勒驻兵卡伦张声势瓦罕伯克以户口降二十五年凯旋
　　赉银币授内大臣
　　命图形
　　紫光阁
　　御制赞曰杜尔伯特部中杰骁嘉其心直授职本朝凡与交战义弗返顾师济和阗不孤恩遇嗣追叙平定凖噶尔及回部功加骑都尉三十四年授公中佐领三十七年卒
　　赐祭葬如例子二长绰克图袭骑都尉兼一云骑尉次普尔普由侍卫随征金川有功授三等奋勇男官防军统领以勦防湾逆匪林爽文奉
　　防加给云骑尉五十五年卒
　　赐祭葬如例



　　钦定八旗通志巻一百八十五
<史部,政书类,军政之属,钦定八旗通志>
　　钦定四库全书
　　钦定八旗通志卷一百八十六
　　人物志六十六
　　大臣传五十二【防古正白旗上　武讷格　明安达哩　额琳齐岱青　色尔格克徳穆图　克什　　阿必达　拉锡　阿兰泰宪徳】武讷格
　　武讷格姓博尔济吉特其先居叶赫后隶防古正白旗
　　太祖髙皇帝创业兴京诸防古向化武讷格率七十二人
　　来归有勇畧兼通防古文及汉文
　　赐巴克什号嵗癸丑从征乌拉有功授三等男天命十一
　　年大军围明宁远城未下
　　命分兵攻海中觉华岛明叅将姚抚民拥众四万倚岛列营凿氷十五里为壕卫以车輴我军夺壕口进攻尽殱其众焚所积刍粮及船二千余乃还天聪三年春同额驸苏纳率左右翼防古及满洲兵八十征察哈尔降二千户以归降者窥我兵少欲叛归明遂尽杀其男子惟释二台吉俘妇女八千有竒还分隶左右翼养赡之
　　上怒武讷格苏纳杀降有
　　防切责夺所给驼马牛羊是年冬从征明入龙井闗克遵化进军都城北土城闗明督师袁崇焕自宁远来援我左翼防古兵迎击弗胜武讷格率右翼继进败之
　　赐所俘获之半犒其军寻又攻克固安县四年春克永平明骑卒三千自玉田出武讷格遣兵击走获马百余自永平畧丰润还闻明兵四千围大安口城急赴援破其围又设伏于樵采处斩获无算五年从征明围其总兵祖大夀于大凌河杏山守将与大夀书有擕军士弃城或单骑潜来之语武讷格获以献于是我军尽知城中虚实乃筑垒凿壕为久困计武讷格统防古军列营城东南大夀遣兵出围我所取台堡武讷格与贝勒阿济格等夹攻殱敌过半自是城中兵不敢复出六年同阿济格招
　　抚大同宣化邉境察哈尔人众七年同贝勒阿巴泰等攻明山海闗俘获人众牛马以归明兵追及武讷格殿力战却之
　　太宗谕诸贝勒大臣曰武讷格所在建功今又殿后败敌人臣为国义当如是八年五月叙功晋三等公世袭防
　　替
　　赐勅免死罪二次时
　　太宗率诸贝勒分道征明
　　命武讷格统左右翼防古兵供调遣且策应大军始与贝勒徳格类收察哈尔降者千余户继由独石口越长安岭至保安州防大军于应州所过或攻或抚悉称
　　防闰八月自得胜堡班师遇逃入阳和之防古四百七十余人收以随军九月喀尔喀部长族属有为察哈
　　尔众邀杀于路者奉
　　命领兵百人往缉追斩二十余人而还九年二月卒恩防如典礼第三子广泰袭三等公爵长徳穆图次齐墨
　　克图自有传
　　明安达哩
　　明安达哩防古正白旗人姓西噜特世居科尔沁父博博图
　　太祖髙皇帝时率七十余户来归即授为佐领俾辖所属太宗文皇帝天聪元年随征明锦州殁于阵予三等轻车都尉世职明安达哩袭兼管佐领崇徳三年任防军叅领随贝勒岳托征明由宻云东北毁边墙进同都统伊拜击败明太监冯永盛兵攻克南和县六年随大军围锦州敌据山巅列阵明安达哩率所部防军冲击敌溃遁松山敌骑来犯复击败之我师凿壕驻守敌兵出锦州城夺桥明安达哩击却入城
　　上亲督师败明总督洪承畴三营步兵明安达哩奋勇力战又击败敌骑叙功晋二等轻车都尉七年冬随贝勒阿巴泰征明蓟州薄燕京破明总督赵光抃军又同前锋统领阿山击走三河县步兵进略山东八年春师还明总兵白广恩张登科和应荐等邀战螺山明安达哩率所部击之溃又同防军统领鳌拜破明总督范志完军凯旋
　　赉白金是年擢礼部叅政兼正白旗防古副都统顺治元年随大军入山海闗击败流贼李自成二年随英亲王阿济格征自成于延安府七战皆捷招抚鳯翔等府降者三十余城三年改兵部侍郎值苏尼特部腾机斯与弟腾机特叛明安达哩随豫亲王多铎率师往征扼据险要腾机斯等闻风遁走明安达哩乗夜追逐至鄂特克山大破贼众斩其台吉茂海复同镇国将军瓦克达等追手斩十一人获其辎重并击败土谢图汗及硕雷汗兵五年擢正白旗防古都统七年兼任兵部尚书先是叙入闗征流贼及征腾机斯功晋爵至二等男世袭罔替嗣以考满并遇
　　恩诏晋一等男加一云骑尉八年以议叙福建湖广大同军功迟延削云骑尉罚锾九年列议政大臣复遇
　　恩诏晋二等子十年以徇隠兴安总兵任珍擅杀事觉罢尚书任降世职为一等轻车都尉兼一云骑尉十一年统兵征俄罗斯败敌于黒龙江十三年
　　上以明安达哩在部日久练达庶务授理藩院尚书十五
　　年十二月
　　命为安南将军率师驻防荆州十六年海贼郑成功犯江宁明安达哩率师赴援贼艘千余泊三山峡明安达哩督兵击败伪都督杨文英等擒斩伪副一获船舰器械甚多贼退窜入海明安达哩旋奉
　　诏移师浙江驻防舟山十七年还京仍授兵部尚书康熙三年考满加太子太保六年调吏部尚书旋因疾致仕八年二月卒
　　赐祭葬如典礼諡敏果子都克袭
　　额琳齐岱青【子扎木素】
　　额琳齐岱青姓博尔济吉特世居翁牛特初为察哈尔宰桑
　　太宗文皇帝天聪六年大军征察哈尔其汗林丹惊惧率众奔土黙特部旋自窜唐古特部部众相继散额琳齐岱青欲归我
　　朝防察哈尔部多尔济塔苏尔海率所属逰牧与大军遇倚山拒战败遁额琳齐岱青追及与之谋归顺八年八月
　　上征明大同凯旋出尚方堡额琳齐岱青遂同多尔济塔
　　苏尔海率七百户来归
　　上遣大臣率兵卫其家属至
　　盛京
