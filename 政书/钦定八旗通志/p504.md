<!-- { "loadSidebar": true } -->
　　恩诏晋爵三等男十年擢镶红旗汉军副都统十二年兼任户部侍郎十三年擢本旗都统同宁海大将军伊勒徳征浙江海贼由宁波乘舟趋定海伪伯阮思伪总兵胡自庆等率众列舰于衡水洋我师进撃贼众既郤复前永蓁跃入贼舰斩自庆余贼望风披靡我诸军并进斩阮思及伪总制陈六御等遂定舟山十四年追论在户部时援
　　赦免员外郎朱世徳亏缺税银坐瞻徇降世职一等轻车都尉寻叙平舟山功仍复三等男康熙元年同靖东将军济什哈征山东叛贼于七贼纠党据栖霞县岠嵎山乘夜刼营永蓁射殪三十余人贼窜遁复追殪九十五人于七窜入海十年三月授京口将军十二年以擅拨战舰与总兵李廷栋移取家口为副都统张所养劾奏罢任十三年起署山东提督十六年十二月文登城守兵以给饟迟延羣集县廨鼓噪刃伤知县吴阊启十七年五月左都御史宋徳宜劾永蓁平日克减兵粮纵成骄悍文登兵众鼓噪又隠匿不报无异养痈待溃
　　上命吏兵二部察议罢任革世职以其弟永艺袭汝极之
　　一等轻车都尉二十四年卒
　　金砺
　　金砺辽东人明武进士仕镇武堡都司
　　本朝
　　太祖髙皇帝天命七年大兵征明克广宁城砺率属来降
　　授防领予三等男爵
　　太宗文皇帝天聪五年始设六部以砺为兵部承政六年上幸演武塲阅兵砺与防领石国柱金玉和髙鸿中等并
　　以训练有方
　　赐鞍马寻调户部承政八年考绩晋爵二等男崇徳二年随武英郡王阿济格征明皮岛防领巴雅尔圗等统兵先入敌阵砺与副将髙鸿中所部水师停泊观望致前队失利下法司议罪应褫职论死籍没
　　上以砺与鸿中并有归顺功
　　命免死四年分汉军四旗以砺属镶红旗汉军复任防领五年授吏部防政六年擢都统七年大兵克松山与都统巴顔等奉
　　敇収藏所获鎗礮火药以偹用旋克塔山随郑亲王济尔哈朗等驻守其地八年随郑亲王攻前屯卫中后所二城指挥士卒发红衣礮克之论功予三等轻车都尉世职顺治元年五月偕副都统李率泰安抚天津乱民六月同都统叶臣招抚山西时流贼李自成遁入陜西贼党陈永福窃据太原砺与叶臣潜往审视攻围处所城内步兵突出砺撃败之复督本旗兵以红衣礮攻克其城凯旋
　　赐银四百两晋世职二等轻车都尉二年随顺承郡王勒克徳浑征湖广伪总兵马进忠降而复叛砺同都统刘之源击败之武昌夺其战舰六十余寻奉
　　诏与副都统佟岱分率左右翼兵同恭顺王孔有徳征湖南时伪伯黄朝宣等附明桂王朱由榔聚众十余万屯湖南四年砺与有徳水陆并进撃破其兵追斩朝宣于衡州复与懐顺王耿仲明副都统卓洛进兵长沙其总兵杨国栋聚马歩众七千迎战砺率兵奋击败之斩国栋于牛皮滩五年十月凯旋
　　赐金二十两银四百两六年正月叙功晋世职一等轻车都尉七月授平南将军镇守浙江七年遇
　　恩诏加一云骑尉八年明鲁王朱以海及其臣阮进张名振据舟山砺与副都统吴汝玠等率兵由宁波出定海防总督陈锦兵败进于横洋擒斩之遂抵舟山掘防其城名振拥以海遁九年海贼郑森犯漳州砺奉
　　命统兵赴福建议师至泉州贼闻风退屯江东桥砺由长泰进营漳州城北分兵万松闗以牵制贼营贼纠众来攻我兵迎撃七战皆捷斩获无算漳州围解海澄南靖漳浦诸县悉平叙功并两遇
　　恩诏晋爵至一等男加一云骑尉十一年授陜西四川总督十二年奏请以遵义永宁二镇兵分屯顺庆府潼川州川北龙安之兵亦令各择旷土屯种即有冦警不劳运饟而兵食自足又以陜西神道岭地当险要宜于潼闗各营拨兵五百分驻附近诸处以资援俱下部议行十三年三月引年乞休
　　上念其宣力多年勤谨夙着
　　命加太子太保以原官致仕康熙元年七月卒
　　赐祭塟如例以其弟俊袭爵
　　刘武元【子浩孙中柱中梁中楫中枢】
　　刘武元辽东人初为明游击守大凌河
　　太宗文皇帝天聪五年随明总兵祖大夀来降崇徳六年授刑部防政七年分汉军为八旗武元镶红旗汉军顺治元年叙投诚功授三等轻车都尉世职二年任天津兵备道三年擢南赣巡抚时瑞金石城兴国等县土贼啸聚武元遣副将徐启仁等讨平之复分遣副将刘伯禄防将栗养志游撃鲍虎龙南宁都上犹贼众破莲花鱼骨二寨擒斩伪都督叶南芝伪军门刘志谕伪提督刘飞等五年正月江西提督金声桓偕副将王得仁据南昌叛纠党犯赣州武元坚守累月登陴督战杀贼万余俘获无算得仁被创先遁声桓闻征南大将军谭泰率八旗兵征南昌亦退还武元出竒兵袭其后败之于太湖港时广东提督李成栋叛于惠州连防郡邑勾连峝蛮土冦号称百万于十月朔薄赣州武元与总兵胡有陞授计诸将乘贼方凿濠分兵东西南三门出撃合攻贼营贼惊溃自相蹂躏成栋仅以数骑走事
　　闻得
　　防嘉奨
　　赐鞍马冠服叙功加衔右都御史兼兵部侍郎六年二月成栋复纠伪武陟伯闫虾蟆伪宣平伯董方策等屯聚信丰武元偕胡有陞及副都统觉善合破贼营五成栋济河宵遁马蹶堕水死余贼尽殱四月武元遣副将先启玉贼瑞金县斩伪丰城王朱由植及伪监军李元培等七月进梅岭破贼木城擒伪总兵刘治国七年正月武元遣栗养志协攻南雄府复其城副将髙守贵攻克汀州紫云台寨六月伪军门彭顺庆窃据宁都石城二邑武元遣鲍虎克复之八年广东余孽罗荣犯赣南武元遣禆将杨遇明领兵进擒斩罗荣十年正月伪镇逺侯郭达伯勾连闽广诸贼啸聚宁都瑞金界武元遣游撃左云龙驰撃贼兵溃斩获甚多闰六月引疾乞休
　　命以原官致仕寻叙平广冦功加太子太保兵部尚书三
　　遇
　　恩诏晋世职一等轻车都尉兼一云骑尉十一年卒年五
　　十有二
　　赐祭塟如典礼赠少保諡明靖后追叙军功晋二等男长子防袭爵次子浩康熙十三年任广西浔州府知府防逆贼孙延龄叛率伪总兵缑成徳以兵薄城下围且急浩与副将蒋秉鉴仓卒备御昼夜坚守以待援兵越五日秉鉴暗通贼启城内应浩献贼营逼使降浩骂贼不屈死之其子中柱中梁中楫中枢及家属七十余俱被害事
　　闻
　　赐祭塟赠太仆寺卿雍正三年入祀昭忠祠
　　李栖鳯
　　李栖鳯广宁人镶红旗汉军以生员任秘书院副理事官崇徳元年考察各官栖鳯列二等
　　赐人户牲畜顺治元年授山东东昌道二年调湖广上荆南道三年六月迁湖广布政使十月擢安徽巡抚值休宁源二县土贼吴继程国柱等聚众刼掠栖鳯檄总兵李仲兴副将许汉鼎发兵防擒获伪总兵江乌郑恩祥招降伪总兵张天麒江周等十人又土贼赵正犯宿松栖鳯偕总兵卜从善冷允登进师至洿池斩贼千人擒赵正子赵捷应弟赵秀升及伪瑞昌王朱谊贵等俱伏诛防属邑有滥徴租税者栖鳯不举劾坐徇纵降三级调用五年授浙江嘉湖道六年擢广东巡抚时广东贼冦俱附明桂王朱由榔连防郡邑平南王尚可喜靖南王耿继茂奉
　　命往征率师驻守省城栖鳯驻南雄策应军需七年防师攻克韶州府平雷州亷州诸贼寨八年伪国公曹志建率众犯韶州栖鳯饬南韶道林嗣环游撃张玮击却之斩贼二千余九年遣副将先启玉阵擒叛镇李成栋子李元允于钦州十年李定国兵由广西梧州突犯肇庆栖鳯调亷州兵驰援败之于龙顶冈寻令总兵徐成功吴进功分兵恢复罗定州东安县又遣副将陈武李之珍贼于髙州府至沙江贼沿河列寨我兵渡河冲击擒获伪副将姚竒伪中军余元玑等旋率兵抵化州吴川焚毁贼巢殱馘无算叙功加兵部右侍郎十一年甄别直省督抚加栖鳯一级十五年三月考满加兵部尚书六月擢两广总督时朱由榔窜云南其将陈竒策与其江夏王朱蕴□徳阳王朱俨锦盘踞上思州旁掠属邑栖鳯檄总兵栗养志率兵进阵擒竒策蕴□俨锦又抚那绵板强诸寨太平思恩等府皆平十七年加太子少保先是御史李之芳劾栖鳯滥委废员郭光祖署左江道等事
　　诏栖鳯囘奏栖鳯自引咎部议应罚俸援
　　赦寛免十八年九月分设广西广东总督栖鳯改广东十
　　二月以年老致仕康熙三年正月卒
　　赐祭塟如例祀广东名宦祠
　　赵国祚【子玥】
　　赵国祚汉军镶红旗人父一鹤
　　太祖髙皇帝时来归
　　太宗文皇帝天聪八年追叙各官投诚功予三等轻车都尉世职寻卒国祚兄国正承袭崇徳四年国祚管佐领事率汉军屯田义州八年三月同防军统领阿尔津等征黒龙江师还
　　赐貂皮白金九月随郑亲王济尔哈朗征明取前屯卫中后所二城顺治元年叙功予云骑尉世职寻管防领事随豫亲王多铎南征攻克州府及嘉兴府江阴县叙功晋世职骑都尉八年授户部理事官由防领擢镶红旗汉军副都统寻迁都统屡遇
　　恩诏晋世职至二等轻车都尉十二年九月调镶白旗汉军都统十二月授平南将军驻防浙江十五年任浙江总督十六年二月海贼郑成功犯温州国祚以督兵撃败获船九十疏报复言遣兵分永嘉泰顺青田诸土贼斩获甚众寻又疏报郑逆率众十余万水陆分踞盘石及乐清之沙园蒲岐官兵奋勇往贼乘船数千泛海遁城池全复行间劳绩应察明请叙得
　　防览所奏各官塘报贼船自遁止留空城并无对敌实迹赵国祚輙称城治全复希功请叙殊不合理下部察议降三级留任五月疏报郑逆率马歩贼兵由定闗直逼宁波府城副都统夏景梅水师总兵常进功等率兵转战大捷贼船逺遁请
　　勅部叙功得
　　防凡管兵各官报捷必临阵斩获若干所获马匹器械若干攻克城池营寨若干确实有据始可言功若泛言斩获或城池失守贼去即称恢复皆系饰词铺张深为可恶常见明末行间奏报輙云杀死无数获器械无算掩败为功相为欺防以致误国今乃仍踵陋习每多希功请叙倘沿习不改必致贻误封疆着通行严饬以后再有此等奏报者定治以防上冐功之罪不贷是月郑成功冦江南旋防镇江犯江宁大兵御撃月余贼乃败遁于是部议江浙管兵大员玩冦罪并追论国祚任驻防及任总督先后被贼防平阳瑞安乐清太平等县城防御多疎应革任
　　诏从寛罚俸一年戴罪圗功自赎十八年六月奏请以台州温州宁波之道府防及临海永嘉鄞县官并照邉俸例陞转从之九月调山东总督十月调山西康熙元年甄别直省督抚国祚以过多功少解任十三年逆藩吴三桂反国祚请出征効力起为江西提督驻九江寻以贼犯江西
　　上命副都统根特率南昌驻防兵赴袁州国祚率兵移驻南昌时逆藩耿精忠叛应吴三桂遣贼党犯江西防广信抚州建昌国祚同定南将军希尔根平冦将军哈尔哈齐率兵征伪都督易明自建昌率贼万余迎战大兵分道撃败追七十余里遂复抚州国祚同哈尔哈齐驻守易明复纠贼万余来犯国祚同前锋统领沙纳哈署防军统领瓦岱奋撃之殱贼四千有竒十四年大将军安亲王岳乐以国祚乆厯行间熟悉军务疏请随征
　　上允之十五年进兵长沙吴逆合众来犯国祚撃郤之寻
　　以茶陵新复亟需重兵
