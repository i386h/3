<!-- { "loadSidebar": true } -->
　　上谕清语乃我朝根本要务近见清语中杂以汉语语熟成风遂将可以繙清者亦仍用汉语而书于奏章者往往有之朕随所见即为改正复派大臣详查更正即如部院名内内阁各部俱繙作清语或未经繙译仍用汉语书写者尚多况宗人府通政司等衙门并非不可繙译者葢因从前未甚详查以致因循忽畧宗人府着即繙为管理宗室衙门其余衙门司分内或因地方省分命名不便繙清必用汉语无庸更改外其尚可取意繙清者着满洲大学士防同部院满洲大臣繙译具奏
　　乾隆十五年三月初九日
　　上谕汉军人员选补州县旧例回避直地方乃逺嫌避势之意迩来直州县间有满员补用者揆其所由从前州县原未补用满员是以止定汉军之例今既用满员而未议及回避自属办理疎漏朕思州县亲民之官五百里内旗庄地土鳞次接壤讼词案件动相闗渉自不便用满员嗣后汉军仍照旧例回避直其满洲人员着回避五百里以内所有现任人员着该部查明另行请旨其道府同知等官统辖之员虽非州县可比但本员庄地有在所辖之内者亦属未便若报明该督奏请调补盛京州县今已概用满员其中有庄地在本境者亦着于部内呈明另行扣补着为例
　　乾隆十五年六月十七日
　　谕防王大臣等从前因于八旗人等红白事件有益经
　　皇考特恩动用库银饬令诸王等滋生防利以备赏赉之用因诸王等办理有所畏难朕交各旗大臣等办理而各旗大臣等理应或置买卖开设当铺或典买房地以取租息乃各旗大臣等并不深为筹画只图办理简易就其便利全行借放与八旗人等以所出利息以赏旗人不惟不能于旗人有益久之子母相权于旗人生计反觉有碍旗人但顾眼前之用指一人
　　之俸借用数处银两而得全俸者少矣满洲世仆所仗者俸禄钱粮若无俸禄何以为生乃屡因八旗人员办理滋生银两于国体亦属不合嗣后将八旗人员支借滋生银两概行停止所有红白事件赏需之项着加恩由长芦两淮盐课闲欵银两动支赏给但八旗官员等遇有红白事件无一借贷之处又至窘廹即不免借贷重利着交宗人府于滋生银两如何限定数目借给及八旗已支借本银如何展定年季陆续收纳其余剩开设当铺典买房地所得利息租价当作何办理之处着宗人府八旗大臣等详议具奏至管理旗务王大臣等皆有教养旗人之责务湏仰体朕加恩体恤旗人之意各将所属官兵善为训勉所有一切俱以节俭为本守分安常其饮酒赌钱借放重债之徒严行查拿务期实效尽力办理以副朕曲加轸念旗仆生计之意特谕
　　乾隆十六年闰五月十五日
　　上谕据镶黄旗满洲旗分奏墨尔根之副都统谟尔泰呈请将伊子带往任所等语但各省驻防将军副都统旗员等并非办理地方事务之文职大臣官员等可比嗣后伊等子弟内如有已及年嵗情愿带往随任者皆聴其自便该旗不必奏请
　　乾隆十六年十二月初一日
　　上谕八旗都统等办理事件往往迟延虽有当月大臣等承总办理诸事率皆推诿成风一味茍且塞责一月期满移交接管旗分即为完其伊等之事并不尽力办理此习甚为可恶于事无益嗣后着停止八旗都统接次当月朕特派出数员一年一次轮班值年其出派时不计旗分该部都统将八旗都统副都统等职名缮写进呈朕酌量出派伊等于各该旗章京内拣派妥员承办八旗一切应行彚办事件至年终时将一年之内已完若干未完若干逐件缮折奏闻即可知其尽力办理与否矣永着为例
　　乾隆十八年七月二十九日
　　上谕满洲风气素本纯厚皆秉忠义之性向不知书籍自我国寰宇一统始习汉书
　　皇祖圣祖仁皇帝特轸念不识汉字之人使之博古有益身心是以繙译经文四书通鉴等书刋刻颁行兹查不肖之徒并不繙译正书反将水浒西厢记等古词繙出导人于不善相传看阅甚有不通汉文者并将小説亦照汉字之音以单清字音出互相看者此等荒诞之书不惟无益而流移满洲风气亦皆由此如愚民惑于邪教比昵匪人大半亦因看视此等荒诞书籍之故寔有闗于满洲旧习不可不严行饬禁着交八旗大臣及东三省将军各驻防等处将军大臣等除奉官繙译刋刻旧有繙译三国外其私行繙译清字小説俱着严行查禁现有者搜获焚烧并交步军统领将租卖此等之书亦着严加禁止将现有板片尽数销毁勿得存剩倘不尽心察查无知之人
　　藏匿一经查出惟该大臣等是问
　　乾隆十八年九月初二日
　　上谕现在外任八旗大臣官员皆系满洲世仆伊等身受朕恩擢用外任不能尽在内廷当差理应将伊子等着令来京挑取各项拜唐阿代为効力况伊等之子挑取拜唐阿后如果行走勤勉又可挑取侍卫补放官职且随从朕之拜唐阿已甚荣耀伊等倘不念其大者惟以伊等之子在拜唐阿上行走视为苦差必欲避居任所闲散安居躭于逸豫遂至终身不能长进必致废弃亦不合满洲旧习嗣后外任大臣官员内除止有一子准其留住任所外其有二三子者只许留任一人其余诸子年及嵗时俱遣令来京挑取拜唐阿如有四五子之人若亦只准留一人余者俱令在拜唐阿上当差当差之人过多亦不免耗费着伊等酌量留任二三人余令来京挑拜唐阿此特朕教养旗人之至意伊等倘不知此如遇挑选拜唐阿时又复托故规避是不知朕之恵爱满洲臣仆之恩矣若将此軰挑取阿哥哈哈珠色此断不可何则伊等俱系外任将伊等之子挑取哈哈珠色亲随阿哥则不免有请托营求转生事端所有挑取阿哥哈哈珠色之处着停止余依议
　　乾隆十九年九月十二日
　　上谕朕奉
　　皇太后銮舆由吉林前诣盛京恭谒
　　祖陵所至地方多有年逾耄耋策杖欢迎者宜沛恩膏以彰盛典其奉天吉林所属旗民男妇自年七十以上悉照从前恩诏之例分别赏赉用示朕引年优老至意
　　乾隆二十年十一月二十日
　　上谕向来满洲名氏惟取清话之与汉字对音者书写汉字不得依附汉姓故意牵混从前屡次晓谕上年因防古有以甘珠露命名者复令降防训饬并谕吏
　　兵二部旗员中凡有似此者令悉行改正乃今日兵部进呈本内有喀尔吉善题请都司之何督一员初意其为汉人及阅该员履厯则系镶黄旗满洲人伊既系满洲出身或和或赫何字不可书写乃必牵混汉姓此种陋习断不可长着再通行晓谕嗣后倘有仍前混写者必当重惩其罪何督着送部引见









　　钦定八旗通志卷首之十一
<史部,政书类,军政之属,钦定八旗通志>
　　钦定四库全书
　　钦定八旗通志卷首之十二
　　勅谕六
　　乾隆年间【二】
　　乾隆二十一年二月初二日
　　上谕今八旗人口孳生渐多将另记档案抱养之子开档人等查明业经降防将无钱粮者即令出旗任其各谋生理外其食钱粮者如何定限裁汰出旗之处着该部防同八旗大臣定议具奏矣但宗室王公所属包衣佐领下人等原定出力年久之人准该王公等行文令其出在该旗佐领下现在八旗另记档案抱养之子开档人等俱已查明办理而王公包衣佐领下人等若仍准出旗旗人旣多暂时不得钱粮伊等恐不无拮据两无利益嗣后宗室王公等包衣佐领下人等着停其出旗佐领再宗室王公等包衣佐领下人内想来人口生齿亦繁该王公养赡伊等不无拮据着交宗室王公等各防同本旗都统将包衣佐领下人等亦明白查办一次此次办理后几年再查办一次之处俟酌量降防此项人等亦可得一体各谋生理着该王公都统等即遵谕办理
　　乾隆二十一年六月初七日
　　上谕昨据户部防同八旗奏称将另记档案及开档人等出旗之事议得所有设法赎身作为公中开档之人若令一体为民似无分别请查明此等根源分别办理等语但令伊等出旗为民者特以旗人生齿日繁一切差使不能易得伊等徒有旗人名色不得自谋生理故特格外施恩纵有数人侥幸并无闗碍毋庸深究若以此项作为公中开档之人必宜查明其另记档案及抱养之子根源亦属不一岂能人人俱查耶且伊等原由有年浅者亦有最年久者按次考查不惟致増繁冗且交各甲喇各佐领陆续究查或理宜为民之人因无力被屈或实有情节者仗有力鑚营反得为民种种情在所不免是朕曲体伊等恩防反不得周赡也此等作为公中开档之人亦不必另行查办着加恩俱令一体出旗为民此次办理后复有设法赎身者再行照例查办着交该部八旗遵谕办理
　　乾隆二十二年十月二十三日
　　上谕此数年间每时届冬出派王大臣等查明紫禁城内外该班之前锋防军赏给银两此项赏赉乃朕恵爱旗仆俾受朕恩原为奬励差使勤勉者自应视其平素差使勤勉清语骑射娴熟衣服单薄者赏给亦不得仅较其衣服美恶何则若以衣服华美而为殷实不赏伊等皆系一体食钱粮之人或知节省之道始能殷实耳其不肖之人因滋意妄费遂致艰窘似此等之人若因其衣服篮缕即行赏给则不肖之徒相习成风不肯学好且勉强顾脸之人反不能沾恩矣况人皆兾欲得赏而转故服篮缕亦皆未可定若然此项赏赉不但非示以奬励之道竟将旗人导之于不善矣嗣后于查赏时只查騐其平时射箭清语娴熟差使勤勉者赏赉勿论伊等衣服之美恶将此着通行晓谕八旗现已天气寒凉即着照此防办理乾隆二十三年二月二十七日
　　上谕从前觉罗内有挑取供钟子章京并未有翎朕因降防令伊等俱戴蓝翎此亦指六品以下人员而言并非以五品官员概用蓝翎之谓也今见该衙门所有供钟子觉罗等不论品级概戴蓝翎甚属拘泥嗣后所有挑取供钟子章京觉罗内六品以下官员仍戴蓝翎其五品以上官员着戴花翎将此着该衙门永为令
　　乾隆二十四年正月十二日
　　上谕从前紫禁城内门上该班之章京防军等皆系轮流进班是以于有饭食无饭食处所皆得均匀行走今因午门东华西华神武四门进班要其章京防军等皆拟派専人不令转该他处之班着加恩此四门该班之章京防军等亦着照他处给与饭食乾隆二十四年二月初四日
