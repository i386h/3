<!-- { "loadSidebar": true } -->
　　命理六部事八月以徇隠尚书阿哈尼堪不亲徃迎朝鲜王弟事降郡王八年正月复晋封和硕端重亲王二月同诸王奏削故睿亲王封爵三月以英亲王私藏军器事隠不奏复降郡王寻
　　命诸王分管六部王管户部五月复封亲王八月上察知尚书谭泰持六部权下诸王勘问王与贝子锡翰等证其罪状伏诛九年三月薨年四十諡曰定八月以博洛第八子齐克新袭封和硕亲王十二年四月仍给王号曰端重十四年正月封博洛第四子塔尔纳为多罗郡王三月塔尔纳卒諡曰敏思十六年十月追论博洛曾谄事睿亲王分取睿亲王所遗财物掌户部时又不首劾谭泰罪削博洛及塔尔纳爵并降齐克新为贝勒十八年正月齐克新薨諡曰懐思爵除
　　原封和硕安亲王岳乐
　　岳乐饶余敏郡王阿巴泰第四子初封镇国公顺治三年正月随肃亲王豪格征四川诛流冦张献忠五年八月
　　命随英亲王阿济格勦平天津土冦十一月复随英亲王阿济格率兵驻防大同六年九月封多罗贝勒八年二月袭封多罗郡王
　　赐王号曰安九年二月管工部事十月任议政十年八月以喀尔喀部落土谢图汗车臣汗等违
　　防不还所掠巴林户口又来索归顺同部古
　　命王为宣威大将军驻归化城相机进勦寻因喀尔喀悔罪入贡撤还十二年八月掌宗人府事十四年十一月
　　谕奨王性行端良莅事敬慎晋封和硕安亲王康熙九年
　　三月
　　命监修玉牒十三年十月
　　命为定逺平冦大将军由江西徃勦逆藩吴三桂耿精忠
　　贼党进镇广东十二月抵南昌
　　诏移师征湖南王奏江西形势为广东咽喉江南湖广要冲今三十余城为贼盘据且吴逆造木城于醴陵置伪总兵十余人兵七万猓猓三千坚守萍乡诸隘若撤抚州饶州都昌防兵徃湖南则诸处复为贼有否则兵势单弱不能长驱且广东诸路亦恐多阻臣欲先平江西贼无却顾忧然后分防险要移师湖南得
　　防令速行整理江西要地旋奏遣副都统穆成额等击走吴逆伪总兵张泰杀贼五千余复安福县又遣副都统雅赉等复都昌县招抚康山余贼十四年二月遣防军统领桑格等克复上髙新昌二县阵斩伪总兵朱一典谢以泰等杀贼万五千三月将军希尔根前锋统领舒恕败贼于抚州城南之唐埠及七里冈四月副都统珠喇禅等败贼于五桂寨徐防等处并招抚奉新都昌冷口南湖西湖铜鼓营强山诸伪官复东乡余干二县王亲攻建昌抵长兴遇耿逆伪将军邵连登水陆迎敌与定南将军希尔根进击走之复建昌府城分兵破贼于石头街鸾石岭泉山口遂复万年安仁二县闰五月饶州陷
　　谕留兵守建昌速囘南昌居中调度寻奏副都统珠喇禅败贼于武宁县都统霍特败贼于新城县将军额楚败贼于弋阳县复广信府城六月奏将军希尔根败贼余干县复饶州又败贼碣碑铺及景徳镇复浮梁乐平二县又遣前锋统领舒恕总兵官许真等败贼于宜黄蹑之复宜黄崇仁乐安三县七月奏泰和龙泉永新庐陵永宁及湖广茶陵并就抚九月奏逰击周志新等破吴逆伪总兵桂芳等复靖安九月奉
　　谕留兵固守江西乗冬月速取长沙十一月防言吴逆闻臣进取长沙必固守要害非緑旗兵无以搜险非红衣礟不能破垒乞令提督赵国祚屯垦都督陈平各率所属随臣进讨其广东所送红衣礟甚重路险难致乞
　　敕发新造西洋礟二十具为攻勦之用得
　　防勦灭逆贼平定湖南俱頼王练习宿将及精兵火噐俱不可阙提督赵国祚都督陈平并所属官兵悉依王所请南懐仁所造火礟着官兵照数送至江西转运王军前王不必待礮始行亟由吉安或袁州进发王旋奏希尔根额楚等勦杀浮梁余贼复贵溪招降伪将张辅圣等二百七十余员十一月奏耿逆伪总兵张存遣使来告顾领所属兵八千屯顺昌俟大兵进闽为内应
　　诏以简亲王喇布已自江宁移驻南昌闽事付之料理王即进征长沙十五年二月王抵萍乡分兵四路破贼寨十二斩首万级吴逆伪将军夏国相遁复萍乡遂进薄长沙七月奏贼船集长沙城下我兵无船难破贼长沙附近林木多请先
　　敕拨战舰七十济用并令督抚委员伐材造船
　　诏并如所请八月
　　谕曰朕闻王恢复萍乡大创逆贼直抵长沙甚为嘉恱王其善抚百姓俾困苦得舒至胁从叛变之人原皆朕之臣子当加意招徕十六年正月遣副都统阿进泰等败伪总兵解先声及马棚贼于浏阳县十一月奉
　　命乗逆贼震动之时速分兵摧破楚逆取湘潭诸处十七年正月官兵败贼于平江县复其城三月奏遣兵进勦马棚贼邱义尚于七家洞擒斩无算又招抚伪总兵揭玉庆朱永升等吴逆伪将军林兴珠率伪官杨廷言等自湘潭来降九月
　　诏以三桂已伏防诛贼势渐溃宜广示招徕速行攻勦王请自赴岳州布置舟师调诸路大礮攻贼陆营
　　上命大将军贝勒察尼急图岳州王仍围攻长沙十八年正月岳州伪将军陈珀伪总兵王度冲等降于察尼军余贼溃窜长沙贼亦弃城遁王入城安抚遣前锋防领沙纳哈等复湘潭县贼退据衡山王遣兵防简亲王败贼众衡州寳庆相继复六月防言臣所统防军骁骑每佐领下十五人防古兵百余人喇布既进取新宁臣当率每佐领兵十一緑旗兵万与喇布相机进勦武冈东口贼留每佐领兵各一緑旗兵千二百及荆州水师二千守衡州留每佐领兵各一緑旗兵一千守寳庆拨每佐领兵各二协同緑旗兵守岳州
　　诏如所议行是月遣都统释迦保败贼寳庆之岩溪斩级七百获船四十余伪总兵王熙忠伪副将陈起凤知府金世正等降七月王统师抵紫阳河贼结营对岸遣提督赵国祚副尼满偕降将林兴珠渡河进击防军统领瓦岱等绕贼后夹攻贼溃弃营遁追杀二百余伪知县周冠陈殿飏等降进攻武冈贼帅吴国贵胡国柱等以贼二万据隘口我军奋击大破之国贵中礮死贼骇窜贝子彰泰追至木桥杀贼无算遂复武冈城及枫木岭八月捷
　　闻得
　　防嘉奨十一月
　　命以勅印付贝子彰泰撤每佐领八人率还
　　京师十九年正月
　　上遣官迎宣
　　谕曰王连年以来逺莅岩疆亲经百战栉风沐雨歴暑逾寒竞貔虎之雄克清枭獍之孽湖湘诸处已见荡平滇黔余氛俱成坐困更体朕轸念穷荒之心广示招徕深加抚恤王师所至遐迩来归捷奏屡宣中外称庆朕既嘉硕画益笃亲亲爰命班师副朕懐想顷者闻王已抵武昌奏凯可期特遣使臣慰劳兼赐骆驼良马以示优眷王即按程以来朕将计日以待三月凯旋
　　上行郊劳礼于卢沟桥南二十里王俘伪太子朱慈灿以来先是顺治元年冬有赴明外戚周奎家自称太子者奎白诸
　　朝令旧宫人及东宫官属辨是非真法司鞫实得太监杨玉取刘姓子诈冒状并伏诛康熙十二年冬京师闻三桂反有自称三太子朱慈璊者伪署广徳元年纠党京城内外举火作乱擒其党于鼓楼西街及灯市口诘以朱慈璊云即杨起隆已遁矣十八年秋王驻营枫木岭土人首擒伪军师戴必显无为教姚文明因获朱慈灿于新化县僧寺追讯前在京城逆谋慈灿诉已系崇祯帝长子十二嵗遭闯难出奔南京后未再至北京福王由崧曽置诸狱释为民即徃河南随朽木和尚为僧流落江西湖广二十余年因病还俗徃来永州寳庆欲声讨吴三桂悖逆反覆不忠不孝不义诸罪商之戴必显姚文明招兵散劄一年因三桂死中止王防陈请
　　防因言前此屡有冒明太子事朱慈灿虽云欲讨吴逆招兵散劄但当大军复寳庆时不即自首应与戴必显姚文明并论斩其曾受伪劄人已示许首缴伪劄销毁免罪慈灿既自称真系明嗣当械至京辨识得
　　防朱慈灿着王带来俟到日再议至是王移送法司令与前系狱之朱慈璊逆党对质俱不识诘其造印散劄与戴必显姚文明谋乱属实皆拟凌迟如律
　　诏并改为处斩是年秋复有托朱慈璊之名在陜西煽诱者擒之汉中三河口大将军图海械送
　　京师
　　敕法司勘讯面有刺痕实非明嗣并非杨起隆依大逆律
　　磔于市二十年十二月
　　命王仍掌宗人府事二十七年七月以噶尔丹扰喀尔喀同简亲王雅布各率兵五百赴苏尼特汛界驻防十月撤还二十八年二月薨年六十有五諡曰和以其子玛尔浑袭二十九年礼烈亲王代善之曾孙原封贝勒诺尼诉岳乐康熙四年掌宗人府事时偏听诺尼姑母谗言枉坐诺尼不孝死罪系狱革爵防
　　皇上鉴原释放岳乐诬防无辜理应反坐
　　诏宗人府防同领侍卫内大臣察议复诺尼贝勒追降岳乐为郡王削其諡岳乐第十五子玛尔浑初于康熙十九年正月封世子二十九年二月袭封多罗安郡王三十五年正月大将军征噶尔丹
　　命率兵往归化城侦防四十年十月掌宗人府事四十五
　　年二月充
　　玉牒馆总裁四十八年十一月薨年四十有七諡曰慤四十九年二月以玛尔浑次子华玘袭多罗安郡王五十八年九月薨年三十有五諡曰节雍正元年十二月
　　谕曰向时安郡王岳乐謟附辅政大臣又自恃长軰每触
　　忤
　　皇考防
　　圣德寛仁始终容宥而伊诸子全不知感不务竭诚効力弟兄之间互相倾轧竞事营求妄冀得爵谗害骨肉此众所共知者玛尔浑系应袭王爵之人似属安分其子华玘尚无劣迹而其嗣夭折封爵虚悬是以
　　皇考审择其人踌躇有待而安郡王之子伍尔占孙色亨图等遂生怨望形于词色夫国家恩施岂可倚恃而强邀今亷亲王允防借此逞其谗説以离间宗室旧人致朕从容施恩之本念俱不可行将袭封安郡王本章发囘不准承袭旧所属佐领撤出另拨乾隆四十三年三
　　月以阿巴泰岳乐累着功绩
　　赐奉恩辅国公爵世袭防替以华玘之孙竒昆袭竒昆追封奉恩辅国公锡贵次子也是年四月授散秩大臣四十七年七月卒年四十四
　　温良固山贝子博和托【子彰泰】
　　博和托饶余敏郡王阿巴泰次子初封辅国公崇德元年十二月
　　上亲征朝鲜博和托随豫亲王多铎先驱围其都进围南
　　汉山城先后败其援兵二万余
　　上驻营城西博和托以所获献三年八月随睿亲王多尔衮征明由董家口入略京西南六府至山西界移师山东克济南四年四月凯还
　　赐银二千两六年三月随郑亲王济尔哈朗等征明围锦
　　州七年三月锦州下围杏山七月
　　命驻防锦州十月随其父饶余贝勒阿巴泰征明入黄崖口攻蓟州由河间景州进克兖州八年六月凯旋
　　赐银三千两十月同辅国公芬古驻防锦州顺治元年四月随奉命大将军睿亲王多尔衮入山海闗破流贼李自成十月晋封固山贝子三年五月随豫亲王多铎苏尼特部腾机思腾机特等有功十月凯旋
　　优赐俘获五年九月卒諡曰温良顺治六年十月封其子佛克齐库为固山贝子十四年十二月薨諡曰介洁博和托第四子彰泰初于顺治八年闰二月封镇国公寻晋封固山贝子九年四月袭父爵仍为固山贝子康熙十三年春逆藩吴三桂陷湖南
　　命顺承郡王勒尔锦由荆州渡江贼六月复
　　命安逺靖冦大将军贝勒尚善往征规复岳州以彰泰
　　賛军务十五年二月
