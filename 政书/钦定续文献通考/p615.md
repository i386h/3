<!-- { "loadSidebar": true } -->
　　宋理宗宝庆元年十月癸巳有流星大如太白　二年四月辛亥星出大如太白　绍定元年六月己酉流星昼陨　二年正月庚辰九月壬辰皆星出大如太白三年十一月丁未流星昼陨　四年七月庚戌星出大如太白九月甲辰流星昼陨　五年八月甲寅星夕陨闰九月己酉星出大如太白　端平元年六月丙戌有星西南行大如太白有尾迹照地明　二年四月戊子星出大如太白六月庚辰星昼陨七月丁酉星出大如太白辛丑流星昼陨十月辛卯星出大如太白　三年五月庚辰星出心宿大如太白六月癸巳星夕陨尚书魏了翁奏臣伏见比日以来天文示异何其稠也六月流星昼陨其占为覆军为阴谋越十七日己丑荧惑入太微垣其占为饥为逆为丧七月戊戌太白经天其占为兵为臣强此金火二星之变至于今未退也而火迫内垣尤为急切越六日丙午以后金星入东井夫孽非天作变不虚生陛下亦思所以省已愆回天心乎汉相王嘉谓动民以行不以言应天以实不以文下民微细犹不可诈况于上天神明而可欺乎臣谓民与天一也安有为欺民之事而可以应天亦安有为欺天之事而可以动民者臣每见近年封章多言毎遇祀飨必逢开霁每有祈祷无不飨答臣以为此特浅浅之见耳大水大火大兵大盗无岁无之而不此之问姑以今年所闻如正月徐邳覆军二月惠防作乱三月黄陂逐将四月建卒违命五月禁衞失伍六月京口起祸七月髙邮阻兵封章奏疏非不多矣而不以是为异也不特此也虽干文示异无月无之能尽彻于陛下之听乎陛下闻灾异闻变故未尝不知畏惧也而臣半年之间渉万里长途所接州县民吏语及亲政未有能深信者至江淮以来则忧危之语日闻以此知民未可以虚言动也民未可动则天决不可以虚文应也惟陛下实体而笃行之
　　【臣】等谨按王圻续通考载此疏于景定三年后今考魏了翁卒于嘉熈元年三月而此疏所言端平二年事应载于此
　　嘉熙元年正月壬午星出大如太白二月己丑星夕陨九月癸丑星出七公西至浊没十月戊戌星出大如桃二年四月甲子星出大如太白六月甲辰星昼陨七
　　月辛卯星出大如太白八月癸亥星昼陨九月乙未星出大如太白　三年三月甲戌星昼陨八月辛丑星出大如太白　四年正月辛巳星出大如太白二月辛丑星昼陨三月癸未亦如之六月戊午星出大如太白淳祐元年六月癸酉星出大如太白己卯星昼陨　三年六月甲戌星出氐宿距星大如太白八月乙卯星昼陨　四年四月丙子星出尾宿距星下大如太白六月乙未星出毕宿大如太白　六年七月癸酉星出室宿大如太白九月甲子星出斗宿尾迹青白照地大如太白　七年九月丙辰星出室宿　八年六月甲辰星出河鼓大如太白十月丙辰星出角宿距星　九年六月壬戌有星自南方急流至浊没赤黄色大如太白十月壬申星出织女　十年四月丁酉朔星夕陨　十一年七月丁丑星出毕宿距星赤黄色大如太白八月己丑朔星夕陨　十二年四月庚申星出角亢大如太白八月癸丑星出角色赤照地
　　【臣】等谨按理宗纪淳祐六年九月甲子有流星出于斗大如太白与志合又云戊辰太白昼见癸酉孟珙薨考孟珙传是年九月朔大星陨于江陵府境内声如雷戊午珙薨纪与传不同据传则纪所称戊辰星变巳在孟珙薨后矣未知孰是
　　宝祐元年四月丁巳星出大如太白　二年七月庚戌星出大如太白　三年七月辛酉星出大如太白十月丁丑星出毕宿距星　五年七月丁卯星出大如桃六年九月戊辰透霞星出　开庆元年六月己亥星出斗宿河鼓急流自东南至浊没赤黄色有音声尾迹照地明大如太白　景定元年七月丙子星出东南大如太白十月乙卯星出东北急流向太阴有音声尾迹照地明大如桃　三年四月甲辰星出大如盏六月己酉星出大如荧惑九月丙子星出大如太白闰九月丙戌透霞星出大如太白庚子星出大如太白　四年五月戊戌星出自角宿距星六月丁卯星出河鼓八月乙卯星出天仓　五年二月壬戌星出自毕宿五月甲午星出河鼔大星东南急流向西北至浊没赤黄有尾迹照地明大如太白七月己卯星出右摄提
　　度宗咸淳二年六月甲戌星出左摄提　三年七月庚寅星出昴宿东南急流至浊没赤黄有尾迹照地明大如太白　四年七月戊午星出氐宿距星西北急流入骑官星没赤黄有尾迹照地明大如桃　五年五月庚申星出斗宿距星东北急流向牛至浊没六月庚寅星出斗宿七月壬戌星出东南河鼓距星西北急流至浊没
　　恭帝德祐元年四月癸亥有大星自心东北急流入浊没
　　端宗祥兴元年六月己巳有大星东南流坠海中小星千余随之声如雷数刻乃止
　　【臣】等谨按续通鉴纲目是年八月有星坠广州南初陨色红大如箕中爆烈为五既坠地声如鼓一时顷止
　　辽太祖天显元年七月甲戌夕大星陨于幄前　九年【时太宗已即位】五月癸丑大星昼陨九月庚子西南星陨如雨
　　辽史赵思温传曰太宗会同二年检校太师赵思温家有星陨于庭未几卒
　　太宗大同元年四月帝次赤冈夜大星陨于旗鼓前金太宗天防十一年七月己巳昏有大星陨于东南如散火
　　熈宗天防十四年三月丁酉夜中星揺九月癸未有星大如缶起西南流于正西十一月己巳狼星揺
　　海陵贞元元年四月戊寅有星如杯自氐入于天市其光烛地　正隆三年正月丁亥有流星如杯长二丈余其光烛地出太防没于梗河之北
　　金史世宗纪正隆六年世宗为东京留守五月夜有大星流入第中至十月即帝位
　　世宗大定二年十月戊辰有大星如太白起室壁间没于羽林军尾迹长丈余
　　章宗泰和六年八月癸丑夜半有流星如太白其色赤起于娄宿　八年十一月庚子未刻有流星如太白者二光芒如炬几一丈起东北没东南
　　衞绍王大定元年正月辛丑有飞星如火起天市垣尾迹如赤龙之状移刻散　二年正月庚戌朔日中有流星出大如盆其色碧西行渐如车轮尾长数丈没于浊中至地复起光散如火移刻乃灭
　　宣宗贞祐三年七月庚申有流星如太白其色青白有尾出紫微垣北极之旁入贯索中　四年正月乙卯夜中天有流星大如日色赤长丈余坠于西南其声如雷兴定元年十月癸丑夜有流星大如杯尾长丈余自
　　轩辕起贯太微没于角宿之上　二年八月壬戌有流星大如杯尾长丈余其光烛地起建星没尾中【一云自东北至西南而坠其光如塔状先有声如风后若雷者三牕纸皆震】　三年七月壬寅初昏有星自西南来其光烛地状如月而稍不圆色青白有小星千百环之若迸火然坠于东北少顷有声如鼓元成宗大德三年九月壬辰流星色赤尾长尺余其光烛地起自河鼓没于牵牛之西有声如雷　五年十月辛卯夜有流星大如杯色赤尾长丈余光烛地自北起近东徐徐而行分为二星前大后小相离尺余没于危宿
　　元史廉希宪传曰世祖至元十七年十一月十九日夜有大星陨于平章政事廉希宪正寝之旁久之方灭是夕希宪卒
　　巴延传曰至元三十一年十二月丙申有大星陨于东北庚子开府仪同三司太傅巴延卒
　　武宗至大元年七月庚申流星起自勾陈南至于大角旁尾迹约三尺化为白气聚于七公南行圆若车轮微有鋭经贯索灭
　　泰定帝泰定四年十月乙巳昼有流星　致和元年五月庚辰流星如缶大光明烛地
　　【臣】等谨按王圻续通考载泰定四年十月有大星陨于嘉县之虚初山为黑石状如东上有如星击之锵然有声人不言举之则动言则弗动土人以为怪积薪焚之雷雨交作乃止考云南通志虚初山今名黑初山岂以星化黑石而改耶
　　顺帝元统二年七月己酉夜流星如酒杯大色赤尾迹约长五尺余光明烛地起自天津之侧没于离宫之南至元四年九月癸酉奔星如酒杯大色白起自右旗
　　之下西南行没于近浊　至正十年十一月冬至夜陜西耀州有星陨于西原光耀烛地声如雷鸣者三化为石形如斧【一而如铁一而如锡削之有屑击之有声】　十一年正月丁卯兰阳县有红星大如斗自东南坠西北声如雷光芒数十丈久之乃灭　十六年十月丁未大名路大名县有星如火从东南流芒尾如曳篲坠入于地化为石青黒光状如狗头【其断处类新割者有司以进太史騐视云天狗也命藏于库】十一月丁亥流星如酒杯大色青白尾迹约长五尺余光明烛地起自西北东南行没于近浊有声如雷　十七年闰九月癸卯有飞星如酒盂大色青白光明烛地尾迹约长尺余起自王良没于勾陈之下十二月己亥申时流星如太白大尾迹约长三尺余起自太阴近东往南行没后化为青白气　十九年正月癸丑流星如酒盂大色赤尾迹约长五尺余起自南河没于螣蛇其星将没迸散随落处有声如雷四月己丑建宁路瓯宁县有星坠于营山前其声如雷化为石十月辛巳流星如桃大色黄润后离一尺又一小星相随色赤尾迹通约长三尺余起自危宿之东缓缓东行没于毕宿之西　二十年闰五月乙亥流星如桃大色赤尾迹约长丈余起房宿之侧缓缓西行没于近浊　二十二年九月己巳流星如酒杯大色青白光明烛地　二十三年六月庚戌益都临胊县龙山有星坠入于地【掘之深五尺得石如砖褐色上有星如银破碎不完】七月乙酉有星坠于庆元路西北声如雷光芒数十丈久之乃灭　二十四年六月甲辰河南府有大星夜见南方光如昼丁未大星陨照夜如昼及旦黒气晦暗如夜　二十五年五月辛酉流星如酒杯大色青白光明烛地起自房宿之侧缓缓西行没于太微垣右防法之下　二十六年六月癸酉流星如酒杯大色青白尾迹约长尺余起自心宿之侧东南行光明烛地没于近浊七月辛巳朔石州大星如斗自西南而落十一月己丑流星如酒杯大分为三星相随前星色青明后二星色赤尾迹约长二丈余起自东北缓缓往西南行没于近浊　二十七年七月丁酉绛州星陨光耀如昼二十八年三月有星流于东北众小星随之其声大震陶宗仪辍耕録曰松江孙元璘言至正乙未七月六日夜自平江归泊舟城西栅口地方掀篷露坐忽见一星大如杯碗色白而微青尾长四五尺光焰烛天戛然有声由东北方飞入月中而止此时月如仰瓦正乘之无偏倚若人以手合置其中者松江自丙申二月十八日军乱越三日苗来尅复首尾两月之间焚杀掳掠十里之城悉化瓦砾之区视他郡尤可畏
　　明太祖洪武三年十月庚辰有赤星如桃起天桴至垒壁阵抵羽林军爆散有声五小星随之至土司空旁发光烛天忽大如椀曳赤尾至天仓没须臾东南有声二十一年八月乙巳赤星如杯自北斗杓东南行三丈余分为二又五丈余分为三经昴宿复为二经天廪合为一没于天苑　三十年五月庚申夜流星大如鸡子尾迹有光自天厨入紫微垣后有二小星随之至防气中没
　　帝观天象以流星入紫微占在北方屡敇晋燕代辽宁谷诸王愼防边鄙
