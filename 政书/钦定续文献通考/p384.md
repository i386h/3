<!-- { "loadSidebar": true } -->
　　兰豆既升簠簋既登礼备俎实飨贵牲□时乃告彻器用毕兴祚我皇基介福是膺
　　送神景安
　　神辅有徳来燕来娭醴荐熈成三灵逆厘神飨有道言旋言归福祉咸防百世本支
　　诣望燎位干安
　　莫神乎天阳嘘而生日月星辰皆干之精肆求厥类与阳俱升眡燎于坛展也大成
　　诣望位干安
　　地载万物隂翕而成山岳河渎皆坤之灵克肖其象与隂俱凝眡瘗于坎思求厥成
　　还大次干安
　　福方流胙祈方钦柴卤簿再肃球架允谐帝祉具临皇灵允懐遄御于次降福孔皆
　　还内干安
　　八神呵【按史志误作叮】跸千官景从回轸还衡祲威【按史志误作戚】盛容妥饰芝鳯御朝云龙归寿慈闱敷时民雍
　　宁宗郊祀前朝享太庙乐章
　　皇帝入门干安
　　王假有庙四极骏奔鼎俎宵严虡簨云屯积厚流光徳隆庆蕃是则是绳保我子孙
　　升殿干安
　　于穆清宫奕奕孔硕芝茎蔓秀桂华冯翼八簋登列六瑚贲室皇代拥庆启佑千亿
　　盥洗干安
　　天一以清地一以宁维皇精专承神明灵娥御堕津渎祗扬溟盥事允严先祖是聼
　　诣室干安
　　丹楹云深芳勺宵奠乐华淳鬯礼文炳绚有容有仪载肃载见维时缉熈世世以燕
　　还位干安
　　旅楹有闲人神允叶福以徳昭飨以诚接六乐宣扬百礼炜煜对越在天流祚万叶
　　迎神兴安【九变】黄钟为宫
　　咸英备乐簋席列斚诗歌安世声叶皇雅翠□羽葢云车风马神其来兮以燕以下
　　大吕为角
　　勾陈旦辟阊阖夜分轸风挟月车驷凌云瑞景晻霭神光耀煴神其来兮以留以忻
　　太簇为徴
　　穆穆紫幄璜璜清宫旱麓流咏鳬鹥叶工道闳诒燕业绵垂鸿神其来兮以康以崇
　　应钟为羽
　　文以谟显武以烈承圣训之保祖武之绳有肃孝假式严衎烝神其来兮以宜以宁
　　奉俎丰安
　　簋豆荐牲铏笾实馈其俎孔庶吉蠲为饎惟徳逹馨以忱以贵神既佑享祉贶来暨
　　再诣盥洗干安
　　精粹象天明清鍳月再御兹盥益致其洁斋容颙若诚意洞彻百礼允洽率履不越
　　真宗室熈文
　　天地熈泰跻时升平阐符建坛声容文明君臣赓载夷夏肃清本支百世持盈守成
　　仁宗室羙成
　　在宋四世天子圣神用贤致治约已裕民海内富庶裔夷肃賔四十二年尧舜之仁
　　英宗室治隆
　　明明英后仁孝俭恭丕显丕承増光祖宗继志述事遵制扬功万邦作孚盛徳形容
　　神宗室大明
　　厉精基治大哉干刚信赏必罚内修外攘礼乐法理号令文章作新之功度越百王
　　哲宗室重光
　　于皇我宗世有哲明元祐用人遹骏有声绍述先志思监于成受天之祜王配于京
　　徽宗室承元
　　帝抚熈运晏粲协期礼明乐备文恬武嬉道光授受谋深燕诒骏命不易子孙保之
　　钦宗室端庆
　　显显令主辉光日新奉亲以孝绥下以仁兢兢业业诞保庶民于穆不已之徳之纯
　　髙宗室大徳
　　昊天有命中兴复古治定功成修文偃武徳隆商宗业闳汉祖付托得人系尧之绪
　　孝宗室大伦
　　艺祖有孙聪睿神武绍兴受禅归尊于父行道袭爵百度修举圣徳曰孝光于千古
　　光宗室大和
　　维宋洽熈帝继于理万姓厚生三辰顺轨对时天休以燕翼子肃唱和声神其有喜
　　还位干安
　　在周之庭设业设虡酒醴维醹尔殽伊脯帝觞毕勺天步旋举丕显丕承念兹皇祖
　　降殿干安
　　黼幄蝉蜎颷斿宁燕【按史志误作燕寜】尊彞献祼瑚簋陈荐眎仪天旋淳音韶变遹求厥宁福禄流羡
　　入小次干安
　　皇容肃祗天步舒迟对越惟恭敬事不遗陟降莅止永言孝思上帝临汝日监于兹
　　文舞退武舞进正安
　　明庭承神鞉磬柷敔玉梢饰歌侑缀维旅既肖厥文复象乃武祖徳宗功惟帝时举
　　亚献正安
　　尊斚星陈罍幕云舒来贰鸾觞玉佩琼琚相予严祀秉徳有初对扬王休何福不除
　　终献正安
　　秉徳翼翼显相肃雝防羃三举诚意益恭光烛黼绣和流笙镛子孙众多福禄来从
　　出小次干安
　　庙楹邃严夜景藻清文物炳彪礼仪熈成帷宫载敞佩珩有声帝复对越将受厥明
　　再升殿干安
　　明明维后诒厥孙谋系隆我汉陈锡哉周以孝以飨世德作求介以繁祉万邦咸休
　　饮福干安
　　玉瓒黄流有飶其香来假来享降福穰穰我应受之汤孙之将有百斯男福禄无疆
　　还位干安
　　圣图广大宗祊光辉假于有庙帝命不违僾若有慕夙夜畏威嘉乐君子福禄祁祁
　　彻豆丰安
　　升馔有章卒食攸序庭锵金奏凯收铏筥其献惟成其馂惟旅礼洽庆流皇祖之祜
　　送神兴安
　　珠幄熉黄神既燕娭监观于下福禄来宜云车风马神保聿归啓佑我后福禄来为
　　降殿干安
　　圣有谟训诒谋燕翼奉天酌祖万世维则维皇孝熈干干夕惕礼既式旋惟福之锡
　　还大次干安
　　王假有庙对越在天帷宫旋御率礼不愆泰畤展祠云阳奉瑄齐居精明益用告防
　　理宗郊祀前朝享太庙乐章
　　皇帝升降干安
　　于皇祖宗清庙奕奕威灵在天不显惟德垂裕鸿延诒谋燕翼孝孙格斯受祉罔极
　　迎神兴安九奏
　　秬鬯既将黄钟具奏瞻望真防僾若有慕于皇列圣在帝左右云车具来以妥以侑
　　寜宗室大安
　　帝徳之休恭俭渊懿三十一年谨终如始升祔在宫祖功并美民懐有仁何千万世
　　理宗明堂前朝享太庙乐章
　　宁宗室奠币定安
　　皇矣昭考圣灵在天称秩宗祀有严恭先奉币以荐见之僾然仁深泽厚厥光以延
　　酌献考安
　　假哉皇考必世后仁嘉靖我邦与物皆春之纯之徳克配穹旻余庆渊如佑我后人
　　宁宗郊祀前朝献景灵宫乐章
　　皇帝入门干安
　　閟幄防深云景杳冥天清日睟展容玉庭缔基发祥希夷降灵神其来燕是飨是聼
　　升殿干安
　　帝居瑶圃璇题玉京日月经振列宿上荧桂簋飶芬瑚器华晶寅承禋祀用戒昭明
　　降神太安六变圜钟为宫
　　四灵晨耀五炜夕明风云晏和天地粹清【按史志此处脱一句】灵兮来迎啓我子孙飨于纯精
　　黄钟为角
　　芬枝杨烈熉珠叶陶闿珍阐符展诗舞箾神哉来下神哉来翺肃若有承灵心招揺
　　太簇为徴
　　龙车既奏鳯驭载翔帝幄伫灵天衢腾芳神来留俞神来蹇骧礼鬯乐明奏假孔将
　　姑洗为羽
　　虹旌蜺旄鸾旗翠葢星枢扶轮月御叶卫灵至隂隂灵般裔裔来格来享福流万世
　　盥洗干安
　　礼文有俶祀事孔明将以洁告允惟齐精自盥而徃聿观厥成灵监下临天徳其清
　　诣圣祖位干安
　　惟宋肖徳钦天顾佑于皇道祖丕厘灵佑葛藟殖繁孕荗克昌厥后世世孝奏
　　圣祖位奉玉币灵安【高宗御制】
　　上灵始祖云景元尊严祀夙展六乐朱轩明玉之洁丰帛之温畅乃继序承徳不愆
　　皇帝还位干安
　　桂宫耽耽仪穆穆天回衮彩风韶璜玉咸英皦亮容典炳煜假我上灵景命有仆
　　奉馔吉安
　　我簋斯盈我簠斯实或剥或烹或燔或炙有殽既将为俎孔硕礼仪卒度永锡尔极
　　再盥洗干安
　　觞澹初勺礼戒重盥假庙以萃取象于观清明外畅精肃中贯我仪图之三灵攸赞
　　再诣圣祖位干安
　　肇基骏命巩右鸿业鼎玉龟符垂固万叶灵贶具臻神光煜煜辉祉无疆规重矩叠
　　圣祖位酌献祖安【髙宗御制】
　　瑶原诞啓玉牒肇荣覆育羣有监观圆清酒醴既洽登荐惟诚无有后艰骏惠云仍
　　还位干安
　　皇帝瑞庆长发其祥纂系悠逺遡源灵长徳之克明休烈有光配天作极孝飨是将
　　文舞退武舞进正安
　　持翟成象秉朱就列旄乘整溢鳯仪谐节挥舒皇文歌蹈先烈合好效欢福流有截
　　亚献冲安
　　光熉紫幄神流玉房秉文侑仪嘉虞贰觞震澹醉喜仿佛迪尝璇源之休地乆天长
　　终献冲安
　　灵舆蹇骧毕觞泰筵贰飨允穆祼将克竣垂恩储祉锡羡永年将以庆成燕及皇天
　　诣饮福位干安
　　若木露英青云流霞蔓蔓芝秀冯冯桂华绵瑞无疆产嘏孔奢皇则受之巩我帝家
　　饮福酒报安
　　防酒惟兰勺浆惟椒福流瓒斚光烛琨瑶拜贶清宫凝辉庆霄神其如在徘徊招揺
　　还位干安
　　烝哉我皇继天毓圣逆厘元都对越灵庆如天斯乆如日斯盛瑶图濬邈永隆骏命
　　彻馔吉安
　　房铏陈列室簋登奉告飨具歆展彻惟拱祥光奕奕嘉气蒙蒙受嘏不諐燕天之宠
　　送真太安
　　云车风马灵其来逰天门詄荡神其莫留遗庆隂隂祉发祥流康我有宋与天匹休
　　降殿干安
　　璇庭烂景紫殿流光礼洽干囬福应日昌圣系厐鸿景命溥将徳茂功成率祀无疆
　　诣望燎位干安
　　厥初生民渊濬惟祖芳荐既辍明燎具举徳馨升闻灵贶蕃诩懐濡上灵佑周之祜
　　还大次干安
　　帝假于宫彞承清祀天晖临幄宸卫森峙行繇太室旋趋紫畤率礼不违式旉灵祉
　　理宗明堂前朝献景灵宫乐章【余用旧词】
　　升殿登歌干安
　　我享我将罄兹精意陟降左右维天与契斋明乃心祗肃在位于万斯年百福来备
　　亚献宫架冲安
　　庆云郁郁鸣璆琅琅澹其容与申荐贰觞奉承若宥神其乐康锡以多祉源深流长
　　淳祐祭海神乐章
　　迎神延安宫一曲
　　堪舆之间防钜惟瀛包干括坤吐日滔星祀典载新礼乐孔明鉴吾嘉赖来燕来宁
　　角一曲
　　四溟广矣八纮是纪我宅东南回复万里洪涛飘风安危所倚祀事特隆神其戾止
　　徴一曲
　　若稽有唐克致崇极祝号既升爰増祭式从享于郊神斯受职我祀肇新式祈隂隲
　　羽一曲
　　猗与祀礼四海防同灵之来沛鞭霆驭风肸蠁仿佛在位肃雍佑我烝民式徼神功
　　升降钦安
　　灵之来至垂庆隂隂灵之已坐饬兹五音坛殿聿严陟降孔钦灵宜安留鉴我徳心
　　东海位奠玉币徳安
　　百川所归天地之左澒洞鸿蒙功髙善下行都攸依百禄是荷制币嘉玉以侑以妥
　　南海位奠玉币瀛安
　　祝融之位贵乎三神吞纳江汉广大无垠长为委输祐我黎民敬陈明享允鍳恭勤
　　西海位奠玉币润安
　　蒲昌之泽派引天潢羲娥出入浩渺微茫葢髙斯覆犹隔封疆我思六合肇正吉昌
　　北海位奠玉币瀚安
　　瀚海重润地纪亦归吞受百渎限制北陲一视同仁我心则怡嘉荐玊币神其格思
　　奉俎丰安
　　昭格灵贶祀典肇升牲牷告充雕俎是承荐防効物省徳惟馨灵其有喜万宇肃澄
　　东海位酌献熈安
　　沧溟之徳东南具依熬波出素国计攸资石臼却敌济我王师祀其享锡益燕绥
　　南海位酌献贵安
　　南溟浮天旁通百蛮风樯迅疾琛舶来还民商永頼坐消寇奸荐兹嘉觞弭矣惊澜
　　西海位酌献类安
　　积流防派被于流沙布润施泽功均迩遐我秩祀典四海一家祗荐令芳灵其享嘉
　　北海位酌献溥安
　　鯈忽防同裴回安留牲肥酒香晨事聿修惟徳之凉曷奄九州帝命是祗多福是求
　　亚终献飨安
　　笾豆有楚贰觞斯旅神其醉饱式燕以序百灵秘怪蜿蜒飞舞锡我祺祥有永终古
　　送神成安
