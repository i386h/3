<!-- { "loadSidebar": true } -->
　　仲防见本类
　　王兆云王氏杂记十四卷
　　兆云见史类
　　徐昌祚燕山丛録二十二卷
　　昌祚字伯昌常熟人
　　【臣】等谨案是编多载京畿之事故以燕山为名
　　江东伟芙蓉镜孟浪言四卷
　　东伟字青来自号壶公开化人万厯举人
　　沈徳符敝帚轩剰语三卷补遗一卷
　　徳符见史类
　　王同轨耳谈十五卷
　　同轨字行父黄冈人由贡生官江宁县知县
　　姚宣闻见録一卷
　　宣字懋昭应天人
　　汪云程逸史搜竒【无卷数】
　　云程徽州人
　　闻性道四明龙荟一卷
　　性道见史类
　　【臣】等谨案是书专载四明诸井潭龙神见伏灵迹
　　梅鼎祚才记十六卷
　　鼎祚字禹金宣城人
　　以上异闻
　　宋
　　邱濬牡丹荣辱志一卷
　　濬字道源黟县人天圣进士官至殿中丞
　　李石续博物志十卷
　　石见经类
　　【臣】等谨案是书旧题晋李石撰然书中称曾公亮得龙之脊王安石得龙之晴又陈正敏遯斋闲览曾慥集仙传均宋时书其为南宋时之李石明甚其误以为晋人者当由未攷原书故也
　　陈日华谈谐一卷
　　日华孝宗时人
　　沈俶谐史一卷
　　俶始末无攷
　　周守忠古今谚一卷
　　守忠见杂家类
　　张致和笑苑千金一卷
　　致和南宋时人
　　滑稽小传二卷
　　不着撰人名氏
　　醉翁滑稽风月笑谈一卷
　　不着撰人名氏
　　元
　　郑持正文章善戯一卷
　　持正始末无攷
　　宋元懐拊掌録一卷
　　元怀延祐时人
　　古杭杂记诗集四卷
　　不着撰人名氏据目録末题识盖元时江西书贾所刋也
　　【臣】等谨案陶宗仪説郛内亦载有是书题元李东有撰然与此本参较仅首二条相同余皆互异谨附识
　　玊堂诗话一卷
　　不着撰人名氏
　　明
　　牛衷埤雅广要二十卷
　　衷官蜀府防衞千户里贯无攷
　　支立十处士传一卷
　　立字中夫嘉兴人天顺中官翰林院孔目
　　黄暐篷类记五卷
　　暐字日升号东楼吴县人治进士官至刑部郎中
　　防潜博物志补二卷
　　潜字用之丰城人治举人官云南賔州知州
　　黄谦古今文房登庸録一卷
　　谦江宁人始末无攷
　　陆奎章香奁四友传二卷
　　奎章字子翰武进人
　　陈中州居学余情三卷
　　中州字洛夫青田人由贡生官庐江教谕
　　杨慎古今谚二卷　古今风謡二卷
　　慎见经类
　　舒缨梨洲野乗【无卷数】
　　缨字振伯余姚人嘉靖进士官王府长史
　　郭子章六语三十卷
　　子章见经类
　　陈禹谟广滑稽三十六卷
　　禹谟见经类
　　朱维藩谐史集四卷
　　维藩淮安人据自序称题于豫章官署不详何官
　　陈世寳古今寓言十二卷
　　世寳字介锡钜鹿人万厯中官监察御史巡按江西
　　陈邦俊广谐史十卷
　　邦俊字良卿秀水人
　　呉从先小自纪四卷艳纪十四卷清纪五卷别纪四卷
　　从先爵里无攷
　　梅鼎祚青泥莲花记十三卷
　　鼎祚见本类
　　以上琐语










　　钦定续文献通考卷一百八十
　　钦定四库全书
　　钦定续文献通考卷一百八十一
　　经籍考
　　子【农家　谱録】
　　【臣】等谨案汉班固谓农家者流盖出于农稷之官播百谷劝耕桑以足衣食逮乎唐志着録取类斯杂马端临已议其非今祗择其应列于农家者按时代辑入而别増谱録一门次于后焉
　　宋史艺文志农家类一百七部四百三十三卷
　　辽金元三史不立艺文志散见各纪传中
　　明史艺文志农家类二十三部一百九十一卷
　　元
　　农桑辑要七卷
　　元世祖时官撰颁行本
　　【臣】等谨案是书前有至元十年翰林学士王磐序称诏立大司农司不治他事专以劝课农桑为务行之五六年功效大着农司诸公又虑播植之宜蚕缲之节未得其术于是徧求古今农家之书摭其切要纂成一书镂为板本进呈将以颁布天下考元史称世祖即位之初首诏天下崇本抑末于是颁农桑辑要之书于民即是书也书凡分典训耕垦播种栽桑养蚕菜果实竹木药草孶畜十门
　　鲁明善农桑衣食撮要二卷
　　明善辉和尔【旧作畏吾儿今改正】人父字鲁遂以为氏名鐡柱以字行延祐甲寅出监寿郡撰此书
　　【臣】等谨案是编循十二月令件系条别盖犹四民月令四时纂要诸书之遗意也
　　王祯农书二十二卷
　　祯字伯善东平人官丰城县尹
　　【臣】等谨案是书凡农桑通诀六谷谱四农器图十二每图之末系以铭賛诗赋所载水器尤于实用有禆
　　明
　　周王橚救荒本草二卷
　　橚太祖第五子洪武十一年封十四年就藩开封建文中废徙云南永乐初复爵洪熈元年薨諡定【臣】等谨案明史称橚好学能词赋以国土坦衍庶草蕃庑考核其可佐饥馑者四百余种绘图上之即此书也
　　桂萼经世民事録十二卷
　　萼见史类
　　【臣】等谨案是书乃萼为武康令时所编
　　王磐野菜谱一卷
　　磐字鸿渐髙邮人
　　马一龙农说一卷
　　一龙字负图溧阳人嘉靖进士官至国子监司业
　　王世懋学圃杂疏一卷
　　世懋见史类
　　【臣】等谨案是编分花果蔬瓜豆竹六类各疏其品目及栽植之法大致以花为主而草木之类则从略
　　王象晋羣芳谱三十卷
　　象晋见杂品类
　　周文华汝南圃史十二卷
　　文华字含章苏州人前有万厯庚申陈元素序称为光禄
　　【臣】等谨案是编分月令栽种花果木果水果木本花条刺花草本花竹木草蔬菜豆十二门皆叙述栽种之法间以诗词
　　王路花史左编二十七卷
　　路字仲遵嘉兴人
　　【臣】等谨案是书皆载花之品目故实分类编辑前有陈继儒序与路所作小引皆称二十四卷考是编第二十五卷花之友二十七卷花之器皆题潭云宣猷驭云子补二十二卷花麈题百花主人辑则此三卷乃后人所补入而刋书者并为一编耳又路小序称此书为左编别有右编为花之辞翰约一十二卷盖有其名而未成书者也
　　徐光启农政全书六十卷
　　光启见经类
　　【臣】等谨案是编摠括农家诸书裒为一集凡农本三卷田制二卷农事六卷水利九卷农器四卷树艺六卷蚕四卷蚕桑广类二卷种植四卷牧养一卷制造一卷荒政十八卷别有陈子龙删补本四十六卷子龙所作凡例称删者十之三补者十之二今只有传钞之本要不及光启原本之详悉也
　　熊三防泰西水法六卷
　　三防西洋人
　　【臣】等谨案是书成于神宗万厯壬子皆记取水蓄水之法
　　鲍山野菜博録四卷
　　山字元则号在斋婺源人尝入黄山筑室白龙潭上七年偹尝野蔬诸味因次其品类别其性味详其调制着为是编
　　吴彦匡花史十卷
　　彦匡爵里无考
　　沈氏农书一卷
　　题涟川沈氏撰
　　【臣】等谨案是书成于崇祯末沈氏为湖州人故所述皆吴中土宜云
　　古农家
　　宋
　　墨经一卷
　　题晁氏撰
　　【臣】等谨案何防春渚纪闻云晁季一生平无他嗜独见墨喜动眉宇其所制铭曰晁季一寄寂轩造者不减潘陈又称其与贺方回张秉道康为章皆精究和胶之法其制皆如犀璧此书中论胶云有上等煤而胶不如法墨亦不佳如得胶法虽次煤能成善墨与所言精究和胶法亦合疑为晁季一作也季一名贯之晁说之之兄弟行尝为枢宻院检讨官
　　砚谱一卷
　　不着撰人名氏
　　【臣】等谨案是编杂録砚之出产与其故实
　　端溪砚谱一卷
　　不着撰人名氏末有淳熈十年东平荣芑跂曰右缙云叶樾交叔传此谱
　　陈敬香谱四卷
　　敬字子中河南人
　　蔬食谱一卷
　　题清漳陈达叟撰达叟始末无考
　　【臣】等谨案左圭百川学海所刻其序自称本心翁而书前标题乃作门人清漳友善书堂陈达叟编则达叟乃编其师之书非所自撰也
　　宋祁益部方物略记一卷
　　祁字子京雍邱人天圣进士官至翰林学士承防諡景文
　　【臣】等谨案是编乃祁知益州时所作
　　刘防刘氏菊谱一卷
　　防彭城人仕履无考
　　【臣】等谨案是书前有自序称崇寜甲申为龙门之游访刘元孙所居相与订论为此谱盖徽宗时人
　　赵时庚金漳兰谱三卷
　　时庚魏王廷美九世孙
　　陈仁玉菌谱一卷
　　仁玉字碧栖台州仙居人擢进士第开庆中官礼部郎中浙东提刑入直敷文阁
　　【臣】等谨案是编偹载菌所生之地所探之时与其形状色味凡十一种
　　史铸百菊集谱六卷菊史补遗一卷
　　铸字顔甫号愚斋山隂人
　　周必大唐昌玉蕋辨证一卷
　　必大见史类
　　【臣】等谨案唐昌玉蕋辨证已载入平园集中此乃摘出别行之本
　　陆防天彭壮丹谱一卷
　　防字务观山隂人始以防补官孝宗初召见赐进士出身仕至宝章阁待制封渭南伯
　　王贵学兰谱一卷
　　贵学字进叔临江人
　　兰易一卷附録兰易十二翼一卷　兰史一卷
　　题鹿亭翁撰不著名氏
　　陈思海棠谱三卷
　　思临安人理宗时书贾也
　　杜绾云林石谱三卷
　　绾字季扬号云林居士山隂人宰相衍之孙
　　元
　　陆友墨史二卷
　　友字友仁亦字宅之平江人
　　陈椿熬波图【无卷数】
　　椿天台人
　　【臣】等谨案是书乃顺帝元统中椿为下砂盐司因前提干旧图而补成者也自各团灶座至起运散盐为图四十有七图各有说后系以诗
　　忽思慧饮膳正要三卷
　　忽思慧官饮膳太医元世祖时人
　　易牙遗意二卷
　　旧题韩奕撰奕字公望平江人生于元文宗时入明遁迹不仕终于布衣
　　【臣】等谨案是编仿古食经之遗考奕与王宾王履齐名称吴中三高士未必屑屑于此疑好事者所伪托也
　　贾铭饮食须知八卷
　　铭海寜人自号华山老人元时尝官万戸入明已百岁太祖召见问其平日頥养之法对曰要在慎饮食因以此书进赐防礼部而还
　　【臣】等谨案是书所载皆物性之相反相忌者
　　馔史一卷
　　题元人撰不著名氏
　　【臣】等谨案永乐大典所载有天府聚珍妙馔集一卷不着时代名氏谨附识
　　明
　　宣徳鼎彞谱八卷
　　宣徳中礼部尚书吕震等奉勅编次
　　沈继孙墨法集要一卷
　　继孙洪武时人自署其籍为姑苏余不可考
　　【臣】等谨案是编为图二十有一图各有说自浸油以至试墨叙次详核具有条理
　　陆深古竒器録一卷
　　深见史类
　　郭子章蠙衣生劒记一卷　蠙衣生马记一卷
　　子章见经类
　　钱希言劒防二十七卷
　　希言见杂家类
　　胡文焕古器具名二卷附古器总说一卷
　　文焕见杂家类
　　分宜清玩谱一卷
　　不着撰人名氏
　　【臣】等谨案是编皆严嵩家藏弆书畵器玩之目
　　黄鹤槎居谱一卷
　　鹤字修翎宜兴人嘉靖进士
　　江贞歙砚志三卷
　　贞字吉夫婺源人官绍兴府教授
　　程君房程氏墨苑十二卷
　　君房歙县人
