<!-- { "loadSidebar": true } -->
　　理宗嘉熈四年四川宣抚使孟珙招集麻城县巴河安乐矶管公店淮民三百五十有九人皆沿边经战之士号宁武军又回鹘爱里八都鲁帅壮士百余老稚百一十五人马二百六十匹来降创飞鹘军
　　忠义军虎翼军
　　理宗嘉熈四年十一月诏荆鄂都统制张顺以私钱招襄汉溃卒创忠义虎翼两军及援安庆池州有功特予官两转
　　山水寨
　　理宗淳祐三年六月资政殿学士知温州赵与懽乞废并诸寨増置镇海寨兵以备仓猝从之十年十月诏淮西疆埸延袤八百余里近令沿江制司团结耕屯渐已就绪但制阃置司江南相去差逺可令淮西提举李子逹就司空山创司提举本路山寨
　　王圻曰李鸣复奏曰寨之有家计向者吴玠实创之岷曰仇池鳯曰秋防原阶曰杨家崖成曰董家山是四者皆有险可恃有泉可饮又为之粮以食为之屋以居无事则寓于州有事则归于寨其为虑盖甚悉也古人设险守国殆不过此吴曦之变以后边帅欲筑城以为守而家计寨之实遂废曩时蜀帅又欲列栅以为固而山寨之役遂兴夫谓之山寨与前所谓家计寨若类矣而实非也盖家计寨凡四择地利之絶险者为之而山寨则为数七十无其险也家计寨之设乃官与民相保聚其力足以捍敌而山寨则家自为活无其力也彩画成图但诧观美多张虚势无补实用是驱之使就死地也以山寨之受祸也而并与其足以避祸者废而不葺亦未之思耳臣谓家计寨宜复旧者此也
　　武胜军
　　理宗淳祐四年七月诏收沿淮失业壮丁为武胜军以五千人为额
　　威敌军
　　理宗景定二年知潭州汪立信以潭为湖湘重镇创威敌军所募精鋭数千人后頼其用
　　是年襄阳被围急立信移书贾似道曰内郡何事乎多兵宜尽出之江干以实外御算见兵可七十余万人老弱柔脆十分汰二为选兵五十余万人而沿江之守则不过七千里若距百里为屯屯有守将十屯为府府有总督其尤要害处輙参倍其兵无事则泛舟长淮往来防徼有事则东西齐奋战守并用刁斗相闻餽饷不絶互相应援以为聫络选宗室亲王忠良有干用大臣立为统制分东西二府以莅此上防也
　　镇边军
　　度宗咸淳元年三月京湖制置司创置
　　武鋭军
　　度宗咸淳五年两淮制置司李庭芝募汴南流民二万余人屯驻扬州号武鋭军
　　武定军
　　恭帝徳祐元年十一月元兵既破广徳军陈宜中仓皇发临安民年十五以上者皆籍为兵号武定军【臣】等谨按宋末有生劵军熟券军【度宗咸淳九年四川制司有言戍兵生劵人之语当即召募之民兵也熟券事无可征】请粮军通事军【通事军宋以招纳北地防古人为之】福建畬军手号军手记军湼手军【此三军当异名而同实恭帝初有执民为兵尽湼刺之之事湼刺本宋时旧制也】江南盐徒军土兵之名宋史中皆不详载元史中每有宋亡后招集其遗军之事今摘録其名于此
　　又按兵志载熈宁以后之制凡河北至四川十二路歩军骑军之额其总名如河北改号崇胜四川改号克寜之类通考皆已载入而其各指挥之名考史文于分注中皆无中兴以后故皆不载而备録建炎后禁厢二条于左以补通考所未备建炎后禁厢兵威果【安吉嘉兴杭平江常严镇江绍兴庆元温台婺处隆兴江寜国南康潭永衢道邵武建宁南剑全福兴化漳汀】全捷【中兴立杭婺安吉平江泉镇江绍兴庆元寜国寳应福】雄节【杭安吉嘉兴平江常严温镇江绍兴江隂庆元台婺处】武卫【镇江绍兴温婺潭】威捷【杭温镇江绍兴婺潭】雄捷【中兴立绍兴】威胜【中兴立寳庆庆元】翼虎【中兴立隆兴】雄畧【中兴立吉潭永衢隆兴全福广容】忠节【中兴立隆兴抚临江宁国江建昌兴国南康】武雄【抚隆兴江建昌吉兴国南安袁临江寜国南康】靖安【中兴立全寳庆】静江【桂阳郴衡道金】广节【中兴立邵武福漳建寜南剑兴化汀】广二广三指挥【中兴立全】亲効【中兴立广】澄海【广循连南雄封英徳南恩恵潮藤容贺徳庆昭高钦雷】
　　建炎后厢兵武严宣効壮役【中兴立】备军【中兴立】神卫剩员【侍卫步军中兴厢军】广丰仓剩员【中兴立】广効【中兴有拣中广効在广効立　按立字当作上字】御营喝探【中兴在京师】武和【开封一指挥中兴左右二指挥在京】武肃【中兴在京师】忠靖【一指挥开化属步军】奉化【属步军三指挥中兴有拣中奉化在奉化上】劲勇【在京】崇胜【一指挥中兴有拣中崇胜在崇胜上】雄猛【一指挥】保宁【中兴有拣中保宁在保宁上】宁淮【中兴在淮南】捍江【杭】宣节【中兴在寳庆潭永武冈郴衡全桂阳靖道沅】効勇【中兴江东西】保节【中兴五指挥】克宁【中兴四川】宁江【中兴立一指挥】清化【中兴广西】牢城【诸州以待有罪配人】崇节【中兴杭安吉平江江隂常严镇江温庆元台婺江东西　按奉化本京东路总军名劲武本京西路总军名崇胜本河北路总军名雄猛本河东路总军名保宁本陜西路总军名寕准本淮南路总军名宣节本荆湖路总军名効勇本江南路总军名保节本福建路总军名克宁本四川路总军名清化本广南路总军名崇节本两浙路总军名皆见史志与通考自中兴之后京东京西河北河东陜西五路之地皆已属金故此五路军名分注中并不书其在何地大约地既失而军名尚存耳余诸军皆各着其地与前各路相合惟福建仍属宋地而保节不书地名当是偶遗之耳】开江【中兴平江】横江【中兴平江杭】宁节【中兴台福宁国建宁靖】清务【中兴婺】山场【中兴婺】効勇【中兴隆兴抚贑建昌兴国南安袁吉临江宁国南康】靖安【中兴立潭永常徳】静江【二指挥】威果【见禁军】雄畧【中兴四指挥】澄海【中兴武冈全】丰国监【中兴立建宁】驾纲【中兴立】长运【中兴立】脩江【中兴杭】都作院【中兴杭】小作【中兴立杭】清河闸【中兴立杭】开湖司【中兴立杭】北城堰【中兴立杭】西河广济【中兴立杭】楼店务【中兴立杭】长安堰闸【中兴立杭】壮城【帅府望郡立之】鼓角匠船务【中兴立杭　按自丰国监以及在杭诸军皆所以备给使工役之事非可用以战守者今以其亦为军名故依史志备列之】
　　又按兵志所载建炎后乡兵皆已载马端临考【通考于南渡后所列乡兵之目核之兵志惟少枪杖手与湖南乡社二军然通考已于北宋时类叙之矣福建枪杖手通考言绍兴五年罢之兵志中失载此语】兵志于光宗宁宗而后乡兵之制絶无纪载惟书山水砦兵亦详列于左
　　建炎后砦兵两浙西路临安府十三砦【外沙海内管界茶槽南荡东梓上管赭山黄湾砍石奉口许村下塘】安吉州七砦【管界安吉秀塞吕小幽岭下塘北豪臯塘】平江府八砦【吴江吴长许浦福山白茅江湾杨林角头】常山五砦【管界小河马迹香兰分界】江隂军二砦【申港石牌】严州五砦【威平港口鳯林茶山管界】两浙东路庆元府十砦【浙东结琦三姑管界大嵩海口白峯岱山鸣鹤公塘】温州十三砦【城下管界馆头青奥梅奥鹿西浦门南监东北三尖北监小鹿大荆】台州六砦【管界亭塲吴都白塔松门临门】处州二砦【管界梓亭】江南东路南康军五砦【大孤山水陆四望山河湖左望】江南西路隆兴府七砦【都廵邬子松门港口定江杉甫管界】抚州七砦【城南防田乐安镇马旗歩招擕湖平】江州六砦【管界江内茭石马当城子头孤山】兴国二砦【池口□湖】袁州四砦【都巡四县管界白斜】临江军三砦【水军水陆管界】吉州十六砦【富田走马塍永和镇观山明徳沙溪西平山杨宅栗传禾山胜乡造口秀洲新砦北乡黄茅峡】荆湖南路永州三砦【都廵同巡衡永界】寳庆三砦【黄茅西县卢溪】郴州五砦【管界安福清要赤石上犹】武冈军十砦【三门石查真良岳溪临口闗峡黄石新宁绥寜永和】道州四砦【管道宁逺江华永明】金州四砦【上军角口吉寜平塘】福建路邵武军十砦【同巡检大寺水口永安明溪仁寿西安永平军口梅口】建寜府七砦【黄琦筹岭盆亭麻沙水吉苦竹仁寿】南剑州八砦【沧峡洛阳浮流岩前同巡仁夀万安黄土】泉州五砦【都巡同巡石井小兠三县】福州四砦【辜岭甘蔗五县水石】兴化军二砦【同巡巡盐】漳州二砦【同巡虎岭】广西路贺州二砦【临贺富川】昭州四砦【昭平云峒酉岭直山】钦州二砦【西县管界】
　　辽太祖神册元年十二月收山北八军
　　太宗大同元年魏博节度使赵延寿请以晋降卒戍南边从之
　　时晋军降者二三十万人遣杜重威将之南行及河帝以兵众恐为变欲悉拥而纳之河流以言者諌而止次陈桥久雪士卒冻馁咸怨重威相聚而泣帝意犹欲诛之延寿请尽徙其家于恒定云翔之间每嵗分畨使戍南边可以无患帝悦而从之
　　圣宗统和初总南面军务耶律休格均戍兵立更休法四年十一月置诸部监勒所部各守营伍毋相错杂兴宗重熈初西北路招讨使耶律达噜请减军籍三千二百八十人
　　十五年七月籍诸路军
　　二十年十月括诸道军籍
　　道宗清宁二年六月命有司籍军补边戍
　　四年三月募天徳镇武东胜等处勇捷者籍为军大安九年十月遣使籍诸路兵
　　天祚帝天庆四年诏中京上京长春辽西四路计户产出军
　　时初败于女直召南府宰相张琳付以东征事琳以军国大计旧制汉人不与辞不允乃奏曰前日之败失于轻举若用汉兵二十万分道进计无不克者帝许其半仍诏中京等四路计户产出军时有起至二百军者生业荡防民甚苦之四路军甫集寻复遁去
　　五年六月籍诸路兵有杂畜十头以上者皆从军契丹国志曰高永昌叛于渤海使张琳讨之始招所谓转户军盖辽东渤海乃夙所仇若其转户则使从良庶几捐躯奋命命下得兵二万余
　　七年十二月遣伊勒希巴扎拉与太公鼎诸路募兵契丹国志曰耶律淳僣号之初汉军多而畨军少萧干建议籍东西奚二千余人及岭外南北大王伊实王皮室伊喇司辽民窜山谷沙漠间者令州县招之得万余户户选一人为军支赡家钱三十贯谓之瘦军
　　大首领部族军
　　辽时亲王大臣体国如家征伐之际往往置私甲以从王事大者千余骑小者数百人着籍皇府国有戎政量出三五千骑留余兵为部族根本有太子军伟王军永康王军千越王军麻答军五押军
　　众部族军
　　【臣】等谨按约尼九帐族横帐三父房族国舅帐巴哩伊苏济勒族国舅部族此营卫志中标曰内四部族者也此外众部族兵卫志云分南北府守卫四边頋以营卫志中所列防考不无同异今防二志互为证订详列于左
　　北府者二十八部
　　侍从宫帐者奚王府部
　　镇南境者五院部六院部【兵卫志言北王府锡哩军南王府锡哩军即五院六院部所云南北府乃南北大王府实皆属北宰相府也奚王府部五六院部与南府所属之伊实部所谓四大王府为大部族也】
　　属东北路招讨司者威部
　　属东北路统军司者奚六部初奚有五部曰约啰伯特敖拉美嘉绰里特降于太祖号五部奚天賛八年又置托辉部遂号六部奚圣宗合敖拉美嘉托辉三部为一専号敖拉部特置南尅部北尅部以足六部之数
