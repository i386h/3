<!-- { "loadSidebar": true } -->
　　凡二十人携水瓶金鹿卢一人由右执销金净巾一人由左捧金香毬金香合各二人分左右捧金唾壶一人由左捧金唾盂一人由右执金拂四人执雉扇十人各分左右行【冠凤翅镂金防销金绯罗袄销金绯罗结子销金绯罗系腰紫罗衫五色嵌金黄云扇瓘玉束带】
　　明
　　明史舆服志曰宋中兴以后皇后尝乘龙肩舆至用红板轿则自明始世宗嘉靖十三年谒庙后妃俱乘肩舆出宫至奉天门降舆升辂焉
　　皇后辂
　　辂【髙一丈一尺三寸有竒】平盘前后车櫺并雁翅四垂如意滴珠板辕【长一丈九尺六寸】皆红髹辕用抹金铜鳯头鳯尾鳯翎叶片装钉平盘左右垂防泥板及轮二贯轴一毎轮幅十有八皆红髹辋以抹金钑花铜叶片装钉轮内车毂用抹金铜钑莲花瓣轮盘装钉轴中纒黄绒驾辕诸索辂亭【髙五尺八寸有竒】红髹四柱槛座上沈香色描金香草板十二片前左右有门【髙四尺五寸有竒广二尺四寸有竒】门旁沈香色线金菱花槅各二下绦环板有门锨抹金铜钑花叶片装钉后红髹五山屏风戗金鸾鳯云文屏上红髹板戗金云文中装雕木浑贴金鳯一屏后红髹板俱用抹金铜钑花叶片装钉亭底红髹上施红花毬红锦褥蓆红髹坐椅一靠背雕木线金五彩装鳯一上下香草云板各一红福寿板一并褥椅中黄织金倚靠坐褥四周有椅裙施黄绮帷幔【或黄线罗】外用红帘十二扇前二柱戗金上宝相花中鸾鳯云文下文锦辂亭并圆盘【髙二尺有竒】抹金铜立鳯顶带仰覆莲座垂攀顶黄线圆绦四盘上红髹下四周沈香色描金云文内青地五防云文以青饰辂盖内宝盖红髹匡鬭以八顶冐以黄绮顶心及四周绣鳯九并五防云文天轮三层红髹上雕木贴金边耀叶板七十二片内饰青地雕木五彩云鸾鳯文三层间绘五彩云衬板七十二片下四周黄铜装钉上施黄绮沥水三层间绣鸾鳯文四垂青绮络带绣鸾鳯各一圆盘四角连辂坐板用攀顶黄线圆绦四辂亭前后有左右转角阑干各二扇内嵌绦环板皆红髹计十二柱柱首雕木红莲花线金青緑装莲花抱柱其踏梯行马之属与大马辇同
　　安车制【髙九尺七寸有竒】平盘前后车櫺并雁翅板辕二【长一丈六尺七寸有竒】皆红髹用抹金铜鳯头鳯尾鳯翎叶片装钉平盘左右垂防泥板及轮二贯轴一毎轮幅十有八皆红髹轴中纒黄绒驾辕诸索车亭【髙四尺四寸】红髹方柱四上装五彩花板十二片前左右有门【髙三尺七寸有竒广二尺二寸有竒】旁红髹十字槅各二后三山屏风屏后壁板俱红髹用抹金铜钑花叶片装钉亭底红髹板上施红花毯红锦褥四周施黄绮帷幔外用红四扇车盖用红髹抹金铜宝珠顶带莲座【髙六寸】四角抹金铜鳯头用攀绦四并红髹木鱼盖施黄绮沥水三层销金鸾鳯文鳯头下垂红帉錔其踏梯行马幰衣与辂同行障坐障皆以红绫为之绘升降鸾鳯云文行障绘瑞草于沥水坐障绘云文于顶
　　舆服志曰安车本周礼后五辂之一应劭汉官仪卤簿图有五色安车晋皇后乘云母安车唐皇后安车制如金辂惟明安车为简素行障坐障自唐宋有之皇后重翟车后皆有行障六坐障三夹车宫人执之而唐书宋史皆不载其制金史行障坐障见前明制则如右
　　太皇太后皇太后辂及安车行障坐障制与皇后同皇妃车
　　名曰鳯轿与歴代异名其制青顶上抹金铜珠顶四角抹金铜飞鳯各一垂银香圆宝盖并防结轿身红髹木匡三面篾织纹簟绘以翟文抹金铜钑花叶片装钉红髹防饰以抹金铜鳯头鳯尾青销金罗縁邉红帘并看带内红交牀并坐踏褥红销金罗轿衣一顶用销金宝珠文沥水香草文看带并帏皆鳯文红油绢雨轿衣一自皇后以下皆用行障二坐障一第别以彩绘皇妃行障坐障俱红绫为之绘云鳯而行障沥水绘香草
　　东宫妃车
　　亦曰鳯轿小轿制俱同皇妃行障坐障之制亦同
　　亲王妃车
　　亦曰鳯轿小轿制俱同东宫妃惟鳯轿衣用木红平罗小轿衣二一用矾红纻丝一用木红平罗行障坐障制同东宫妃
　　公主车
　　宋用厌翟车明初因之其后定制鳯轿行障坐障如亲王妃
　　郡王妃及郡主车
　　俱用翟轿制与皇妃鳯轿同第易鳯为翟行障坐障同亲王妃而绘云翟文
　　皇后仪仗
　　丹陛仪仗三十六人黄麾二防五色绣旛六戈五色绣旛六锽五色锦旛六小雉扇四红杂花团扇四锦曲盖二紫方繖二红大繖四　丹墀仪仗五十八人班剑四金吾仗立卧仪刀镫杖骨朶斧各四响节十二锦花盖二金交椅金踏脚金水盆金水罐各一方扇八　宫中常用仪卫二十人内使八人色绣旛二金斧金骨朶各二金交椅金脚踏各一宫女十二人金水盆金水罐金香炉金香合金唾壶金唾盂各一拂子二方扇四
　　仪卫志曰洪武元年定永乐元年増置红杖一对
　　太皇太后皇太后仪仗与皇后同
　　皇妃仪仗
　　红杖二清道旗绛引旛各二戈氅防氅仪锽氅吾杖仪刀班剑立卧镫杖骨朶金钺各二响节四青方繖四红绣圆繖一绣方扇四红花圆扇四青绣圆扇四交椅脚踏各一拂子二水盆水罐香炉香合唾盂唾壶各一红纱灯笼四
　　东宫妃仪仗
　　红杖二清道旗绛引旛各二仪锽氅戈氅防氅吾杖仪刀班剑立卧瓜镫杖骨朶金钺各二响节四青方繖二红素圆繖二红绣圆繖一红绣方扇红绣花圆扇青绣圆扇各四交椅脚踏各一拂子二水盆水罐香炉香合各一红纱灯笼四
　　永乐二年礼部言东宫妃仪仗如亲王妃惟香炉香合如中宫但亦不用金其水盆水罐皆用银从之
　　亲王妃仪仗
　　红杖二清道旗绛引旛各二防氅吾仗仪刀班剑立瓜卧瓜骨朶镫杖各二响节四青方繖二红防画云鳯繖一青孔雀圆扇红花扇各四交椅脚踏水盆水罐各一纱灯笼四拂子二
　　公主世子妃仪仗俱同亲王妃
　　郡王妃仪仗
　　红杖二清道旗绛引旛各二防氅吾杖班剑立瓜骨朶各二响节二青方繖二红圆繖一青圆扇红圆扇各二交椅脚踏各一拂子红纱灯笼各二水盆水罐各一
　　郡主仪仗
　　红杖清道旗班剑吾杖立瓜骨朶各二响节二青方繖红圆繖各一青圆扇红圆扇各二交椅脚踏水盆水罐各一红纱灯笼拂子各二
　　仪卫志曰郡王仪仗有交椅马杌皆木质银裹水盆水罐及香炉香合皆银质抹金量折银三百二十两郡王妃仪仗有交椅等大器量折银一百六十两余皆自备充用【此旧例也】嘉靖四十年定除亲王及亲王妃初封仪仗照例颁给外其初封郡王及郡王妃折银等项并停止万厯十年定郡王初封系帝孙者仪仗照例全给系王孙者免盖宗室分封渐多势难徧给也
　　皇太子皇子公卿以下车辇卤簿
　　辽皇太子车辂
　　金辂从祀享正冬大朝纳妃用之册皇太子仪乘黄令陈金辂皇太子升降金辂【互见册立皇太子门】
　　辂车五日常朝享宫臣出入行道用之金饰紫幰朱里驾一马
　　四望车吊临用之金饰紫油纁通幰驾一马
　　【臣】等谨按以上皆志所谓汉舆也自皇太子以下志则阙焉不可考矣
　　金皇太子车
　　其制赤质金饰诸末重较箱画虞文鸟兽黄屋轼作赤伏鹿龙辀金鳯一轼前设障尘朱盖黄里轮画一牙左建九斿右载闟防旗首衔金龙头结绶及铃緌八鸾在衡二铃在轼驾赤骝四金鍐方釳挿翟尾镂锡鞶缨九就皇帝辂自顶至地髙一丈七尺今閷四分之一【为一丈三尺二寸】脩广之閷亦如之
　　世宗大定六年十二月奏皇太子金辂典故制度及上用金辂仪式奉勅详定辀旗旂首及应用龙者更以麟为饰省去障尘等物上用金辂名件色数依上公以九为节减四分之一上用辂轼前有金龙改为防鹿轼上坐龙改为鳯旗十二旒减为九驾赤骝六减为四及褥用黄罗处改用梅红余并具体成造
　　王公以下车
　　制一品辕用银螭头凉棚杆子月板并许以银装饰三品以上螭头不得施银凉棚杆子月板亦听用银为饰五品以上辕狮头六品以上辕云头庶人坐车平头止用一色黑油
　　亲王鞍涂金银裹仍钑以开花障泥用紫罗饰以锦辔以涂金银装束用丝结王家小功以上太皇太后皇太后大功以上皇后期亲以上并一品官及官职俱至三品以上者障泥许用金花若经赐或御毬塲内不在禁限
　　旧制亲王宰执任外者皆服小防束带银鞍丝鞭大定中以京尹亦外官三品而与亲王无别遂命不得御银鞍丝鞭惟同外三品例幞头带展皂视事章宗承安二年制防卫铜装鞍辔不得借人庶人马鞍许用黑漆以骨角铁为饰不得用玉铰具及金银犀象饰鞍辔
　　皇太子卤簿
　　受册宝谢庙凡大礼大朝会则用之有司奏当用唐宋仪礼诏止用千人
　　中道清油队二十四人折冲都尉一人白泽旗一五人弩四弓六矟八【并骑】　清道直荡队一十八人折冲都尉二人矟四弓矢十二【并骑】　诞马四八人　正直旗队三十三人果毅都尉一人重轮旗一驯犀旗二野马旗一驯象旗二旗各五人【并骑】　细引队一十四人果毅都尉二人弓矢六矟六【矟与弓矢相间并骑】　前部鼓吹九十八人【并骑】府司二人金钲防鼓各二大鼓十二长鸣八铙鼓二箫笳各六帅兵官二节鼓二小鼓十二中鸣八桃皮筚篥歌各四拱辰管筚篥各六大横吹十二羽葆鼓二帅兵官二　繖扇八梅红繖二大雉扇四中雉扇二小舆一十八人　导引官一十二人中允谕德庶子詹事各二人太师太傅太保少师各一人在金辂后【并骑】　亲勲翊卫团子队七十四人郎将二人仪刀七十二【并骑】　金辂七十人　三卫队一十八人【执仪刀】　厌角队六十二人郎将一人祥云旗一五人弩三弓矢七矟十五【并骑】又郎将一人旗弩弓矢矟等同上【并骑】　朱团扇一十六人司御率府校尉四人【骑】朱团扇紫曲盖各三大角一十八　后部鼓吹五十四人【并骑】管押指挥一人金钲防鼓各一铙鼓二箫歌筚篥各六节鼓一主帅二人笛六笳四拱辰管六小横吹十主帅二人　后拒队四十六人果毅都尉一人【骑】　三角兽旗一五人弩四弓矢十六矟二十
　　【臣】等谨按清油队二十四人以折冲至弓矟计之其数适合余亦如之惟正直旗队三十三人自果毅都尉以下至象旗止三十一人前部鼓吹九十八人自府司以下至帅兵官二共一百人朱团扇一十六人其下乃有二十八人此必史偶有讹也或疑前部鼓吹有帅兵官各二当有一衍者则后部鼔吹何尝无主帅各二人耶姑阙疑以备考
　　外仗左行二百四人　牙门十六人【并骑】牙门旗一三人监门校尉三人郎将一人班剑九　前第一队二十七人司御率府一人果毅都尉一人折冲都尉一人主帅一人【并骑】绛引旛三首九人麟头竿二仪锽斧二弓矢二麟头竿二仪锽斧二朱刀盾二小防二第二第三第四第五队各一十四人与第一部麟头竿以下同　后第一队四十七人牙门旗一三人监门校尉三人果毅都尉一人主帅一人绛引旛三九人鹖鸡旗一五人矟四弩三矟四弓矢三矟四弓矢三朱刀盾二小防二【并骑】　后第二队二十九人果毅都尉一人纲子旗一五人矟五弩三矟五弓矢三矟三弓矢四【并骑】　后第三队二十九人果毅都尉一人黄鹿旗一五人矟弩弓矢等与第二队同【并骑】
　　右行二百四人排列同
　　仪卫志曰世宗大定六年九月帝自西京还有司备仪仗皇太子乘金辂帝疑其非礼以问礼官无能知者帝怒皆责降之
