<!-- { "loadSidebar": true } -->
　　外国传曰中统二年安南遣人诣阙献书乞三年一贡遂从其请三年九月复诏自中统四年始每三年以蘓合油光香金银硃砂沉香檀香犀角玳瑁珍珠象手绵白磁盏等物来贡至元三年十二月遣使上表三通其一进献方物六年十一月上书陈情谓陛下须索巨象数头此兽躯体甚大歩行甚迟不如上国之马候于后贡之年当奉献又具表纳贡七年十一月中书省移牒令以所索之象与岁贡偕来又责前所贡药物品味未佳十年遣使来贡十四年十五年贡方物及驯象二十四年九月遣使入贡二十六年四月遣使贡方物二十七年遣使来贡三十年遣陪臣来贡又是年五月成宗即位遣使上表进方物大徳十一年武宗即位下诏谕之屡遣使来贡至大四年八月遣使奉表来朝自仁宗延祐初元以及英宗至治之末疆塲宁谧贡献不絶防定帝防定元年遣陪臣来贡文宗至顺三年四月遣其臣来贡方物
　　【臣】等谨按元史纪传所载土贡事每多大同小异今具録之以备叅考
　　世祖中统二年六月勅平阳路安邑县葡萄酒自今毋贡
　　至成宗元贞二年三月罢太原平阳路酿进葡萄酒其葡萄园民恃为业者皆还之
　　至元元年正月东川都元帅杨大渊进花罗红边绢各百五十匹优诏谕之
　　诏曰所贡币帛已见忠勤卿守边陲宜加优恤今后以此自给俟有防乃进
　　八月禁勿以官物进献
　　二年正月八东乞儿部牙西来朝贡银鼠皮二千四年正月百济遣其臣梁浩来贡
　　七年十二月金齿驿国三部酋长阿匿福勒丁阿匿来内附献驯象三马十九匹
　　至二十五年十一月金齿遣使贡方物二十六年三月金齿人塞完以人戸来归仍进象三二十九年十二月木忽鲁甸金齿土官入见贡方物三十一年成宗即位六月云南金齿路进驯象三大徳二年九月圣诞节金齿国贡方物武宗至大四年仁宗即位五月金齿诸国献驯象
　　八年五月牢鱼国来贡
　　十三年四月勅以硕达勒辽分地岁输皮革自今并入上都
　　九月勅常徳府岁贡包茅
　　十六年六月云南都元帅爱鲁克尼雅斯拉鼎等军还献驯象十二
　　至二十二年九月云南贡方物三十一年成宗即位十二月曲靖澂江普安等路夷官各以方物来贡大徳五年八月云南武定路土官羣则献方物七年闰五月云南行省平章伊苏岱尔入朝以所获军中金五百两为献帝曰是金卿効死所获者赐钞千锭防定帝防定三年九月云南行省诸路土官并奉方物来献致和元年三月云南土官撒加布降奉方物来献文宗天厯元年九月云南盂定路土官来贡方物十月云南银罗甸土官哀赞等彻里路土官刁赛等来贡方物十二月云南土官普双等及姚州知州髙明各来贡方物二年十一月云南威楚路土官胒放来朝贡至顺元年二月云南麓川等土官来贡方物三月云南木邦路土官浑都来贡方物二年二月云南景东甸蛮官阿只弄遣子罕旺来朝献驯象乞陞甸为景东军民府阿只弄知府事罕旺为千戸常赋外岁增输金五千两银七百两从之五月云南威楚路之蒲蛮猛吾来朝贡愿入银为歳赋顺帝元统元年十月云南□罗土官浑邓马弄来贡方物二年正月云南土酋姚安路髙明来献方物至元四年八月云南老告土官八那遣侄那赛赍象马来朝十五年八月云南死可伐等降令其子莽三以方物来贡十六年正月云南土官阿芦降遣侄腮干以方物来贡是月占城马八儿诸国遣使以珍物及象犀各一来献至十七年八月占城马八儿国皆遣使奉表称臣贡宝物犀象十八年九月占城国来献方物十九年十一月马八儿国遣使以金叶书及土物来贡二十一年正月马八儿国遣使贡珍珠异宝缣段八月占城国王乞回唆都军愿以土物岁修职贡遣使奉表诣阙献三象二十一年十一月占城国奉表贺圣诞节献礼币及象二二十二年九月真蜡占城贡乐工十人及药材鳄鱼皮等物二十三年正月马八儿国遣使进铜盾九月马八儿及须门那等凡十国各遣其子弟上表来觐仍贡方物二十四年二月马八儿贡方物三月遣使进竒兽一类骡而巨毛黒白间错名阿塔必即二十六年十二月马八儿进花驴二二十八年八月马八儿遣使进花牛二水牛土彪各一武宗至大四年仁宗即位十二月占城遣使奉表贡方物皇庆元年十一月占城国进犀象延祐元年闰三月马八儿国王昔剌木丁遣其臣爱思丁贡方物英宗至治二年正月占城遣使来贡方物三年七月占城国王遣其弟保佑八剌遮奉表贡方物防定帝防定四年五月占城贡方物七月占城献驯象二致和元年正月占城贡方物且言为交趾所侵诏谕解之文宗至顺二年二月占城遣其臣髙暗都剌来朝贡三年三月占城遣使奉金书表及方物来贡顺帝至元二年五月占城遣使献方物且言交趾遏其贡道诏遣使宣谕交趾
　　【臣】等谨按外国传至元十六年十二月遣使至占城谕其主入朝至十七年二月始遣使贡方物奉表降十九年以负固弗服遣兵征之二十年正月乃使人奉国王信物杂布二百匹大银三锭小银五十七锭碎银一瓮为质来归欵嗣后迁延不肯出降二十一年三月官军遂回四月又奉表归欵是年命发兵假道交趾伐占城然亦不果行葢与纪所载有不同者若马八儿国则自至元间奉表称藩二十三年海外诸国凡十曰马八儿曰须门那曰僧急里曰南无力【纪作南马里】曰马兰丹曰那旺曰丁呵儿曰来来曰急兰亦□曰苏木都剌皆遣使贡方物自此以后事多不载
　　七月阿尔哈雅入觐献金三千五百八十两银五万三千一百两
　　胡粹中曰世祖天资仁厚宇量寛宏独好利之心差胜耳得江南后即陈宋宝玉于殿廷又捡覈新旧钱谷置徴理司立规措所茶酤卖及阿里海牙入朝受所献金银又受江浙行省平章蒙古岱献真珠一百斤【事在二十一年正月】故令权奸若阿哈玛特僧格卢世荣皆以言利进葢上有好者下必有甚焉者矣于是阿里玛欲杀崔斌则诬以盗粮四十万僧格欲害郭孝杨居寛则奏其亏欠钞六千余锭蒙古岱谋陷刘宣则言其阻壊钱粮终至元之世江南三省盗起不止皆由于钩考理筭刻剥生民葢好利之弊一至于此当时阿喇卜丹坐盗钞二万嘉木杨喇勒智发宋陵取金银八千五百两受献钞十余万宝玉无筭卢世荣盗官物金银二万余锭他物称是茍上之人不欲曷至此哉
　　十二月八里灰贡海青
　　回回等所过供食羊非自杀者不食百姓苦之帝曰彼吾奴也饮食敢不随我朝乎诏禁之
　　十八年五月图耽罗国今岁贡白纻
　　至二十八年十一月遣使贡东纻百匹成宗大德二年五月以方物来贡
　　闰八月命播州每歳亲贡方物
　　至二十七年二月播州安抚使杨汉英进雨氊千又是时同进者驸马鐡别赤进罗罗斯雨氊六十刀五十弓二十五月叙州等处诸部蛮夷进雨氊八百仁宗延祐五年十月播州南宁长官洛麽遣人以方物来觐是后防定帝防定四年七月播州蛮谢乌穷来献方物
　　十九年九月招讨使杨庭坚招抚海外南畨皆遣使来贡
　　先是十七年十一月翰林学士承防和尔果斯等言俱蓝马八阇婆交趾等国俱遣使进表乞答诏从之至是年七月闇婆国贡金佛塔是月俱蓝国主遣使奉表进宝货黒猿一苏木达国相臣那里八合剌摊赤因事在俱蓝国闻诏代其主打古儿遣使奉表进指环印花绮段及锦衾二十合寓俱蓝国伊啰勒昆主绰和尔萨勒达亦遣使奉表进七宝项牌一药物二瓶
　　【臣】等谨按外国传海外诸畨惟马八儿与俱蓝足以纲领诸国而俱蓝又为马八儿后障先是十六年十二月遣广东招讨司达噜噶齐杨廷壁招之十七年三月附表以进言来歳遣使入贡至二十三年诸国凡十皆来降【已见十六年占城国条】与纪所载年月小异
　　二十一年正月桑阿克达尔遣使进缅国所贡珍珠瑚异防及七宝束带
　　二十六年闰十月缅国遣使来贡方物三十一年成宗即位十月遣使贡驯象十元贞元年二月缅国来献舎利宝玩八月进驯象三二年十一月缅王遣其子来贡方物大徳四年四月遣使进白象七月缅人以方物来朝五年六月遣使进驯象九十月遣使入贡七年八月遣使献驯象四武宗至大元年正月进驯象六五月又进驯象六仁宗延祐二年六月缅国王遣其子脱剌合等来贡方物六年七月缅国赵钦撒以方物来觐泰定帝泰定元年十月缅国王子吾者那等争立嵗贡不入命云南行省谕之三年正月缅国乱遣使乞师献驯象方物文宗至顺三年遣使奉方物来朝贡
　　【臣】等谨按外国传先是诏宗王桑阿克达尔等将兵征缅二十年十一月破其江头城至二十四年缅始平乃定岁贡方物则此时所进未必即其所贡也又是年四月本纪载云南行省为破缅国江头城进童男女八十人并银器币帛则亦俘掠得之用以进献耳嗣是大徳元年二月缅王遣使入朝请岁输银二千五百两帛千匹驯象二十粮万石三年三月复自陈部民为金齿杀掠率皆贫乏以致上供金币不能如期输纳乃止命间岁贡象四年四月遣使进白象七月奉方物入朝十月遣使来贡亦与本纪所载有异
　　九月海南贡白虎狮子孔雀
　　十一月福建行省遣使人八合鲁思招降南巫里别里剌理伦大力等四国各遣其相奉表以方物来贡十二月荆湖占城行省遣八畨刘继昌谕降龙昌宁龙延万等赴阙奉羊马白氊来贡
　　二十二年九月勅自今贡物惟地所产非所产者毋辄上
　　二十三年十月马法国进鞍勒氊甲
　　二十四年六月百官献马以给卫士
　　以职守不得从征乃顔故也
　　七月州匠官以犬兔毛制如西锦者以献授匠官知州
　　八月女人国贡海人
　　至二十六年闰十月罗斛女人二国遣使贡方物
　　二十五年五月乌玛喇来献璞玉
　　九月鬼国建都皆遣使来贡方物
　　二十六年四月置浙东江东江西湖广福建木绵提举司责民岁输木绵十万匹
　　至二十八年五月罢江南六提举司歳输木绵
　　六月西畨进黒豹
　　二十七年九月金竹府知府扫闾贡马及雨氊
　　二十八年八月咀喃藩邦遣使进金书宝塔及黒狮子畨布药物
　　十月罗斛国王遣使上表以金书字仍贡黄金象齿丹顶鹤五色鹦鹉翠毛犀角笃耨龙脑等物是月中书省言洞蛮请歳进马五十匹雨氊五十被刀五十握丹砂雌雄黄等物率二岁一上诏从之十一月新添葛蛮安抚率洞官阿汾青贵来贡方物十二月八畨洞官吴金叔等以所部内附诣阙贡方物二十九年二月金竹酋长骚驴贡马氊各二十有七从其请减所部贡马降诏招谕之赐新附黒蛮衣袄遣回命进所产硃砂雄黄之精善者无则止是月干罗斯招附桑州生苖罗甸国古州等峒酋长三十一诣阙贡献十一月提督溪锦州铜人等洞酋长杨秀朝等入见进方物
　　二十九年闰六月罢福建岁造象齿幋带
　　是月回回人和卓哈资售大珠却之
　　三十年二月回回玛哈玛迪沙等献大珠邀价钞数万锭帝曰珠何为当留是钱以赒贫者
　　三十年正月勅福建毋进鹘
　　二月却江淮行枢宻院官不怜吉带进鹰仍勅自今禁戢军官无从禽扰民违者论罪至成宗大徳八年四月诏诸王驸马进捕鹰鸡皆有定戸自今非鹰师而乘传冐进者罪之十年四月诏凡匿鹰犬者没家资之半笞三十来献者给之以赏武宗至大二年正月徳哷特穆尔布哈进鹰犬命岁以币帛千匹钞千锭与之
