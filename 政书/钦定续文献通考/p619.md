<!-- { "loadSidebar": true } -->
　　【臣】等谨按志载二十七年九月辛卯太白经天考实録九月系丁未朔月内不应有辛卯给事中李应策疏言九月初五日未时日纒角太阴太白同尾度见于午午未次舍相逼星见异月同见尤异月犯金异月昼犯金尤异则太白系辛亥与太阴同昼见也左中允黄汝良疏言九月庚戌太白昼见侵犯日纒则又系月之四日矣存以备考又按实録三十二年大学士沈一贯言比者太白昼见轸翼分野正当楚地今尚未没伏惟谨天戒收人心志不载三十二年太白见楚分野事又纲目三编三十二年楚王华奎献黄金助工经汉阳楚宗人疑其输贿遮夺之巡抚赵可怀属有司捕治宗人持兵突入抚署击杀可怀是时楚宗人以擅杀抚臣故坐死者数十人则太白昼见当翼轸分野理宜有之而史失载也
　　熹宗天启二年二月丙戌太白昼见五月壬寅有星随日昼见　三年三月丁巳太白昼见十二月乙丑亦如之　五年四月癸未太白昼见七月癸酉经天
　　愍帝崇祯元年七月壬戌太白昼见　三年四月己卯太白昼见十二月丙辰如之　十一年四月壬子岁星昼见　十六年十二月辛酉朔星昼见
　　五星聚合
　　宋理宗宝庆二年正月壬午太白岁星填星合于女十月辛亥荧惑岁星填星合于女　三年八月甲戌太白荧惑合于星翼
　　【臣】等谨按八月甲戌志作甲申今以上为癸亥下为丙子从纪
　　绍定元年十月丁巳荧惑填星合于危　二年正月丁亥荧惑岁星合于娄　三年闰二月乙酉太白岁星合于毕十月己巳荧惑填星合于室　五年六月乙丑荧惑填星合于娄八月壬申太白岁星合于张　六年五月庚戌太白荧惑合于柳　端平元年正月丁未太白荧惑合于斗六月庚午荧惑填星合于胃　二年二月壬午太白填星合于胃十月己未岁星太白合于心三年六月癸卯荧惑填星合于毕九月庚申太白岁星合于尾　嘉熙元年六月乙未太白与填星合于井三年八月癸亥荧惑太白合于斗　四年五月庚午岁星太白合于娄七月甲戌太白荧惑合于井己丑荧惑太白合于八月己酉荧惑填星合于柳
　　【臣】等谨按理宗纪嘉熙元年十二月戊寅朔金木水火四星与日俱纒于斗时日食将既诏损膳避朝庶图消弭令有司检会故实以闻志不载頋炎武日知録曰四星之聚占家不以为吉騐之前代张光武帝汉牛女中宗绍晋参觜神武王齐危文宣代魏东井肃宗复唐张髙祖王周皆为有国之祥也故汉献帝初韩馥以四星会箕尾欲立刘虞为帝唐咸通十年荧惑填星太白辰星防毕昴诏王景崇披衮冕军府称臣以厌之然亦有不同者如慕容超之灭四星聚奎娄姚之灭四星聚东井后晋天福五年术士孙智永以四星聚斗分野有灾劝南唐主巡东都宋靖康元年太白荧惑岁填四星合于张是年四星合于斗诏图消弭此则天官家所谓四星若合其国兵丧并起君子忧小人流而不可泥于一家之占矣
　　淳祐三年闰八月壬寅太白填星合于翼　四年九月癸丑荧惑填星合于轸　六年三月戊午太白荧惑合于毕十月乙未填星岁星荧惑合于亢　十年十二月戊戌太白岁星合于危　十二年七月庚寅太白荧惑合于轸九月戊戌太白填星合于箕　宝庆元年五月丁酉荧惑岁星合于昴　三年八月丁卯岁星荧惑在柳　五年六月丙戌太白岁星合于翼　六年十一月甲戌填星荧惑顺行在危十二月辛丑填星太白荧惑合于室　景定元年正月庚辰岁星荧惑行入尾　三年四月庚子荧惑岁星合于危十一月丁未荧惑填星合于娄　五年四月庚午太白岁星合于娄六月戊辰荧惑与岁星合八月壬寅朔荧惑与填星合
　　度宗咸淳三年七月己亥太白填星合于井　十年十月丙寅荧惑与填星行在轸
　　恭帝德祐元年十月丁巳太白与填星合
　　金熙宗皇统九年七月甲辰太白辰星岁星合于张世宗大定四年正月戊子荧惑岁星同居氐　十七年九月庚戌岁星荧惑太白聚于尾　二十二年十一月癸未荧惑太白皆出氐中　二十四年十月壬申太白辰星同度　二十六年八月乙亥朔日月五星防于轸章宗泰和八年八月壬戌太白岁星光苣相及同在张一度
　　哀宗正大三年十一月癸酉五星见于西南
　　天兴元年七月乙巳太白岁星荧惑月俱防于轸翼八月甲戌太白岁星交
　　元世祖十五年十一月辛亥太白荧惑填星聚于房二十八年正月壬寅太白荧惑填星聚奎
　　【臣】等谨按太祖纪二十一年十一月丁丑五星聚见于西南志不载
　　成宗大德二年二月辛酉岁星荧惑太白聚危　五年三月己巳荧惑填星相合　六年七月癸巳朔荧惑填星辰星聚井　九年十一月庚戌岁星太白填星聚于亢
　　仁宗皇庆元年十二月甲申荧惑填星辰星聚井英宗至治元年正月甲辰辰星太白荧惑填星聚于奎二月壬子太白荧惑填星聚于奎　二年十二月乙丑太白歳星荧惑聚于室　三年二月癸亥朔荧惑太白填星聚于胃
　　泰定帝泰定二年二月庚寅荧惑岁星填星聚于毕三年三月庚午填星太白岁星聚于井
　　顺帝至正二年十一月辛卯岁星荧惑太白聚于尾十三年正月戊戌荧惑太白辰星聚于奎　二十一年六月乙未荧惑岁星太白聚于翼　二十四年七月癸亥太白与岁星相合于翼二星相去八寸余　二十五年七月丁丑填星岁星荧惑聚于角亢闰十月戊辰太白辰星荧惑聚于斗　二十六年十一月丙申太白岁星辰星聚于尾　二十七年十月丁卯岁星太白荧惑聚于斗
　　明太祖洪武十四年六月癸未辰星荧惑太白聚于井十七年六月丙戌岁星填星太白聚于参　十八年
　　二月乙巳五星并见三月戊子填星岁星太白聚于井二十年二月壬午朔五星并见　二十四年七月戊
　　子太白荧惑填星聚于翼十一月乙未辰星岁星合于斗十二月甲子荧惑辰星合于箕　二十五年正月辛kao丑荧惑岁星合于牛　二十六年十月壬辰太白填星同度
　　成祖永乐元年五月甲辰五星俱见东方　二年四月戊子太白荧惑合于井
　　英宗正统十四年九月壬寅太白填星荧惑聚于翼十二月辛未太白岁星合于尾
　　景帝景泰元年十月壬申太白岁星合于箕十二月己丑辰星岁星同度　二年九月庚申太白荧惑填星聚于轸　四年三月乙丑太白岁星合于壁　五年五月戊辰太白岁星合于奎六月己酉荧惑岁星合于胃十一月己未太白填星合于氐　七年三月戊戌太白荧惑合于奎十月戊申岁星荧惑合于
　　英宗天顺元年五月乙丑太白岁星合于井十二月丙辰太白填星合于心　二年九月甲寅太白填星合于斗　三年九月乙巳太白岁星合于角　四年十月壬申岁星荧惑辰星太白聚于氐　五年十一月己亥填星荧惑合于牛甲子太白荧惑合于虚　六年九月甲午太白荧惑合于张　七年十月庚寅岁星荧惑合于女庚戌太白岁星合于女　八年二月【时宪宗已即位】丙午填星岁星太白聚于危
　　宪宗成化四年四月癸巳岁星荧惑合于井壬子太白岁星合于井　七年七月庚子太白岁星合于井　十一年八月甲午荧惑填星同度
　　孝宗治十三年四月癸丑荧惑太白辰星聚于井十六年八月庚申荧惑填星聚于井　十八年五月丙申太白岁星合于星九月【时武宗已即位】乙未太白岁星同度武宗正德二年九月戊辰辰星岁星太白聚于亢世宗嘉靖三年正月壬午五星聚于营室
　　光禄少卿署钦天监事乐防上言占书云五星之聚是谓改易王者有德受庆子孙蕃昌无德受殃失其国家百姓流亡又云五星聚房周祚以昌聚箕齐桓用覇汉兴聚井宋盛聚奎天宝聚于尾箕而唐德弗称旋有禄山之祸皇上圣德中兴五星适聚冝易简寡欲以修德俭用节财以惠民帝纳之
　　十九年九月乙卯太白辰星填星聚于角　二十三年正月癸卯荧惑岁星填星聚于房　四十二年七月戊戌太白岁星填星聚于井　四十三年四月庚子岁星荧惑填星太白聚于柳
　　神宗万厯十七年十二月辛卯荧惑太白同度　二十年六月壬子太白辰星填星聚于井　三十二年九月辛酉岁星填星荧惑聚于危
　　熹宗天啓四年七月丙寅五星聚于张
　　愍帝崇祯七年闰八月丙午至九月壬申填星荧惑太白聚于尾　十年十一月己卯岁星荧惑合于亢甲午填星辰星同度
　　瑞星
　　辽穆宗应厯十一年二月丙辰老人星见
　　南京留守萧思温奏老人星见乞行赦宥
　　十三年二月乙巳老人星见　十五年正月老人星见圣宗统和元年十月癸未朔老人星见　三年七月丙寅老人星见
　　金熙宗皇统三年八月丙申老人星见
　　明太祖洪武三年七月文星见
　　太史以闻帝大喜吏礼二部中选者魏潜等十九人皆擢监察御史
　　二十年二月丙寅有星出东壁
　　太史占曰文士効用帝大喜以为将策进士兆也
　　成祖永乐十三年八月戊寅夀星见
　　礼部尚书吕震率百官请上表贺不许
　　十五年七月戊寅旦夀星见
　　百官请贺帝曰比岁有之不足贺也
　　二十一年八月戊午旦夀星见
　　南京钦天监以闻皇太子遣礼部侍郎郭敬诣行在上表贺
　　【臣】等谨按马端临考书老人星见最详王圻本于辽金二代老人星见皆书至明止书永乐十三年十五年夀星见不受贺二条明天文志则谓老人星江以南常见而燕京必无见理故不书今考实録永乐元年八月庚午四年二月庚辰七月癸未五年八月癸巳皆老人星见六年十月庚辰夜中天辇道东南有星如盏黄色光润而不行【盖周伯德星云】八年八月辛酉老人星见至十三年十四年又两见十六年八月丙戌十七年八月甲午十八年七月庚寅十九年八月庚子俱夀星见至二十一年又见叠书于册不一而足今据王圻本及实録所事有据者书之余皆类志于后若南北人所见异同及其事之虚实姑以俟知者辨之
　　宣宗宣德五年十二月丁亥有星如弹丸见九斿旁色黄白光润旬有五日而隐
　　行在钦天监奏曰占书人君施孝德兴礼乐而民人和悦外国来朝则含誉星见于是羣臣表贺
　　【臣】等谨按志又载六年三月复见考实録是年朝鲜遣陪臣成抑等贺含誉星见是朝鲜以五年十二月含誉见而来贺非又见也
　　八年闰八月戊午景星三见西北方天门青赤黄各一大如椀明朗清润良乆聚成半月形丁丑有黄赤色见东南方如星非星如云非云【盖归邪星也】
　　【臣】等谨按史志不载而见于实録者则有景泰二年八月戊子天顺五年八月乙亥七年二月癸亥八月戊子俱老人星见宏治二年二月壬寅三年二月己酉八月丙午四年二月壬子八月癸丑五年二月甲寅八月戊午七年八月乙丑八年二月庚午九年二月乙亥八月辛巳十年二月壬午八月壬午十一年二月乙酉八月己丑十二年八月壬辰十三年二月丙午八月丁酉十四年二月壬寅八月丁丑十五年二月辛酉八月癸丑十六年二月乙卯八月丁巳十七年二月戊午八月戊辰十八年二月壬戌八月甲子并老人星见万厯三十六年二月己未八月丙子南京老人星见观宏治朝瑞星之多则天门开事益不足信然天道既幽渺难知星形亦惝恍无定庸知所称为瑞者之即为实今姑存之以备考证
　　客星
　　宋宁宗嘉定十七年六月己丑客星守犯尾宿
　　理宗嘉熙四年七月庚寅客星出尾宿
