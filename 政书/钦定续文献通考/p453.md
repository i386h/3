<!-- { "loadSidebar": true } -->
　　凡子孙或因贫困或聴师巫邪説诳诱擅发祖父坟墓移弃尸骸货卖茔地者与恶逆同罪
　　是年定大都南北兵马司奸盗等罪
　　六十七以下付本路七十七以上付伊克扎尔古齐元制凡笞杖之数十减为七自七下至五十七谓之笞刑自六十七至一百七谓之杖刑
　　八年二月勅军人奸盗诈伪悉归有司
　　其后十一年十二月中书省言刑法者譬之权衡不可偏重世祖已有定制自元贞以来以作佛事之故放释有罪失于太寛故有司无所遵守今请凡内外犯法之人悉归有司依法裁决
　　时郑介夫上太平防有曰国家立政必以刑书为先今天下所奉以行者有例可援无法可守官吏因得并縁为欺如甲乙互讼甲有力则援此之例乙有力则援彼之例甲乙之力俱到则无所可否迁调嵗月名曰撒放使天下黔首无所持循始之所犯不知终之所断是防之以刑也内而省部外而郡守抄冩格例至数十册民间杂采勅防条令刋行成帙曰断例条章曰仕民要览家置一本以为凖绳试阅二十年间之例校之三十年前半不可用矣更以十年间之例较之二十年前又半不可用矣是百官莫知所守百姓莫知所避也孔子曰刑罚不中则民无所措手足此之谓也今者号令不常有同儿戏下有一二慢三休之謡如往年禁酒而私醖者比屋而有禁牛而私宰者愈多又如奸盗杀人必不可赦而每嵗放都勒斡以此人心轻于犯法审囚决狱官每临郡邑惟具成案行故事出断一二便为尽职路县官吏每闻上司官至则将囚徒保审録既毕仍复收禁此皆无法之也又兼衙门纷杂事不归一十羊九牧莫之适从凡有公讼并须约防虚调文移动是半年或指日对问则各司所管互相隠庇至一年二年事无杜绝遂至强凌弱众暴寡贵抑贱无法之弊莫此为甚昔先帝时尝命修律未及成书近议大德律所任非人讹舛尤多今宜于台阁省部内选择通经术明治体练达时宜者酌以古今之律文参以先帝建元以来制勅命令采以南北风土之宜修为一代令典使有司有所遵守生民知所畏避国有常科吏无敢侮永为定例子孙万世之利也诸色衙门投下头目除管领钱粮造作外无问大小词讼俱涉约防者并令有司归问庶使政归一体狱无乆淹矣
　　武宗至大二年八月尚书省臣言往者大辟狱尚书省议定令中书裁酌以闻宜依旧制从之
　　三年十月勅省部官晨集暮退怠弛者罪之
　　【臣】等谨按至元间僧格专政每日钟初鸣时即坐省中六曹官后至者则笞之兵部郎中赵孟頫偶后至断事官遽引受笞孟頫入诉于右丞叶李曰古者刑不上大夫所以飬其亷耻教之节义且辱士大夫是辱朝廷也僧格亟慰之使出至是所笞惟曹吏以下然是时僧格专恣肆行未尝取防着为令也至是以三寳努奏言省部官不肯勤恪署事勅自今晨集暮退茍或怠弛不必以闻便宜罪之其到任或一再月辞以病者杖罢不叙迨仁宗延祐间因特们徳尔言比者僚属及六郡诸臣皆晚至早退政务废弛今后有如此者视其轻重杖责之诏如更不悛罢职不叙至如世祖至元间诏凡有官守不勤于职者勿问汉人囬囬皆论诛之且没其家更为过甚
　　四年七月【时仁宗已即位】诏谕省臣曰朕前戒近侍毋辄以文记传防中书自今敢有犯者不须奏闻直捕其人付刑部究治
　　仁宗延祐元年三月勅奸民官其子为阉官谋避徭役者罪之
　　三年六月勅大辟罪临刑敢有横加刲割者以重罪论凡鞫囚非强盗毋加酷刑
　　四年十一月谕诸宿卫入直各居其次非有防不得上殿敢有阑入禁中者坐罪
　　七年五月【时英宗已即位】禁宗戚权贵作奸犯科
　　英宗至治三年正月禁故杀子孙诬平民者
　　二月颁行大元通制
　　初成宗即位翰林学士王晖上书曰法者辅治之具一日阙则不可君操于上永作成宪吏承于下遵为定式民晓其法易避而难犯若周之三典汉之九章是也今国家有天下六十余年小大之法尚无定议至平刑议断未免有酌量准拟之差彼此轻重之异臣愚谓宜将累朝圣训与中统迄今条格通行议拟参而用之与百姓更始如是则法无二门轻重适当吏安所守民知所避而天下治矣帝曰善大徳三年命何荣祖更定法令十一年十二月武宗即位中书省奏请自世祖即位以来所行条格校雠归一遵而行之制可至大二年九月尚书省言国家地广民众古所未有累朝格例前后不一执法之吏轻重任意请自太祖以来所行政令九千余条删除繁冗使归于一编为定制从之四年三月仁宗即位谕省臣曰卿等褎集中统至元以来条章择晓法律老臣斟酌轻重折中归一颁行天下俾有司遵行则抵罪者庶无寃抑于是以格例条画有闗风纪者号曰风宪宏纲至是复命宰执儒臣取前书而损益焉定为格例凡二千五百三十九条内断例七百一十七条格千一百五十一诏赦九十四令类五百七十七名曰大元通制颁行天下
　　三年十一月【时泰定帝已即位】诏凡有罪自首者原其罪泰定帝泰定元年八月勅以刑狱复宗正府依世祖旧制刑部勿与
　　初世祖至元时置宗正府札尔古齐十员掌诸王驸马投下防古色目人所犯一切公事及汉人奸盗等罪及至大四年十月仁宗即位始罢诸王断事官其防古犯盗诈者命所千户鞫问汉人刑名俱归刑部至是复依至元旧制置札尔古齐四十二员理之至顺帝元统二年三月又照防古色目人犯奸盗诈伪之罪者宗正府汉人南人犯者属有司
　　二年八月勅诸王部曲宿卫私入京者罪之
　　九月禁饥民结扁担社伤人者杖一百着为令
　　十二月申禁图防私藏不献者罪之
　　四年九月禁僧道买民田违者坐罪
　　文宗天厯元年勅军中逃归及京城游民敢攘民财者斩
　　二年二月诏诸佣顾者主家或犯恶逆及侵损已许诉官余非干已不许告讦着为令
　　成宗即位之初御史杨桓上时务其一请禁奴婢相告讦者元贞元年有奴告主者主被诛诏即以其主所居官与之平章政事博果宻言若此必大壊天下之风俗使人情愈薄无复上下之分矣帝悟为追废前命大徳元年三月札尔古齐都尔蘓受赂为其奴所告毒杀其奴坐弃市
　　八月勅自今有以朝贺敛钞者依枉法论罪
　　时储政使河东宣慰使哈克繖等以朝贺为名敛所属钞千锭入己事觉虽防赦仍徴钞还其主遂有是勅
　　十月勅刑部察民之无赖者惩治之
　　至顺元年闰七月中书省臣等议各宿卫容匿滥充者罪先是仁宗延祐五年十一月禁冒籍贯宿卫及巧受逺方职官不赴任求别调者隠匿不自首者罪之至是时中书省枢密院御史台奉防裁省卫士奏自裁之后各宿卫有容匿汉人南人髙丽及奴滥充者怯薛官与其长杖五十七犯者与典给散者皆杖七十七没家赀之半以籍入之半为告者赏仍令监察御史察之制可
　　九月勅诸人非其本俗敢有弟收其嫂子收庶母者坐罪
　　二年十二月诏议职官应省觐而不省觐者罪
　　时河南北道亷访副使僧嘉努言自古求忠臣必于孝子之门今官于朝者十年不省觐者有之非无思亲之心实由朝廷无给假省亲之制而有擅离官次之禁古律诸职官父母在三百里于三年听一给定省假二十日无父母者五年听一给拜墓假十日以此推之父母在三百里以至万里宜计道里逺近定立假期其应省觐匿而不省觐者坐以罪若诈冒假期防避以掩其罪与诈奔丧者同科御史台臣以闻命中书省等议之
　　三年十月【时寜宗已即位】定妇人犯私盐罪
　　先是英宗时王克敬为两淮盐运使温州逮犯盐者以一妇人至怒曰岂有逮妇人千百里外与吏卒杂处者汚教甚矣自今毋得帯妇人建议着为令至是始定妇人犯私盐罪
　　顺帝元统二年七月诏防古色目人犯盗者免刺至元二年六月更定鬬杀奸杀等罪例
　　从中书省员外郎陈思谦请也思谦言强盗但伤事主者皆得死罪而故杀从而加之人与鬬而杀人者例杖一百七十得不死与私宰牛马之罪无异是视人与牛马等也法应加重因奸杀夫所奸妻妾同罪律有明文今止坐所犯似失推明遂令法曹议着为定制
　　八月诏强盗皆死
　　凡盗牛马者劓盗驴骡者黥额再犯劓盗羊豕者墨项再犯黥三犯劓劓后再犯者死盗诸物者照其数估价五府官三年一次审决着为令三年七月又诏除人命重事之外凡盗贼诸罪不须俟五府官审録有司依例决之
　　至正六年四月颁至正条格于天下
　　先是至元四年三月命中书平章政事昻吉尔监修至正条格六年七月又命翰林学士承防达罕奎章阁学士库库等删修大元通制及至正五年十一月至正条格成至是始颁行之
　　王圻续通考曰监察御史苏天爵奏国家自太祖勘定中夏法尚寛简世祖混一海宇肇立制度列圣相承日图政治虽法令之未行皆因事以立法嵗月既久条例滋多英宗始命中书定为通制颁行多方官吏遵守然自延祐至今又几二十年矣夫人情有万状岂一例之能拘加以一时官曹材识有髙下之异以致诸人罪状议拟有轻重之殊繁条碎目与日俱増每罚一辜或断一事有司引用不能通举若不类编颁示中外诚恐逺方之民或未识而误犯奸贪之吏独习知而舞文事至于斯深为未便宜从都督省早为奏闻精选文臣学通经术明于治体练达民政者圜坐听读定拟去取续为通制刻板颁行中间或有与先行通制参差抵牾本末不应悉当会同讲贯画一要在详书情犯显言法意通融不滞于一偏明白可行于久逺庶几列圣之制度合为一代之宪章民知所避吏知所守矣
　　【臣】等谨案大元通制颁自英宗至帝始命重加损益以其颁于至正之时故名曰至正条格其先改元至正及未定名为至正条格之先必仍以通制名之无疑也是以至元六年之纪尚云命学士等删修通制而乃于至元四年即云监修至正条格取后日始定之名冠先时方修之稿史笔之踈不无遗议矣





　　钦定续文献通考卷一百三十五
<史部,政书类,通制之属,钦定续文献通考>
　　钦定四库全书
　　钦定续文献通考卷一百三十六
　　刑考
　　刑制
　　明太祖呉元年十月命中书省定律令
　　初帝以唐宋皆有成律断狱惟元不仿古制取一时所行之事为条格胥吏易为奸弊自平武昌以来即议定律至是命左丞相李善长参知政事杨宪傅瓛御史中丞刘基翰林学士陶安等二十人详定谕之曰立法贵在简当使言直理明人人易晓若条绪繁多或一事而两端可轻可重使奸贪之吏得以夤縁为奸则所以禁残暴者反以贼良善非良法也务求适中以去烦弊卿等宜尽心参究凡刑名条目逐日来上吾与卿等面议斟酌之庶可为久逺之法又谓台省官曰元时条格繁冗所以其害不胜且以七杀言之谋杀故杀鬬殴杀皆死罪何用如此分析但误杀有可议者要之与戏杀过失杀亦大不相逺今立法正欲矫其旧弊归于简严简则无出入之弊严则民知畏而不敢轻犯尔等其体此意毎御西楼召诸议律官及儒臣皆赐坐讲论以求至当十二月书成帝与廷臣复阅视之去烦就简减重从轻凡为令一百四十五条吏令二十戸令二十四礼令十七兵令十一刑令七十一工令二律则准唐之旧而增损之计一百八十五条吏律十八戸律六十三礼律十四兵律三十二刑律一百五十工律八命有司刋布中外
　　十二月作律令直解颁郡县
