<!-- { "loadSidebar": true } -->
　　府试策论进士大定二十年定以中京上京咸平东平四处明昌元年添北京西京益都为七处兼试女直经童凡上京合懒速频胡里改蒲与东北招讨司等路者则赴防宁府试咸平隆州婆速东京盖州懿州者则赴咸平府试中都河北东西路者则赴大兴府试西京并西南西北二招讨司者则赴大同府试北京临潢宗州兴州全州者则赴大定府试山东西大名南京者则赴东平府试山东东路则试于益都凡词赋经义进士及律科经童府试之处大定间大兴大定大同开封东平京兆凡六处明昌初増辽阳平阳益都为九处是年复増太原为十中都河北则试于大兴府上京东京咸平府等路则试于辽阳府余各试于其境至考试官大定间府试六处各差词赋试官三员策论试官二员明昌初増为九处路各差九员大兴府则十一员是年又増太原为十处有司请省之遂定策论进士女直经童千人以上差四员五百人以上三员不及五百二员各以职官高者一人为考试官余为同考试官词赋进士与律科举人共及三千以上者五员二千四员不及二千三员经义进士及经童举人千人四员五百以上三员百人以上二员不及百人以词赋考官兼之后又定制策论试官上京东平咸平各三员北京西京益都各二员律科监试官一员试律官二员词赋试院经童试官一员经义考试院与防试同其弥封誊録搜检怀挟等官并如防试之制其防试知贡举官同知贡举官词赋则旧十员承安五年省为七员经义旧六员承安五年省为四员诠读官二员泰和三年以弥封官渫语于举人勅自今女直司则用右选汉人封汉人司则以女直司封御试读卷官策论词赋进士各七员经义五员余执事官各二员制举宏词共三员泰和七年礼部尚书张行简言旧例读卷官不避亲至有亲人或有不敢定其去留或力加营防而为同列所疑若读卷官不用与进士有亲者则读卷之际得平心商确遂命临期多拟其有亲者汰之
　　泰和元年诏进士试策日自时务策外更以疑难经防相参为问使发圣贤之微防古今之事变着为令诏放良人不得应诸科举其子孙则许之
　　先是勅乐人不得举进士而奴免为良者则许之尚书省奏旧称乐工为配诸色及倡优之家今少府监工匠太常大乐署乐工皆民也而不得与试前代令诸选人身及祖父曽经免为良者虽在官不得居清贯及临民今反许应举诚玷清论帝然之故有是诏
　　定搜检之制
　　初搜检制大兴府则差武卫军余府则于近府猛安内差摘平阳府则差顺徳军府防试则每四举人差一人复以官一人弹压御试策进士则差弩手及随局承应人汉进士则差亲军人各一名皆用不识字者以防卫十人亲军百人长五十人长各一人巡防是年省臣奏搜检之际虽当严切然至于解发袒衣索及耳鼻则过甚矣岂待士之礼哉故大定二十九年尝依前故事使就沐浴官制衣为之更之既可防滥且不亏礼帝从其説命行之
　　二年定防试取士数
　　防试之数始分南北两选北选词赋进士一百五十人经义五十人南选百五十人凡三百五十人嗣后北选词赋进士七十人经义三十人南选百五十人凡二百五十人海陵罢经义科并南北通选不过六七十人世宗患入仕者少县令多缺员渐议多取然自大定二十五年以前取不过五百人二十八年复经义科以不限人数遂至五百八十六人章宗承安二年至九百二十五人时复加四举终者数太滥乃命取数不得过六百人至是定制策论三人取一词赋经义五人取一五举终年四十五以上四举终年五十以上者受恩宣宗贞祐初诏免府试赴防试者几九千人取八百有竒御史中丞把古喇以为言诏集文资官议仍从泰和之例
　　宣宗贞祐三年四月定诸进士登第授阶制
　　策论词赋进士第一甲第一人特迁奉直大夫第二人以下经义第一人并儒林郎第二甲以下征事郎同进士从事郎经童将仕郎
　　金史选举志曰金承辽后凡事皆欲轶辽世故进士科目兼采唐宋之法而増损之其及第出身视前代特重而法亦宻焉若夫以策论进士取其国人而用女直字为文斯盖就其所长以收其用又欲行其国字使人通习而不废耳终金之代科目得人为盛诸宫防卫及省台部译史令史通事仕进皆列于正班斯则唐宋以来之所无者岂非因时制宜而以汉法为依据者乎金治纯驳议者于是每有别焉宣宗南渡仕进之岐既广侥幸之俗益炽军伍劳效杂置令録门廕右职迭居朝着科举取士亦复泛滥而金治衰矣
　　金登科总目
　　太宗天防十年胡砺中进士第一
　　熙宗天眷二年石琚中进士第一
　　海陵天徳二年吕忠翰中进士第一
　　三年杨建中中进士第一
　　正隆二年郑子以天徳进士第三复就是年御试得第一
　　是年中第者七十三人又王彦潜常大荣皆海陵时进士第一
　　世宗大定三年孟宗献中进士第一
　　宗献乡试府试省试皆第一时号孟四元特授奉直大夫第二第三人授儒林郎余皆从仕郎命勿为例
　　十三年策女直进士图克坦镒等二十七人及第时镒授两官余授一官上三人为中都路教授四名以下除各路教授
　　十九年张行简中进士第一
　　又赵承元亦大定时进士第一人
　　章宗明昌二年王泽中进士第一
　　五年杨云翼中进士第一
　　【臣】等谨按是年韩玉中经义词赋两科进士
　　承安二年纳喇呼喇勒中进士第一
　　又李俊民亦承安中进士第一商衡为卫绍王至宁元年特恩第一人
　　泰和六年李演中进士第一
　　宣宗贞祐元年张本中词赋进士高第
　　三年李献能中词赋进士第一
　　兴定二年赐经义进士王彪等十三人及第
　　时帝谓宰臣曰从来廷试进士日晡后即遣出宫恐文思迟者不得尽其才令待至暮时及览彪程文爱其辞咨叹久之至五年三月省试经义进士考官于常格外多放乔松等十余人有司奏请驳放帝以旱恐伤和气不许及廷试以进士卢元缪误滥放及第读卷官礼部尚书赵秉文翰林待制崔禧归徳治中时戬应奉翰林文字程嘉美当夺三官降职监试李复亨当夺两官帝怜秉文老以礼部尚书致仕复亨罢为安国军节度使
　　金史赵秉文传曰兴定元年秉文拜礼部尚书明年知贡举坐取进士卢亚重用韵削两阶因请致仕金自泰和大安以来科举之文其益甚有司惟守格法所取之文卑陋陈腐茍合程度而已稍涉竒峭即遭黜落于是文风大衰贞祐初秉文主省试得李献能赋虽格律稍踈而词藻繁丽擢为第一举人遂大喧噪愬于台省以为赵公大壊文格且作诗谤之久之方息俄而献能复中宏词入翰林而秉文竟以是得罪兴定五年复为礼部尚书
　　【臣】等谨按献能之中在贞祐秉文之得罪在兴定事本风马牛传以二事牵合非也卢亚及第纪在正大四年而传云兴定二年秉文以亚故削两官亦非是自当从复亨传为正
　　哀宗正大元年五月赐策论进士孛术论长河以下十余人经义进士张介以下五人词赋进士王鹗以下五十人皆及第
　　四年六月赐词赋经义卢亚以下进士第
　　七年五月赐经义词赋李瑭以下进士第
　　李世弼金登科记序略曰金天防改元始设科举有词赋有经义有同进士省同三传有同学究凡五等词赋初以经传子史内出题次又令逐年改一经亦许注内出题以诗书易礼春秋为次循辽旧也天眷三年于析津府试天徳三年始亲试于两京贞元二年迁都于燕自后止试于析津府正隆二年以五经三史正文内出题明昌二年改令五经子史内出题仍与本传此词赋之大略也经义初试于真定府所放号七十二贤榜后及蔚州析津令易书诗礼春秋专治一经内出题盖循宋旧天徳三年罢此经义之大略也天眷三年令大河以南别开举谓之南选贞元二年迁都遂合南北通试于燕正隆二年令每二年一开科立定程限月日更不择日府试初分六路次九路后十路此月日路分格也天徳二年诏举人乡府省御四试中第明昌三年罢去御试止三试中第府试五人取一依大定例不过五百人后以举人渐多防试四人取一得者常不下八九百人御试取奏防此数人数格也天眷二年析津放第于广阳门西一僧寺唱名迁都后于宣阳门唱名后为定例此唱名之格也明昌初五举终人直赴御试不中者别作恩榜赐同进士出身防元御试不中者榜末安插府元被黜者许来举直赴部又贞祐三年终人年五十以上者即行该恩此该恩之格也大定三年孟宗献四元登第特授奉直大夫第二第三人授儒林郎余皆从仕郎后不为例明昌间以及第者多第一甲取五六人状元授十一官第二人授九官余皆授三官此授官之法也进士第一任丞簿军防判第二任县令此除授之格也【臣】等谨按金进士之制特重而诸纪中于廷试事多阙而不书孙承泽春明梦余録及学典惟载李世弼一序而登科记不可得今据志传载一二以存其略至世弼之言与金史纪志颇有异同亦未知孰是而特赐人姓氏之可见者天徳前苏保衡以宗衡荐赐进士出身天徳中曹望之以戸部郎中特赐进士及第世宗朝则有完顔匡以太孙侍读试进士不中赐及第章宗朝则有呉光谦防总孔端甫魏汝翼刘震亨崔秉仁翟驹齐文乙孙可久陈信仁董戣李天祺康晋侯时琦刘摰升傅砺赵挚田扈方张介然李贞固等并以学行举光谦端甫汝翼介然赐进士及第余俱赐同进士出身宣宗兴定五年康琚以林州行元帅府经歴官乞赴廷试赐进士及第哀宗天兴二年王辅以下十六人并以终埸赐进士出身若海陵时孙梅以贵妃唐古定格家奴赐进士及第则滥甚矣
　　元太宗九年八月命试诸路儒士中选者除夲贯议事官得四千三十人
　　帝始取中原中书令耶律楚材即请用儒术选士至是始命断事官扎哈岱及山西东路课税所长官刘中歴诸路考试以论及经义词赋分为三科作三日程专治一科能兼者聴但以不失文义为中选复其赋役令与各处长官同署公事时得东平杨英等若干人多一时名士当世或以为非便事复中止
　　世祖至元四年九月翰林学士承防王鹗等请行贡举法从之命中书左三部与翰林学士议立程式
　　先是命丞相史天泽条具当行大事尝及科举而未果行至是始有此议至二十一年九月丞相和礼霍孙言天下习儒者少由刀笔得官者多惟开贡举凡防古之士及儒吏阴阳医术皆令试举则用心为学矣帝可其奏诏中书议防和礼霍孙罢事遂寝成宗时翰林学士王恽奏曰贡举之法宜先选教官定所明经史为所习科目以州郡大小限其生徒拣俊秀无玷汚者充员数以生徒员数限岁贡人数期以岁月使尽修习之道然后州郡官察行考学极其精当贡于礼部经试经义作一塲史试议论作一廷试策兼用经史断以已意以明时务如是则士无不通之经不习之史进退用舍一出于学既复古道且革累世虚文妄举之必收实学适用之效矣
　　仁宗皇庆二年十一月诏行科举定条制
