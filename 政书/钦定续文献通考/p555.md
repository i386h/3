<!-- { "loadSidebar": true } -->
　　朱彛尊曰甲申防难朝野相传谓懿安皇后不死然我
　　世祖章皇帝实録大书元年五月明天启皇后张氏于
　　昌平州足以洗其寃矣
　　妃张氏慧妃范氏成妃李氏
　　张妃为客魏幽于别宫絶食而死范妃生悼懐太子不育复失宠成妃李氏于帝前密为乞怜客魏知之亦幽成妃于别宫以有豫藏食物半月不死斥为宫人崇祯初皆复妃号
　　【臣】等谨按诸王传熹宗有范贵妃任容妃史皆无传不可考
　　愍帝愍皇后周氏苏州人徙居大兴嘉定伯奎之女天启中选入信邸册为妃帝即位立为皇后崇祯十七年京城防帝命后自裁遂崩
　　大清定京师諡后曰庄烈愍皇后
　　贵妃袁氏父祐【未详何封】当京师防时帝令自尽絶而复苏
　　大清定京师命有司给居宅赡养终其身
　　贵妃田氏陜西人后家杨州左都督遇之女崇祯元年封礼妃进皇贵妃十五年薨諡曰恭淑端惠静懐皇贵妃
　　明史后妃传曰太祖鉴前代女祸首严内教洪武元年命儒臣修女诫谕翰林学士朱升曰治天下者正家为先后妃虽母仪天下然不可俾预政事至于嫔嫱之属不过备职事侍巾栉恩宠或过则骄恣犯分上下失序厯代宫闱政由内出鲜不为祸卿等其纂女训使后世知所持守五年命礼臣议宫官女职之制礼臣言汉设内官一十四等凡数百人唐设六局二十四司官凡一百九十人女史五十余人皆选良家女充之帝以所设过多命加裁定于是立六局一司局曰尚宫尚仪尚服尚食尚寝尚功司曰宫正皆正六品每局领四司其属二十有四而尚宫总行六局之事戒令责罚则宫正掌之官七十五人女史十八人视唐减一百四十余人诸妃位号亦惟取贤淑庄敬惠顺康宁为称终明之代宫壸肃清论者谓其家法之善超轶汉唐矣











　　钦定续文献通考卷二百一
<史部,政书类,通制之属,钦定续文献通考>
　　钦定四库全书
　　定续文献通考卷二百二
　　帝系考
　　皇太子　皇子
　　【臣】等谨按宋理宗无子以母弟荣王与芮之子为子即度宗也度宗子即恭帝端宗帝昺皆已详帝号厯年今所纂断自辽始
　　辽太祖四子
　　太宗居二余三人长为文献钦义皇帝倍三为章肃皇帝鲁呼皆淳钦皇后生四为雅尔噶宫人萧氏生倍小字托云神册元年立为皇太子后薨于太宗时諡曰文武元皇王其子世宗即位改諡让国皇帝统和中更諡文献兴宗重熈中定諡文献钦义皇帝庙号义宗【其封为东丹王事详封建考】鲁呼一名鸿观太宗天显五年立为皇太弟继册为寿昌皇太子世宗即位太后怒遣鲁呼将兵往击以耶律乌哲谏乃与世宗议和后因太后复谋废立徙祖州穆宗时其子喜隐反辞连及囚之死于囚所统和中追諡钦顺皇帝重熈中更諡章肃皇帝雅尔噶天显三年救耶律沙于定州为李嗣源所获石晋立始还后薨
　　【臣】等谨按契丹国志曰自在太子名阮太祖第二子母曰舒噜氏从征渤海平封为自在太子寻薨諡曰恭顺皇帝一子伊喇赵王为景宗所害契丹国志世系图太祖惟三子一太宗一东丹王一自在太子与史言四子异自在太子不知何人恭顺之諡与鲁呼之諡钦顺相似余皆逈异不可得而深考矣
　　又按辽史皇子表自肃洽四子始至太祖已四世矣今断自太祖之子始而以上诸祖之嗣续则列之皇族太祖以下各帝之孙曾行亦俱列之皇族以皇子门止应载一世也
　　太宗五子
　　长为穆宗余四人二为齐王雅斯哈靖安皇后生保宁四年薨三为天徳天禄二年以谋反诛四为冀王廸里干亨初与宋师战殁于阵五为越王必舒皆宫人萧氏生
　　【臣】等谨按皇族表于太宗系止书翼王廸里一支意雅斯哈天徳必舒皆无嗣也契丹国志世系图太宗子为穆宗古伊喇赵王三人防古不知何人伊喇志又言是自在太子子叶氏本书中亦多舛讹
　　世宗三子
　　二为景宗余二人长哈勒布早薨景宗立追册为皇太子諡庄圣三宁王扎穆妃甄氏生【皇子表曰旧史皇族传哈勒布列在第三木详所出景宗行居二而旧史本传云景宗亲于墓追册为太子当是世宗嫡长子也扎穆旧史书在第一景宗时封宁王保宁八年夺爵绕和元年复爵今考圣宗纪曰统和元年奉遗诏召先帝庶兄质睦复封宁王质睦当即扎穆实景宗庶兄旧史未为大悮又景宗纪云皇兄哈勒布墓则二人皆景宗兄哈勒布当是嫡长子但哈勒布之母并无明文可据今且依表书之而存其疑焉臣】等谨按契丹国志世系图世宗六子长景宗余为平王荆王吴王宁王河间王皆不书名惟宁王据史文当即扎穆余不可考
　　景宗四子
　　长为圣宗余三人次秦晋王隆庆薨后赠皇太弟三齐王隆佑皆睿智皇后生四药师努未详所出早卒【臣】等谨按景宗纪干亨三年三月皇子罕巴卒罕巴表中无有岂卒在弱龄故不书抑即药师努耶又契丹国志世系图景宗有子曰郑格亦不知为何人
　　圣宗六子
　　长为兴宗余五人二秦王重元钦哀皇后生兴宗立为皇太弟道宗册为皇太叔清宁九年其子尼噜古反军溃重元自杀三桞城郡王布古徳未详所出四燕王武格五格尔皆布威氏生六混同郡王海古勒姜氏生
　　王圻续通考曰按圣宗纪开泰七年皇子宗真封梁王宗元永清军节度宗简右衞大将军宗愿左骁衞大将军宗伟右衞大将军宗真即兴名余名与上不同又止五人盖名乃后时改易而格尔疾薨故止五耳
　　【臣】等谨按契丹国志宗元即太叔重元又言其子曰洪孝同受诛洪孝其即尼噜古乎又志中世系图圣宗子晋王宗元齐王宗熈长沙王宗哲鲁王宗正豳王宗徳宗教徳尔吉与兴宗共八人宗熈宗哲等名与史中宗简宗愿又不同无从叅考而合一之
　　兴宗三子
　　长为道宗余二人皆仁懿皇后生二宋魏王和罗噶干统三年册为皇太叔从猎于庆州薨三秦魏王阿林清宁时从秋猎薨
　　【臣】等谨按契丹国志燕王洪道本名济噜海道宗同母弟又世系图载楚王洪孝晋王洪徳皆道宗弟洪孝与重元子同名岂即其人与是道宗之同祖弟耳其名爵皆与史异
　　道宗一子
　　皇太子濬宣懿皇后生清宁九年封梁王咸雍元年册为皇太子太康三年为耶律伊苏所诬杀后諡曰昭懐太子其子天祚帝即位上諡曰大孝顺圣皇帝庙号顺宗
　　【臣】等谨按契丹国志作秦王元吉与正史异
　　天祚六子
　　长晋王额噜温文妃生出继大丞相耶律隆运后保大元年南军都统耶律伊都与文妃宻谋立之不果伊都降金文妃伏诛额噜温不与谋得免耶律萨巴等复谋立之事觉缢死二梁王雅里元妃生元祚奔夏众推称帝三燕王塔噜早薨未详所出四赵王锡讷埒五秦王定六许王宁皆为金师所获并未详所出
　　【臣】等谨按天祚纪有长子赵王母为赵昭容之语今表云赵王行居四而未详所出与纪又异
　　金太祖子
　　景宣皇帝宗峻丰王乌里赵王宗杰圣穆皇后唐古氏生辽王宗斡光懿皇后费摩氏生宋王宗望陈王宗隽沈王额鲁钦宪皇后赫舎哩氏生睿宗皇帝宗尧豳王鄂尔多宣献皇后布萨氏生梁王宗弼衞王宗强曹王宗敏元妃乌库哩氏生纪王锡讷埓息王宁嘉莒王雅逊崇妃萧氏生邺王斡珲娘子特讷克生又有任王威赫亦崇妃萧氏生
　　【臣】等谨按金史载太祖十六子止有邺王斡珲以上十六人宗室表亦然王圻仍之考后妃传崇妃萧氏与其子任王威赫皆为海陵所杀海陵纪所书同则为太祖子无疑今特增入又岂即锡讷埒宁嘉雅逊三人中之一而有二名且封国亦有改易与
　　宗峻本名胜额在诸子中最嫡天会二年薨其子熈宗即位追上尊諡曰景宣皇帝庙号徽宗海陵降之为丰王世宗复追尊之宗尧初名宗辅本名鄂尔多其子世宗即位追上尊諡曰立徳显仁启圣广运文武简肃皇帝庙号睿宗宗隽本名额尔衮天眷二年以谋反诛宗杰本名穆里延天防五年薨宗强本名阿噜皇统二年薨宗敏本名阿里布海陵簒立时杀之宗望本名斡喇布又作斡里雅布天会五年薨宗斡本名阿尔本太祖庶长子皇统时薨其子海陵簒立追諡宪古道文昭武烈章孝睿明皇帝大定二十二年削帝号追封皇伯太师辽王宗弼本名緼绰又作乌珠皇统八年薨余不可悉考
　　太宗十四子
　　宋王宗磐本名富勒呼天眷二年以谋逆诛豳王宗固本名呼噜【宗固兄　多因诬以谋逆诛详　所引传文】代王宗雅虞王阿里布滕王呼沙呼薛王宗懿陈王宗本本名阿噜翼王呼兰天眷二年亦以逆诛丰王宗美本名呼尔察郓王实图美霍王哈必苏蔡王沃哩毕王宗哲徐王宗顺
　　【臣】等谨按传曰太宗十四子冨勒呼呼噜呼拉布阿鲁岱阿里布呼沙呼阿林阿噜呼兰呼尔察实图美哈必苏沃里和硕今取表中所列合之哈必苏阿噜岱阿林和硕当是代王宗雅薛王宗懿毕王宗哲徐王宗顺苐不能分指其本名之所属矣又诸王之所自出亦皆无可考
　　宗固宗本传曰海陵在熈宗时见太宗诸子势强而宗磐尤防扈与呼兰相继皆以逆诛熈宗厚于宗室礼遇不衰海陵尝私议之及簒立猜忌益深遂与秘书监萧谋杀太宗诸子诬以反状乃杀宗本宗美遣使杀东京留守宗懿北京留守卞继又杀益都尹毕王宗哲平阳尹禀左宣徽使京【京宗固子本名和色哩卞本名克实禀本名呼尔哈卞与禀皆太宗孙未详何人之子】而中京留守宗雅喜事佛世称善大王者亦竟杀之太宗子孙死者七十余人太宗后遂絶【太宗纪更有宗翰子孙三十余人诸宗室五十余人皆同时死】
　　熈宗二子
　　皇太子济安悼平皇后生皇统二年三月立为皇太子十二月薨諡英悼魏王道济贤妃生皇统四年八月熈宗杀之
　　熈宗子传赞曰国初制度未立太宗熈宗皆自安班贝勒即位熈宗立皇太子始正名位定制度焉
　　海陵四子
　　皇太子光英图克坦后生天徳四年二月立为皇太子海陵伐宋光英居守汴京命图们额里页防衞之及海陵遇害额里页遂杀之崇王元寿元妃大氏生天徳三年薨宿王舒苏鄂博柔妃唐古氏生正隆元年生三年薨滕王广阳才人南氏生正隆二年生三年薨
　　【臣】等谨按光英之为皇太子事在天徳四年而天徳三年二月帝有谓侍臣昨日太子生日皇后献朕田家稼穑图朕甚贤之之语则光英未立以前当已称太子矣
　　又按王圻续通考于海陵四子皆云母氏未详今考传中皆详载之
　　世宗十子
　　衞绍王居七余九人显宗皇帝允恭赵王苏尼越王萨鲁昭徳皇后生镐王永中越王永功皆元妃张氏生郑王永蹈潞王永徳皆元妃李氏生豫王永成昭仪梁氏生防王永升才人舒穆噜氏生
　　允恭后赐名永廸皇统六年生大定二年立为太子二十五年薨諡宣孝其子章宗即位追諡体道仁英文睿徳光孝皇帝庙号显宗
　　郑王永蹈传曰明昌三年氷蹈因崔温郭谏马太初私説防记灾祥言永蹈当得位乃阴结内侍伺帝起居其家奴上变诏鞠问赐永蹈及妃卞玉二子安春爱新公主长乐自尽后防和七年以衞王永济子阿禅为永蹈后
