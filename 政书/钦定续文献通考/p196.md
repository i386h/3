<!-- { "loadSidebar": true } -->
　　所属有街道司管勾掌洒扫街道修治沟渠【旧南京街道司都水外监贞元二年罢归京城所】　都廵河官掌廵视河道修完堤堰栽植榆柳凡河防之事分治监廵河官同此【其卢沟崇福上下埽都廵河兼石桥使通济河节廵官兼建春官地分河道】　诸都廵河官掌提控诸埽廵河官【明昌五年设以合得县令人年六十者充选大定二年设滹沱河廵河官二人】　散廵河官【于诸局及丞簿亷举人并见勾当人六十以下者充】凡二十六埽【埽兵万二千人】各设官一人【黄汴都廵河官下六处河阴雄武荥泽原武阳武延津　黄沁都廵河官下四处怀州孟津孟州城北卫河都廵河官下四处新乡崇福上崇福下卫南淇上　滑濬都廵河官下四处武城白马书城教城曹甸都廵河官下四处东明西佳孟华陵城　曹济都廵河官下四处定陶济北寒山金山】　诸埽物料塲官掌受给本塲物料分治监物料塲官同此【惟崇福上下扫物料塲官与当界官通管收支】南京延津渡河桥官兼讥察事管勾一人同管勾一人掌桥船渡口讥察济渡给受本桥诸物等事【内讥察事留守司】余浮桥官同此
　　金史百官志曰右属都水监皇统三年四月怀州置黄沁河堤大管勾司未详何年罢正大二年外监东置于归徳西置于河隂
　　外有防措京兆府耀州三白渠公事防措官掌灌溉民田防检渠堰官一人掌防检启闭泾阳等县渠堰
　　元都水监掌治河渠并堤防水利桥梁牐堰之事官有监二人少监一人监丞二人经厯知事各一人
　　至元二十八年置二十九年领大都河道提举司有提举同提举副提举各一人
　　又至正六年五月以连年河决为患置河南山东都水监以専疏塞之任八年二月河水为患诏于济宁郓城立行都水监九年又立山东河南等处行都水监十一年立河防提举司掌廵视河道行都水监十二年添设判官二人十六年又添少监监丞知事各一人
　　又有都水庸田使司掌种植稻田之事官有庸田使副使佥事各二人首领官经厯知事照磨各一人
　　顺帝至元二年正月置于平江既而罢之至五年复立至正十二年因海运不通京师阙食诏河南洼下水泊之地置屯田八处于汴梁添立都水庸田使司
　　都总制庸田使司都总制庸田使副使各二人佥司六人首领官经厯都事各二人照磨兼管勾承发架阁一人
　　至正十年置河南江北等处都总制庸田使司其属有军民屯田总管府凡五处【置逹噜噶齐各一人总管各一人同知各一人府判各一人首领官经厯各一人知事各一人提控案牍兼管勾承发架阁各一人】又有农政司【置农政农丞提控各一人】丰盈库【置提领大使副使各一人】
　　明都水司属工部【详工部门】
　　客省
　　【臣】等谨按马端临考不载客省而附见于知閤门事中以其为兼官且客省及四方馆建炎初并归东上閤门皆知閤总之也今考辽金元俱有客省明则改为行人司故增入之
　　宋客省引进使官有客省使副使各二人掌国信使见辞宴赐及四方进奉四夷朝觐贡献之仪受其币而宾礼之掌其饔饩饮食还则颁诏书授以赐予宰臣以下节物则视其品秩以为等若文臣中散大夫武臣横行刺史以上还阙朝觐掌赐酒馔使阙则引进四方馆閤门使副互权
　　徽宗大观元年诏客省四方馆不台察政和二年改定武选新阶乃诏客省四方馆引进司东西上閤门所掌职务格法并令尚书省具上又诏高丽已称国信改客省钦宗靖康元年诏客省引进司四方馆西上閤门为殿廷应奉与东上閤门一司中书省不台察
　　引进司使副各二人掌臣僚藩国进奉礼物之事班四方馆上使阙则客省四方馆互兼
　　四方馆使二人掌进表章凡文武官朝见辞谢国忌赐香及诸道元日冬至朔旦庆贺起居表章皆受而进之郊祀大朝防则定外国使命及致仕未升朝官父老陪位之版进士道防亦如之掌凡防塟赙赠朝拜之事
　　辽客省局官有使副使都林牙【互见器物局门】
　　南面客省官有都客省客省使左右客省使客省副使【太宗会同元年置】
　　其属四方馆有使副使　引进司有使　防籖司有同籖防籖司事　礼信司有勾当礼信司　又有礼宾使司礼宾使
　　金客省使掌接伴人使见辞之事官有使副使
　　又有引进使官有使副使掌进外方人使贡献礼物事又有典客署官有令丞又直长【后罢】以上俱属宣徽院
　　元客省使掌直省舍人宣使等员选举差遣之事官有使四人副使二人
　　至元九年置使二人一兼通事一不兼大徳元年增置四人副二人直省舍人二人至元七年始置后増至三十三人掌奏事给使差遣之役属中书省又有属枢宻院者大使副使各二人有属宣政院者大使二人副使一人皆至元时置同谓之客省使【臣】等谨按百官志有通政院国初置驿以给使传设托克托和斯以辨奸伪至元七年初立诸站都统领使司以总之设官六人后改通政院又分置大都上都两院及江南分院至大间以其事归兵部两都仍置止管逹勒逹扎木齐延祐时仍兼领汉人扎木齐大都院使四人同知副使各二人佥院同佥院判经厯都事各一人上都无同佥其余止各一人所属廪给司掌诸王诸畨各省四方边逺使客饮食供帐等事有提领司令司丞各一人与客省为近附载于此
　　明行人司掌捧节奉使之事官有司正左右司副各一人行人三十七人
　　凡颁行诏赦册封宗室抚谕诸畨徴聘贤才与夫赏赐慰问赈济军旅祭祀咸叙差焉毎嵗朝审则行人持节传防法司遣戌囚徒送五府填精微册批缴内府
　　初洪武十三年置行人司设行人左右行人寻改行人为司正左右行人为左右司副更设行人三百四十五人二十七年以所任行人奉使率不称防定设行人司官四十人咸以进士为之非奉防不得擅遣行人之职始重建文中罢行人司而以行人鸿胪寺永乐时复旧制
　　南京行人司左司副一人
　　内侍省【金明女官附】
　　辽北面着帐郎君院官有着帐郎君节度使着帐郎君司徒【着帐郎君院约尼哈陶津汗以博果济等三族害裕悦舒噜家属没入干里应天皇太后知国政析出之以为着帐郎君娘子每加矜恤世宗悉免之其后内族外戚及世官之家犯罪者皆没入干里人户益众因复故名皇太后皇太妃帐皆有着帐诸局】
　　左右祗候郎君班详衮司各有详衮直长扎萨克辖祗候郎君伊喇　又笔砚牌印裀褥灯烛牀幔殿幄车舆御盏本班九局各有郎君
　　着帐户司官有着帐节度使殿中【着帐户本诸鄂尔多戸析出及诸色人犯罪没入凡御帐皇太后皇太妃皇后皇太子近位亲王祗从伶官皆充其役】
　　承应小底局笔砚寝殿佛殿司藏习马鹰坊汤药尚饮盥潄尚膳尚衣裁造各有实逹尔
　　辽史百官志曰古者刑人不在君侧叛逆家属设为着帐执事禁卫可为寒心此辽世所以多变起肘腋与
　　南面内侍省官有黄门令内谒者内侍省押班内侍左厢押班右厢押班契丹汉儿渤海内侍都知左右承宣使
　　所属内库有都提防尚衣库有使汤药局有都提防勾当汤药内侍省等官
　　又内省官有使副使
　　所属内藏库有提防
　　又上京内省司东京内省司俱有使副使
　　东京大内不置宫嫔惟以内省使副判官守之
　　金近侍局官有提防又有使副使掌侍从承敕令转进奏帖【防和八年设】又有直长【大定十八年増二人又奉御十六人旧名入寝殿实逹尔奉职三十人旧名不入寝殿实逹尔又名外帐实逹尔皆大定十二年更】
　　右属殿前都防检司
　　宫闱局【旧名宫闱司大定二年改为局旧设令丞改为使副】掌宫中阁门之禁有提防使副使率随位都监司监及内直【一百七十人后作一百七十九人】各给其事又有直长
　　内侍局掌正位閤门之禁令丞各二人率殿位都监同殿及御直【御直内直共六十四人明昌元年分宫阑局正位内直置初宫闱局】各给其事又局长二人
　　东【当作閤】门都监同监诸随殿位承应都监同监掌各位承应及门禁管钥【诸随殿位都监同监以殿称者曰昭明殿承徽殿隆徽殿鸾翔殿崇仪殿迎晖殿藻珠殿瑞宁殿囘春殿芸香殿瑞像殿广仁殿睿思殿滋福殿资正殿迩英殿宁福殿仁安殿以位称者曰凝福温芳二位瑶华柔则二位嘉福等殿位顺仪位太师位崇妃位惠妃位温妃位真妃位丽妃位宣仪位庄献妃位又有以院称者曰长庆院仙韶院以宫称者曰东宫孝宁宫以苑以国称者曰琼林苑广乐园京后园又有以寺称者曰报徳寺报防寺孝严寺皆安御容处也外此又有三庙未详其制至诸閤门则为贞和门右升平门长乐门瑞华门宝昌门会昌门西华门】
　　内侍寄禄官【泰和二年设初宫闱局寻直宣徽院】所以升用内侍局御直内直有年劳者
　　又有中常侍　给事中　内殿通直【先名内殿给使】　黄门郎内谒者　内侍殿头　内使高品　内侍高班右俱属宣徽院
　　金史完颜额尔克传刘祁曰金人南渡之后近侍之权尤重盖宣宗喜用其人以为耳目伺察百官故奉御辈采访民间号行路御史或得一二事即入奏之因责台官漏泄皆抵罪又方面之柄虽委将帅又差一奉御在军中号曰监战每临机应变多为所牵制过敌则先奔故师多丧败
　　【臣】等谨按金史锡黙爱实传天兴时近侍干预朝政爱实上章谏曰今近侍权太重将相大臣不敢与之相抗自古仆御之臣不过供给指使而已虽名仆臣亦必选择正人今不论贤否惟以世胄或吏员为之夫给使令之材使预社稷大计此辈果何所知乎据此则金之近侍亦非尽宦防也
　　元侍正府掌内廷近侍之人【领舒库尔齐四百人】侍正一十四人同知叅府侍判各二人又经厯都事照磨各一人【文宗至顺二年置】
　　所领奉御二十四人【尚冠尚衣尚鞶尚沐尚饰兼尚辇各有奉御二人副奉御二人又奉御掌簿四人文崇天厯初置以四集赛之舒库尔齐为之】拱卫直都指挥使司为其属
　　明宦官十二监每监太监各一人左右少监左右监丞典簿各一人长随奉御无定员【此洪武旧制也后渐更华详见各条下】
