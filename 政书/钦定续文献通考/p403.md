<!-- { "loadSidebar": true } -->
　　乐典大司乐义畧曰凡文舞云门咸池大韶在庭阼阶之左武舞大夏大濩大武在庭宾阶之右位为六列施英韶而舞之各有四表表距四歩为酂缀各六十四合用三百八十四人此所以必致诸子而后足也夫乐在耳为声在目为容而后节奏不忒故先王之制舞也必协于歌焉歌一曲为舞一变六变用六九变用九然声应可闻而不可覩也羽籥干戚以表其容发扬蹈厉以见其意尽筋骸之力以要钟鼓拊防之节皆由耳目聪明心思頴悟均声之长短合舞之疾徐然后声容选和始终有序而后六乐备矣葢乐有八音以行八风是以舞佾与钟声数俱用八而堂上歌诗者四歌瑟者四一唱三叹亦用八人歌奏虽分实相聨络羽籥起黄钟大吕应以姑洗南吕是谓辰酉以南为南风而夷则中吕皆为清角文合于武也干戚起防宾函钟应以无射夹钟是为戌夘以北为北风而大簇应钟皆为流征武合于文也北入于南隂入于阳以合生之和道五常之行其即纳音与隔八而娶归冲为同甲子之于乙丑壬申之于癸酉庚辰之于辛巳皆金也而甲午乙未壬寅癸夘庚戌辛亥如之葢金商音也太师审商而分之也丙子丙午以水至于壬子壬午以木其娶而同犹甲子甲午也则对待流行始终条理分而必合成十六音矣大抵阳纪之音角羽在前律隂纪之音商征在后律必先角羽并起而后反商下征则宫常主角往而必反商常主征离而必合也宫虽主角然必有角之羽羽之角焉商虽主征然亦必有角之羽羽之角焉但声相应则角为征尔角羽所统者琴瑟尚宫也角之羽者钟尚羽也羽之角者石尚角也还相为宫宫一羽一角一十五鼓而五声之变成焉季春之月律中姑洗辰为角日在大梁位酉为羽羽角气合以歌南风故大合乐以舞大韶为主变起于角羽从宫羽水也征火也六府三事是为九徳之歌九变而角韶征韶成焉亦惟舞容合声以取象耳然则季秋之月大飨帝律中无射位戍防宾之角也日在大火位夘防宾之羽也奏无射歌夹钟其必主于舞大武与大司乐掌之以教国子弟必设官分职焉乐师教舞籥师舞羽司干授器大胥掌学士之版以待致诸子春入学舍菜合舞将以养老于辟雍也秋颁学合声将以飨帝于明堂也曰合舞则大合六乐而舞矣曰合声则防大乐而歌奏矣必曰以六乐之防正舞位以序出入舞者比乐官展乐器何也六乐之防文武以声合矣羽籥九成干戚六成行列得正而不愆所以正舞位也出象揖逊先后有伦而不乱所以序出入舞也乐官则比叙其所教之人以考其艺之精粗乐器则展眂其所用之器以审其声之完否人与器俱善则乐舞可知矣小胥则廵舞列而挞其怠慢者正乐县之位焉列与县俱应则声容可知矣至于舞位四表文武虽同而舞服各异焉文舞服皮弁左执籥右秉翟分八佾于南表前二工执旌引前衣冠同之正立定位堂长歌以咏于是播鼗导舞自南第一表至第二表为一成至第三表为再成至第四表为三成覆身却行至第三表为四成至第二表为五成复至南第一表为六成五成为五变则五物五只可致六成为六变则象物天神可致更从南头北向第二表为七成又从第二至第三表为八成则地祗皆出矣又从第三至北表为九成则人鬼皆格矣武舞服韦弁左执干右执戈亦分八佾于南表前二工执旌居前执铎者左右夹振之次击鼓以金錞和之以金镯节之自一成至六成虽与文舞同然其终也为兵还振旅之状废镯鸣铙而舞毕记曰天子冕而总干葢古者人君自舞大武故服冕而执干戚八佾用万为击刺之容则舞人执干戈何则冕非学士所宜服则玉戚亦非撃刺之所宜用也然则文武之成曷为异欤自一三五为九而干用之参天之数也二与四为六而坤用之两地之数也文舞阳也成以参天武舞隂也成以两地节序自然之符也曰箫韶九成大武六成而又谓之变者何居曰在乐音谓之变在乐舞谓之成其实一也








　　钦定续文献通考卷一百十七
<史部,政书类,通制之属,钦定续文献通考>
　　钦定四库全书
　　钦定续文献通考卷一百十八
　　乐考
　　俗部乐【女乐附见】
　　自周陈以前雅郑淆杂隋文帝平陈尽得清商乐以其源自汉也谓为九代遗声立清商署以肄之乃分雅俗二部雅部如梁之十二雅用诸郊庙朝廷者是也俗部十二调正宫黄钟宫中吕宫南吕宫各有商羽变宫至唐増髙宫道调仙吕为二十八调皆从浊至清下则益浊上则益清慢者过节急者流荡其后声气防殊或以倍四为度复有中管之格有与律吕同名而声不近雅者其宫调乃应夹钟之律燕设用之蔡元定所谓燕乐是也大抵俗乐诸曲悉源于雅乐后失其传而更为妖声艶词耳唐元宗天寳乐曲皆以边地名若凉州伊州甘州之类又诏道调法曲与新声合作其调惟以羽为宫于是汉乐府絶矣宋元以来因金之北曲变为南戯惟酒筵用之
　　宋理宗绍定三年始制新乐曲姜夔乃进大乐议畧曰古乐止用十二宫周六乐奏六律歌六吕惟十二宫也王大食三侑注云朔日月半随月用律亦十二宫也十二管各备五声合六十声五声成一调故十一调古人于十二宫又特重黄钟一宫而已齐景公作徴招角招之乐师涓师旷有以清商清角清徴为调者惟迎气有五引而已隋书云梁陈雅乐并用宫声是也若郑译之八十四调其实则有黄钟太蔟夹钟仲吕林钟夷则无射七律之宫商羽而已于其间又阙太蔟之商羽焉国朝大乐诸曲多袭唐旧窃谓郊庙用乐咸当以宫为曲其间皇帝升降盥洗之类用黄钟者羣臣以太蔟易之此周人王用王夏公用鷔夏之义也【臣】等谨按宋教坊乐分为四部凡圣节三大宴为十九次陈奏间以杂戯继以致词称述徳美舞用女弟子队小儿队各十次有云韶部黄门乐也钧容部军中乐也孝宗乾道以后不置教坊小儿及女童队亦旋罢故诸乐工器数惟详于前考云乐叶图徴云教坊家有部有色部有部头色有色长元周伯清讹呼部头为务头可笑也部如法部胡部之类色如杂剧色觱栗部旋色参军色之类诸以杂剧色为首杂剧用四人或五人末泥色主张引戯分付副净色发乔副末色打诨又或添一人收孤老其吹曲破断送者谓之把色见宋氏灌园古杭梦逰録汉铙歌曲多不可句读沈约云乐人以声音相传训诂不可复解凡古乐録皆大字是辞细字是声声辞合写故致然耳此説卓矣齐东野语曰思陵朝掖庭有菊夫人者善歌舞妙音律为仙韶院之冠宫中号为菊部头
　　稿简赘笔曰刘贡父诗话云俳优言河市乐说者云起居驸马在南都家乐甚盛诮诋南河市中乐人故得此名其实不然唐元和中燕呉行记其中已有河市字大都是不军中在市者散乐名贡父谓是今散乐是也乃髙驸马非居也河中在处临河者皆曰河市如今之艺人于市肆作塲谓之打野泊皆谓不着所今谓之打野呵
　　杨慎丹铅总録曰女乐之兴本由巫觋周礼所谓以神仕者在男曰巫在女曰觋巫咸在上古已有之汲冢周书所谓神巫用国观楚辞九歌所言巫以歌舞悦神其衣被情态与今倡优何异伊尹书云敢有恒舞于宫酣歌于室时谓巫风巫山神女之事流传至今盖有以也晋夏统传女巫章丹陈珠二人并有国色庄服雅丽歌舞轻回其解佩禠绅不待低帷昵枕矣其惑人又岂下于阳阿北里哉
　　陈正敏遁斋间览曰宋王子醇初平熙河教军士为讶鼓戯子醇与西人对阵命军士百余人为讶鼓队出军前敌见惊愕遂撃破之
　　墨庄漫録曰淮西村人多作炙手歌以大长竹数丈刳去中节独防其底筑地逄逢若鼓声男女把臂成围抚髀而歌
　　【臣】等谨按杨循吉金小史云少帝出幸金营尼玛哈促左右进酒帐下有伶人作乐奉尼玛哈为太公伊尹尼玛哈不喜曰太公伊尹古圣人也吾安可冀其万一覩其人而语帝曰这几个乐人是大宋人今日煞好公事
　　辽有国乐正月朔日朝贺用宫悬雅乐元防用大乐曲破后用散乐角觝终之是夜皇帝燕饮用国乐　春飞放杏埚皇帝射获头鵞荐庙燕饮乐工数十人执小乐器侑酒
　　圣宗太平元年册承天皇太后童子弟子【礼志作女童】队乐引太后辇至金銮门
　　叶隆礼契丹国志曰有诨子部百人夜以五十人畨直四鼓将尽歌于帐前名曰聒帐
　　又曰正月一日国主以糯米饭白羊髄相和为团如拳大于逐帐内各散四十九个候五更三防国主等各于本帐内窻中掷米团在帐内如得双数当夜动畨乐饮宴如得只数更不作乐便令师巫十二人外边绕帐撼铃执箭唱呌于帐内诸天炉内爆盐并烧地拍鼠谓之惊鬼本帐人第七日方出乃禳度之法北呼为赛音伊能伊
　　又曰七月十三日夜国主离行宫向西三十里卓帐宿先于彼处造酒食至十四日应随从诸军并随部落动畨乐设宴至暮国主却归行宫谓之迎节十五日动汉乐大宴十六日早却往西方令随行兵大喊三声谓之送节此节为萨兰赛音又曰腊日国主带甲戎装应畨汉臣诸使司以上并戎装五更三防坐朝动乐饮酒罢各等第赐御甲羊马北呼此节为绰哈雅布
　　张舜民画墁録曰契丹待南使乐列三百余人舞者更无囘旋止于顿挫伸缩手足而已
　　金熙宗皇统二年宰臣奏自古并无伶人赴朝参之例所有教坊人员只宜聴候传宣不合同百寮赴起居从之
　　乐志曰元日圣诞称贺曲宴外国使则教坊奏之其乐器名不传
　　海陵贞元三年八月増置教坊人数
　　章宗明昌二年有司奏太常工人数少即以渤海汉人教坊及大兴府乐人兼习以备用
　　承安四年八月减教坊长行五十人渤海教坊长行三十人
　　哀宗天兴二年七月奉安祖宗御容于乾元寺拟用优乐以王鹗谏而止
　　是时迁蔡太祖太宗及后妃御容至自汴京奉安于乾元寺左宣徽使温都七十五奏当用乐帝曰乐须太常奈何七十五曰市有优乐可假用之权左右司员外郎王鹗奏曰世俗之乐岂可施于帝王之前遂止
　　【臣】等谨按天兴元年三月元兵攻汴急右丞舒噜尝命作江水曲使城上之人静夜唱之盖河朔先有此曲以寄讴吟之思至是计出无聊冀收坐啸吹箎之效也
　　又按金初国俗有诅祝之歌凡有被杀者必须巫觋以诅祝杀之者乃繋刃于杖端与众至其家歌而诅之曰取尔一角指天一角指地之牛无名之马向之则华面背之则白尾横视之则有左右翼者其声哀切凄婉若蒿里之音既而以刃画地刼取畜产财物而还其家一经诅祝家道輙败
　　太宗六年九月宴宋使用女乐俳优
　　邹伸之使防日録曰端平甲午【按是年为宋理宗端平元年元太宗六年也】九月初一日抵燕京守将保喇巴图出迎馆人使于王檝宅堂重九日宴人使女乐俳优毕集叶子竒草木子曰元立教坊司掌天下伎乐有驾前承应杂戯飞竿走索踢弄藏等伎
　　又曰俳优戯文始于王魁永嘉人作之识者曰若见永嘉人作相宋当亡及宋将亡乃永嘉陈宜中作相
　　世祖至元八年二月迎白伞盖逰皇城用教坊仪鳯司乐
　　以帝师帕克斯巴之言于大明殿御座上置白伞盖一顶每嵗二月十五日于大殿启建白伞盖佛事用诸色仪仗社直迎引伞盖周游皇城内外云与众生袚除不祥导迎福祉教坊司云和署掌大乐鼓板杖鼓筚篥龙笛琵琶筝七色凡四百人兴和署掌妓女杂扮队戯一百五十人祥和署掌杂把戯男女一百五十人仪鳯司掌汉人回回河西三色细乐每色各三队凡三百二十四人
