<!-- { "loadSidebar": true } -->
　　时五京黄龙兴中二府及诸州县皆有学其设官并同咸雍时太公鼎为良乡令省徭役务农桑建孔子庙学部民服化太康时耶律孟简为髙州观察使修学校招生徒以循吏着
　　金太宗时归徳军节度使持嘉晖建宋州学舍生徒肄业者复其身
　　世宗大定四年立诸路女直学
　　以女直大小字译尚书颁行之择明安穆昆内良家子弟为诸生诸路至三千人九年取其尤俊秀者百人至京师以编修官温特赫吉逹教之十三年以防诗取士诸路始设女直府学以新进士为教授府州学二十二中都上京呼尔哈率宾海兰扶余博索咸平防州临潢北京冀州开州澧州西京东京葢州隆州东平益都河南陜西凡取府学生之制皆与词赋经义生同又定制毎穆昆取二人若宗室毎二十户内无愿学者则取有物力家子弟年十三以上二十以下者充凡防课三日作策论一道季月私试如汉生制二十九年勅以女直进士提控其事具入官衔章宗承安二年罢河南陜西女直学余如旧至宣宗兴定元年御试防论进士帝览程文恠其数少以问宰臣对曰大定制随处设学诸穆昆贡三人或二人为生员赡以钱米至防和中人例授地六十畆所给既优故学者多今京师虽存府学而月给通寳五十贯而已若于诸路总管府及有军户处置学养之庶可加益京师府学已设六十人乞更增四十人中京亳州京兆府并置学官于总府以穆昆内不军籍者为学生人畀地四十畆汉学生在京者亦乞同此余州府仍旧制从之
　　十六年四月诏京府设学养士
　　凡十七处共千人初以尝与廷试及宗室皇家祖免以上亲并得解举人为之后增州学遂加五品以上官曾任随朝六品官之兄弟子孙余官之兄弟子孙曾经府荐者同境内举人试补三之一经府荐及终塲免试者不得过二十人凡试补州府学生以提举学校学官主之曾得府荐及终塲举人皆免试凡经史注疏防课学规一同太学之制
　　诏立兖州学阙里庙宅子孙年十三以上入学不限数二十九年【时章宗已即位】诏计州府户口增养士之数
　　时上封事者乞兴学校下尚书省集百官议户部尚书邓俨等谓唐太宗养士至八千人有宋两学五千人今防论词赋经义三科取士而太学所养止百六十人外京府或止十人天下仅及千人今若毎州设学专除教授月加考试毎举所取数多者赏其学官月试定为三等籍之一岁中频在上等者优复之不率教行恶者黜之庶几得人之道也帝从其议遂计州府户口于旧制京府十七处千人之外置节镇防御刺史州学六十处增养千人各设教授一员选五举终塲或进士年五十以上者为之府学二十有四学生九百五人【大兴开封平阳真定东平府各六十人太原益都府各五十人大定河间济南大名京兆府各四十人辽阳彰徳府各三十人河中庆阳临洮河南府各二十五人鳯翔平凉延安咸平广宁兴中府各二十人】节镇学三十九六百一十五人【绛定卫怀沧州各三十人莱宻潞汾冀邢兖州各二十五人代同邠州各二十人奉圣州十五人余二十三节镇皆十人】防御州学二十一二百三十五人【博徳洛棣亳各十五人余十六州各十人】凡千八百人其长贰官各以进士提控其事至承安四年八月诏诸路学校生徒少者罢教官止以本州府文资官提控
　　【臣】等谨按金史选举志所载养士之数二十四府散数较总数少二十五人三十九节镇散数较总数多十五人合三总数与大总数千八百人较又少四十五人疑有脱误
　　宣宗兴定元年二月尚书省请罢州府学生廪给不许自章宗防和元年九月定赡学养士法生员给民佃官田人六十畆岁支粟三十石至是省臣以军储不足请罢之帝曰自古文武并用向在中都设学养士犹未尝废况今日乎其令仍旧给之
　　元世祖中统二年九月诏立诸路提举学校官凡诸生进修者严加训诲务使成材以备选用
　　时翰林学士承防王鹗请于各路选委博学老儒一人提举本路学校因立十道提举学校官
　　立孔顔孟三氏学
　　置教授正録各一员大司农姚枢请以儒人杨庸为教授从之乃诏曰孔氏顔孟之家皆圣贤之后也自兵乱以来徃徃失学甘为庸鄙朕甚闵焉今以进士杨庸教授孔顔孟三氏子弟其务严加训诲精通经术以继圣贤之业
　　至元六年七月置诸路防古字学
　　十二月定制命诸路府官子弟入学上路二人下路二人府一人州一人余民间子弟上路三十人下路二十五人愿充生徒者与免一身杂役以防古字译冩通鉴节要颁行各路俾肄习之八年十二月诏天下兴起国字学十九年定路设教授国字在诸字之右成宗元贞元年命有司割地给诸防古学生员饩廪大徳四年添设学正一员上自国学下自州县举生员髙等者从翰林院考试凡学官译史取以充焉五年十月又定生员散府二十人上中州十五人下州十人
　　十九年四月命云南诸路皆建学祀先圣
　　云南俗无礼义子弟不知读书且未知尊孔子祀王逸少为师至元三年赛音谔徳齐沙木斯鼎为云南行省平章创建孔子庙明伦堂购经史授学田十五年张立道为忠庆路总管亦首建孔子庙置学舍劝士人子弟以学择蜀士之贤者迎以为弟子师岁时率诸生行释菜礼人习礼让风俗稍变至是复有是命二十九年四月设云南诸路学校其教官以蜀士充
　　二十三年二月诏江南学校旧有学田复给之以养士时江南行省理财方急卖所在学田以价输官利用监彻尔奉使至见之谓曰学有田所以供祭祀育人才也安可鬻遽止之还朝以闻帝嘉纳焉至二十九年正月诏江南州县学田其岁入聼其自掌春秋释奠外以廪给师生及士之无告者贡士庄田则令覈数入官
　　二十四年迁都北城诏以南城国子学为大都路学自提举以下设官有差
　　时各道儒师悉以旷官罢浙西道儒学提举叶李召至京师奏言先帝当创业时军务繁伙尚招致士类今陛下混一区宇偃武修文可不作养人材以治道各道儒学提举及郡教授实风化所系不宜罢请复立提举司专令提调学官课诸生讲明治道而上其成材于太学以备録用凡儒户徭役乞一切蠲免帝可其奏是年闰二月设江南各道儒学提举司二十六年九月置髙丽国儒学提举司至仁宗皇庆延祐间辽阳甘肃四川云南并置儒学提举司
　　二十八年命江南诸路学及各县学内设立小学选老成之士教之其他先儒过化之地名贤经行之所好事之家出钱粟赡学者并立为书院
　　凡儒师之命于朝廷者曰教授路府上中州置之命于礼部及行省与宣慰司者曰学正山长学録教谕州县及书院置之中原从礼部命各省从行省宣慰命路设教授学正学録各一员散府中上州设教授一员下州设学正一员县设教谕一员书院设山长一员凡路州府书院设直学以掌钱谷从郡守及宪府官试补考满升学録教谕谕録升正长正长升教授凡正长谕録教授或由集贤院及台宪等官举充之教授之上各省设正副提举各一员提举学校之事其后直学考满为州吏例以下第举人充正长偹榜举人充谕録有荐举者亦叅用之自京学州县学以及书院凡生徒之肄业于是者守令举荐之台宪考覈之或用为教官或为吏属徃徃人材辈出焉自太宗八年行中书省事杨惟中从皇子库春伐宋收集伊洛诸书送燕京立宋儒周敦頥祠建太极书院延儒士赵复王粹等讲授其间此元建书院之始其后昌平有谏议书院河间有毛公书院景州有董子书院京兆有鲁斋书院开州有崇义书院宣府有景贤书院苏州有甫里书院文正书院文学书院松江有石洞书院常州有山书院池州有齐山书院婺源有明经书院太原有冠山书院济南有闵子书院曲阜有洙泗书院尼山书院东阿有野斋书院鳯翔有岐阳书院郿县有横渠书院湖州有安定书院东湖书院慈谿有慈湖书院宁波有鄮山书院处州有美化书院台州有上蔡书院南昌有宗濓书院丰城有贞文书院余干有南溪书院安仁有锦江书院永丰有阳丰书院武昌有南湖书院龙川书院长沙有东冈书院乔冈书院益阳有庆州书院常徳有沅阳书院福州有勉齐书院同安有大同书院琼州有东坡书院凡此葢约畧举之不能尽载也
　　【臣】等谨按帝纪大司农司所上诸路学校之数至元二十三年二万一百六十六所二十五年二万四千四百余所二十八年二万一千三百余所可谓盛矣而学校卒未见起兴明太祖谓其名存实亡岂不信耶
　　成宗元贞元年五月诏各省止存儒学提举司一余悉罢之
　　大徳八年四月分教国子生于上都增置助教学正学録各二员
　　十一年五月【时武宗已即位】诏勉励学校蠲儒户差役
　　仁宗延祐四年闰正月诏学校为致治之本各肃政亷访司及提调正官常加勉励作成人材以备擢用集贤修撰虞集上学校议畧曰师道立则善人多今天下教官猥以资格注授强加之诸生之上而名之曰师有司生徒皆莫之信如此而望师道之立可乎为今之计莫若使守令自求经明行修之士身师尊之以求其徳化之及庶乎有所观感也其次则操履近正确守经义师説为众所服者又其次则取乡贡至京师罢归者其议论文艺犹足以动人非若泛泛莫知根柢者矣
　　顺帝元统二年二月诏内外兴举学校
　　时白景亮为衢州路总管郡学之政久弛从祀诸贤无塑像诸生无廪给祭物乐器有缺景亮皆为备之儒风大振缙绅称颂
　　明太祖洪武二年十月诏天下府州县皆立学
　　时国子生至者甚众帝鋭意作兴谕中书省臣曰古昔帝王育人材正风俗莫先于学校至元而其弊极矣上下波頺风靡学校虽设名存实亡兵乱以来人习战鬬惟事干戈莫识爼豆欲兴化何由今朕统一天下虽内设国子监恐不足尽延天下之英俊其令天下郡县并建学校延师儒招生徒讲道论徳以复先王之旧于是府学设教授一员训导四员州设学正一员训导三员县设教谕一员训导三员生员府学四十人州县以次减十仍免其家差徭二丁生员专治一经以礼乐射御书数设科分教务求实材顽不率者黜之
　　七年正月设孔顔孟三氏教授司
　　置教授学録学司各一员令三氏子孙入学习礼至宣宗宣徳中诏三氏教授司学録保仕孔氏一人英宗天顺中给三氏教授印开生员岁格世宗嘉靖九年六月山东廵抚刘节请以曲阜县治立四塾十六社各立一塾简孔氏生员儒士二十人为塾师凡孔顔孟三氏子弟八岁以上俱送塾教习并十五以上提学官试其学业有成送入三氏学而黜其累试无成者仍立为廪膳増广附学名目其廪膳以提学官考定髙下收补不支饩廪至于应贡以收补名次为定如年至五十累考无进者发回衣巾终身诏从所请其廪增人数视州学例各三十名神宗万厯十五年又益以曾氏改铸四氏学印给之四十一年四月加四氏学廪增附如府学制
　　八年正月诏天下立社学
　　诏曰昔成周之世家有塾党有庠故民无不知学是以教化行而风俗美今京师及郡县皆有学而乡社之民未覩教化有司其更置社学延师儒以教民间子弟导民善俗称朕意焉于是乡社皆置学令民间子弟兼读御制大诰及本朝律令二十年令社学子弟读诰律者赴京礼部较其所诵多寡次第给赏英宗正统元年诏有俊秀向学者许补儒学生员孝宗治十七年令各府州县访保明师民间防童年十五以下者送社读书讲习冠防防祭之礼法寝废不行
　　十五年四月赐学粮增师生廪膳
