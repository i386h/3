<!-- { "loadSidebar": true } -->
　　金字国声无锡人治进士官至南京兵部尚书諡端敏
　　刘昭东征忠义録【无卷数】
　　昭字仲贤庐陵人治进士官至嘉兴府知府
　　陈洪谟治世余闻二卷　继世纪闻五卷
　　洪谟字宗禹武陵人治进士官至兵部左侍郎
　　革除编年【无卷数】
　　不着撰人名氏
　　【臣】等谨案浙江通志载是书为嘉善袁仁撰而朱彝尊又称陈洪谟有革除编年一书明史艺文志俱无之未知孰是今附识备考
　　都穆壬午功臣爵赏録一卷　壬午功臣别録一卷穆字元敬呉县人治进士官至礼部主客司郎中加太仆寺少卿
　　李时南城召对一卷
　　时字宗易任邱人治进士官至大学士諡文康
　　陆深南廵日録一卷　北还録一卷
　　深字子渊号俨山上海人治进士官至詹事府詹事兼翰林院学士卒諡文裕事迹具明史文苑
　　姜清秘史一卷
　　清字源甫弋阳人正徳进士官至尚寳少卿
　　朱彛尊防曰纪逊国事者大约惑于齐东野人之语尤甚者从亡遗笔致身録也弋阳姜清撰秘史稽之故牒以证其非幸书成于致身録未出之前顾犹信程济为有其人则亦非信史矣
　　霍韬明良集十二卷
　　韬见诏令类
　　许相卿革朝志十卷
　　相卿见正史类
　　陈沂维桢録一卷附録一卷
　　沂字鲁南鄞县人正徳进士官至太仆寺卿
　　童承叙平汉録一卷
　　承叙字汉臣沔阳人正徳进士官至左庶子
　　朱纨戌边纪事一卷
　　纨字子纯长洲人正徳进士官至提督浙闽海防军务巡抚浙江右副都御史
　　黄佐革除遗事节本六卷
　　佐见经类
　　廖道南楚纪六十卷
　　道南字鸣吾蒲圻人正徳进士官至翰林院侍讲学士谪徽州府通判防复旧职
　　王洙宗史质一百卷
　　洙字一江临海人正徳进士
　　【臣】等谨案洙是书因宋史而重编之自以臆见别创义例荒唐悖谬偻指难穷今四库全书列为存目以其自明以来印本已多恐或存于世荧无识者之听为世道人心之害故辞而辟之云
　　李贽藏书六十八卷　续藏书二十七卷
　　贽见经类
　　【臣】等谨案贽书皆狂悖乖谬非圣无法藏书则排击孔子别立褒贬是非颠倒实为小人无忌惮之尤今四库全书特存其目盖以深暴其罪焉总之其书可焚其板可斧当与王洙之书并加诛斥者也故附于此
　　哈宻事迹一卷附赵全谳牍一卷
　　不着撰人名氏
　　【臣】等谨案是编本不题书名前载正徳中吐鲁畨侵扰哈宻及经略彭泽与王琼搆衅事后载嘉靖间刑部议谳煽诱谙达叛人赵全等九人奏牍盖明人杂抄之残帙也
　　柯维骐宋史新编二百卷
　　维骐字竒纯莆田人嘉靖进士授南京戸部主事未任事而归事迹具明史文苑
　　郑晓今言四卷　徴吾録二卷　逊国君记钞一卷臣事钞一卷
　　晓见经类
　　孙允中云中纪变一卷
　　允中鲁府仪卫司人嘉靖进士官至山西按察司佥事为总督刘源清所恶効罢寻复原官致仕
　　【臣】等谨案嘉靖时有两孙允中其一太原人嘉靖进士官至应天府丞其一即此孙允中所记嘉靖十二年兵变事盖其官山西时也
　　陈士元荒史六卷
　　士元见经类
　　邓元锡凾史上编八十一卷下编二十一卷　明书四十五卷
　　元锡见经类
　　王世贞弇山堂别集一百卷
　　世贞字元美太仓人嘉靖进士官至南京刑部尚书事迹见明史文苑传
　　徐学谟世庙识余二十六卷
　　学谟见经类
　　田汝成炎徼纪闻四卷　行边纪闻一卷　辽记一卷龙凭纪略一卷
　　汝成字叔禾钱塘人嘉靖进士官至广西布政司右参议事迹具明史文苑传
　　朱睦防圣典二十四卷　革除逸史二卷
　　睦防见经类
　　【臣】等谨案明史艺文志载睦防逊国记二卷殆即此书之别名也
　　俞大猷洗海近事二卷
　　大猷字志辅晋江人嘉靖中举武进士累官右都督諡武襄
　　袁褧奉天刑赏録一卷
　　褧呉县人
　　【臣】等谨案是书旧题懒生袁子不着其名以黄虞稷干顷堂书目考之盖袁褧所撰也其书皆纪成祖靖难时爵赏诛戮之事
　　唐顺之广右战功録一卷
　　顺之见奏议类
　　建文事迹备録一卷
　　不着撰人名氏自序称嘉靖辛邜太岳山人书于水竹村居
　　钱徳洪平濠记一卷
　　徳洪本名寛以字行余姚人嘉靖进士官至刑部郎中事迹具明史儒林传
　　尹耕南泰纪略一卷
　　耕字子莘蔚州人嘉靖进士官至河南按察司佥事
　　李恺处苖近事一卷
　　恺字克谐惠安人嘉靖进士官至辰沅兵备副使
　　方民悦交黎抚勦事略五卷
　　民悦麻城人嘉靖进士官至广西按察司副使
　　符騐革除遗事十六卷
　　騐字大充黄岩人嘉靖进士官至广西按察司佥事
　　郭世霖使琉球録二卷
　　世霖永丰人嘉靖进士官至南京太仆寺卿
　　高拱伏戎纪事一卷　靖夷纪事一卷　绥广记事一卷　防边纪事一卷
　　拱见经
　　平倭録【无卷数】
　　不着撰人名氏
　　【臣】等谨案是书纪任环平倭事迹不知何人所作以其为嘉靖癸丑年事故列于此
　　郭应聘西南纪事六卷
　　应聘字若宾莆田人嘉靖进士官至南京兵部尚书諡襄靖
　　高岱鸿猷録十六卷
　　岱字伯宗京山人嘉靖进士官至景王府长史
　　申时行召对録一卷
　　时行见经类
　　焦希程平夷功次録一卷
　　希程榜姓周象山人嘉靖进士官至贵州兵备副使
　　张文爟战国防谈棷十卷
　　文爟字维升仁和人
　　穆文熈七雄防纂八卷
　　文熈字敬止东明人嘉靖进士官吏部员外郎
　　黄俣卿倭患考原二卷
　　俣卿闽人
　　嘉靖倭乱备抄二卷
　　不着撰人名氏
　　瀛艖谈苑十二卷
　　旧本题钓鼇子撰不著名氏
　　平黔三纪一卷
　　不着撰人名氏
　　【臣】等谨案以上三书不知何人所作其书皆记嘉靖间事故并载之
　　郑汝璧明帝后纪略一卷
　　汝璧缙云人隆庆进士官至兵部侍郎总督宣大
　　萧崇业谢杰使琉球録二卷
　　崇业云南临安人隆庆进士官至右佥都御史杰长乐人万厯进士官至户部尚书总督仓塲
　　朱谋防邃古记八卷
　　谋防见经类
　　李化龙平播全书十五卷
　　化龙见奏议类
　　郭子章平播始末二卷
　　子章里贯未详万厯间巡抚贵州被命与李化龙同讨平播州
　　范守已肃皇外史一卷
　　守已字介儒洧川人万厯进士官至按察司佥事
　　屠叔方建文朝野彚编二十卷
　　叔方秀水人万厯进士官至监察御史
　　余继登典故纪闻十八卷
　　继登字世用交河人万厯进士官至礼部尚书諡文恪
　　余寅乙未私志一卷
　　寅本字君房改字僧杲鄞县人万厯进士官至太常寺少卿
　　【臣】等谨案明有两余寅其一字仲房歙县人尝入胡宗宪幕中非此余寅也
　　茅国缙晋史删四十卷
　　国缙字荐卿归安人万厯进士官至监察御史
　　王士骐驭倭録九卷
　　士骐字冏伯太仓人世贞子万厯进士官至吏部员外郎明史文苑附载世贞末
　　钱士升南宗书六十卷　逊国逸书七卷
　　士升见经类
　　韩爌阉党逆案一卷
　　爌字象云蒲州人万厯进士官至大学士
　　朱鹭建文书法拟五卷
　　鹭字白民呉县人
　　【臣】等谨案是书作于万厯乙未诏复革除年号之时
　　呉瑞登绳武编三十四卷
　　瑞登见编年类
　　北楼日记【无卷数】
　　不着撰人名氏
　　【臣】等谨案是书盖记万厯间宁夏事北搂者宁夏镇城楼也
　　陈邦瞻宋史记事本末十卷　元史纪事本末四卷邦瞻字徳逺高安人万厯进士官至兵部左侍郎
　　陈治本吕允昌朱锦明寳训四十卷
　　治本官南京礼部郎中允昌官工部郎中锦官礼部主事三人里贯俱未详
　　张鼐吴淞甲乙倭变志二卷
　　鼐字世调华亭人万厯进士官至南京吏部右侍郎
　　谢陛季汉书五十六卷
　　陛字少连歙县人
　　蒋之翘晋书别本一百三十卷
　　之翘字楚穉秀水人
　　朱彛尊静志居诗话曰之翘居射襄城详对楚词晋书韩栁文集镂版以行又辑檇李诗乗搜録乡党先正诗无遗晚年无子书籍散佚诗乘亦亡
　　郭之竒稽古编年五十五卷
　　之竒掲阳人崇祯进士
　　髙斗枢守麋纪畧一卷
　　斗枢字象先鄞县人崇祯进士官至湖广按察使
　　孙慤唐纪【无卷数】
　　慤字士元华容人
　　唐大章书系十六卷
　　大章字士一仙防人天启中贡生
　　刘振识大録【无卷数】
　　振字自成宣城人
　　李泽长从龙谱【无卷数】
　　泽长无锡人
　　诸葛元声两朝平攘録五卷
　　元声会稽人
　　陆梦龙挺击始末一卷
　　梦龙见经类
　　虐政集一卷　邪氛集一卷　倒戈集一卷
　　不着撰人名氏
　　杨惟休泰昌日録一卷
　　惟休字叔度丰城人天启中监生
　　陈继儒建文史待【无卷数】
　　继儒字仲醇松江华亭人事迹具明史隠逸
　　戴笠永陵信録六卷
　　笠字耕野呉江人
　　沈謏事辞辑余【无卷数】
　　謏归安人
　　曹参芳逊国正气纪二卷
　　参芳里贯未详
　　茅元仪嘉靖大政类编二卷　平巢事迹考一卷元仪字止生归安人崇祯时以荐授翰林院待诏防参孙承宗军务改授副总兵官以兵哗下狱遣戍漳浦而卒
　　赵元祉定保録【无卷数】
　　元祉无锡人
　　茍廷诏蜀国春秋十八卷
　　廷诏字宣子成都人崇祯时举人
　　文秉先拨志始二卷
　　秉字荪符呉县人大学士震孟子
　　李光壂守汴日志一卷
　　光壂祥符人崇祯十五年以守城功由贡生议叙知县
　　【臣】等谨案是编纪崇祯癸未李自成攻开封事分日编叙所载颇详
　　蒋平阶束林始末一卷
　　平阶字大鸿华亭人
　　高庙纪事本末一卷
　　不着撰人名氏
　　谈徃一卷
　　不着撰人名氏
　　【臣】等谨案明代纪载之书莫多于靖难革除以及北狩复辟时事今所编録均依撰人年代为次而不序其事之先后且杂史一门兼包众体本难条析是以不复类分焉













　　钦定续文献通考卷一百六十三
<史部,政书类,通制之属,钦定续文献通考>
　　钦定四库全书
　　钦定续文献通考卷一百六十四
　　经籍考
　　史传记上
　　【臣】等谨案马端临通考传记一门最属繁杂王圻续通考所载漫无别择尤为泛滥若郑樵通志艺文畧分目十三又嫌屑今从四库全书之例先圣贤次名人次总録次杂録次别録以类为叙总曰传记至辽金本无着録则从其阙云
　　宋史艺文志传记类四百一部一千九百六十四卷辽金元三史不立艺文志散见各纪传中
　　明史艺文志传记类一百四十四部一千九百九十七卷宋
　　欧阳士秀孔子世家补十二卷
　　士秀庐陵人
　　【臣】等谨案宋代纪録圣迹之书马考所载孔子编年东家杂记外惟有此书今首登于此
　　元
　　孔氏实録一卷
