<!-- { "loadSidebar": true } -->
　　尚书马文升言番人重种类且素服防古哈宻故有囘囘辉和尔哈拉呼三种北山又有舒噜克图讷克赉相侵逼非得古后裔镇之不可今安定王族人善巴乃故忠义王托克托近族从孙可主哈宻帝以为然而诸畨亦共奏善巴当立故有是命并擢阿木古朗都督佥事与都督同知恩克布拉克共辅之已而诸番索善巴犒赏不得皆怨阿木古朗又引讷克赉人掠吐鲁畨牛马阿哈玛特怒六年春潜兵夜袭哈宻杀其人百余逃及降者各半善巴与阿木古朗据达图喇以守【逹图喇华言大土台也】围三日不下阿木古朗急调讷克赉威喇特二部兵来援俱败去乃执善巴禽阿木古朗支觧之伊楞复据守焉
　　七年阿哈玛特遣使诡言愿还善巴及哈宻
　　先是伊楞据哈宻变闻大学士邱濬欲马文升经畧西陲文升以番人嗜利不善骑射自古未有西域能为中国患者徐当靖之濬复以为言文升请行廷议以本兵未可逺出乃推右侍郎张海都督同知缑谦二人皆庸才但遣吐鲁番人归谕其主驻甘州待之至是阿哈玛特诡言愿还善巴海等以闻廷议以善巴被虏孱弱可知即使复还势难复立宜革其王爵居之甘州犒赉安定王谕以不复立之故令都督恩克布拉克【系辉和尔】总理哈宻事与赛音和硕【系囘囘】拜逹勒黙色【系哈拉呼】等分领三种畨人以辅之且修濬苦峪城堑凡畨人散处甘凉者令悉还其地给以牛具口粮我不急索善巴彼将自还也帝如其言勅谕海等海等喜甚即如谕闭嘉峪关修苦峪城令流寓畨人归其地拜防还朝言官交章劾其无功并下吏贬秩而哈宻终不还
　　十年阿哈玛特送还善巴及哈宻之众
　　先是八年马文升鋭意谋兴复用许进巡抚甘肃偕大将刘寜等潜师夜袭伊楞逸去斩其余卒抚降余众而还自明初以来官军无渉其地者至是诸畨始知所畏又以朝廷闭关絶贡咸怨阿哈玛特阿哈玛特悔乃送善巴及哈宻之众还冬起王越总制三边军务兼经理哈宻越言哈宻不可弃善巴亦不可废宜仍其旧封令先还哈宻量给修城筑室之费犒赐三种畨人及彻辰罕东舒噜克图讷克赉诸部以奬前劳且责后效报可自是哈宻复安
　　十八年冬善巴子巴雅济济自称蘓勒坦命封为忠顺王初恩克布拉克与善巴不相能当事患之令善巴娶其兄哈沙女与之结好善巴嗜酒掊克失众心部下额布埒等咸怨阴搆阿哈玛特迎其防子展特穆尔主哈宻善巴走苦峪恩克布拉克与赛音和额在肃州边臣以二人为畨众所服令还辅善巴与百戸董杰偕行杰有胆畧计斩额布埒其下遂不敢叛乃令善巴还哈宻展特穆尔还吐鲁畨展特穆尔年十三其母即哈沙女闻父已死兄玛克蘓尔嗣与诸弟相讐杀惧不敢归愿倚恩克布拉克曰我外祖也边臣虑与善巴隙居之甘州至是善巴卒巴雅济济嗣玛克蘓尔与通和且遣使求其弟展特穆尔迨正徳六年始命赛音和硕偕都督玛哈拉森送之西还吐鲁畨冩酋素轻朝廷潜懐异志遂以国情输玛克蘓尔且诱巴雅济济叛巴雅济济素昏愚又滛暴心怵属部害已玛克蘓尔又甘言诱之即欲偕恩克布拉克同徃不从奔肃州
　　武宗正徳元年命都御史彭泽经畧哈宻
　　玛克蘓尔遣和卓塔实鼎据哈宻又遣和卓玛哈穆特赴甘肃言巴雅济济不能守国玛克蘓尔遣将代守乞犒赐事闻命彭泽徃经畧抵甘州谓畨人嗜利可因而欵也遣人谕令还侵地及王予重赏玛克蘓尔伪许之十一年正月拜疏还朝忠顺王迄不返塔实鼎亦不肻退复要重赏始以城来归
　　十二年冬吐鲁畨复夺哈宻城据之
　　先是五月甘肃巡抚李昆上言如必欲得忠顺王复国乞敕玛克蘓尔兄弟送还仍厚赐缯帛冀其效顺廷议宜敇责负恩严兵为备从之初赛音和硕与玛克蘓尔深相结故首倡逆谋已而有隙玛克蘓尔欲杀之大惧求塔实鼎为解许赂币期至肃州畀之且啗之入冦曰肃州可得也玛克蘓尔喜令与其壻玛哈穆特俱入贡以觇虚实且徴其赂边臣以同来和卓彻伯尔乃和卓塔实鼎弟惧为变并其党呼都克赛音羁之甘州而督赛音和硕出关惧不肻去塔实鼎闻其弟被拘怒复夺哈宻城请玛克蘓尔移居之分兵胁据沙州拥众入冦至图噜巴官兵战没贼薄肃州城副使陈九畴固守且先絶其内应贼知事泄大掠而去
　　十五年玛克蘓尔归先所掠将卒及忠顺王家属复求贡许之
　　自赛音和硕与子穆尔玛哈穆特壻和卓玛哈穆特及其党实保雅逹俱以内应系狱实保雅逹被捶死械赛音和硕赴京下狱其子仍系甘州实保雅达子穆尔玛哈穆特者赛音和硕侄壻也以入贡在京探知王琼欲倾彭泽突入长安门讼父寃琼劾泽欺罔辱国斥为民坐李昆陈九畴激变逮下吏并获重谴赛音和硕亦减死遂夤縁钱能与其壻得侍帝左右赐国姓授官扈驾玛克蘓尔以犯边后屡求通贡不得至是复求贡廷议许之而忠顺王迄不还明年世宗嗣位杨廷和以赛音和硕稔中国情实归必为边患于遗诏中数其罪并其子壻伏诛而用陈九畴为甘肃巡抚时玛克蘓尔比歳来贡朝廷待之若故亦不复问忠顺王事
　　世宗嘉靖三年玛克蘓尔入冦邉
　　时拥二万骑围肃州分兵犯甘州九畴及总兵官姜奭等力战败之斩塔实鼎明年复犯肃州分兵围叅将云冐而以大众抵南山九畴时已解职他将援兵至贼始遁七年伊楞获罪其主率部帐来归边臣受之玛克蘓尔怒其部下和拉阿萨尔引威喇特二千余骑犯肃州至老鹳堡值齐玛尔罕使在堡中贼呼与语逰击彭濬急引兵击走之彻辰使入持番文求贡委罪威喇特词多悖谩总督王琼希时贵指必欲议抚因言番人且悔宜原情赦罪并上濬等功状章下兵部尚书胡世寜力言哈宻不必兴复帝然之自是置哈宻不问许吐鲁畨通贡西陲借以息肩而哈宻后为实保雅达子穆尔玛哈穆特所有服属吐鲁番迄隆庆万厯朝犹有入贡者然非忠顺王苗裔也明史哈宻传曰当嘉靖时番冦屡犯边城当局者无能振国威以雪讐耻而一二新进用事者反借以修怨由是封疆之狱起百户王邦竒者素憾杨廷和彭译嘉靖六年春上言泽赂番求和廷和论杀赛音和硕诛此两人庶哈宻可复贼不内侵桂蕚张璁辈欲借此兴大狱斥廷和泽为民尽置其子弟亲党于理有自杀者复遣官徃按畨酋伊楞言非敢获罪天朝所以犯边由寃杀赛音和硕实保雅逹二人故今愿献还城印赎前罪事下兵部蕚以前狱未竟必欲重兴大狱与礼兵二部尚书方献夫王时中等协议为挑激之词言宜严覈激变虚实又九畴报防时称玛克蘓尔阿拉克已毙礟石下二人实未死帝固疑之览蕚等议益疑边臣欺罔诏责九畴欲置之死尚书金献民侍郎李昆以上坐累者四十余人七年正月九畴逮至下狱蕚等必欲杀之并株连廷和泽刑部尚书胡世寜力救帝稍悟九畴免死泽献民等皆落职畨酋气益骄而蕚又荐王琼督三边尽释还九畴所击番使许通贡畨酋迄不悔罪侮玩如故初胡世寜之救陈九畴也欲弃哈宻不守言巴雅济济乆归吐鲁番即还故土亦其臣属其他族裔无可继者囘囘一种早已归之哈拉呼辉和尔二族逃附肃州已乆不可驱之出关然则哈宻将安兴复哉乞如先朝弃交趾故事置之不问庶不以外畨疲中国詹事霍韬力驳其非迨世寜改掌兵部复以兴复哈宻非中国所急为言帝命琼热计详处毋聼信番言至明年甘肃巡抚唐泽亦言哈宻未易兴复琼善之据以上闻报可自是遂弃哈宻矣王圻曰郑端简谓是时琼言玛克蘓尔归我哈宻奉约来朝贡然哈宻竟为吐鲁畨所据安挿诸卫夷落皆为吐鲁畨所逐失其故土驻牧西河塞上北卤盘窟西海威喇特结巢北山河西三面皆有冦盗矣
　　顾炎武日知録曰唐之吐番即今之吐鲁番囘纥即今之囘囘是也唐书囘纥一名囘鹘元史有辉和尔部即囘鹘也其曰囘囘者亦囘鹘之转声也【元史太祖纪以囘鹘囘囘为二国恐非】其曰辉和尔者又囘鹘之转声也【册府元龟按国史叙鐡勒种类云伊吾以西焉耆以北有契弊乌防纥骨等部契弊则契苾也乌防则乌纥也后为囘鹘纥骨则纥扢斯也转为防戞斯盖畨音有缓急即传译语不同】明防典哈宻古伊吾庐地在炖煌北大碛外为西域诸畨徃来要路其国部落与囘囘辉和尔三种襍居则囘囘与辉和尔又为二种矣【郑所南心史辉和尔乃鞑靼为父囘囘为母者也】
　　栁城
　　【臣】等谨按明史西域传栁城火州与吐鲁畨并列今以一统志考之吐鲁畨初与栁城俱属火州后乃并有火州栁城之地
　　国初内附贡使不絶编旗驻牧州实防古属国也兹苐从明史録其旧事于左
　　明成祖永乐四年五月命使赍防币赐栁城酋长时遣鸿胪丞刘特穆尔使巴实伯里因有是命明年其万戸乌察喇济遣使来贡七年十一年二十年及宣徳正统时并入贡后不复至
　　明史栁城传曰一名鲁陈又名桞陈城即后汉桞中地西域长史所治唐置桞中县西去火州七十里东去哈宻千里经一大川道旁多骸骨相传有鬼魅行旅早暮失侣多迷死出大川渡流沙在火山下有城屹然广二三里即栁城也四面皆田园流水环绕树木阴翳土宜穄麦豆麻有桃李枣胡芦之属而葡萄最多小而甘无核名葡萄畜有牛马羊驼节常和土人纯朴男子椎结女子防皂布其语音类辉和尔宻迩火州及吐鲁番后吐鲁畨强二国并为所灭
　　火州
　　明成祖永乐四年五月命以防币赐火州王子哈繖时命鸿胪丞刘特穆尔防巴实伯里使者归因赍赐之明年遣来使因言囘囘行贾京师者甘凉军士多私送出境泄漏边务帝命御史徃按且敕总兵官宋晟严束之七年十一年十三年并入贡正统十三年后不复至
　　明史火州传曰又名哈喇在桞城西七十里吐鲁畨东三十里即汉车师前王地隋时为髙昌国唐太宗防髙昌以其地为西州宋时囘鹘居之元名火州与安定曲先诸卫统号辉和尔置达噜噶齐监治之其地多山青红若火故名火州气热五谷畜产与桞城同城方十余里僧寺多于民居东有荒城即髙昌国都汉戊巳校尉所治西北连巴实伯里国小不能自立后为吐鲁畨所并
　　吐鲁畨
　　明成祖永乐五年吐鲁畨遣使逹京师
　　先是遣官使巴实伯里道其地以防币赐其万戸赛音特穆尔自是朝贡不絶六年授其国番僧清来为国师徒法泉等七人并为僧纲司官令化导畨俗二十年其酋伊济彻尔为巴实伯里酋乌苏所逐走归京师命为都督佥事遣还故土宣徳三年其子孟克特穆尔又都督蘓色弟孟克特穆尔五年佥事额森特穆尔七年其酋巴喇玛特皆来朝
　　明史吐鲁畨传曰在火州西百里去哈宻千余里嘉峪关二千六百里汉车师前王地隋髙昌国唐灭髙昌置西州及交河县此则交河县安乐城也宋复名髙昌为囘鹘所据【详马端临考】尝入贡元设万户府
　　【臣】等谨按叶隆礼契丹国志髙昌都交河城汉车师前王庭也四面多大山石碛气温暖厥土良
　　沃麦一歳再熟宜蚕有草名羊刺其上生蜜而味甚佳引水溉田出赤盐其味甚美俗事天神兼信佛法其官有八长史有王将军又有侍郎校郎至部从事阶位相次亦有互市其国主亲与北主评价又元史太祖纪十八年夏定西域诸城置髙昌等达噜噶齐监治之时号为辉和尔地犹未称吐鲁畨也
　　宪宗成化九年春吐鲁畨袭破哈宻城
