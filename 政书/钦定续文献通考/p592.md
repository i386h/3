<!-- { "loadSidebar": true } -->
　　【臣】等谨按表言初封禄千五百石洪熙时又加五百石人物考内所书与传文合故从传
　　又按薛禄传曰永乐中从北平起兵积功至大将封公侯伯而不以靖难功者薛禄及郭义金玉刘荣朱荣五人今考表中金玉刘荣朱荣三人不载
　　勲号而义与禄之勲号亦有奉天靖难字当由既封之后亦授以此号耳
　　传　诜【禄之孙宣徳七年袭正统四年卒】琮【景泰四年袭成化四年卒】伦【成化十二年袭禄千石】翰【嘉靖九年袭自翰卒后无子族人争袭久之不得请絶封者三十余年】鋹【翰族子万厯五年复封为侯】钲【鋹之弟袭年无考】濓【袭年无考】
　　惠安伯金玉与郭义同时封禄八百石十九年卒【臣】等谨按惠安表作防安八百石传作九百石今以人物考内亦作惠安八百石故一从传一从表
　　永顺伯薛斌防古人洪武中来归与薛禄同日封禄九百石十九年九月卒
　　传　绶【仁宗初即位念其父功命袭伯正统十四年鹞儿岭战没追封侯】辅【景泰元年袭成化十二年卒】勲【成化十二年袭正徳六年卒】
　　【臣】等谨按表言世指挥使传言绶以战没故子孙皆嗣伯至勲子始如券文嗣指挥
　　武进伯朱荣永乐二十年九月以北征功封禄千二百石世袭洪熙元年七月卒【追封侯】
　　传　冕【洪熙元年袭正统十四年战没阳和追封侯】瑛【正统十四年袭天顺四年卒】云【天顺五年袭成化九年卒】霖【云之弟成化十年袭治二年卒】洁【治三年袭给嵗禄八百石正徳三年卒】本【正徳三年袭十二年卒无子叔江袭】江【正徳十三年袭嘉靖十二年卒】海【江之弟嘉靖十八年袭二十七年卒】承勲【嘉靖三十七年袭】世雍【隆庆六年袭无子】天爵【世系无考万厯二十七年袭三十九年卒】自洪【万厯四十年袭】
　　安顺伯薛贵斌之弟永乐二十二年【此据传书表作二十年九月与朱荣同时封】从北征功封禄九百石洪熙元年予世伯宣徳元年七月进封侯加禄三百石五年二月卒【追封濵国公无子】传　忠【贵之从孙天顺元年袭伯六年卒】珤【一作珤龙天顺七年袭治三年卒自后仍照永乐初封袭指挥使】
　　忠勇王金忠古王子永乐二十一年十月以其部属来归封赐姓名宣徳六年八月卒
　　史料曰其禄俸傔从在公之下侯之上
　　以上永乐朝【表有姚广孝等七人皆系追封又无传世故不列】
　　保定伯梁铭初从仁宗守北平仁宗即位之年十二月追论城守功封予世券禄千石宣徳二年九月卒于交阯军中
　　传　珤【宣徳十年袭景泰三年以讨贵州由进封侯益禄五百石世袭伯成化三年卒追封蠡国公】传【成化四年袭禄千石十七年卒】任【传之弟成化十八年袭】永福【正徳八年袭嘉靖九年卒】继藩【嘉靖十四年袭】世勋【万厯初袭】天秩【以上二世袭卒无考】
　　忠勤伯李贤本元臣洪武时来归洪熙元年正月念其旧劳封禄千一百石寻卒
　　【臣】等谨按史料忠勤作忠宪且言没后追封丰国公表传皆不载王圻续通考载贤以北征封误表云洪熙元年正月戊申封考本纪是年正月壬申朔数至戊申得三十七日其非正月可知以仁宗实録核之是正月戊寅封也
　　广义伯呉管者允诚之子洪熙元年正月以北征功封禄千石世袭
　　传　玘【正统四年袭景泰七年卒】琮【玘从弟天顺二年袭成化五年以罪谪戍爵除】
　　清平侯吴成辽阳人洪武初来归洪熙元年七月【时宣宗已即位】録旧劳封伯予世券禄一千一百石宣徳四年二月以从北征进封侯八年十二月卒【追封梁国公】
　　传　英【成之孙宣徳十年袭】玺【天顺八年袭成化十四年卒】琮【玺之弟成化十五年袭治十七年卒】杰【正徳三年袭嘉靖十年卒】家彦【嘉靖二十年袭】国干【万厯四年袭三十七年卒】遵周【万厯三十八年袭】
　　【臣】等谨按表云进侯时加禄四百石传云进侯禄如故人物考内亦无加禄事故从传至进侯之年表作四年传作三年亦小异
　　以上洪熙朝
　　崇信伯费瓛宣徳元年八月以边功封予世劵禄千一百石三年二月卒
　　传　钊【宣徳三年袭天顺四年卒】淮【成化八年袭】柱【治十一年袭嘉靖九年卒】栻【柱之弟嘉靖十年袭十七年卒】炜【嘉靖十八年袭】坤【嘉靖三十五年袭】甲金【万厯二年袭】天泽【万厯四十三年袭崇祯十一年卒】尚檝【崇祯十一年袭】
　　防宁伯李英西番人洪武中来归宣徳二年九月以边功封并封其父南哥如子爵禄千一百石镇西宁七年以罪夺爵论死正统二年始释稍给以禄寻卒
　　【臣】等谨按表云正统二年有罪革爵据传则是先已革爵至是始释之出狱耳
　　新建伯李玉宣徳四年二月以边功封禄八百石正统六年八月卒
　　奉化伯滕定本元臣洪武时来归宣徳四年七月以边功封禄八百石正统六年十一月卒【追封侯】
　　顺义伯金顺瓦刺人永乐时来归宣徳四月七月以边功封禄八百石八年九月卒
　　以上宣徳朝
　　防安伯赵安英宗正统三年以边功封禄千石九年十二月卒
　　宁逺伯任礼正统三年四月以边功封禄千二百石十一年予世劵成化元年正月卒【追封侯】
　　传　夀【成化元年袭镇陜西四年以罪戌边爵除】
　　定西侯蒋贵正统三年以边功封定西伯禄千二百石予世劵七年五月以平麓川功进封侯世袭益禄三百石九年又加禄五百石十四年正月卒【追封泾国公】
　　传　琬【贵之孙正统十四年袭侯二十三年卒追封凉国公】骥【成化二十三年袭正徳四年卒】叡【正徳四年袭】传【嘉靖十一年袭三十四年卒】佑【传之弟嘉靖三十五年袭万厯三年卒】建元【万厯三年袭】承勲【万厯三十九年袭】维恭【天启二年袭崇祯十三年卒】秉忠【崇祯十三年袭】
　　修武伯沈清正统六年十月封禄千石世袭八年四月卒
　　【臣】等谨按表不言得封之由王圻续通考云以营建封人物考亦云以营宫殿得封也表言禄千石人物考云千一百石乂人物考言煜时减禄三百石与表中八百石之数相符疑一千一百石为得其实矣
　　传　荣【正统八年袭十四年殁于土木追削爵天顺初追封侯】煜【景泰三年以立后立储恩准袭禄八百石成化十三年罪削爵】祺【成化中袭卒无子】坊【祺之弟成化二十三年袭治六年卒】
　　永宁伯谭广正统六年十一月以边功封禄千二百石九年十月卒【成化三年追封侯】
　　靖逺伯王骥正统七年五月以平麓川功封【骥系文臣以兵部尚书总督军务】禄千二百石九年加禄三百石景泰元年冬乞世劵予之天顺四年五月卒【追封侯】
　　传　瑺【天顺四年袭成化二年卒】添【成化八年袭十五年卒】宪【成化十九年袭正徳九年卒】瑾【正徳十年袭】学诗【万厯元年袭】学礼【学诗弟万厯四年袭四十一年卒】继芳【万厯四十一年袭逾年卒】永恩【一作承恩万厯四十三年袭】
　　平乡伯陈懐正统九年三月以边功封十四年没于土木【追封侯】
　　传　辅【正统十四年袭】政【景泰六年袭成化二十一年卒】信【成化二十二年袭治六年卒臣】等谨按懐之初封流爵而非世爵故表皆无
　　世袭字传云子辅乞袭爵部臣以非世劵不许景帝以懐死事特许之政之请袭部臣亦不许中防许之政镇两广久自陈军功乞世劵部臣执不可亦以特恩许之然信卒无子其弟仍嗣指挥使矣又表传于陈懐马亮皆无禄数王圻续通考则云皆千一百石人物考云懐千一百石亮一千石大畧相同也
　　招逺伯马亮与陈懐同日封十一年七月卒
　　忠勇伯蒋信防古人金忠之甥正统中封从帝陷土木后从驾还诏复给其禄景泰五年卒【追封侯】
　　传　善【景泰五年袭治中卒无子爵除】
　　【臣】等谨按王圻续通考云信以边功封禄千石今
　　表中信无禄数而于善云増禄千一百石当是信本有千石而善又増百石耳
　　以上正统朝
　　昌平侯杨洪景帝即位八月以御瓦剌功封昌平伯寻进封侯予世劵二年九月卒【追封颖国公】
　　传　杰【景泰二年袭四年卒无子】俊【杰之庶兄景泰四年袭以盗军储论死轮赎还爵久之又以隂事免死夺爵命其子珍袭】珍【景泰七年袭英宗复辟以事下俊诏狱坐诛并夺珍爵戍广西宪宗成化十七年诏袭爵】
　　【臣】等谨按表与传皆无禄数王圻续通考云禄千石未知是否又传言俊初守永宁懐来密戒将士毋轻纳上皇上皇既还俊又言是将为祸本及复辟张軏言于帝故杀之而夺珍爵表则云珍以附于谦除当是以附于谦显彰其罪名耳表又云珍于成化十七年诏许袭爵而传云宪宗立授珍指挥使以后不书许袭字以实録考之珍实于成化十七年同南和伯方毅之子夀祥特许袭爵也
　　定襄伯郭登英之孙景泰元年闰正月以败瓦刺功封予世劵禄千二百石天顺初坐罪夺爵宪宗即位复成化八年四月卒【追封侯】
　　传　嵩【登从子成化八年袭禄七百石以非登嫡嗣伯爵及身而止十四年卒】
　　抚宁伯朱谦景泰元年九月以御瓦刺功封二年二月卒【天顺元年追封侯】
　　传　保国公永【景泰二年袭伯予世劵成化二年以平荆襄贼进封侯六年以边功予世侯十五年进封保国公禄二千石十七年赐世袭公治九年卒追封宣平王六年以后皆以边功进爵】晖【治九年袭公子孙仍世侯正徳六年卒】麒【正徳七年袭侯嘉靖十七年加禄三百石卒】岳【嘉靖十七年袭】岗【岳之弟隆庆二年袭万厯十八年卒】继勲【万厯十九年袭三十七年为临清闗使所逼自杀】国弼【万厯四十六年袭天启中以忤魏忠贤停其嵗禄崇祯初复十一年又以劾温体仁停禄后复】
　　【臣】等谨按传中前后俱无禄数表于谦之初封亦无禄数王圻续通考云谦禄千二百石人物考所书同当不误表云永以保国公得禄二千石麒以袭侯加三百石当是视谦之伯禄加三百非视永之公禄加三百也传言国弼崇祯时以劾奸相停禄如初而表竟云革爵十六年复此亦小有互异
　　南和侯方瑛景泰五年四月以平苖功封伯予世劵天顺元年进封侯【表作追封误】子孙仍世伯禄千二百石三年十一月卒
　　传　毅【天顺四年袭伯以罪革爵】夀祥【成化十七年袭嘉靖十七年卒】东【嘉靖十八年袭三十年卒】炳【嘉靖三十三年袭】应奇【隆庆二年袭卒无子叔□袭】煜【隆庆六年袭万厯二十七年卒】元【万厯四十三年袭】
　　南宁伯毛胜其先防古人洪武中来归景泰五年以讨贵州湖广贼封予世劵天顺二年八月卒【追封侯】
　　传　荣【天顺三年袭坐石亨党谪广西成化二年复六年卒】文【成化七年袭治六年卒】良【治七年袭嘉靖十九年卒】重器【嘉靖二十一年袭三十四年卒】邦器【重器弟嘉靖三十四年袭四十年卒】国器【邦器弟嘉靖四十一年袭】祖徳【万厯二十三年袭】孟龙【天启中袭崇祯九年卒】茂龙【孟龙弟崇祯十年卒】
　　【臣】等谨按毛胜传与表皆无禄数王圻续通考云禄千石人物考所书同当不误
