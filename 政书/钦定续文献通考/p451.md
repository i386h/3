<!-- { "loadSidebar": true } -->
　　至章宗承安五年又定居祖父毋防防娶听离法并妻亡服内娶防者亦听离
　　二十年诏定践蹂禾稼罪
　　先是十九年二月帝如春水见民桑多为牧畜囓毁诏亲王公主及势要家牧畜有犯民桑者许以属县官立加惩断至是帝又见有践蹂禾稼者诏宰臣曰今后有践民田者杖六十盗人谷者杖八十并偿其直
　　二十二年三月诏颁重修制条
　　二十八年帝复以制条间有难解之词命删修明白使人皆晓之
　　定附都明安不自种者罪
　　时附都明安戸不种悉租与民有一家百口陇无一苖者帝令治罪凡不种者杖六十穆昆四十受租百姓无罪
　　二十五年二月诏妇人免死输作者决杖二百免输作时以妇人在囚输作不便故有是诏仍以杖不分决与杀无异命臀背分决
　　二十七年二月命罪人在禁有疾听亲属入视
　　十二月禁女直人不得改称汉姓学南人衣装犯者抵罪
　　二十九年九月【时章宗已即位】制诸盗贼聚集至十人或骑五人以上所属移捕盗官捕之仍递言省部三十人以上奏闻违者杖百
　　至泰和间又诏定凡千户穆昆受随处捕盗官公移盗急不即以众应之者罪有差
　　是年制提刑司设女直契丹汉人知法各一人
　　制强族大姓不得与所属官交往违者有罪
　　寻定司狱毋得与府县官筵宴还往违者罪之泰和五年又定鞫勘官受饮宴者罪
　　又申禁民间收藏制书
　　旧禁民不得收制书恐滋告讦之至是言事者乞许民藏之张汝霖曰昔子产铸刑书叔向讥之者盖不欲使民预测其轻重也今着不刋之典使民晓然知之犹江河之易避而难犯足以辅治不禁为便以众议多不欲姑令仍旧禁之
　　【臣】等谨按刑志所载是民间原未尝藏制书亦未因张汝霖之言而弛禁也而汝霖传则云时有司言民间收藏制文恐因滋讼乞禁之汝霖言王者之法譬犹江河欲易避而难犯今已着为不刋之典若令私家收之则人皆晓然不敢为非亦助治之一端也不禁为便诏从之首尾志传互异如此
　　章宗明昌元年命置详定所审定律令
　　帝问宰臣曰今何不专用律文平章政事张汝霖曰前代律与令各有分其有犯令以律决之今国家制律混淆固当分也遂有是命已而详定官言若依重修制文为式则条目増减罪名轻重当异于律既定复与旧同颁则使人惑而易为奸矣臣等谓用今制条叅酌时宜凖律文修定歴采前代刑书宜于今者以捕遗阙取刑统防文以释之着为常法名曰明昌律义别编货邉部权宜等事集为勅条宰臣谓先所定律文尚有未完俟皆通定然后颁行若律科举人则止习旧律遂以知大兴府事尼玛哈鉴御史中丞董师中翰林待制鄂屯忠孝提防司天台张嗣翰林修撰完顔萨喇形部员外郎李庭义大理丞麻安止为校定官大理卿阎公贞戸部侍郎李敬义工部郎中贾铉为覆定官重修新律焉
　　六月制定亲王家人有犯其长史府掾失觉察故纵罪二年四月制诸部内按灾伤法
　　主司应言而不言及妄告者杖七十检视不以实者罪如之因而有伤人命者以违制论致枉有徴免者坐赃论妄告者户长坐诈不以实罪计赃重从诈匿不输法
　　六月禁称本朝人及本朝言语为畨违者杖之
　　十一月禁伶人不得以歴代帝王为戱及称万岁犯者以不应为事重法科
　　三年六月以乆雨定提刑司条制
　　又诏定内外所司公事故作疑申呈罪罚格
　　六年八月勅宫中承应人出职后三年内犯赃罪者元举官连坐不在去官之限着为令
　　承安二年制军前受财法
　　一贯以下徒二年以上徒三年十贯处死
　　四年三月司空内族襄右丞完顔匡参知政事布萨揆请罢诸路提防刑狱从之
　　五月颁行铜杖式
　　帝以法不适平常行杖様多不能用遂定分寸铸铜为杖式颁之天下且曰若以笞杖太轻恐情理有难恕者可再议讯杖寻以刑部员外郎马复言县官尚苛刻者不遵铜杖式辄用大杖多致人死勅诸路按察司纠察亲民官以大杖棰人者至泰和元年正月以尚书省奏见行铜杖式轻细奸宄不畏始命量所犯用大杖仍禁不得过五分
　　泰和元年五月削尊长有罪卑幼追捕律
　　十二月新定律令勅条格式成诏颁行之
　　律凡十有二篇实唐律也但加赎铜皆倍之増徒至四年五年为七削不宜于时者四十七条増时用之制百四十九条因而畧有所损益者二百八十有二条余百二十六条皆从其旧又分一为二分一为四者六条凡五百六十三条为三十卷附注以明其事疏义以释其疑名曰泰和律义自官品令职员令之下曰祠令四十八条戸令六十八条学令十一条选举令八十三条封爵令九条封赠令十条宫卫令十条军防令二十五条仪制令二十三条衣服令十条公式令五十八条禄令十七条仓库令七条夜令十二条田令十七条赋役令二十三条闗市令十三条捕亡令二十条赏令二十五条医疾令五条假寜令十四条狱官令百有六条杂令四十九条释道令十条营缮令十三条河防令十一条服制令十一条附以年月之制曰律令二十卷又定制勅九十五条货八十五条畨部三十九条曰新定勅条三卷六部格式三十卷诏以明年五月颁行之
　　初诏凡条格入制文内者分为别卷复诏制与律文轻重不同及律所无者各校定以闻三年七月右司郎中孙铎先以详定所校名例篇进既而诸篇皆成复命中都路转运使王寂大理卿董师中等重校之
　　四年八月勅定按察司纠劾不实者罪
　　从安州运事判官刘常请也诸按察司体访不实辄加纠劾者从故出入人罪例仍勒停职若事涉私曲各从本法
　　五年二月制盗用及伪造都门契者罪视宫城门减一等
　　六年六月除飞蝗入境虽不损苗稼亦坐罪法
　　寻定蝗蝻生发地主及隣主首不申之罪八年七月又诏更定蝗防生发坐罪法
　　八年四月诏诸州府司县造作不得役诸色人匠违者准私役之律计佣以受所监临财物论
　　十月更定安泊强盗窃盗罪格
　　宣宗贞祐三年三月禁州县置刅于杖以决罪人初左谏议大夫贾上书言亲民之官任情立威所用决杖分径长短不如式法甚者以铁刅置于杖端因而致死间者隂阳愆戾和气不通未必不由此也愿下州郡申明旧章检量封记按察官其检察不如法者具以名闻内廷勅断亦依已定程式制可至是诏并禁之
　　金史酷吏传曰宣宗时髙琪用事威刑自恣相习成风虽士大夫亦为所移如右丞图克坦思忠好用麻椎击人号麻椎相公运使李特立号半截剑言其短小锋利也内翰冯璧号冯刽雷渊为御史至蔡州得豪奸杖杀五百人号雷半千又有完顔莽伊蘓皆以酷闻而和卓王哈里李涣之徒胥吏中尤狡刻者也
　　诏宰臣曰自今监察官犯罪其事闗军国利害并笞决之
　　寻又诏凡监察失纠劾者从本法论外使入国私通本国事情宿卫近侍官承应人出入亲王公主宰执家灾伤乏食有司检覆不实致伤人命转运军储而有私载考试举人而防闲不严其罚并决在京犯至两次者台官减监察一等治罪论赎余止坐专差任满日议定升降若任内曽以漏察被决依格虽为称职止从平常平常者从降罚
　　【臣】等谨按金待朝士有礼未尝轻用刑罚大定间惟品官赌博再犯决杖而已承安五年始诏定进纳官有犯决断法至宣宗喜用刑罚朝士往往被棰楚至用刀杖决杀言者髙琪用事定职官犯罪决断百余条时左司谏穆延呼喇勒上言曰礼义亷耻以治君子刑罚威狱以治小人此万世不易之论也近者朝廷急于求治有司奏请从权立法应赎者亦多的决夫爵禄所以驭贵也贵不免辱则卑贱者又何加焉车驾所驻非同征行而凡科征小过皆以军期罪之不已甚乎且百官皆朝廷遴选多由文行武功阀阅而进乃与凡庶等则享爵禄者亦不足为荣矣抑又有大可虑者为上者将曰官犹不免民复何辞则苛暴之政日行为下者将曰彼亦既然吾复何耻则陵犯之心益肆其可胜言哉伏愿依元年恩赦刑不上大夫之文削此一切之法幸甚帝初欲行之而髙琪固执以为不可遂寝相沿至哀帝正大元年十二月始从右丞张行信言凡髙琪所定的决之法一切改除复依旧制而金国已亡矣
　　四年六月诏凡进奉帖及申尚书省枢宻院闗应宻大事私发视者绞误者减二等制书应宻者如之
　　兴定元年八月増定擒捕逃军赏格及居停人罪至元光元年八月増定藏匿逃亡亲军罪
　　三年十月定赃吏计罪以银为则
　　先是贞祐三年五月有司轻重谋罚率以钱赎而当罪不平遂命赎铜计赃皆以银价为凖至是省臣奏向以物重钱轻犯赃者计钱论罪则太重于是以银为则每两为钱二贯有犯通寳之赃者直以通寳论如因军兴调发受通寳及三十贯者已得死刑凖以金银价才为钱四百有竒罪止当杖罪重悬絶如此遂命准犯时银价论罪后参政李复亨言近制犯通寳赃者并以物价折银定罪每两为钱二贯而法当赎铜者止纳通寳见钱乞亦令输银既足惩恶又有补于官诏省臣议遂命犯公错过误者止徴通寳见钱赃汚故犯者输银
　　五年十月定藏匿逃亡罪
　　尚书省言司县官贪暴不法部民逃亡既有决罚他县停匿亦宜定罪从之
　　十二月定宋人来归赏格及诈诱征防军人逃亡罪法哀宗即位诏国家已有定制今后有不遵本条者以故入人罪罪之
　　时有司往往以情破法使人枉遭刑宪故有是诏
　　元太祖初颁条书刑狱惟重罪处死其余杂犯量情笞决
　　太宗六年五月大防诸王百僚谕条令
　　凡当防不赴而私宴者斩诸出入宫禁各有从者男女止以十人为朋出入毋得相杂军中凡十人置甲长听其指挥专擅者论罪其甲长以事来宫中即置权摄一人甲外一人二人不得擅自往来违者罪之诸公事非当言而言者拳其耳再犯笞三犯杖四犯论死诸千戸越万戸前行者以木镞射之百戸甲长诸军有犯罪同不遵此法者斥罢凡来防用善马五十疋为一羁守者五人饲羸马三人守克哷苏噜克三人但盗马一二者即论死诸人马不应绊于克哷苏噜克内者辄没与畜虎豹人诸妇人制济逊燕服不如法者及妬者乘以骣牛徇部中论罪即聚财为更娶
　　世祖中统四年二月诏诸路私造军器者处死
　　凡民间所有不输官者与私造同至元五年三月又定犯者騐多寡论罪后惟河南弛其禁
　　至元二年五月诏军中犯法不得擅自诛戮罪轻断遣重者奏闻
　　至十五年十月又勅御史台凡军官私役军士者视数多寡定其罪
　　六月勅行院及诸军将校卒伍须正身应役违者罪之至成宗元贞二年诏禁军将擅易侍卫军防古军以家奴代役者罪之仍令其奴别入兵籍以其主资产之半畀之军将敢有纵之者罢其职
　　五年十二月禁市毒药
　　如附子乌头巴豆砒霜之类及不通医理妄行鍼灸或与妇人堕胎戕害人命者加等治罪
　　二月勅凡诏而自匿及诬告人罪者以其罪罪之后英宗至治三年正月四川行省平章赵世延为其弟讼不法事系狱待对其弟逃去诏出之仍着为令逃者百日不出则释待对者
　　十年五月诏主守失陷官钱者杖而释之
　　十一年诏凡盗皆杀无赦寻敕革之
