<!-- { "loadSidebar": true } -->
　　【臣】等谨案是书今审定为庸俗坊本又有性理标题彚要实即此书盖坊贾改新名以求售者
　　黄道周三易洞玑十六卷　榕坛问业十八卷
　　道周见经类
　　吴麟徴家诫要言一卷
　　麟徴字来皇号磊轩海盐人天啓进士官至太常寺少卿明亡殉节
　　世祖章皇帝赐諡忠节
　　【臣】等谨案是编皆其居官时寄训子弟之书其子蕃昌摘録成帙蕃昌字仲木刘宗周门人
　　乔可聘读书劄记四卷
　　可聘字君徴一字圣任寳应人天啓进士官至监察御史
　　林允昌弟经一卷　经史耨义二十二卷
　　允昌见经类
　　成勇消闲録十卷
　　勇字仁有安乐人天啓进士官至南京监察御史崇祯中以劾杨嗣昌谪戌宁波卫福王时起为原官不赴被缁而终是编乃其讲学之语
　　张星顔子绎五卷
　　星永城人崇祯进士官光禄寺署丞
　　陈龙正程子详本二十卷
　　龙正见史类
　　钟人杰性理会通七十卷续编四十二卷
　　人杰字瑞先钱塘人
　　李公柱学脉正编五卷
　　公柱初名松字子乔嘉善人崇祯进士官歙县知县
　　沈寿民闲道録十六卷
　　寿民字眉生号耕岩宣城人崇祯中行保举法巡抚张国维以寿民应诏甫入都即劾杨嗣昌夺情熊文灿抚贼留中不报乃移疾归
　　王尹道学回澜八卷
　　尹字莘民号觉斋安福人尝从邹元标高攀龙讲学于首善书院会党祸起乃归里崇祯末大学士陈演欲荐之辞不就是编乃其门人所録大旨力辟心学辨阳儒隂释之误
　　顾枢西畴日抄二卷
　　枢字庸庵无锡人天啓举人顾宪成之孙高攀龙之门人
　　潘平格求仁録十卷
　　平格字用微慈谿人
　　陈士槐河图发防【无卷数】
　　士槐字植甫莆田人明季诸生
　　张自勲卓庵心书四卷
　　自勲见史类
　　朱朝瑛罍庵杂述二卷
　　朝瑛见经类
　　孔子遗语一卷
　　不着编辑者名氏
　　易十三传十三卷
　　不着撰人名氏
　　参两【无卷数】
　　不着撰人名氏
　　太极图分解一卷
　　不着撰人名氏
　　道一编六卷
　　不着撰人名氏
　　宋先贤读书法一卷
　　不着撰人名氏
　　性理羣书集览七十卷
　　不着撰人名氏
　　温璜陆氏母训一卷
　　璜字宝忠乌程人崇祯进士官徽州府推官
　　【臣】等谨案是编盖録其母陆氏之训璜于明亡后殉节乾隆四十一年
　　赐諡忠烈


　　钦定续文献通考卷一百七十四
　　钦定四库全书
　　钦定续文献通考卷一百七十五
　　经籍考
　　子【道家　法家】
　　宋史艺文志道家类一百二部三百五十七卷【不着録者十三部】
　　辽金元三史不立艺文志散见各纪传中
　　明史艺文志道家类五十六部二百六十七卷
　　宋
　　江遹冲虚至徳真经解八卷
　　遹自署杭州州学内舍生
　　【臣】等谨案是书乃遹所注列子其称冲虚至徳真经者考唐书艺文志天宝元年诏号列子为冲虚真经又据晁公武读书志宋景徳中加号至徳故有此名也
　　朱子隂符经考异一卷
　　朱子见史类
　　葛长庚道徳寳章一卷
　　长庚字白叟号白玉蟾又以其祖仕琼而生别号海琼子闽清人嘉定间封紫清真人
　　夏元鼎阴符经讲义四卷
　　元鼎字宗禹自号云峯散人永嘉人
　　袁淑真隂符经集解三卷
　　淑真官朝散郎行潭州长沙县主簿
　　俞琰隂符经注一卷
　　琰见经类
　　林希逸庄子口义十卷
　　希逸见经类
　　禇伯秀南华真经义海纂防一百六卷
　　伯秀杭州道士
　　杜道坚文子缵义十二卷
　　道坚字南谷当涂人武康计筹山升元观道士
　　极没要一卷
　　旧题公是先生撰
　　【臣】等谨案公是先生宋刘敞也是书皆摭拾郭象庄子注语聨缀成文疑为好事者所依托以其为道家言故附载于宋时道家诸书之后
　　金
　　刘处元隂符经注一卷
　　处元道士重阳子王嚞七弟子之一也
　　元
　　吴澄道徳真经注四卷
　　澄见经类
　　澄跋曰庄君平所传章七十二诸家所传章八十一然有不当分而分者定为六十八章上篇三十二章二千三百六十六字下篇三十六章二千九百二十六字凡五千二百九十二字
　　明
　　宋濓龙门子凝道记二卷
　　濓见史类
　　陆西星南华经副墨八卷
　　西星字长庚号方壶外史
　　焦竑老子翼三卷　庄子翼八卷　庄子阙误一卷附録一卷　隂符经解一卷
　　竑见经类
　　朱得之庄子通义十卷
　　得之自号参元子乌程人一云靖江人
　　方时化阴符质剂一卷
　　时化见经类
　　陶望龄解庄十二卷
　　望龄字周望号石篑会稽人万厯进士官至国子监祭酒諡文简
　　文徳翼读庄小言一卷
　　徳翼见史类
　　方以智药地炮庄九卷
　　以智字密之桐城人崇祯进士官翰林院检讨
　　朱孟尝道徳经说奥二卷
　　【臣】等谨案是书附刻朱翊□广防堂集后孟尝当是字但未审即翊□作抑或其子孙所作也
　　陈继儒养生肤语一卷
　　继儒见史类
　　朱清仁舎素子麈谭十卷
　　清仁号懐白别号含素子黄州人流寓南昌为道士
　　朱应鼎引年録二卷
　　应鼎靖江人
　　古今南华内篇讲録十卷
　　不着撰人名氏
　　摄生要语一卷
　　不着撰人名氏
　　释徳清观老庄影响论一卷
　　徳清字登印号憨山全椒人
　　【臣】等谨案此外有隂符经三皇玉诀三卷金陵道人唐淳隂符经诠一卷姑射山太元子侯善渊隂符经注一卷许剑道人手刋古老子二卷其时代俱不可考附识于此
　　右道家
　　【臣】等谨案马端临经籍考仍班志之例辑法家而又于史类别立刑法一门盖以法家者流义取信赏必罚如管韩诸子之书大防虽主严峻而法之所该自广要不専论乎刑名至于刑制及明慎用刑之道则别详于刑法门中固非复出也后世祖述管韩诸书者传世甚少故宋史明史之艺文志俱不载法家今依马氏之例续辑此门择其有合者列焉他若宋之宋慈洗寃録元之王与无寃録明之呉讷祥刑要览等书俱辑入史类刑法门不复见于此云
　　明
　　刘绩管子补注二十四卷
　　绩见经类
　　朱长春序畧曰管子伯图大要三事一曰法二曰财三曰兵但全书多杂大率伪作法如四维四顺杂则为急礉必诛财如仓廪衣食乘马杂则为朘削龙断兵如七法幼官杂则为设诈权以竒故其书有春秋之文有战国之文有秦先周末之文其体立辨自经言外内言十二外言十二短言区言十七杂篇十九轻重全于伪矣乃自尹知章初注芜陋刘氏所定又甚畧往往多舛碍读盖寘轻重篇弗论庻其忠于管氏
　　朱长春管子二十四卷
　　长春字大复乌程人万厯进士官刑部主事
　　长春自序略曰尝读内外管氏行事畧具经国寄军于农乃内匡多欲之君而四伐九防帖然大服意区区富强名法数术效不至是今详揽幼官五行白心内业诸篇而后知管子原于道不与申韩同科特取径小耳圣人所以病其器小病其任道之用小也故桓公王霸之交管子道法之交而其书则道法之杂也
　　梅士享诠叙管子成书十五卷
　　士享字伯献宣城人
　　门无子韩子迂评二十卷
　　【臣】等谨案陈深序称门无子俞姓吴郡人笃行君子
　　法家裒集【无卷数】
　　不着撰人名氏
　　【臣】等谨案苏祐题辞称从史陈永以是集见曰司籍潘智手録因命补缀付之梓则是编当为永所辑定
　　右法家















　　钦定续文献通考卷一百七十五
　　钦定四库全书
　　钦定续文献通考卷一百七十六
　　经籍考
　　子【杂家上杂学　杂攷】
　　【臣】等谨案马端临因班史之例立杂家一门其説则班固所称杂家者流出于议官兼儒墨合名法知国体之有在见王治之无不贯此杂家所长也要之汉以后名家墨家之属絶少专书其有出入经史泛滥百家旁及乎名物象数之细者俱得以杂家目之马氏所载不敌小説家之半南宋以来厥类滋多今从四库全书例析而为六曰杂学曰杂攷曰杂説曰杂品曰杂纂曰杂编以次采辑如左
　　宋史艺文志杂家类一百六十八部一千五百二十三卷
　　辽金元三史不立艺文志散见各纪传中
　　明史艺文志杂家类六十七部二千二百八十四卷宋
　　崔敦礼刍言三卷
　　敦礼本河北人南渡后与弟敦诗同登绍兴进士官至诸王大小学教授居于溧阳
　　子恕编心传録三卷　日新録一卷
　　恕张九成之甥
　　【臣】等谨案此二书皆録张九成语
　　倪思经鉏堂杂志八卷
　　思见史类
　　陈録善诱文一卷
　　録自称丹穴老人里贯无攷
　　【臣】等谨案是编皆通俗劝善之言
　　施清臣几上语一卷　枕上语一卷
　　清臣号东洲淳祐间人自称赤城散吏
　　【臣】等谨案是书皆本二氏之防而以儒理附防之
　　吴大有千古功名镜十二卷拾遗一卷
　　大有字勉道号松壑嵊县人宝祐间游太学率诸生上书言贾似道奸状不报归与林昉仇逺辈以文酒自娱元初辟为国子检阅不赴
　　【臣】等谨案是书分十五类皆阐因果之説
　　李元纲厚徳録四卷
　　元纲见儒家类
　　【臣】等谨案此録盛陈果报兼述神怪
　　李昌龄乐善録二卷
　　昌龄里贯无攷
　　【臣】等谨案是书大防皆谈罪福因果所记宋事居多
　　何坦西畴常言一卷
　　坦旴江人
　　李之彦东谷所见一卷
　　之彦号东谷永嘉人
　　乐庵遗书四卷
　　旧题李衡撰其门人龚昱编衡见经类昱字立道昆山人
　　【臣】等谨案是书所言大抵与隆万间心学相合当是姚江末流伪托之作
　　樵谈一卷
　　旧题许棐撰棐字忱父号梅屋海盐人
　　【臣】等谨案是编皆劝戒之言然词气如出屠隆陈继儒一辈人口殊不类宋人之作
　　金
　　李纯甫鸣道集説一卷
　　纯甫字之纯宏州襄陵人承安中登进士前后三入翰林正大末出倅坊州未赴改京兆府判官卒于南京
　　元
　　敖□中説三卷
　　□古文渊字其爵里无考
　　【臣】等谨案是书大防本乎图书而杂以佛老
　　刘君贤学问要编六卷
　　君贤字文定防和人元末兵乱依母族袁氏于雩昌遂冒姓袁
　　华悰韡虑得集四卷附録二卷
　　悰韡字公恺号贞固处士无锡人入明后不仕而终【臣】等谨案是编乃其诒训子孙之书附録二卷则诗文杂著也
　　明
　　刘基郁离子二卷
　　基见史类
　　徐一防序略曰郁离者离为火文明之象言用之则其文郁郁然为盛世文明之治也
　　王祎青岩丛録一卷　巵辞一卷
　　祎见史类
　　苏伯衡空同子瞽説一卷
　　伯衡字平仲金华人本宋苏辙之裔以辙子迟守婺州因家于婺元末贡于乡洪武初徴入礼贤馆仕至处州教授
　　【臣】等谨案李梦阳亦着空同子与此同名实两书也
　　王逹笔畴二卷
