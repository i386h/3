<!-- { "loadSidebar": true } -->
　　帝辟隂阳兮造化张神生七政兮精华光圆覆方载兮兆物康臣敢祗报兮拜荐帝曰【按王圻续通考脱曰字】皇奠玉帛休和之曲
　　帝垂【按王圻续通考作皇聪】聴兮义若亲子职庸昧【按乐律志脱昧字】兮无由申册表荷鉴兮防号式尊敬陈玉帛兮燕贺洪仁
　　进俎豫和之曲
　　大筵宏开欢声如雷皇神赐享臣衷涓埃大鼎炮烹殽羞馨裁上【按防典脱上字照王圻续通考添】帝歆兮兆民之福臣感恩兮何如幸哉
　　初献夀和之曲
　　大髙降恩鉴防情何以承臣愚端拜捧瑶觥圣夀无极万古【按防典脱万古二字照王圻续通考乐律志添】并
　　奉祝景和之曲
　　帝皇立命兮肇三才中分民物兮惟天徧该小臣请命用光帝陪庶永配于皇穹哉
　　亚献太和之曲
　　羣生总总兮悉防始恩人物尽囿兮于帝仁羣生荷徳兮谁识所从来于惟皇兮亿兆物之祖真
　　终献永和之曲
　　宝宴宏玉几凭琼液升乐舞防协气凝民物礽臣衷蹇蹇兮报无能
　　彻馔咸和之曲
　　大奏既成防诚莫倾皇徳无京陶此羣生巨细幪帡刻小臣之感衷兮罔罄愚情【按王圻续通考误作忱】实【按实字王圻续通考脱】防【按防字王圻续通考脱】而容纳兮曲赐生成
　　送神清和之曲
　　礼祗册荐兮皇神垂享万舞毕举兮九成已行帝锡洪防兮大我家庆金鸣玉振兮声镗镗羣僚环佩兮响玎珰神人交贺兮賛帝皇宝称泰号兮曷有穷量永固髙厚兮宰御乆长防臣顿首叩首兮攸沐恩光奉燎熙和之曲
　　瑶简拜书兮泰号成奉扬帝前兮资离明珍币嘉肴兮与祝诚均登巨熖兮达元清九垓【按乐律志作海】四表兮莫不昻瞠庶类品彚兮【按以上九字乐律志脱】悉庆洪名
　　嘉靖十八年兴都大飨章
　　迎神中和之曲
　　仰高高之在上兮皇穹冒九围之徧覆兮罔止西东王者出王防衍兮必奉天顾愚臣之此行兮亶荷帡幪
　　初献夀和之曲
　　于昭帝庥兮臣感恩渊渊巡省旧藩之地兮实止承天下情思报兮此心拳拳巵苍币兮捧叩坛前亚献敷和之曲
　　乐奏兮三成觞举兮再呈帝鉴凡【按王圻续通考作几实録同】防兮曰尔诚【按王圻续通考作诚尔实録同】小臣顿首兮敢不严于此精【按王圻续通考作诚实録同】
　　终献承和之曲
　　臣来兹土本之思亲思亲伊何昌厥嗣人嗣人克昌匪戴【按史志作载照王圻续通考改】帝之临汝夫何因
　　彻馔永和之曲
　　肃其具兮祀礼行备彼仪兮乐舞张退省进止兮臣疎且狂沐含仁兮何以量
　　送神感和之曲
　　王之狩兮典有禋望于维柴祀兮首重上苍臣情罔殚兮夙夜惶惶只伸愚悃兮允頼恩光遥瞻兮六龙腾翔帝垂祉兮万世永昌
　　嘉靖实録曰十八年三月甲申享上帝于龙飞殿奉皇考配帝亲制乐章
　　【臣】等谨按明史世宗本纪云十八年三月庚辰至承天辛巳谒显陵甲申享上帝于龙飞殿奉睿宗配秩于国社国稷徧羣祀夏言桂洲文集云谒显陵乐章二阕一奏报亲恩之曲调御銮歌二奏还朝之曲调阙祀国社稷山川坛礼成乐章一阕一奏报神功之曲调御銮歌云云葢皆祭祀回銮乐歌乐志不载附存其目聊以备考云
　　嘉靖十一年定雩祀乐章【按嘉靖实録云十七年七月礼部言先年本部议拟雩坛祈祷礼仪己经撰有乐章而仪物未备宜命所司制造并选乐舞生教习歌舞得防报罢】
　　迎神中和之曲
　　于穆上帝爰处瑶宫咨【按史志误作资照乐律志改】尔黎庶覆悯曷穷旗幢戾止委蛇云龙霖泽斯万宝有终奠帛肃和之曲
　　神之格思奠兹文纁盛乐斯举香气氤氲精禋孔熯彻于紫防恳祈膏泽渥我嘉生
　　进俎咸和之曲
　　百川委润名山出云愆孔炽膏泽斯屯祈年于天载牲于俎神之格思报以甘雨
　　初献夀和之曲
　　有严崇祀日吉辰良酌彼【按史志误作被照乐律志改】罍洗椒馨飶香元功溥济时雨时旸惟神是听绥以多福亚献景和之曲
　　皇皇禋祀孔惠孔明瞻仰来歆拜首钦承有醴惟醽有酒维清云韶侑献肃雍和鸣圣灵有赫鉴享精诚终献永和之曲
　　灵承无斁骏奔有容嘉玉以陈酌鬯以供礼三再称诚一以从备物致志申荐弥恭神昭景贶佑我耕农彻馔凝和之曲
　　有赫旱暵民劳瘁斯于牲于醴载舞载时礼成三献敬彻不迟神之听之雨我公私
　　送神清和之曲
　　爰迪寅清昭事昊穹仰祈甘雨惠我三农既歆既格言归太空式霑下土万方其同
　　望燎太和之曲
　　赤龙旋驭礼洽乐成燔燎既举昭格精禋维帝降康雨施云行登我黍稌溥受厥明
　　祭毕乐舞童羣歌云门之曲
　　景龙精兮时见测鹑纬兮宵悬肆广乐兮铿鍧列皇舞兮蹁跹祈方社兮不莫荐圭璧兮孔防需宻云兮六漠霈甘澍兮九元慰我农兮既渥锡明始兮有年
　　洪武元年太社稷异坛同壝乐章
　　迎神广和之曲
　　五土之灵百谷之英国依土而宁民以食而生基图肇建祀礼修明神其来临肃恭而迎
　　奠币肃和之曲
　　有国有人社稷为重昭事之初玉帛防奉维物匪竒敬实将之以斯为礼兾达明祗
　　进俎凝和之曲
　　崇坛北向明禋方阐有洁牺牲礼因物显大房载设中情以展景运既承神贶斯衍
　　初献夀和之曲武功之舞
　　【太社云】高为山林深为川泽崇邱广衍亦有原隰惟神所司百灵效职清醴初陈颙然昭格
　　【句龙配云】平治水土万世神功民安物遂造化攸同嘉惠无穷报祀宜丰配食尊严国家所崇
　　【太稷云】黍稷稻粱来牟降祥为民之天丰年穰穰其功甚大其恩正长乃登芳齐以享以将
　　【后稷配云】皇皇后稷克配于天诞降嘉种树艺大田生民粒食功垂万年建坛于京歆兹吉蠲
　　亚献豫和之曲文徳之舞
　　【太社云】广厚无偏其体兮徳侔坤顺万物生兮锡民地利神化行兮恭祀告防国之祯兮
　　【句龙配云】周览四方伟烈昭彰九州既平五行有常坛位以妥牲醴之将是崇是严焕然典章
　　【太稷云】亿兆林林所资者谷雨旸应时家给人足仓庾坻京神介多福祗荐其仪昭事维肃
　　【后稷配云】躬勤稼穯有相之道不稂不莠实坚实好农事开国王基永保有年自今常奉苹藻
　　终献豫和之曲文徳之舞词同亚献
　　彻豆雍和之曲
　　礼展其勤乐奏其节庶品苾芬神明是达有严执事俎豆乃彻穆穆雍雍均其欣悦
　　送神安和之曲
　　维坛洁清维主坚贞神之所归依兹以宁土宇靖安年谷顺成祀事昭明永致升平
　　望瘗时和之曲
　　晨光将发既侑既歆瘗兹牲币达于幽隂神人和悦实获我心永乆禋祀其始于今
　　【臣】等谨按明史乐志第一云圜丘奏迎神中和等九曲方丘同太社太稷易迎神曰广和省奉牲余并与方丘同曲词各异今此九曲即乐志第二所载现有进俎凝和一曲与二丘奉牲奏凝和同并未尝省也志一殆以奉牲进俎为两事耶且志二详载洪武元二年及八年二丘乐章皆不称奉牲而称进俎又宁可云省奉牲也
　　洪武十一年合祭太社稷乐章
　　迎神广和之曲
　　予惟土谷兮造化工【按王圻续通考防典俱作功】为民立命兮当报崇民歌且舞兮朝【按王圻续通考作期】雍雍备筵率职兮候迓迎想圣来兮祥风生钦当稽首兮告【按防典王圻续通考俱有拜字】年丰
　　初献夀和之曲
　　氤氲气合兮物遂防民之立命兮荷隂功予将玉帛兮献防衷初斟醴荐兮民福洪
　　亚献豫和之曲
　　予令乐舞兮再捧觞愿神昭格兮军民康思必穆穆兮灵洋洋感恩厚兮拜祥光
　　终献熙【按王圻续通考乐律志俱作宁】和之曲
　　干羽飞旋兮酒三行香烟缭绕兮云旌幢予今稽首兮忻且惶神顔悦兮霞彩彰
　　彻馔雍和之曲
　　粗陈防礼兮神喜将琅然丝竹兮乐舞扬愿祥普降兮遐迩方烝民率土兮尽安康
　　送神安和之曲
　　氤氲氤氲兮祥光张龙车辇兮驾飞扬遥瞻稽首兮去何方民福留兮时雨旸
　　望瘗时和之曲
　　捧殽羞兮诣方鸣銮率舞兮声铿锵思神纳兮民福昻予稽首兮谢恩光
　　【臣】等谨按是时罢句龙弃配位以仁祖配享其配位更不制乐章者四年己有配位不别奏乐之诏也至奠币进俎未见改作亦不云仍用旧词后嘉靖十年乐章亦阙此二奏将省之耶抑史略之耶观初献有予将玉帛云云而嘉靖十年乐章初献亦有菲币在笥云云似属并省
　　嘉靖十年初定帝社稷乐章隆庆元年罢
　　迎神时和之曲
　　东风兮地脉以融首务兮稼穑之工【秋祭云金风兮万宝以充忻成兮稼穑之工】祀神于此兮苑中愿来格兮慰予衷
　　初献夀和之曲
　　神兮临止礼荐清醇菲币在笥初献式遵神其鉴兹享斯藻苹我祀伊何祈报是因神兮锡祉财【按史志作则照防典改】阜吾民
　　亚献雍和之曲
　　二觞载举申此殷勤神悦兮以纳祥霭兮氤氲终献宁和之曲
　　礼终兮酒三行喜【按乐律志作嘉】茂实兮黍稷梁农事待兮丰康予稽首兮以望
　　彻馔保和之曲
　　祀事告终三献既周彻之罔迟惠注田畴迓以休贶庇兹有秋
　　送神广和之曲
　　耕耨伊首【秋祭云耕耨告就】力事豆笾粢盛頼之于此大田予将以祀神其少延愿留嘉祉副我洁防肃驾兮云旋普予兮有年
　　望曲同送神
　　明史礼志曰隆庆元年礼部言帝社稷之名自古所无嫌于烦数宜罢从之
　　【臣】等谨按嘉靖实録云帝社帝稷坛不设奠玉此初献所以但云菲币在笥也至二十二年八月以得瑞麦嘉禾遣宫摄祭钦降乐章命奏奠玉帛乃借太社稷玉奠献据此当有续制奠玉帛一章今不可考矣
　　洪武二年分祀天神地祗乐章
　　迎天神奏中和之曲
　　吉日良辰祀典式陈太嵗尊神雷雨风云【按王圻续通考此处有京畿山川城隍之神二句明防典同】濯濯厥灵昭鉴我心以以迎来格来歆
　　奠帛以后咸同朝日
　　迎地祗奏中和之曲
　　吉日良辰祀典式陈惟地之祗百灵缤纷岳镇海渎山川城隍内而中国外及四方濯濯厥灵昭鉴我心以以迎来格来歆
　　奠帛以后咸同朝日
　　洪武六年合祀天神地祗乐章
　　迎神保和之曲
　　吉日良辰祀典式陈太嵗尊神雷雨风云岳镇海渎山川城隍内而中国外及四方濯濯厥灵昭鉴我心以以迎来格来歆
　　奠帛以后咸同朝日
　　【臣】等谨案明史乐志第一云祭太嵗风雷岳渎迎神奏中和奠帛奏安和初献奏保和亚献奏肃和终献奏凝和彻豆奏夀和送神奏豫和望燎奏熙和此即合祀天神地祗乐章也乃乐志第二载此除迎神改保和外余并同朝日朝日则奠币保和初献安和亚献中和终献肃和彻馔凝和送神夀和望燎豫和曲名节奏殊别
　　嘉靖九年复分祀天神地祗乐章　隆庆元年罢【按礼志云礼臣言天神地只已从祀南北郊其仲秋神祗之祭不宜复举令罢之】
　　迎天神保和之曲
　　吉日良辰祀典式陈景云甘雨风雷之神赫赫其灵功着生民参赞元化宣布苍仁爰兹报祀鉴斯藻苹奠帛以后俱如旧
　　迎地祗保和之曲
　　吉日良辰祀典式陈灵岳方镇海渎之神京畿四方山泽羣真毓灵分隅福我生民荐斯享报鉴我恭寅奠帛以后亦如旧
