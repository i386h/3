<!-- { "loadSidebar": true } -->
　　三年八月鄂啰以辽主至京师告于太祖庙
　　六年八月以宋二主素服见祖庙
　　遂入见于乾元殿封昏徳公重昏是日告太祖庙
　　海陵正隆六年十月【时世宗初劝进】以即位亲告太祖庙世宗大定二十七年三月御大安殿授皇太孙册越七日皇太孙谒谢太庙及山陵
　　章宗明昌六年五月以出师遣礼部尚书张暐告于庙社
　　防和二年九月以皇子生亲诣南北郊及陵庙髙禖遣使报谢太清宫北岳长白山
　　六年五月以宋畔盟出师告于天地太庙社稷越日亲告衍庆宫
　　至八年六月以与宋平谒谢衍庆宫
　　宣宗贞祐二年五月以迁都南京诣原庙奉辞
　　【臣】防谨按礼志载奏告之仪皇帝即位加元服受尊号纳后册命廵狩征伐封祀请谥营修庙寝禘祫升祔奉安奉迁凡国有大事皆告或一室或遍告及原庙郊祀则告配帝之室并一献礼用祝币其载于史可考见者熙宗皇统元年海陵正隆元年世宗大定七年皆以受尊号遣官告郊社宗庙正隆则于常武殿拜天台设位行事又大定十四年更御名十八年受命寳成衞绍王大安二年徐邳河清宣宗贞祐元年复旧名四年修太庙兴定三年平凉庆云见皆告例得牵连书之以资叅考云
　　告天地仪
　　常武殿拜天台设昊天上帝当中南向皇地只位次西少却并用坐褥位牌及香酒脯臡防祝版三学士院撰告祝文书写讫进请御署讫以付礼部移文宣徽院并差控鹤官用案舁覆以黄罗帕随所差告官诣祀所前一日告官防就局所致斋一日告日质明宣徽院太常寺铺设供具如仪閤门舍人一员太常博士一员引告官各服其服以次就位礼直官舍人稍前赞有司谨具请行事赞者曰拜在位者皆再拜礼直官先引执事官各就位舍人博士次引告官诣盥洗爵洗位北向立搢笏盥手帨手洗爵拭爵诣酒尊所搢笏执爵司尊者举幂酌酒告官以爵授奉爵酒官执笏诣昊天上帝皇地祗神位前再拜每位三上香跪奠酒讫以爵授奉爵官执笏俯伏兴举祝官跪举读讫俯伏兴告官再拜告毕引告官以下降复位再拜讫诣望燎位燔祝版再拜半燎告官以下皆退
　　告庙仪
　　前期二日太庙令扫除庙内外设告官已下次所前一日行事官赴祀所清斋告日丑前三刻礼直官引太庙令帅其属入殿开室户扫除铺筵设几于北牖下如时享仪礼直官帅祀祭官陈篚币于室戸之左陈祝版于室户之右案上及设香案祭器皆借以席每位各左一笾实以鹿脯右一豆实以鹿臡牺尊一置于坫加勺幂在殿上室户之左北向实以酒毎位一瓶设烛于神位前又设盥爵洗位横街之南稍东设告官褥位于殿下东堦之南西向余官在其后稍南又设望燎位西神门外之北日未明礼直官引太祝令太祝宫闱令入当堦间北靣西上立定奉礼赞再拜讫升自西阶太祝宫闱令各入室出神主设于位如常仪次引告官入就位礼直官稍前赞有司谨具请行事又赞再拜在位者拜讫礼直官引告官就盥洗位盥手讫诣神位前搢笏跪三上香执事者以币授奉礼郎西向授告官告官受币奠讫执笏俯伏兴退就户外位再拜诣次位行礼如上仪讫降复位少顷引告官再诣爵洗位读祝举祝官从后至位北向立搢笏洗爵拭爵讫授执事者执笏诣酒尊所西向立执爵执尊者举幂酌酒告官以授执事者诣神位前北向搢笏跪执爵三祭酒执笏俯伏兴退就户外位北向立俟祝文读讫再拜诣次位行礼如上仪讫与读祝官皆复位礼直官赞曰再拜在位者皆再拜次引告官已下诣望燎位执事者取币帛祝版置于燎礼直官曰可燎半柴礼直官赞礼毕告官以下退署令阖庙门瘗祝于坎
　　皇帝躬谢仪
　　前三日太庙令帅其属洒扫庙庭之内外及陈设尚舎于庙南门之西设馔十一室殿中监帅尚舍视大次殿又设皇帝版位于神位前北向又设饮福位于版位西南少却又设随拜褥位于神座前大乐令设登歌于殿上宫县于殿下又设皇太子位于阼阶东南又设亲王位于其南稍东宗室王使相位于其后又设太尉司徒以下行事官位于殿西阶之西东向毎防异位又设文武羣官位于横街之南东西向又设御洗位于阼阶之东又设太尉洗位于西阶下横街之南又设斋郎位于东班羣官之后又设盥洗防官并奉礼赞者大司乐协律郎大乐令防位各如祫享之仪又设尊彛祭器防于殿之上下如时享之仪前一日礼官御史帅其属省牲视濯涤如常仪其日质明礼官御史帅太庙官太祝官宫闱令出神主如时享仪有司列黄麾仗二千人于应天门外尚辇进金辂于应天门内午后三刻宣徽院奏请皇帝赴斋宿殿文武羣官并斋宿于所司次日质明俟诸衞各勒所部屯门列仗导驾官分左右侍立于殿阶下并朝服通事舎人引侍中诣斋殿俯伏跪称臣某言请中严俯伏兴凡侍中奏请凖此皇帝服通天冠绛纱袍少顷侍中奏外办皇帝出斋殿即御座羣官起居讫侍中奏请升辇皇帝升辇以出侍衞警跸如常仪导驾官前导至应天门侍中奏请降辇升辂皇帝升辂门下侍郎俯伏跪奏请车驾进发俯伏兴凡门下侍郎奏请凖此车驾动警跸如常仪至应天门外门下侍郎奏请车驾少驻勅侍臣上马侍中前承防退称曰制可门下侍郎退制称侍臣上马通事舍人承勅侍臣上马导驾官分左右前导门下侍郎奏请车驾进发车驾动称警跸不鸣鼓吹典赞仪引皇太子常服乘马至庙中幕次更服逺逰冠朱明衣执圭通事舍人文武羣官并朝服于庙门外班迎车驾至庙门侍中于辂前奏请降辂导驾官步入庙门稍东侍中奏请升辇皇帝升辇繖扇侍衞如常仪至大次侍中奏请降辇入就大次皇帝入大次通事舍人分引文武羣官由南神东西偏门入庙庭东西相向立礼直官引太尉以下行事官诣横街北向再拜讫礼直官引太尉诣盥洗位搢笏盥手帨手执笏诣爵洗位北向立搢笏洗瓒拭瓒以瓒授执事者执笏由西阶升殿诣始祖尊所西向立执事者以瓒承太尉太尉搢笏执瓒酌鬯诣神位前以鬯祼地讫以虚瓒授执事者执笏俯伏兴出户外北向再拜讫次诣随室并如上仪礼毕降自西阶复位礼直官引司徒出诣馔所引荐爼斋郎奉爼并荐笾豆簠簋官奉笾豆簠簋及大官令以序入自正门宫县乐作至太阶乐止诸太祝迎于阶上各设于神座前先荐牛次荐羊次荐豕讫礼直官引司徒以下降阶复位典赞仪引皇太子通事舍人引亲王由南神东偏门入诣褥位礼直官引中书侍郎举册官防升自西阶诣始祖室前东西立通事舍人引侍中诣大次前奏请中严皇帝服衮冕少顷侍中奏外办侍中诣庙庭本位立皇帝将出大次礼仪使与太常卿赞导凡礼仪使与太常卿赞导并博士前引俯伏跪称臣某赞导皇帝行礼俯伏兴前导至东神门撤扇近侍者从入殿中监跪进镇圭礼仪使奏请执圭皇帝执圭宫县乐作奏请诣罍洗位至位乐止内侍跪取匜兴沃水又内侍跪取槃承水时寒预备温水礼仪使奏请搢镇圭皇帝搢镇圭盥手内侍跪取巾于篚兴进皇帝洗手讫奉爵官以爵跪进皇帝受爵内匜沃水又内侍跪捧盘承水皇帝洗爵讫内侍跪奉巾以进皇帝拭爵讫内侍捧槃匜又奠巾于篚奉爵官受爵礼仪使奏请执镇圭前导皇帝升殿左右侍从量人数升宫县乐作皇帝至阼阶下乐止皇帝升自阼阶登歌乐作礼仪使前导皇帝至版位乐止奏请再拜奉礼郎赞皇太子以下在位羣官皆再拜赞者承皆再拜礼仪使前导皇帝诣始祖尊前乐作至尊所乐止奉爵官以爵涖尊执尊者举幂侍中跪酌牺尊之泛齐讫礼仪使导皇帝至版位再拜讫礼仪使奏请诣始祖神位前褥位登歌乐作礼仪使奏请搢圭跪奉爵官以爵授奉爵酒官以进礼仪使奏请执爵皇帝执爵三奠酒讫以虚爵授奉爵酒官礼仪使奏请执圭兴乐止奉爵酒以爵授奉爵官礼仪使奏请诣随室并如上仪礼直官先引司徒升自西阶立于饮福位之侧酌献将毕奉胙酌福酒太祝从司徒立于其侧酌献毕侍中立于其侧礼仪使奏请皇帝至版位北向立登歌乐作至位乐止中书侍郎跪读册讫举册官奠讫礼仪使奏请皇帝再拜拜讫礼仪使奏请诣饮福位登歌乐作至位太祝酌福酒于爵时寒预备温酒以奉侍中侍中受爵奉以立礼仪使奏请搢圭跪侍中以爵北向跪以进礼仪使奏请执爵三祭酒礼仪使奏请饮福饮福讫以虚爵授侍中礼仪使奏请受脤司徒跪以黍稷飰笾进皇帝受以授左右司徒又跪以胙肉进皇帝受以授左右礼仪使奏请执圭兴再拜讫乐止礼仪使前导皇帝还版位登歌乐作至位乐止太祝各进撤笾豆登歌乐作卒彻乐止奉礼曰赐胙赞皇太子已下在位羣官皆再拜赞者承皆再拜宫县作一成止礼仪使奏请皇帝再拜奉礼郎赞皇太子已下在位官皆再拜拜讫礼仪使奏礼毕导皇帝降阼阶登歌乐作至阶下乐止宫县作前导皇帝出东神门乐止繖扇侍衞如常仪礼仪使奏请释圭殿中监跪受镇圭至大次转仗衞于还途如来仪礼官御史帅其属纳神主藏册如仪少顷通事舍人引侍中奏请中严皇帝服通天冠绛纱袍少顷侍中奏外办俟尚辇进辇侍中奏请降座升辇皇帝升辇扇侍衞如常仪至南神门稍东侍中奏请降辇步出庙门至辂侍中奏请升辂皇帝升辂门下侍郎奏请车驾少驻勅侍臣上马侍臣前承防退称曰制可门下侍郎退制称侍臣上马通事舍人承勑侍臣上马车驾还内皷吹振作至应天门外百官班迎起居宫县奏采茨之曲入应天门内侍中奏请降辂乘辇皇帝降辂乘辇以入繖扇侍衞警跸如常仪皇帝入宫至致斋殿侍中奏觧严通事舍人承防勅羣臣各还次将士各还本所
　　元宪宗二年七月命皇弟呼必赉【即世祖】征大理诸王祃牙西行
　　七年六月谒太祖行宫祭旗鼓
　　八年十一月命皇弟呼必赉统诸路防古汉军伐宋祃牙于开平东北
　　世祖至元十三年五月以平宋遣官告祭天地祖宗于上都之近郊
　　中书下太常议定仪物以闻命以国礼行事并遣使代祀岳渎
　　成宗大徳九年六月以立皇太子遣中书右丞相哈喇哈斯告昊天上帝御史台大夫特古勒徳尔告太庙十一年七月【时武宗已即位】命御史台大夫特古勒徳尔知枢宻院事塔尔呼岱中书平章政事绰和尓以即位告谢南郊又命特古勒徳尓塔尔呼岱绰和尔告社稷南郊主用柏素质元书为即位告谢之始
　　【臣】防谨按世祖至元十二年十二月以受尊号遣使预告天地下太常检讨唐宋金旧仪于国阳丽正门东南七里建祭台设昊天上帝皇地祗位二行一献礼其后三十一年四月成宗初即位遣司徒谔都岱平章政事博果宻左丞张九思帅百官为大行皇帝请谥于南郊为告天请谥之始志云为坛于都城南七里葢即十二年建坛故处也嗣后国有大典礼皆即南郊告谢不备书
　　祭告天地三献仪【大徳十一年定】
