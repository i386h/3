<!-- { "loadSidebar": true } -->
　　解州【仍宋旧】领县六镇四　解【仍宋旧】平陆【宋陜州】芮城【宋陜州】夏【宋陜州】安邑　闻喜【皆仍宋旧】张店镇【平陆】曹张镇【夏】东镇　刘庄镇【闻喜】
　　泽州【仍宋旧】领县六镇二　晋城　端氏　陵川　阳城　髙平　沁水【皆仍宋旧】周村镇　巴公镇【晋城】
　　潞州【仍宋旧】领县八镇四　上党　壶闗　屯留　长子　潞城　襄垣　黎城　涉【皆仍宋旧】八义镇【上党】寺底镇【屯留】横水镇【长子】禠亭镇【襄垣】
　　辽州【仍宋旧】领县四镇一闗一　辽山　榆社　和顺【皆仍宋旧】仪城【宋平城县】平城镇【辽山】黄闗【辽山】
　　沁州【宋威胜军天防六年改置】领县四镇一　铜鞮　武乡　沁源　绵上【皆仍宋旧】南镇【武乡】
　　怀州【仍宋旧】领县四镇六　河内　修武【皆仍宋旧】山阳【兴定四年析苏州地置割辉州】武陟【仍宋旧】武德镇　柏乡镇　万善镇　清化镇【河内】承恩镇【修武】宋郭镇【武陟】
　　孟州领县四镇二　河阳　王屋　济源　温【皆仍宋旧】谷罗镇　沇河镇【河阳】
　　【臣】等谨按以上据马氏按古冀州地合之幽营二州之域详列金代十路郡县凡为府十七州八十二路六司一县三百四十六镇一百五十五寨五堡五十七闗六内应増钟秀一县以州升府者二以县升府者一以县升州者十合计实得府二十州九十县三百三十六镇寨堡闗同前数














　　钦定续文献通考巻二百二十九
<史部,政书类,通制之属,钦定续文献通考>
　　钦定四库全书
　　钦定续文献通考卷一百三十
　　舆地考
　　古冀州下
　　元
　　元起朔漠并西域臣髙丽定南诏遂下江南而天下为一其地北逾隂山西极流沙东尽辽左南越海泰东南所至不下汉唐而西北则过之有难以里数限者矣世祖至元十三年平宋全有版图立中书省一行中书省十有一路一百八十五府三十三州三百五十五军四安抚司十五县一千一百二十七大抵以路领府府领州州领县或有府视路而不路又有府与州皆不路而直省者此又郡县之一变而后世几不能越其范围有其举之莫之能废势使然也
　　中书省　辽阳行中书省　征东行中书省
　　中书省路二十二属府四属州七十一县二百三十八大都路【金大兴府至元九年改置】领县六州十州领十六县　大兴　宛平　良乡　永清　寳坻　昌平【皆仍金旧　全旧有安次县升爲东安州漷隂县升爲漷州以香河武清二县为属】
　　涿州【仍金旧】领县二　范阳【仍金旧】房山【金奉先县至元二十七年改　金旧有固安县升为州新城县改隷雄州定兴县改易州】
　　霸州【仍金旧】领县四　益津　文安　大城【皆仍金旧】保定【金雄州至元二年省入益津四年复置金旧有信安县升镇安府元初府县并废】
　　通州【仍金旧】领县二　潞　三河【皆仍金旧】
　　蓟州【仍金旧】领县五　渔阳　丰润　玉田　遵化平谷【皆仍金旧】
　　漷州【金漷隂县大兴府至元十三年升为州】领县二　香河　武清【二县金大兴府至元十三年来属】
　　顺州【仍金旧以温阳宻云二县省入】
　　檀州【金初并入顺州后复置】
　　东安州【金安次县大兴府中统四年升为州】
　　固安州【金固安县涿州中统四年升为州】
　　龙庆州【金缙山县徳兴府后升为镇州延祐三年改】领县一　怀来【金妫川县徳兴府元初改名延祐三年来届】
　　上都路【唐奚契丹地元初属扎拉尔部中统元年置开平府五年加号上都至元五年升为上都路】领县一府一州四州领三县府领三县二州州领六县　开平
　　顺寜府【金宣徳川至元三年改升府】领县三州二　宣德　宣平【皆仍金旧】顺圣【金宏州】
　　保安州【金徳兴府至元三年降州来属】领县一　永兴【金徳兴县至元中以□山县省入改名　金旧有妫川县改名懐来龙庆州望云县升为云州改龙门为望云焉】
　　蔚州【仍金旧】领县五　灵仙　灵邱　飞狐　安定　广灵【皆仍全旧】
　　兴州【仍金旧以□治兴化县省入】领县二　兴安【金利民寨至元二年改置】宜兴【仍金旧】
　　松州【金松山县大定府中统三年升为州】
　　桓州【仍金旧以州治清塞县省入】
　　云州【金望云县棣徳兴府中统四年升为州】领县一　望云【金龙门县徳兴府至元二年废为镇二十八年改置来属】
　　兴和路【金抚州中统三年改升路又名隆兴】领县四州一　髙原　怀安　天成　咸寜
　　【臣】等谨按元志本路属县但云初宣德府中统三年来属查金志惟大同府有怀安天成二县不知何时改属宣德而髙原咸寜并无其名又查金抚州属县与此全异岂咸寜即金威寜髙原即金柔逺所改而丰利省入二县集寜别升为路与又金宣德州元改顺寜府亦不当云宣德府也寳昌州【金昌州延祐六年改名以县省入】
　　永平路【金平州大徳四年改升路】领县四州一州领二县　卢龙迁安　抚寜　昌黎【皆仍金旧　金旧有海山县至元中省入昌黎】滦州【仍金旧】领县二　义丰　乐亭【皆仍金旧　金旧有石城马城二县至元中省入义丰】
　　德寜路领县一　德寜
　　净州路领县一　天山【仍金旧】
　　防寜路领县一　防寜
　　集寜路领县一　集寜【金抚州】
　　应昌路领县一　应昌
　　全寜路领县一　全寜
　　寜昌路领县一　寜昌
　　砂井总管府领县一　砂井
　　【臣】等谨按元志云以上七路一府八县皆缺谓不详其沿革也查净州及天山本仍金之旧集寜则金抚州属县元于何时升置改今无可考又按砂井总管府前纲不列于诸府数内或亦名为府而地属偏逺借名以资弹压无其实也
　　保定路【金保州至元十二年改升路】领县八州七州领十一县清苑　满城【皆仍金旧】唐【金中山府】庆都【金中山府太宗十一年来属】行唐【金真定府】曲阳【金中山府】新安【金渥城县安州至元二年省为镇九年改置来属】博野【金蠡州至元三年废后复置来属】
　　易州【仍金旧】领县三　易　涞水【皆仍金旧】定兴【金涿州】祁州【仍金旧】领县三　蒲隂　深泽【皆仍金旧】束鹿【金深州至元三年来属】
　　雄州【仍金旧】领县三　归信　容城【皆仍金旧】新城【金县涿州至元二年来属　金旧有保定县改霸州】
　　安州【仍金旧】领县二　葛城　髙阳【皆仍金旧　金旧有渥城县改名新安保定路】
　　遂州【仍金旧以州治遂城县省入】
　　安肃州【仍金旧以州治安肃县省入】
　　完州【金永平县后升为州至元中存州废县】
　　【臣】等谨按以上十二路两府直中书省其燕南之河北河东等路则又置肃政防访司及宣慰司以统率之而司仍于省也
　　燕南河北道肃政防访司
　　真定路【金真定府至元中改为路】领县九府一州五府领三县州领十八县　真定　藁城　栾城　元氏　获鹿平山　灵寿　阜平【皆仍金旧】渉【金潞州至元中来属　金旧有行】
　　【唐县改保定路】
　　中山府【仍金旧】领县三　安喜　新乐　无极【皆仍金旧
　　金旧有永平县升为完州与庆都曲阳唐三县改保定路】
　　赵州【唐赵州宋爲庆元府金改为沃州元复旧】领县七　平棘　寜晋隆平　临城　柏乡　髙邑　賛皇【皆仍金旧】
　　冀州【仍金旧】领县五　信都　南宫　枣强　武邑【皆仍金旧】新河【太宗四年析南宫地置　金旧有衡水县改深州】
　　深州【仍金旧】领县二　静安【仍金旧】衡水【金冀州金旧有束鹿县改祁州武强饶阳安平三县改晋州】
　　晋州【金鼔城县太祖十年改升州即以县爲州治】领县四　鼔城【金祁州】饶阳　安平　武强【三县金深州中统二年来属】
　　蠡州【仍金旧至元三年以州冶博野县省入后复置县保定路】
　　顺德路【金邢州中统三年改升顺徳府至元二年改爲路】领县九　邢台钜鹿　内邱　平乡【皆仍金旧】广宗【宪宗五年本武道镇置】沙河南和　唐山　任【皆仍金旧】
　　广平路【金洺州至元十五年改升路】领县五州二州领六县　永年　曲周　肥乡　鸡泽　广平【皆仍金旧　金旧有宗城县省入名水县徙威州来治新安县别于渥城县地改置保定路成安县改磁州】
　　磁州【仍金旧】领县四　滏阳　武安　邯郸【皆仍金旧】成安【金洺州至元中来属】
　　威州【金治井陉县宪宗二年徙治洺水县】领县二　洺水【金洺州】井陉【仍金旧】
　　彰德路【金彰德府至元中改路】领县三州一　安阳　汤隂临漳【皆仍金旧　金旧有辅岩县至元六年省入安阳县】
　　林州【宋相州林虑县金升爲州至元中改本路】
　　懐庆路【金懐州延祐六年改升路】领县三州一州领三县　河内
　　修武　武陟【皆仍金旧】
　　孟州【仍金旧】领县三　河阳　济源　温【皆仍金旧金旧有王屋县至元三年省入济源】
　　卫辉路【金卫州中统元年改升路】领县四州二　汲　新乡　获嘉　胙城【皆仍金旧】
　　辉州【金苏门县后升为州析置山阳县为属至元三年废县存州】
　　淇州【金卫县濬州宪宗五年升州来属】
　　河间路【金河间府至元二年改路】领县六州六州领十七县　河间　肃寜【皆仍金旧】齐东【宪宗二年升济河之齐东镇为县】寜津【金景州至元二年来属】临邑【金济南府太宗七年来属】青城【太宗七年析临邑寜津地置以丄四县皆古青兖相错之地以本路故并列于此】
　　清州【仍金旧】领县三　会川　靖海　兴济【皆仍金旧】献州【仍金旧】领县二　乐寿　交河【皆仍金旧】
　　莫州【仍金旧】领县二　莫亭【金析任邱地置后废至元中复置】任邱【仍金旧】
　　【臣】等谨按河间路领州六其沧景陵三州及所属十县详后兖州
　　河东山西道宣慰使司
　　大同路【金大同府至元二十五年改路】领县五州八州领四县　大同　白登　宣寜【皆仍金旧】平地【至元三年置】懐仁【仍金旧金旧有云中县至元二年省入大同县懐安天成二县改兴和路】
　　宏州【仍金旧至元末以州治襄隂县省入　金旧有顺圣县改顺寜府大罗县金末已废】浑源州【金浑源县应州后置州以县为治至元四年省县入州】
　　应州【仍金旧】领县二　金城　山隂【皆仍金旧】
　　朔州【仍金旧】领县二　鄯阳　马邑【皆仍金旧】
　　武州【仍金旧至元四年以州治寜邉县省入】
　　丰州【仍金旧至元四年以州治富民县省入】
　　东胜州【仍金旧至元四年以州治东胜县省入】
　　云内州【仍金旧至元中以柔服云川二县省入金旧有寜邉州寜邉县至元中并废其地各半分入武云内二州】
