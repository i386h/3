<!-- { "loadSidebar": true } -->
　　全宁侯兴恪兴祖子【兴祖死于战追封燕山侯】洪武二十一年八月以从蓝玉北征功封予世劵禄二千石二十六年二月坐蓝玉党死爵除
　　西凉侯濮璵英之子【洪武二十年闰六月战殁金山追封金山侯进封乐浪公】洪武二十一年以父英死事封予世劵禄二千五百石二十六年坐蓝玉党谪戍死爵除
　　徽先伯桑敬世杰子【世杰死于战追封永义侯】洪武二十三年九月以父死事封予世劵禄一千七百石已坐蓝玉党死爵除
　　永定侯张铨洪武二十三年十月以征蛮功封禄一千五百石
　　越嶲侯俞渊廷玉之子通海之弟【通海以战时中流矢卒追封虢国公廷玉先卒亦追封河间郡公】洪武二十五年六月帝追念廷玉通海功故封予世劵禄二千五百石明年削爵还里建文初召复爵征燕战没白沟河永乐初爵除
　　【臣】等谨按王圻续通考云渊以征南封误
　　又按以上诸人皆身膺封爵者也若追封之爵考中例皆不载惟明代与他代不同往往有因追封而子孙始世袭者非他代之止追封一人而止故不得不为附见其他追封而无世系者史表中皆以五等为次列于各朝所封诸之后今皆不列即东胜侯汪兴祖追封后曽予世劵终以子幼停封惟其中有廖永安于乙巳年使于张士诚不屈遥封为楚国公卒于呉追封郧国公此其生前虽不在朝而实膺楚国之号故为附志于此
　　以上洪武朝
　　弇州集曰明初封公者六人而魏国功最大禄秩亦最重中山侯宿将也以一言之悖而不获公徳庆侯钜勲也以一事之疵而不获公永城封而贬东胜封而夺训词葢凛乎斧焉然至吉安江夏临川东平之类抑何其殱夷狼藉也三年而后续侯者独西番之役最盛平云南次之其他以旧勲相错封然至蓝氏之诛累而几若扫矣夫以冯宋公传颍公之雄而卒不免死又不置后至嘉靖百余年间初所封六公仅一公在二十八侯进为公者亦絶而余二十六侯亡里土乗驷之奉后封　四公二十一侯二伯亦仅西平武定在耳是时下诏追考故实鄂曹卫信之后俱为彻侯诚意之后仍为伯増其秩天下翕然归厚焉
　　滦城侯李坚尚太祖女大名公主建文初以伐燕功封予世劵已战败被执防卒
　　传　庄【建文中袭永乐初除】
　　【臣】等谨按传与表皆无禄数王圻续通考云禄千石
　　歴城侯盛庸建文二年九月以守济南功封禄千石永乐元年削爵寻自杀
　　以上建文朝
　　淇国公邱福成祖入立以靖难功第一封予世劵禄二千五百石永乐六年加千石七年八月北征战没追削爵封除
　　成国公朱能以靖难功第二封予世劵禄二千二百石永乐二年加禄千石四千十月卒于军【追封东平王】
　　传　勇【永乐六年袭加禄千石正统十四年战没于土木于谦等追论勇罪夺爵天顺初追封平隂王】仪【景泰三年以立东宫恩得嗣爵椂二千石治九年卒】辅【治九年袭嘉靖二年卒】麟【嘉靖四年三月袭六月卒】鳯【麟之弟嘉靖八年袭十五年卒】希忠【嘉靖十五年袭二十六年加禄百石万厯元年卒追封定襄王】时泰【万厯二年袭九月卒】应桢【万厯八年袭十四年自杀】鼎臣【万厯二十八年袭明年卒无子叔应槐袭】应槐【万厯二十九年袭三十八年卒】纯臣【万厯三十九年袭】
　　【臣】等谨按能之加禄千石传有而表无勇之加禄千石传无而表有疑其以一次所加分为两事然考焦竑人物考云永乐四年能讨安南加禄千石卒于师子勇嗣定禄三千石则二次所加当均有之能之嵗禄合原给之数得三千五百勇则定数三千耳传言仪减禄至千石而表云二千石据人物考云初止食禄一千石后又加千石也传言希忠嘉靖时益禄七百石而表止云百石不相符传言希忠之赠定襄万厯十一年追夺表亦不书
　　成阳侯张武以靖难功第三封予世劵禄千五百石永乐元年十月卒【赠潞国公】无子爵除
　　泰宁侯陈珪以靖难功第四封予世劵禄千二百石永乐十七年四月卒【追封靖国公】
　　传　瑜【永乐十七年袭二十年北征失机下狱死】钟【瑜之兄子永乐二十二年袭宣徳五年卒】灏【宣徳五年袭七年卒】瀛【灏之弟宣徳十年袭正统十四年没于土木追封宁国公】泾【瀛之弟正统十四年袭天顺八年卒】桓【成化八年袭禄一千石治七年卒】璇【治七年袭禄千石正徳元年卒】儒【正徳六年袭十二年卒无子叔琏袭】琏【嘉靖十三年袭禄千石二十三年卒】防【琏之弟嘉靖二十四年袭二十一年卒】良弼【嘉靖四十一年袭】闻礼【天启中袭】延祚【天啓中袭臣】等谨按传云泾于天顺七年镇广西大藤峡蛮入梧州泾不救征还下狱论斩寻宥之卒而表中仅言镇广西移镇淮安总漕运其事当在总漕运之后耳
　　武安侯郑亨以靖难功第五封予世劵禄一千五百石宣徳九年二月卒【追封漳国公】
　　传　能【宣徳十年袭正统七年卒】宏【正统十一年袭成化十三年卒】英【成化十三年袭正徳十一年卒】纲【正徳十二年袭嘉靖二十八年卒】昆【嘉靖二十八年袭万厯八年卒】维忠【万厯八年袭二十六年卒】维孝【维忠之弟万厯二十六年袭天启二年卒】之俊【天啓二年袭】
　　保定侯孟善以靖难功第六封予世劵禄一千二百石永乐十年六月卒【追封滕国公】
　　传　瑛【永乐十一年袭仁宗即位以罪夺爵毁其劵流云南宣徳十六年召还不复爵】俊【天顺元年以承天门灾诏复予伯爵禄八百石四年卒】昻【天顺四年袭成化八年卒子达仍授指挥使伯爵除】
　　同安侯火真以靖难功封第七予世劵禄千五百石永乐七年八月北征战没爵除
　　镇逺侯顾成以靖难功第八封予世劵禄千五百石永乐十二年五年卒【追封夏国公】
　　传　兴祖【成之孙永乐十三年袭正徳十四年削爵景泰中以立东宫恩复封伯天顺元年复侯爵七年卒】淳【兴祖之孙天顺八年袭成化九年卒】溥【淳从弟成化九年袭以支庶减禄止八百石治五年以破贵州叛苗加禄二百石十五年卒】仕隆【弘治十七年袭嘉靖七年卒】寰【嘉靖七年袭万厯九年卒】承光【寰从子万厯十年袭二十六年卒】大理【万厯中袭】肇迹【天启中袭】
　　靖安侯王忠以靖难功第九封禄千石永乐七年八月北征战没无子爵除
　　武城侯王聪以靖难功第十封予世券禄一千五百石永乐七年八月北征战没【追封漳国公】
　　传　琰【永乐七年袭伯】
　　【臣】等谨按李逺王忠王聪火真四人皆附邱福传后李逺传云予世伯劵盖聪等之世袭是袭伯非袭侯人物考亦云琰袭伯与李逺传互证相符此所谓流侯为伯也王聪传之无予世劵字当是偶疎王忠亦无世劵字或以其无子故耶人物考则云王忠以北征失机故国除也
　　永康侯徐忠以靖难功第十一封予世劵禄一千一百石永乐十一年八月卒【追封蔡国公】
　　传　安【永乐十六年袭成化十七年卒】锜【安之孙成化十八年袭治十五年卒】溥【治末袭正徳四年卒】源【溥庶兄正徳八年袭嘉靖三十三年卒】乔松【嘉靖三十四年袭万厯十年卒】文炜【万厯十一年袭三十七年卒】应坤【万厯三十七年袭四十三年卒】锡印【天启元年袭崇祯二年卒叔应垣袭】应垣【崇祯三年袭】锡登【崇祯中袭】
　　隆平侯张信以靖难功第十二封予世伯劵禄千石永乐二十二年九年【时仁宗已即位】予世侯劵正统七年五月卒【追封郧国公】
　　传　淳【信之孙正统八年袭十一年卒】福【正统十二年袭天顺二年卒弟祐袭】祐【福之弟天顺二年袭成化十七年卒】禄【福之从弟正徳三年袭四年卒】玮【正徳十三年袭嘉靖二十三年以罪削爵】桐【玮之侄嘉靖三十七年袭万厯三年卒】炳【万厯三年袭四十五年卒】国彦【炳之孙万厯四十六年袭】拱薇【袭年无考】
　　安平侯李逺以靖难功第十三封予世伯券禄千石永乐七年八月北征战没【追封莒国公】
　　传　安【永乐七年袭伯宣徳二年以征交阯失律下狱夺劵英宗时复起用正统时又以战败谪戍卒】
　　【臣】等谨按传言安自宣徳时夺爵之后英宗天顺初起用虽充总兵官未复原爵人物考中所载大畧相同世表作天顺元年复则误矣
　　成安侯郭亮以靖难功第十四封予世伯劵禄千二百石永乐二十一年三月卒【追封兴国公】
　　传　晟【永乐二十二年时仁宗已即位特命袭侯禄千石天顺二年卒】昻【天顺三年袭伯成化二年卒】鑛【成化六年袭治五年卒】宁【治六年袭嘉靖元年卒】瓒【宁从子嘉靖二年袭】应干【嘉靖二十八年袭万厯十四年卒】邦柱【万厯十四年袭】邦相【邦柱之弟万厯十七年袭二十六年卒】祚延【万厯三十八年袭四十年卒】祚久【祚延弟万厯四十年袭天启元年卒以叔邦栋袭】邦栋【天启元年袭】祚永【崇祯中袭】
　　思恩侯房寛以靖难功第十五封禄八百石永乐七年十一月卒
　　兴安伯徐祥以靖难功第十六封禄千石永乐二年五月卒
　　传　亨【祥之孙永乐二年袭伯宣徳元年以征交阯无功夺爵英宗即位复之正统九年以征兀良哈功追封侯加禄百石天顺四年卒】贤【天顺四年袭伯给半禄成化五年卒】盛【成化十六年袭治十七年卒】良【盛再从弟正徳三年袭以忤刘瑾革禄二百石嘉靖十二年卒】勲【嘉靖十三年袭十四年卒】梦【嘉靖二十年袭万厯三十一年卒】继荣【梦之孙万厯三十一年袭三十三年卒无子叔汝孝袭】汝孝【万厯三十七年袭】继本【袭年无考】治安【崇祯末袭臣】等谨按徐祥传与世表皆无予世劵字然其子孙袭爵甚逺人物考则有世袭字当是史中偶遗之耳徐理等之无世劵字亦同此
　　武康伯徐理以靖难功第十七封禄千石永乐六年二月卒
　　传　桢【永乐七年袭伯正统九年卒】勇【景泰四年袭其年卒无子爵除】
　　襄城伯李濬以靖难功第十八封禄千石已进封侯永乐三年十一月卒
　　传　隆【永乐四年袭伯正统十二年卒】珍【正统十三年袭十四年没于土木赠侯】瑾【珍之弟景泰元年袭成化四年以平都掌蛮功进封侯治二年卒追封苪国公】黼【治二年袭伯十一年卒】鄌【隆孙黼从兄治十一年袭正徳四年卒】全礼【正徳四年袭嘉靖十八年卒】应臣【嘉靖二十年袭万厯十年卒】成功【一作承功万厯十年袭三十六年卒】守锜【万厯三十八年袭】国桢【崇祯三年袭】
　　英国公张辅玉之长子【玉从成祖起兵战死于东昌永乐时追封荣国公仁宗洪熙元年进河间王】以靖难功第十九封信安伯予世劵禄千石永乐三年加封新城侯加禄三百石【表连前数作一千五百石并云世袭】六年以平安南功进封英国公予世劵禄三千石宣徳无年以从征高煦事平加禄三百石正统十四年殁于土木【追封定兴王】
　　传　懋【景泰元年袭公正徳十年卒追封宁阳王万厯九年削王号】仑【懋之孙正徳十年袭嘉靖十四年卒】溶【嘉靖十四年袭】元功【万厯十年袭二十四年卒】元徳【元功之弟万厯二十四年袭二十六年卒】维贤【万厯二十六年袭】之极【见崇祯十年袭年无考】世泽【崇祯十六年袭】
