<!-- { "loadSidebar": true } -->
　　梁王巴咱尔斡尔宻云南王和克齐之裔封梁王【封年无考】镇云南元亡后明太祖遣王袆谕降为梁王所杀洪武十四年傅有德下普定王走普宁州自经【明史巴咱尔斡尔宻傅】世祖次子云南王和克齐位嵗赐银五十锭折钞一千锭缎匹物料折钞一千六百五十六锭江南戸钞皇庆元年分拨福州路福安县一万三千六百四戸计钞五百四十四锭
　　西平王鄂啰齐世祖第七子【封年未详】至元六年十月赐駞纽金镀银印【时尚称诸王则封西平当在此时】九年正月命征建都蛮镇西武靖王特穆尔布哈鄂啰齐子成宗大德元年三月封赐驼纽金镀银印
　　云南王罗丹特穆尔布哈子武宗至大二年三月以梁王在云南有疾命罗丹代镇赐驼纽金印
　　镇西武靖王绰斯本特穆尔布哈子【王名见文宗天歴二年正月纪袭封之年无考臣】等谨按世系表有罗丹之子豫王喇特纳实哩与太祖系下越王图喇之子名爵皆同诸王表于豫王位下止载一人乃图喇之子此世系表中所列当有误故不列
　　西平王巴特玛德沁鄂啰齐之子【封年无考】
　　世祖次子西平王鄂啰齐位嵗赐缎匹物料折钞一千六百五十六锭银五十锭折钞一千锭江南戸钞大徳七年分拨南恩州一万三千六百四戸计钞五百四十四锭
　　宁王库库楚世祖第八子至元二十六年十二月封宁远王大德十一年【时武宗已即位】封宁王赐龟纽金镀银印以清州为食邑武宗至大三年二月谋不轨诏徙高丽仁宗皇庆元年赐还二年正月薨
　　宁王齐齐克图库库楚之子延祐七年四月【时英宗已即位】封宁逺王至治三年七月入朝请印帝以其政绩未着不允泰定帝元年赐永福县戸一万三千六百为食邑后进封宁王【英宗泰定纪参世系谒王表】
　　【臣】等谨按续简録误以此齐齐克图事属之郯王彻彻秃已详前按内
　　宁王阿都齐库库楚之子泰定帝三年七月封绥宁王给金印后进封宁王
　　【臣】等谨按齐齐克图与阿都齐二人之封宁王事纪文皆无可徴齐齐克图进封之年表虽书之而多误已附见郯王条下按内至阿都齐进封之年表亦不载今姑据世系诸王二表载之无可详考又顺帝至正十三年十二月纪书宁王苏黙格尔还大鄂尔多赐物疑亦为库库楚之后二表俱无更不可考
　　世祖次子平逺王库库楚位【平逺疑宁逺之讹】嵗赐缎匹物料折钞一千六百五十六锭银五十锭折钞一千锭江南戸钞泰定元年分拨永福县一万三千六百四戸计钞五百四十四锭
　　镇南王托欢世祖第九子至元二十一年闰五月封赐涂金银印驻鄂州七月诏征占城后引兵还二十八年二月移镇州大德五年薨
　　简録曰托欢征占城道出安南为交兵所败世祖怒其辱国终身不许入朝
　　镇南王娄章托欢子成宗大德五年袭封【封年见诸王表】镇南王图卜布哈亦托欢之子【表作娄章子误】老章薨后袭封【封年未详王名见至治二年十二月纪】泰定帝二年十二月薨
　　淮王特穆尔布哈亦托欢子泰定三年十一月封时图卜布哈已薨而其子博啰布哈防故代袭爵及博啰布哈长特穆尔布哈固请还爵文宗天歴二年十二月改封宣让王赐金印移镇庐州顺帝至元五年巴延矫制贬之至正元年三月托克为相言其无罪给还宣让王印二十七年进封淮王赐螭纽金印顺帝北奔留命监国城破殉难
　　镇南王博啰布哈图卜布哈子文宗天歴二年四月袭封镇扬州
　　威顺王库春布哈托欢之子【表作娄章子误】泰定帝三年正月封镇湖广赐螭纽金印顺帝至元五年巴延矫制贬之至正初托克托言其无罪命复还镇后以兵败至成州而殁
　　【臣】等谨按库春布哈传言其镇湖广时湖广行省嵗供米三万石钞三万二千锭又日给王子诸妃饮膳此大约出镇诸王中供亿繁者也
　　义王和尚库春布哈子顺帝时封京城将破遁走不知所之
　　文济王曼济亦托欢之子顺帝元统二年四月封诏镇大名至元二年十二月赐螭纽金印
　　【臣】等谨按顺帝至正十三年八月命布哈特穆尔袭封文济王考世系诸王表中皆无此人以袭封事论之当为蛮子之子
　　安德王布达实哩亦托欢之子仁宗皇庆元年二月赐福州路宁德县戸一万三千六百有四食其嵗赋二年十月封安德王
　　【臣】等谨按王名纪作安德世系表作宣德简録亦作宣徳诸王表于金印螭纽内列宣德王于金印驼纽内列安德王皆云不答失里皇庆二年封当有重列之误考后至元元年又有封太保中书平章政事鼎珠为宣德王事表失载其名故此处王名竟从纪作安德
　　世祖次子镇南王托欢位嵗赐银五十锭缎匹物料折钞一千六百五十六锭江南戸钞皇庆元年分拨福州路宁徳县一万三千六百四戸计钞五百四十四锭
　　世祖长子多尔济太子位腹里江南无分拨戸世祖次子阿雅噶齐大王位嵗赐银五十锭折钞一千锭缎匹物料折钞一千六百五十六锭江南戸钞皇庆元年分拨卲武路光泽县一万三千六百四戸计钞五百四十四锭
　　世祖次子和塔拉特穆尔太子位嵗赐银五十锭折钞一千锭缎匹物料折钞一千六百五十六锭江南戸钞皇庆元年分拨泉州路南安县一万三千六百四戸计钞五百四十四锭
　　【臣】等谨按以上三大王皆无国邑封号今附録于此
　　右系出世祖
　　顺阳王乌噜斯布哈仁宗子延祐二年封安王七年七月【时英宗已即位表作十年误】降封顺阳王寻被杀
　　右系出仁宗
　　晋王巴特玛雅尔藏布泰定帝子泰定元年三月嗣封【泰定由晋邸继统故曰嗣封】天歴元年薨于上都
　　右系出泰定帝
　　燕王喇特纳达喇文宗子至顺元年三月封【余见帝系考】
　　右系出文宗
　　【臣】等谨按以上世系皆合纪表所书而确有可徴者也外此或纪或表偶见封爵人名窃疑其当为某帝之系而无可互证者如天歴二年豳王和塔拉黙色辽王雅尔实哩至正十三年袭封文济王之布哈特穆尔以及诸王表中嘉王和哩呼纪中衞王库春格尔广宁王呼图克特穆尔宁王苏黙格尔诸人俱已因类附见于前其余纪中所刻或诸王表有而世系表无者或二表俱无之者仅据史文书之其中有疑为同姓者则附于同姓之后亦有不辨其为同异姓者【元时宗室驸马统称诸王不可以诸王之称断为同姓】则附于异姓之后如肃逺王特穆尔布哈以下所列是也又按元时诸王专以印章为重轻故有虽无国邑而曾赐印者较之未赐印之诸王又为稍贵如世祖中统三年四月赐诸王伊苏克金印【烈祖子柴济萨哈勒之子表云金印螭纽】　至元二年七月给诸王伊苏布哈印【烈祖子伯勒格台之子与太宗子库腾之孙皆有此名不知为谁表作金印驼纽】赐诸王玉隆哈实印【宪宗之子表作金印驼纽】三年二月以衞辉路为其分地七年七月赐诸王巴尔达噶印【世系无考不知同异姓表作金镀银印驼纽】十三年四月赐诸王图噜金印【世系无考诸王表无】十七年五月赐诸王伯竒特穆尔银印【世系无考不知即仁宗时封汾阳王之拜特穆尔否表作银印龟纽】二十二年十一月赐皇子阿雅噶齐银印【世祖第六子诸王表无】二十八年正月给诸王阿雅噶齐印【此非世祖子考太宗子黙畴之曾孙有曰阿雅噶齐大王当即此但恐世次太逺又烈祖子特黙格鄂齐锦之孙有两阿雅噶齐或是此二人中之一止多一哈字耳诸王表无】成宗大德四年正月赐诸王达实特穆尔金印【世系无考表云金印驼纽】四年四月赐诸王额黙根鋈金印【赐印事表不载】五年七月额黙根薨以其子帕克巴拉嗣【此太祖子科尔戬之曾孙也世系表以也灭干帕克巴拉列作兄弟据此可订其误又诸王表云帕克巴拉延祐元年赐金印驼纽纪文不载】泰定帝元年正月赐诸王　克实特穆尔金印【世系无考表云金印驼纽】文宗至顺元年五月赐诸王托欢金印【世系无考托欢之名甚多不知为谁诸王表无赐印事】顺帝至正十四年十一月赐亲王诺木达实金镀银印【世系无考亲王必为宗室疑为太祖子察罕台之曾孙阿南达实里王也诸王表无之】以上皆纪中所列者也又诸王表所列而纪文不载者则有延祐二年鄂罗木乌逊王四年察必达尔王【列在金印驼纽世系皆无考】又旺丹大王【世系无考】特穆尔大王【烈祖子伯勒格台之曾孙有是名不知是否】拜特穆尔大王【睿宗子末哥之孙】博啰齐大王【大宗子库春之孙以上皆列在金镀银印驼纽】又有阿古特穆尔王【世系无考】鄂勒哲额布根王【定宗子呼察之子有此名不知是否】纳黙古哩大王【世系无考】哈必济大王【世系无考考世祖纪至元三年十二月有赐诸王哈必济行军印事恐专为行军而设】巴拜大王延祐四年诏以世祖所赐印赐其子哈布尔特穆尔王【此太祖子科尔戬之四世五世孙也】和塔拉特穆尔王【世祖第十子以上皆列在银印龟纽类】以上皆表中所列而纪不书者也统为类叙于此以见当时封爵之制度等差云尔
　　肃逺王特穆尔布哈世祖至元二十八年二月以诸王封赐印
　　【臣】等谨按此诸王表有世系表无无可详考太祖系察罕台之孙有特穆尔布哈王不知即此人否也
　　镇东王额森特穆尔世祖至元二十八年封
　　【臣】等谨按此仅见诸王表余无可考表中仅称至元亦不云是世祖之至元然顺帝时所封表中往往不列则此必世祖时可知也此人疑其为同姓
　　靖安王扣布哈泰定帝四年正月封【诸王表有】出镇陜西文宗天歴初据陜西以叛寻即降服顺帝至正十五年六月薨【降服事见阿尔哈雅传】无后命其侄袭封十六年二月以满满为靖安王【诸王表无】赐金印
　　西平王巴勒玛尔西平王衮布巴勒
　　【臣】等谨按巴勒玛尔仅见于表而纪文无考管不八仅一见于文宗至顺二年三月纪文此岂皆世祖子西平王鄂啰齐之后裔欤又顺帝至元三年七月有赐衮布巴勒西平王印事诸王表并无其名更不可考
　　威武西宁王阿哈玛特【封年无考】其子伊尔格齐顺帝元统二年五月诏袭其父爵
　　【臣】等谨按世系诸王二表皆无考睿宗子锡里库之裔豳王彻尔伯先封威武西宁王后进封豳王此岂其后裔欤
　　云南王阿噜顺帝元统二年五月命镇云南
　　【臣】等谨按此世系诸王二表皆无岂世祖子鄂啰齐后云南王娄达罕之裔欤
　　吴王绰斯戬【见顺帝至元二年六月纪】吴王绰斯戬【见至正十三年六月纪臣】等谨按此世系诸王二表皆无之岂烈祖子和实衮后吴王玛纳济诸人之苗裔欤二人名音相近或即一人未可知也
　　又按二人封年纪文无考绰斯戬见至正十三年六月有赐金银钞币事当是时有奸臣绰斯戬者曽从托克托平徐州后于十六年拜丞相十八年加太保诏封其曾祖孛曾海为云王祖额森布哈为瀛王父额琳沁为冀王【追封三代王事见本传】而绰斯戬之本身纪传皆无封号窃疑其三代既追封自身应亦受封或即是此吴王但纪传皆无可据不敢臆断简録亦无可考且号为奸臣则或为异姓未可知也
　　西宁王英实顺帝至正十二年二月命镇四川
