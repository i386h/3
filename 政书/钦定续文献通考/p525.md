<!-- { "loadSidebar": true } -->
　　【臣】等谨案是书前八卷载日本僧虚中所传奕谱三百八十四图第九卷以下为外篇补遗图説则应龙所搜録也
　　王穉登奕史一卷
　　穉登见小説类
　　王思任奕律一卷
　　思任字季重山隂人万厯进士累官江西按察司佥事
　　秋仙奕谱十二卷
　　不着撰人名氏
　　李孝元壶谱一卷
　　孝元字松桥滑县人官都司经歴
　　郭元鸿壶史三卷
　　元鸿泰和人
　　以上杂技











　　钦定续文献通考巻一百八十八
<史部,政书类,通制之属,钦定续文献通考>
　　钦定四库全书
　　钦定续文献通考卷一百八十九
　　经籍考
　　集
　　【臣】等谨案马端临通考集类凡七门曰楚辞曰别集曰诗集曰歌词曰章奏曰总集曰文史考隋志始以楚辞为一门其名最古今特因之别集所赅本广诗词之类即可统归其中今续通考以自宋而后名目益繁篇帙弥富仍依通考之例于别集外分诗集一门其章奏已归史类着録无庸赘入歌词本皆词集今増入词话曲谱等书以次于集类之末至总集则仍其旧而文史改为诗文评谨从四库全书之例云
　　集【楚辞　别集一】
　　宋史艺文志楚辞类八家十二部一百四卷
　　辽金元三史不立艺文志散见各纪传中
　　明史艺文志不立楚辞类
　　宋
　　杨万里天问天对觧一卷
　　万里字廷秀吉水人绍兴进士官至寳谟阁学士致仕卒諡文节
　　呉仁杰离骚草木疏四卷
　　仁杰见经类
　　【臣】等谨案仁杰自序谓梁刘杳有草木疏二卷其书已亡杳疏凡王逸所集者皆在焉仁杰独取二十五篇疏之其大防谓离骚之文多本山海经故书中引用每以山海经为断
　　明
　　汪瑗楚辞集觧八卷防引二巻考异一巻
　　瑗字玉卿歙县人
　　屠本畯离骚草木疏补四卷　楚骚协韵十卷附读骚大防一卷
　　本畯见子类
　　【臣】等谨案是书以宋呉仁杰离骚草木疏多有未备特于香草类増入麻秬黍稻粢麦粱八种于嘉木类増入枫梧二种其余于仁杰疏多所删汰
　　黄文焕楚辞聴直八卷合论一卷
　　文焕见经类
　　【臣】等谨案文焕坐黄道周党下狱因在狱中着此书盖借屈原以寓感其曰聴直取原惜诵篇中臯陶聴直语也
　　沈云翔楚辞评林八卷
　　云翔字千仞庆城人
　　右楚辞
　　宋史艺文志别集类一千八百二十四部二万三千六百四卷
　　辽金元三史不立艺文志防见各纪传中
　　明史艺文志别集类一千一百八十八部一万九千八百九十六卷
　　宋
　　【臣】等谨案马端临通考于宋人别集载至嘉定以前较宋史艺文志阙者尚多盖据当日所见録之而未博徴志乘也今际四库全书告成海内藏书尽登
　　秘府又检永乐大典各韵中凡湮没之书可以搜辑者悉加编缀于宋人佚集纂出甚伙兹于通考已载其目者不复重登外余悉为着録俾后知斯文不朽其遭逢
　　盛世良非偶然云尔
　　赵湘南阳集六巻
　　湘字叔其先自京兆徙越遂为西安人淳化进士【臣】等谨案湘即赵抃之祖宋史抃传不着世系故湘始末亦不具蘓轼为抃作碑称湘官庐江尉其后追赠司徒则以抃贵推恩者也
　　蒋堂春卿遗稿一卷
　　堂字希鲁宜兴人大中祥符进士厯官左諌议大夫改给事中两守呉郡以礼部侍郎致仕
　　【臣】等谨案胡宿作堂神道碑称堂以皇祐六年卒赠吏部侍郎又本传载堂有呉门集二十巻今祗一卷乃明天啓中其裔孙鐄掇拾散佚成之题曰春卿盖仍致仕之官云
　　赵抃清献集十巻
　　抃字阅道西安人景祐初进士及第厯官龙图阁直学士参知政事出镇越中再移蜀郡以太子少保致仕諡清献
　　【臣】等谨案抃是集诗文各五卷乃从宋嘉定中旧本重刋前有天台陈仁玉序
　　胡宿文恭集五十卷补遗一卷
　　宿字武平晋陵人天圣进士厯官枢宻副使以太子少师致仕赠太子太傅諡文恭
　　金君卿文集二巻
　　君卿字正叔浮梁人庆厯进士官度支郎中
　　【臣】等谨案宋艺文志载君卿集十巻江西通志作十五巻考永乐大典载是集有富临原序一篇称临川江明仲求遗稿编成十五卷号金氏文集则宋志称十巻者误矣
　　黄庭坚山谷刀笔二十卷
　　庭坚字鲁直分寜人官至著作佐郎知鄂州事迹具宋史文苑传
　　【臣】等谨案马考以表赋防论四六尺牍统入别集盖每类仅止数种故不复区分今从其例仍归别集类是编为庭坚所着尺牍马考所未着録爰为补载余仿此
　　吕陶净徳集三十八卷
　　陶字元钧号净徳成都人皇祐进士厯官给事中改集贤院学士
　　祖无择龙学文集十六巻
　　无择字择之上蔡人累官龙图阁学士坐事谪忠正军节度副使
　　【臣】等谨案无择集十巻附司马光梅尧臣等赠答之作曰名臣贤士诗文二卷又附无择叔祖岊叔士衡等传记勑书及诗曰家集四卷乃其曽孙行编次
　　朱长文乐圃余稿十卷附録一巻
　　长文见子类
　　【臣】等谨案乐圃集凡一百巻南渡后燬于兵其从孙知汉阳军思重加编次以非全集名曰余稿而以墓铭表传为附録云
　　游酢廌山集四巻
　　酢字定夫建阳人元丰进士厯官监察御史终知濠州事事迹具宋史道学传
　　华镇云溪居士集三十巻
　　镇字安仁会稽人元丰进士官至朝奉大夫知漳州军事
　　慕容彦逢摛文堂集十五卷附録一卷
　　彦逢字淑遇宜兴人元祐进士累官刑部尚书
　　张元干芦川归来集八卷
　　元干字仲宗自号真隐山人又曰芦川老隐
　　宗泽忠简公集八卷
　　泽字汝霖义乌人元祐进士靖康初知磁州勤王兵起以泽为副元帅累迁延康殿学士兼开封尹留守东京赠观文殿学士諡忠简
　　汪藻浮溪文粹十五卷
　　藻字彦章徳兴人崇宁进士厯官显谟阁学士左太中大夫封新安郡侯事迹具宋史文苑传
　　【臣】等谨案马考称藻浮溪集六十卷盖据陈振孙书録觧题所载又赵希弁读书附志増猥稿外集一卷龙溪文集六十卷共一百二十一卷宋艺文志并着于録今本为明胡尧臣所刋凡十五卷
　　李光庄简集十八卷
　　光字泰发上虞人崇宁进士累官吏部尚书因争和议安置琼州移昌化军卒追复资政殿学士諡庄简【臣】等谨案光集载于绍兴正论者四十卷宋艺文志作前后集三十卷焦竑经籍志作二十六卷错互不合钱溥秘阁书目叶盛菉竹堂书目俱载有庄简集八册是明初尚存其后散佚今据四库全书着録
　　孙觌内简尺牍十卷
　　觌字仲益晋陵人大观进士政和中词科以荐为侍御史屡谪贬终于提举鸿庆宫
　　【臣】等谨案觌所着鸿庆居士集马考已着録是编为觌门人李祖尧辑并注与觌集中所载尺牍时有不同
　　刘才卲檆溪居士集十二卷
　　才邵字羙中庐陵人号檆溪居士宣和间中宏词科绍兴中官工部侍郎权吏部尚书加显谟阁直学士
　　李正民大隐集十卷
　　正民字方叔掦州人政和进士厯官中书舍人徽猷阁待制
　　王洋东牟集十四卷
　　洋字元渤山阳人宣和进士绍兴中官起居舍人知制诰直徽猷阁
　　黄彦平三余集四卷
　　彦平字季岑豫章人宣和进士建炎初宫吏部郎中提湖南刑狱
　　【臣】等谨案三余集世无传本宋艺文志作黄季岑玉余集经籍志作黄次山三余集厉鹗宋诗纪事则云黄次山字季岑辗转异同不可究诘惟丰城县志于宋黄得礼传内载其世系名字逐一条晰知此集为得礼次子彦平所撰
　　陈康伯文恭公集十三卷
　　康伯字长卿弋阳人宣和中上舍丙科官至尚书左仆射同中书门下平章事諡文恭
　　罗从彦豫章文集十七卷
　　从彦字仲素沙县人以荐授博罗县主簿淳祐间追諡文质事迹具宋史道学传
　　陈东少阳集十卷
　　东见史类
　　苏籀双溪集十五卷
　　籀见子类
　　廖刚髙峯文集十二卷
　　刚字用中顺昌人绍兴中官御史中丞以提举明道宫致仕
　　邓肃栟榈集十六卷
　　肃字志宏南剑人以荐赐进士建炎初官左正言【臣】等谨案王明清挥麈后録载栟榈遗文三十卷今本仅诗一卷词一卷文十四卷
　　李流谦澹斋集十八卷
　　流谦字无变徳阳人以父廕补将仕郎厯官通判潼川府事
　　曹勋松隐文集四十卷
　　勋字功显阳翟人宣和进士绍兴中以韦太后北还迎銮功累官昭信军节度使卒赠少保諡忠靖
　　张九成横浦集二十卷
　　九成字子韶号无垢居士其先开封人徙居钱塘绍兴二年进士第一仕至刑部侍郎以忤秦桧谪居南安军桧死起知温州丐祠归卒赠太师崇国公諡文忠
　　汪应辰文定集二十四卷
　　应辰字圣锡玊山人绍兴五年进士第一厯官敷文阁学亡四川制置使知成都府
　　【臣】等谨案马考载应辰玉山翰林词草五卷而宋艺文志载其集五十卷流传已罕明治中程敏政于内阁本摘抄其要编为十二卷又附遗事志传等文二卷今据四库全书着録较多十之四五
　　陈长方唯室集四卷附録一卷
　　长方见子类
　　郑兴裔忠肃奏议遗集【无卷数】
　　兴裔字允锡显肃皇后外家三世孙由成忠郎厯官武泰军节度使赠太尉諡忠肃
　　【臣】等谨案是编虽以奏议为名实则裒辑襍文共为一集以其出于南宋之后故陈振孙书録觧题及宋艺文志俱未载
　　郑樵夹漈遗稿三卷
　　樵见经类
　　【臣】等谨案樵当时以博洽着不以文章名其集自陈振孙书録觧题以下皆不着録此本乃后人所编
　　范浚香溪集二十二卷
　　浚字茂名兰溪人绍兴中举贤良方正辞不赴
　　曽协云庄集五卷
　　协字同季南丰人绍兴中以世赏得官歴仕临安通判权知永州事
　　呉儆竹州集二十卷附棣华杂笔一卷
　　儆字益恭休宁人绍兴进士厯官广南西路安抚使主管台州崇道观諡文肃
　　晁公遡嵩山居士集五十四卷
　　公遡字子西钜野人公武之弟仕履无考
　　李侗延平文集三卷附録二卷
　　侗见子类
　　冯时行缙云文集四卷
　　时行字当可璧山人绍兴间官提防成都刑狱公事【臣】等谨案时行集宋艺文志作四十三卷原本乆佚明嘉靖中李玺访得旧抄残本编为四卷
　　史尧弼莲峯集十卷
　　尧弼字唐英眉州人举进士未仕
　　【臣】等谨案焦竑经籍志载莲峯集三十卷今据四库全书着録原序二篇一作于乾道丙戍自署曰省斋无可考一为任济全序作于嘉定癸酉
　　罗愿鄂州小集六卷附録二卷
　　愿见经类
　　【臣】等谨案淳熈甲辰愿由知南劒州改鄂州卒于官州佐刘清之为刋其稿名鄂州小集止六卷史称十卷误今所传本明人重刻后附愿兄颂弟颀及侄似臣之文二卷
　　周孚蠧斋铅刀编三十二卷
　　孚字信道济南人寓家丹徒乾道进士官真州教授【臣】等谨案集首有京口陈珙序称遗文共三十卷盖珙序専指诗文而言末二卷为非诗辨妄以郑樵作诗辨妄决裂古训汨乱经义南渡诸儒多为所惑孚陈二十四事以攻之其书原自别本单行后人取以附入故通为三十二卷
　　崔敦礼宫教集十二卷
　　敦礼见子类
