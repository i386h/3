<!-- { "loadSidebar": true } -->
　　【臣】等谨案是编良所裒辑杨维桢删定去取颇称精宻盖维桢工于诗故鉴别终不茍焉又每人之下略注字号里贯元末诗人无集行世者亦颇赖以考见
　　元音遗响十卷
　　不着编辑者名氏
　　【臣】等谨案是集前八卷为胡布诗又名崆峒樵音后二卷则张逹刘绍诗也三人皆元遗民而他书罕见故其出处莫详布字子申逹字季充皆旴江人绍字子宪黎川人
　　刘履风雅翼十四卷
　　履字坦之上虞人入明不仕号草泽闲民
　　【臣】等谨案是编首为选诗补注八巻取文选各诗删补训释而各断以己意次为选诗补遗二卷取古歌謡词以补文选之缺次为选诗续编四卷取唐宋诸家诗词之近古者以为文选嗣音其去取大防本于真徳秀文章正宗其训释体例则悉以朱子诗集传为凖
　　谭金孙残本诸儒奥论策学统宗二十三卷
　　金孙字叔金号存理里贯未详
　　周砥马治荆南倡和集一巻
　　砥字履道无锡人从张士诚死于兵治字孝常冝兴人入明官建昌知府
　　【臣】等谨案周砥马治诗同一集人隔两朝遂无时代可归今以治虽入明而诗作于元砥死于兵未尝入明故以砥为主而附于元人之末
　　赠言小集一卷
　　不着编辑者名氏
　　释圆至唐诗説二十一卷
　　圆至见别集类
　　释寿宁静安八咏诗集一卷
　　寿宁字无为号一庵上海人居于邑西之静安寺
　　明
　　世宗宸章集録一卷　辅臣赞和诗集一卷　翊学诗一卷
　　【臣】等谨案以上三编系嘉靖五年六年七年赐大学士费宏杨一清等御制诗诸臣依韵和进随时编録者
　　偶桓乾坤清气集十四卷
　　桓字武孟号清翁因眇一目又自号瞎牛太仓人洪武中官荆门州吏目
　　孙原理元音十二卷
　　原理宁波人仕履无考
　　郑太和麟溪集十二卷别编二卷
　　太和字顺卿浦江人世称义门郑氏
　　叶翼余姚海隄集一卷
　　翼宁波人始末未详
　　【臣】等谨案翼祖恒字敬常元天厯间为余姚判官筑隄捍海民赖其利至正末诏封仁功侯立庙祠之当时名人多有序纪诗文翼共编为一集
　　沈易五伦诗五卷
　　易字翼之华亭人
　　【臣】等谨案是集前有钱惟善序其原目称内集五卷外集七卷今外集缺
　　孔克学江陵百咏诗一卷
　　克学字习之曲阜人尝为荆州府学官
　　朱升风林类选小诗一卷
　　升见经类
　　【臣】等谨案是集所録始于汉魏终于晩唐分三十八体皆五言絶句也
　　刘仔肩雅颂正音五卷
　　仔肩字汝弼鄱阳人
　　髙棅唐诗品彚九十卷拾遗十卷
　　棅见诗集类
　　广州四先生诗四卷
　　不着编辑者名氏
　　【臣】等谨案是集乃明初广州黄哲李徳王佐赵介四人诗也哲字庸之以荐授翰林待制厯官东平通判有雪蓬集徳字仲修官义宁知县有易庵集佐字彦举本河东人元末侍父官南雄遂占籍南海洪武中以荐授给事中有聼雨轩瀛洲二集介字伯贞不求仕进洪武中屡荐皆辞免后以其子纯官监察御史赠如其官有临清集
　　周希孟周希防姑苏杂咏二卷
　　希孟希防里贯俱无考
　　【臣】等谨案是集乃希孟希防同编上卷为髙启原唱下卷为其祖南老续作南老字正道号拙逸子明初人
　　文章类选四十卷
　　不着编辑者名氏
　　【臣】等谨案是集前有洪武三十一年凝真子序并庆府图章以史攷之盖庆王防也太祖第十六子好学有文就藩宁夏序称暇日与诸儒将昔人所集文选文粹文鉴翰墨全书事文类聚诸书所载之文类而选之分五十八体
　　钱氏三华集十八卷
　　不着编辑者名氏
　　【臣】等谨案是集为明初无锡钱子正及弟子义侄仲益合刻诗也子正録苔轩集六卷子义种菊庵集四卷仲益锦树集八卷初各自为书后仲益族子公善合刻子正子义出处无考仲益以元末进士知华亭县后为翰林院修撰见于魏序中朱彛尊载仲益永乐初以翰林编修转周王府长史与序互有异同
　　王宾虎邱诗集一卷
　　宾见别集类
　　袁表马燮闽中十子诗三十卷
　　表字景从燮字用昭皆福州人
　　【臣】等谨案闽中十子为福清林鸿长乐陈亮高廷礼闽县王防唐泰郑定王褒周元永福王偁侯官黄元皆明初人也
　　宋绪元诗体要十四卷
　　绪字公传以字行余姚人预修永乐大典授官不就辞归
　　邹缉等燕山八景图诗一卷
　　缉吉水人永乐中官左春坊左中允
　　【臣】等谨案是编乃缉等唱和之作凡诗百二十首皆缉首唱胡广等十二人和之
　　吴讷文章辨体五十卷外集五卷
　　讷见史类
　　懐悦士林诗选一卷
　　悦字用和嘉兴人永乐中以纳粟官通判
　　瞿暹兴观集一卷附三村遗诗杂著一卷
　　暹钱塘人仕履无考
　　金庠桥门聼雨诗一卷
　　庠苏州人永乐进士官监察御史
　　朱绍朱积鼔吹续编九卷
　　绍字善继积字善庆皆江阴人
　　【臣】等谨案是编盖续唐诗鼓吹而作皆宋元明人七言律诗
　　杜桓桞黄同声集二卷
　　桓字宗表徽州人仕履无考
　　周泰周氏存存稿十卷周寀续稿三卷
　　泰宷里贯始末俱无考
　　【臣】等谨案泰宷所编皆其先世遗集
　　沧海遗珠四卷
　　不着编辑者名氏
　　【臣】等谨案是集前有正统元年杨士竒序称都督沭公所选又称其字曰景颙黔宁王之仲子考明史沐英次子晟字景茂序盖误称所録凡二十人之作皆明初流寓迁谪于云南者以其为刘仔肩王偁诸家诗选所不及故名曰遗珠二十人皆无专集今实赖此以传
　　徐墺双桂集六卷
　　墺无锡人始末未详
　　【臣】等谨案墺是集盖録其祖环父允之诗环字伯枢洪武中官临桂县丞着有临桂集允字邦孝着有水南集
　　张鳯翼文选纂注十二卷
　　鳯翼见子类
　　林兆珂选诗约注十二卷
　　兆珂见经类
　　刘昌中州名贤文表三十卷
　　昌字钦谟吴县人正统进士官至广东叅政
　　【臣】等谨案是编所録凡许衡姚燧马祖常许有壬富珠理冲【原作孛术鲁翀】六人之集姚燧集本五十卷富珠理冲集本六十余卷俱佚不传赖此仅存
　　黄溥诗学权舆二十二卷
　　溥字澄济自号石崖居士弋阳人正统进士官至广东按察使
　　【臣】等谨案明有两黄溥其一鄞县人有简籍遗闻已着録其一即此黄溥也
　　胡缵宗雍音四卷
　　缵宗见史类
　　王恕石钟山志八卷
　　恕字尚忠湖口人景泰进士官至广东布政司叅议【臣】等谨案湖口有上下石钟山即蘓轼所记者恕以其为邑名胜因辑古今题咏赋传记防等文都为一编虽以志名实总集也又其时有两王恕其一三原人其一即此王恕也
　　沈周等江南春词一卷
　　周见子类
　　【臣】等谨案周等追和元倪瓒作自周以下共五十三人
　　金徳玹苏大新安文粹十五卷
　　徳玹字仁本大字景元皆休宁人
　　李东阳联句録五卷
　　东阳见子类
　　【臣】等谨案此集乃东阳官翰林时与同年进士及士大夫联句之作凡六十有九人
　　康麟雅音防编十二卷
　　麟字文瑞广东顺徳人天顺中官福建按察使佥事
　　郑宣古栝遗芳四卷
　　宣里贯未详
　　【臣】等谨案是编所録皆处州之文止于英宗天顺则宣乃天顺以后之人也
　　程敏政明文衡九十八卷　新安文献志一百卷　咏史集解七卷　唐氏三先生集二十八卷附録三卷敏政见史类
　　【臣】等谨案明文衡皆明初人之文搜采颇富新安文献志録南北朝以后文章事迹之有闗于徽郡者彚为一编咏史集解辑古人咏史之作仅七言絶句一体唐氏三先生集即唐元筠桂芳文鳯三人诗敏政为之合编缀以传记铭志为附録
　　杨守阯浙元三防録【无卷数】
　　守阯见别集类
　　王鏊春秋词命三卷
　　鏊见史类
　　毛纪联句私抄四卷
　　纪见史类
　　卢濬古黄遗迹集一卷
　　濬天台人成化进士官黄州知府
　　李伯璵冯原文翰类选大成一百六十三卷
　　伯璵上海人官淮王府长史原慈谿人官淮王府纪善
　　羣公小简六卷
　　不着编辑者名氏
　　戴豪戴颙二戴小简二卷
　　豪字师文太平人成化进士官至广东布政司叅政颙字师观豪之弟正徳进士官兵科给事中
　　蔡链太白楼集十卷
　　链字懋成余姚人治进士官工部主事
　　赵谏东甄诗集七卷补遗一卷续集八卷
　　谏字士忠温州人
　　赵鹤金华正学编十二卷金华文统十王卷
　　鹤字叔明江都人治进士官至山东提学副使
　　吴宗周来蘓吴氏原泉诗集八卷
　　宗周字子旦号石冈宣城人治进士官临江府知府
　　贺泰唐文鉴二十一卷
　　泰字志同吴县人治进士官监察御史巡按福建
　　胥文相洞庭君山集三卷
　　文相巴陵人治进士官至桞州府知府
　　刘节广文选六十卷
　　节见经类
　　崔铣文苑春秋四卷
　　铣见经类
　　陆之箕之裘二陆集三卷
　　之箕字肖孙一字汝瞻别号复泉治中贡生之裘字象孙官景宁县教谕俱太仓人
　　方豪蓉溪书屋集四卷陈第续集五卷
　　豪见史类第见经类
　　【臣】等谨案蓉溪书屋为緜州金爵别业水通涪江擅林壑之胜刘春乔宇等首为赋咏和者甚多因裒集成编
　　杨慎金石古文十四卷　古隽八卷　风雅逸篇十卷翰苑琼琚八卷　三苏文范十八卷
　　慎见经类
　　戚雄婺贤文轨四卷拾遗一卷
　　雄字士英金华人正徳进士官至监察御史
　　黄鲁曽南华合璧集五卷
　　鲁曽字得之吴县人正徳时举人
　　王谔明珠玉八卷
　　谔字秉忠江阴人仕履无考
　　萧鸣鳯海钓遗风集四卷
　　鸣鳯字子雝山阴人正徳进士官至广东提学副使
　　黄佐六艺流别二十卷
　　佐见经类
　　刘濂九代乐章二十三卷
　　濂见经类
　　郭鈇石洞遗芳二卷
　　鈇金华人
　　董遵滕王阁集十卷
　　遵里贯无考
　　邱吉吴兴絶倡集四卷续集二卷
　　吉字大祐湖州人
　　唐臯史道皇华集二卷续集一卷
　　臯官翰林修撰道官兵科给事中里贯未详
　　【臣】等谨案武宗正徳十六年臯等奉使朝鲜颁世宗即位诏国王李怿命书局编其唱和之作为此集
　　皇华集十三卷
　　不着编辑者名氏
　　【臣】等谨案是集为朝鲜国所刋使臣唱酬之作系天顺元年二年三年四年八年成化十二年治元年五年正徳十六年嘉靖十六年诗也
　　浦南金诗学正宗十六卷
　　南金见子类
　　石存礼等海岱防集十二卷
　　石存礼蓝田冯刘澄甫陈经黄卿刘渊甫杨应奎八人唱和之诗存礼字敬夫号来山益都人治进士官知府田见别集类字伯顺号闾山临朐人正徳进士官至按察副使澄甫字子静号山泉寿光人正徳进士官至布政使叅议经字伯常号东渚益都人正徳进士官至兵部尚书卿字时庸号海亭益都人正徳进士官至布政使叅政渊甫字子深号苑泉澄甫之弟正徳时举人应奎字文涣号渑谷益都人官知府
　　经义模范一卷
　　不着编辑者名氏
