<!-- { "loadSidebar": true } -->
　　又按金史公主世戚皆无表世戚有传亦不详备凡某帝之有防女以及軰行之尊卑长防之次序生卒之年月徃徃缺畧考熈宗天眷二年八月定公主郡县主及驸马官品其制度亦弗可考当海陵弑熈宗后宗室且斩艾殆尽其于公主可知矣今据王圻续通考而遍考正史纪传以补其缺焉又按百官志诸王诸公主所封国号皆掌于吏部又有封公主之县号三十乐安清平蓬莱荣安栖霞夀光灵仙夀阳钟秀恵和永宁闻喜秀容宜芳真宁嘉祥金乡华原【志中所列未符三十之数】今考之诸公主封号皆不见
　　元太祖女
　　昌国大长公主浩沁必济下嫁昌王巴图巴图初尚太祖妹昌国大长公主特穆尔特穆尔卒以浩沁必济为继室赵国大长公主阿拉克必济下嫁赵王布页赫髙昌公主伊埒哈屯下嫁伊都呼巴哩珠阿勒坦德济伊都呼者髙昌国主之号也
　　太宗女
　　苏哷肯公主下嫁萧宁忠武王阿禅之孙纳罕
　　定宗女
　　赵国大长公主伊哷黙色下嫁布贝赫长子赵王凖布哈巴克巴噶尔公主下嫁巴哩珠阿勒坦德济曽孙伊都呼和尔齐哈喇德济
　　宪宗女
　　昌国大长公主巴雅尔罕【和琳传作巴雅尔罕表作巴雅尔】下嫁昌王扎古喇沁次子和琳【表止作适扎古喇沁子今从简録】
　　【臣】等谨按简録采刘国杰传而云其子托欢尚宪宗女未详何名今考刘传托欢乃尚宪宗孙女也邵氏之言误矣
　　世祖姊妹【睿宗女】
　　鲁国大长公主伊苏布哈下嫁济寜忠武王阿禅子旺沁塔玛噶公主下嫁北平王镇国子尼古尔台布页赫之从侄也
　　世祖女
　　乌尔戬公主下嫁和琳从弟布哈【公主表作特济根子布哈与和琳传异】鲁国大长公主嚢嘉特章下嫁纳沁子额埒春后又适特穆尔弟曼济台赵国大长公主伊埓下嫁布页赫次子赵王阿尔布哈呼图克济延额实公主下嫁髙丽王王愖【愖后改名暙又改名昛】成宗即位封皇姑安平公主
　　【臣】等谨按托音色辰传曰阿禅之地纳沁袭万戸从世祖征伐皆以其子额埒春等十人自从额埒春尚鄂勒哲公主【未详何帝女似世祖女而无眀文故不载入】鄂勒哲公主薨继尚囊嘉特章公主额埒春卒无子其弟曰特穆尔袭万户特穆尔卒其子二人皆防乃以其弟曼济台袭万戸亦尚囊嘉特章公主至成宗即位封皇姑鲁国大长公主今公主表中乃作初适纳沁子特穆尔误矣又表于睿宗女塔玛噶公主作适巴哈弟鄃王尼古尔岱此赵国伊埒公主作适巴哈子赵王阿尔布哈巴哈当即布页赫也传载布页赫与镇国为从兄弟尼古尔台系镇国之子为布页赫之从侄与阿尔布哈为再从兄弟今表一曰巴哈弟一曰巴哈子亦误
　　成宗姊妹【裕宗女】
　　赵国大长公主呼图克坦额实下嫁赵王阿尔布哈子竒尔济苏防古台公主下嫁岐王拜特穆尔成宗大德十年封鄄国大长公主仁宗延祐四年加封皇姑大长公主鲁国大长公主纳木喀巴拉下嫁曼济台为继室
　　【臣】等谨按表以竒尔济苏为凖布哈子误古台公主表云郓国大长公主古台适阿尔布格子宁濮郡王昌吉大长公主僧格巴拉适阿尔布格子岐王托克托穆尔纪表互异若此未知孰是
　　成宗女
　　昌国大长公主伊勒噶雅下嫁和琳子昌王阿实克赵国大长公主阿哩雅实哩下嫁竒尔济苏为继室
　　武宗仁宗姊妹【顺宗女】
　　鲁国大长公主僧格喇实下嫁阿勒达尔【即额埒春之弟特穆尔赐名阿勒达尔】之长子鲁王多阿克巴拉武宗初封皇妹大长公主仁宗皇庆间封皇姊大长公主天厯间加号皇姑徽文懿福真夀大长公主
　　【臣】等谨按多阿克巴拉阿勒达尔子也额埒春无子故其弟阿勒达尔袭万户简録以多阿克巴拉作额埒春长子误
　　仁宗女
　　库库楞公主下嫁托音色辰孙托罗海为继室
　　防定帝姊妹【显宗女】
　　蓟国大长公主布达实哩下嫁沈王【即髙丽王】王謜【即王璋也臣】等谨按防定三年以帝师兄索诺木藏布尚公主锡王爵未知所尚何主不可考
　　明宗女
　　布达锡勒公主顺帝至正元年加封皇姊眀恵贞懿大长公主
　　简録曰顺帝纪至元元年封裕罗勒公主为皇姊昌国大长公主则疑其为明宗之女也
　　【臣】等谨按以上诸公主皆合纪传与表而可考其为何帝之女者也外此表传所载有可考其为诸皇子之女者并有不可考其为何人女者仍循表中诸公主封位合叙于左
　　昌国大长公主伊竒喇斯下嫁巴图子特济根继室以察喇亦封昌国大长公主【皆不知何帝女公主表有巴图诸人传及简録皆无】又昌国大长公主安图太宗子库春女下嫁巴图子缫勒噶【表有缫勒噶传有库春】又有伊孙展公主亲王阿齐台之女太宗命妻缫勒噶子扎古喇沁【传表皆有】又有王子赛音珠卜女【简録云皇子内无此名未知何系】哈达罕公主下嫁扎古喇沁长子伊埒台【传有表无】又有宪宗孙女布哷齐公主下嫁和琳为巴雅尔罕公主之继室亦称昌国大长公主又有纽抡公主安西王防果勒女下嫁和琳从弟索隆噶【表传皆有索隆噶乃和琳从弟布哈之弟也表中止云和琳弟文木明晰今从传】又宪宗曽孙女满达勒公主亦下嫁和琳子阿实克为伊埒哈雅之继室【按泰定帝元年封巴拄实哩之继母为皇妹昌国大长公主今以世次考之宪宗之曽孙女与防定为姊妹行故亦称皇妹非显宗之女也表传皆有表中但言宪宗孙女且不言所适】又有鲁尔干公主下嫁巴哈弟【巴哈即巴围】苏都尔格继室以罗垒公主又有布延库哩页额实公主下嫁苏都尔格子布琳济达又有雅克哈雅公主下嫁巴拉实哩又有裕罗勒公主【简録疑为明宗之女】下嫁巴拉实哩子实喇卜多尔济【以上表皆有传皆无并未详何帝女】凡此皆下嫁巴图之族而表列之昌国公主位者也赵国大长公主额琳沁【木详何帝女】下嫁凖布哈子嚢嘉特【表有传无】又有和和公主下嫁凖布哈弟竒凌彻尔【表有传无布页赫传中止有三人曰凖布哈阿尔布哈珠尔布哈无所谓竒凌彻尔者】又有晋王女喇特纳巴喇公主下嫁竒尔济苏子专【竒尔济苏传有表无】又有阿实克图噜公主【不详何帝女】下嫁阿尔布哈子鄃忠襄王摩和纳【表有传无传中有摩和纳袭髙唐王事未云尚主】又有僧格巴拉公主【不详何帝女】下嫁囊嘉特子满济勒噶【表有传无】凡此皆阿勒古斯托克塔古哩之族而表列之赵国公主位者也鲁国长公主鄂勒哲【未详何帝女】下嫁额埒春【在尚囊嘉特章公主之前传表皆有表以额埒春为旺沁子误】太祖孙女色彻肯公主下嫁旺沁弟纳沁【表有传无】又有多尔济巴勒公主下嫁多阿克巴拉子阿哩雅实哩至顺间封肃雍贤宁公主【表传皆有】又有博诺公主下嫁多阿克巴拉弟僧格巴拉至顺间封郓安大长公主元统元年加号皇姑大长公主【表传皆有】又有博廸苏公主【未详何帝女】下嫁阿禅裔孙满济勒噶【表传皆有】又有台呼布延图公主下嫁阿禅次子之裔孙绰哈【表传皆有】又有鄂克沁公主下嫁和和之孙布扎尔【表传皆有】又有布尔罕公主下嫁托罗海【在尚库库楞公主之前表传皆有】凡此皆色辰之族而表列之鲁国公主位者也图们娄公主下嫁齐呼勒驸马昂吉拜呼公主下嫁齐呼勒孙辉图驸马彻辰公主下嫁图弟【图弟疑当作辉图弟表中脱去辉字】阿尔布格驸马大长公主僧格巴拉下嫁阿尔布格子岐王托克托穆尔【恐有误详成宗姊妹防古台公主条下】咱雅巴拉公主下嫁某【表缺其名以上皆从传采载余无可徴未详何帝女】凡此皆表列之郓国公主位者也太宗孙女布尔罕公主下嫁和尔齐哈喇子纳琳德济公主薨以其妹巴拜彻尔公主继之又薨复以安西王阿南达女乌尔戬公主尚之【表有巴尔珠阿勒坦德济传亦有】又有库腾太子孙女多尔济斯满公主【表作库腾之女误】下嫁纳琳德济长子特穆尔布哈【表传皆有按叶盛水束日记曰髙昌王世勲碑特穆尔布哈长子布达实哩嗣髙昌王尚阿哈额森呼图克公主令传中无有】凡此皆巴尔珠阿勒坦德济之后而表列之髙昌公主位者也世祖孙营王额森特穆尔女仆国长公主额琳沁巴勒下嫁髙丽王王焘主薨以魏王阿穆尔克女曹国长公主戬通继之又显宗之子梁王松山女【缺一字】国公主下嫁焘弟暠凡此皆髙丽王妃而表列之髙丽公主位者也又有额苏抡公主位二人额苏抡公主下嫁阿陶绰斯满公主下嫁阿陶弟呼图克特黙根公主位三人特黙根公主下嫁察呼巴延章公主下嫁察呼子额森伊埓肯公主下嫁额森子特们德尔多罗干公主位二人多罗干公主下嫁巴图绰斯满公主下嫁巴图子阿穆尔图烈公主位三人图烈公主下嫁阿尔斯兰子额森布哈巴拜公主下嫁额森布哈子哈纳德勒特克【缺一字】公主下嫁哈纳德勒子拉喀雅尔鼐延安公主位六人和拉公主下嫁哈达库库罕公主下嫁伊木沁世祖孙女托克托呼公主下嫁图们岱尔延安公主下嫁延安王额布根又有二公主逸其名一下嫁巴尔黙色一下嫁萨兰皆延安公主位更有仅称某公主不云其位何属者则有世祖孙女英夀大长公主托克托呼【按简録云托克托呼元统二年封皇姑英夀大长公主不详何帝女公主表内世祖孙女托克托呼适图们岱尔又载英夀大长公主托克托呼亦称为世祖孙女】鄂勒哲台公主下嫁永宁王玛展更有仅称公主而逸其名者八人一下嫁达春一下嫁达春子卓竒雅巴一下嫁卓竒雅巴子拜哈喇一下嫁拜哈喇子达巴一下嫁塔布岱一下嫁塔布岱曽孙达繖一下嫁达繖子哈坦一下嫁哈坦子多欢【以上皆从表采载余无可考】盖合诸王之女而统称公主人数繁多记载缺畧不可得而详核矣
　　【臣】等谨按元史云秦汉以来惟帝姫得号公主而元则诸王之女亦概称焉故公主表中以所封国号为纲前后各公主封号同者皆从类叙王圻续通考所载全与表同第考各朝公主皆以某帝为纲分代登载不应于元代而独异其体且公主之称终当以帝之姑姊妹女子子而得至诸王之女系属畧踈者岂宜概称故仍循各代例以诸帝之亲属为纲其系踈与未详为何帝女者别为类叙于后元史于公主有表无传惟错见于帝纪及诸人列传中简録彚为一卷今据之而仍取史文校叅其互有疑误者则稍为订正云
　　明太祖姊妹
　　太原长公主下嫁王七一早卒七一赠驸马都尉曹国长公主下嫁李贞早卒贞封曹国公
　　【臣】等谨按二公主皆太祖即位后追册为公主者王圻续通考云皆太祖姊也
　　明史公主列传曰明制皇姑曰大长公主皇姊妹曰长公主皇女曰公主皆受金册禄二千石壻曰驸马都尉亲王女曰郡主郡王女曰县主孙女曰郡君曽孙女曰县君元孙女曰乡君壻皆仪宾郡主禄八百石余逓减有差
　　太祖十六女
