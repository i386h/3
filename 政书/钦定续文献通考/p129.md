<!-- { "loadSidebar": true } -->
　　三月大都饥命于南北两城赈粜糙米九月大都南北两城添设赈粜米铺五所四年十二月大都南城等处设米铺二十每铺日粜米五十石以济贫民六年二月增设京师米铺从便赈粜至正七年四月发米二十万赈粜贫民
　　四年十一月四川散毛洞蛮及遣使赈被冦人民至正元年四月临贺县民被猺冦抄掠发义仓粮赈之十一年三月遣使赈湖南北被冦人民死者钞五锭伤者三锭毁所居室者一锭
　　五年五月辉和尔布拉赛音图布拉尼格徳哷苏赛音布拉等处六爱满大风雪民饥发米赈之
　　八月宗王托欢特穆尔及托罗该图各爱满人民饥共赈钞四万六千二百五十七锭
　　至正元年二月以钞赈济南等处饥
　　济南滨州沾化等县河间英州沧州等处晋州饶阳阜平安喜灵夀四县饥共赈钞十万八千锭三月大都路涿州范阳房山及般阳路长山等县饥共赈钞万九千锭四年闰二月保定路饥以钞八万锭粮万石赈之七年十二月晋宁东昌东平恩州髙唐等处民饥赈钞十四万锭米六万石
　　三年三月杭州路火灾给钞万锭赈之
　　元史博勒竒尔布哈傅曰顺帝至正二月博勒奇尔布哈拜江浙行省左丞相行至淮东闻杭城大火烧官廨民庐防尽仰天挥涕曰杭浙省所治吾被命出镇而火如此是我不徳累杭人也疾驰赴镇即下令録被灾者二万三千余户戸给钞一锭焚死者亦如之给月米二斗幼穉给其半又请日减酒课为钱千二百五十缗织坊减原额之半军器漆器权停一年泛税皆停事闻朝廷从之
　　四年二月四川行省立恵民药局
　　八月陜西行省立恵民药局
　　十一月定入粟补官备赈令
　　时各郡县民饥令民入粟补官以备赈济
　　【臣】等谨按入粟补官详见选举考赀选一门而食货志谓为救荒之一策故互见于赈恤内今以详见选举考不赘录
　　六年四月车驾时巡上都发米二十万石赈粜贫民八年二月前奉使宣抚贾维贞称职特授永平路总管防嵗饥维贞请降钞四万余锭赈之十二年六月大名路开滑濬三州元城十一县水旱虫蝗饥民七十一万六千九百八十口给钞十万锭赈之
　　明太祖壬寅嵗谕存恤龙兴贫无告者
　　时龙兴降帝告谕父老除陈氏苛政罢诸军需又存恤贫无告者民大悦
　　乙巳嵗七月令从渡江士卒被创废疾者养之死者赡其妻子
　　洪武元年七月赈恤中原贫民
　　八月以京师火四方水旱诏中书省集议便民事时又诏将士从征者恤其家灾荒以实闻鳏寡孤独废疾者存恤之
　　二年三月赈陜西饥户米三石
　　十二月赈西安诸府饥户米二石四年八月赈陜西饥五年四月赈济南莱州饥六月赈山东饥六年十二月赈真定饥七年五月赈蓟州饥民三十万户八月赈河间广平顺徳真定饥十一年七月赈平阳饥十九年二月赈河南饥六月赈青州及郑州饥二十年十二月赈登莱饥二十一年正月赈青州饥三月赈东昌饥二十三年十月赈湖广饥
　　八月遣使瘗中原遗骸
　　十七年四月收阵亡遗骸十八年三月命天下郡县瘗暴骨至成祖永乐九年十一月遣使督瘗战塲暴骨二十二年五月瘗道中遗骸宣宗宣徳元年五月敇郡县瘗遗骸九年五月瘗暴骸十年英宗即位六月令天下瘗暴骸正统九年闰七月瘗暴骸十四年九月景帝即位瘗土木阵亡将士遗骸景泰四年六月瘗土木大同紫荆闗暴骸英宗天顺二年闰二月瘗土木暴骸宪宗成化元年八月瘗暴骸七年五月瘗京师暴骸九年四月瘗京畿暴骸武宗正徳六年十一月瘗暴骨世宗嘉靖二十四年八月瘗暴骸
　　五年五月诏孤寡残疾者官养之母失所
　　八年正月命有司察穷民无告者给屋舍衣食
　　六年七月命户部稽渡江以来各省水旱灾伤分数优恤之
　　八年十二月遣使赈苏州湖州嘉兴松江常州太平宁国杭州水灾九年七月赈永平旱灾十二月赈畿内浙江湖北水灾十年春赈苏松嘉湖水灾四月赈太平宁国及宜兴钱塘诸县水灾五月赈湖广水灾九月赈绍兴金华衢州水灾十一年五月存问苏松嘉湖被水灾民户赈米一石七月苏松扬台海溢遣官存恤十五年二月河决河南命驸马都尉李祺赈之十七年十月河南北平大水分遣驸马都尉李祺等赈之十八年八月赈河南水灾十九年正月赈大名及江浦水灾二十三年七月河决开封赈之又崇明海门风雨海溢遣官赈之八月赈河南北平山东水灾二十四年十一月赈河南水灾二十五年五月赈陈州原武水灾
　　七年八月下存恤之诏
　　诏军士阵殁父母妻子不能自存者官为存养百姓避兵离散或客死遗老幼并资遣还逺宦卒官妻子不能归者有司给舟车资送
　　十二年二月以雨雪给天下贫民钞
　　二十五年令山东灾伤处户给钞五锭
　　十八年令灾伤处有司不奏许本处耆宿连名申诉有司极刑不贷
　　二十一年正月青州饥逮治有司匿不以闻者二十二年四月遣御史按山东官匿灾不奏者
　　【臣】等谨按明本纪先是十年五月户部主事赈荆蕲迟缓伏诛盖明祖急于救灾如此故匿灾者罪不赦也
　　十九年四月诏赎河南饥民所鬻子女
　　至成祖永乐八年正月令赎还去年扬州淮安鳯阳陈州被水军民所鬻子女英宗正统七年七月陜西饥赎民所鬻子女
　　六月诏有司存问髙年贫民
　　年八十以上月给米五斗酒三斗肉五斤九十以上嵗加帛一匹絮一斤有田产者罢给米贫民鳏寡孤独不能自存者嵗给米六石
　　二十六年令天下有司凡遇嵗饥先发仓廪赈贷然后具奏
　　二十七年定灾伤散粮则例
　　大口六斗小口三斗五嵗以下不与至成祖永乐二年又定苏松诸府水淹给米则例大口一斗六嵗至十四嵗六升五嵗以下不与每戸有大口十口以上者止与一石其不系全灾内有缺食者则定为借米则例
　　恵帝建文元年二月诏赐髙年米肉絮帛鳏寡孤独废疾者官为收养赈罹灾贫民瘗暴骨
　　成祖永乐元年二月赈北京六府饥
　　三月赈直隷北京山东河南饥二年六月赈松江嘉兴苏州湖州饥七月赈江西湖广水灾三年六月赈苏松嘉湖饥四年五月赈常州庐州安庆饥五年四月赈顺天河间保定饥八年七月赈安庆徽州鳯阳镇江饥十年正月赈平阳饥十三年六月赈北京河南山东水灾八月赈山东河南北京顺天州县饥十四年正月北京河南山东饥发粟一百三十七万石有奇赈之十八年十一月赈青莱饥
　　四年九月赈苏松常杭嘉湖流民复业者十二万余戸五年五月河南饥逮治匿灾有司敇都察院凡灾伤不以实闻者罪之
　　至十年正月赈平阳饥逮治布政司及郡县官不奏闻者十一年正月谕通政使礼科凡朝觐官境内灾伤不以闻为他人所奏者罪之十二年二月有自陜西来者言鳯翔陇州民饥帝谕戸部曰水旱世恒有之国家广储积正以备民之急朕数诏有司恤民今乃坐视不言亟令监察御史发廪赈之幷按问长吏坐视不言者罪十六年七月敇责陜西诸司比闻所属嵗屡不登致民流莩有司坐视不恤又不以闻其咎安在其速发仓储赈之
　　九年浙江湖广河南顺天扬州水河南陜西疫并遣使赈之
　　十六年十二月命成山侯王通驰传赈陜西饥
　　二十年三月诏有司遇灾先赈后闻
　　至二十二年十一月仁宗已即位诏凡被灾不即请赈者罪之
　　仁宗洪熙元年三月赈隆平饥
　　时户部请以官麦贷之帝曰即赈之何贷为至四月又赈河南及大名饥
　　食货志曰仁宗监国时有以发赈请者遣人驰谕之言军民困乏待哺嗷嗷尚从容启请待报不能效汉汲黯耶
　　宣宗宣徳二年十二月赈陜西饥
　　三年闰四月山西旱灾命有司赈恤八年春以两京河南山东山西久旱遣使赈恤夏复赈两京河南山东山西湖广饥九年二月赈鳯阳淮安扬州徐州饥八月赈湖广饥十月两畿浙江湖广江西饥以应运南京及临青仓粟赈济
　　五年二月颁寛恤之令
　　令省灾伤寛马政免逋欠九年二月申两京山东山西河南寛恤之令
　　食货志曰宣宗时户部请覈饥民帝曰民饥无食济之当如拯溺救焚奚待勘盖二祖仁宣时仁政亟行预备仓之外又时时截起运赐内帑被灾处无储粟者发旁县米赈之蝗蝻始生必遣人捕瘗鬻子女者官为收赎且令富人蠲佃户租大户贷贫民粟免其杂役为息丰年偿之皇庄湖泊皆弛禁听民采取饥民还籍给以口粮京通仓米平价出粜兼预给俸粮以杀米价建官舍以处流民给粮以收弃婴养济院穷民各注籍无籍者收养蜡烛旛竿二寺其卹民如此
　　六年令福建瘟疫死絶人户遗下老幼妇女儿男有司騐口给米
　　英宗正统二年三月命御史金敬抚辑大名及河南陜西逃民
　　五年二月命佥都御史张纯大理寺少卿李畛赈抚畿内流民十年四月诏所在有司饲逃民复业及流移就食者十三年五月命刑部侍郎丁抚辑河南山东灾民十四年十一月景帝已即位命侍郎耿九畴抚安南畿流民
　　六月赈河南江北饥
　　十一月又赈河南饥至三年赈陜西饥者再五年十一月赈浙江饥六年七月赈浙江湖广饥七年四月七月十年六月俱赈陜西饥
　　三年八月以陜西饥令杂犯死囚以下输银赎罪送边吏易米
　　七年令各府州县一应赃罚入官之物俱于年终变卖在官俟秋成籴粮预备赈济
　　五年七月遣刑部侍郎何文渊等分行天下修备荒之政
　　八月令各边修举荒政
　　九年令扬州府江潮泛涨淹死人民量给钞锭收瘗四月赈沙州及齐勒防古饥
　　六月赈湖广贵州蛮饥
　　十年七月减粜河南懐庆仓粟济山陜饥
　　十二月输河南粟赈陜西饥
　　十二年五月命大理少卿张骥赈济宁及淮扬饥十三年七月河决大名没三百余里遣使蠲赈
　　景帝景泰元年三月命真定保定河间三府召商纳米中盐以备赈济
　　两浙盐七万五千引每引米一石长芦三万六千一百六十引引米五斗从给事中毛玉请也
　　【臣】等谨按明代纳米中盐既以给边储亦以备赈济考实录歴纪其事以详见盐铁门兹不具载
　　四月赈山东饥
　　至三年八月赈两畿水灾州县九月赈两畿山东山西福建广西江西辽东被灾州县四年八月赈河南饥五年七月赈南畿水灾六年九月赈苏松饥民米麦一百余万石七年十月赈江西饥十二月赈畿内山东河南水灾
　　赈畿内被冦州县
　　五月赈大同被冦军民
　　三年五月河南流民复业者计口给食
　　八月赈南畿河南山东流民十一月安辑畿内山东山西逃民
　　九月以南京地震两淮大水河决命都御史王文巡视安辑
　　五年正月命平江侯陈豫学士江渊抚辑山东河南被灾军民三月学士江渊赈淮北饥民王文抚恤南畿
　　四年四月运南京仓粟赈徐州
　　五月发淮徐仓赈饥民徐州复大水民益饥发支运及盐课粮赈之又发淮安仓赈鳯阳
　　是年定纳米赈济赎罪令
　　山东河南江北直隷徐州诸处灾伤令所在问刑衙门责有力囚犯于缺粮州县仓纳米赈济杂犯死罪六十石流徒减三之一减至笞罪为五斗
　　六年四月敇户兵二部及南畿山东河南浙江湖广抚按三司官条寛恤事
　　英宗天顺元年四月赈山东济南饥
