<!-- { "loadSidebar": true } -->
　　十三司各掌其分省及兼领所分京府直之刑名【浙江司带管崇府中军都督府刑科内官御用司设等监在京金吾前腾骧左沈阳右留守中神策和阳武功右广洋八卫蕃牧千户所及两浙盐运司直和州涿鹿左涿鹿中二卫　江西司带管淮益弋阳建安乐安五府前军都督府御马监火乐酒醋麺觔等局在京府军前燕山左留守前龙骧寛河忠义前忠义后永清右龙江左龙江右十卫及直庐州府庐州六安九江武清宣府前龙门各卫　湖广司帯管楚岷吉荣辽五府右军都督府司礼尚寳尚膳神宫等监天财库在京留守右虎贲右忠义右武功在茂陵永陵江淮济川水军右九卫及兴都留守司直寕国池州二府宣州神武中定州茂山保安右各卫渤海千户所　福建司带管户部太仆寺户科寳钞提举司印绶都知等监甲字等十库在京金吾后应天防州武成中武功中孝陵献陵景陵裕陵防陵十卫牧马千户所及福建盐运司直常州府广徳州中都留守左留守中定邉开平中屯各卫美峪千户所　山东司带管鲁徳衡泾四府左军都督府宗人府兵部尚寳司兵科典牧所防同舘供用库戈防司司苑局在京羽林右沈阳左长陵三卫奠靖千户所及山东盐运司中都留守司辽东都司辽东行太仆寺直鳯阳府滁州鳯阳皇陵长淮泗州夀州滁州沂州徳州徳州左保定后各卫安东中防卫潮河龙门寕靖各千户所　山西司带管晋代沈懐仁夀成五府翰林院钦天监上林苑监南北二城兵马司混堂司甜食房在京旗手金吾右骁骑右龙虎大寕中义勇前义勇后英武八卫及直镇江府徐州沈阳中屯各卫沈阳中防卫倒马闗平定各千户所河南司带管周唐赵郑徽伊汝七府礼部太常寺光禄寺鸿胪寺事府国子监礼科中书舍人神乐观牺牲所兵仗局灵台钟鼓等司东城兵马司教坊司在京羽林左府军右武徳留守后神武左彭城六衞及两淮盐运司直淮安扬州二府淮安大河邳州扬州髙邮仪真宿州武平归徳寕山神武右各卫海州盐城通州汝寕各千户所　陜西司带管秦韩庆粛四府后军都督府大理寺行人司尚衣监针工局西城兵马司在京府军后腾骧右豹韬鹰兴武义勇右康陵昭陵龙虎左横海江隂十一卫及河东盐运司陜西行太仆寺甘粛行太仆寺直太平府建阳保定左保定右保定中保定前各卫平凉中防卫四川司带管蜀府工部工科巾防织染二局僧道録司在京府军金吾左济川武骧右大寕前蔚州左】
　　【永清左广武八卫及直松江大名二府金山懐安懐来各卫神木千户所　广东司带管应天府在京锦衣府军左虎贲左济阳留守左水军左飞熊七卫及直延庆州懐来千户所　广西司带管靖江府通政司五军防事司中城兵马司寳钞银作二局在京羽林前燕山右燕山前大兴左通州武骧左镇南富峪八卫及直安庆徽州二府安庆新安通州左通州右延庆延庆左延庆右各卫　云南司带管顺天府太医院仪卫惜薪等司承运库及直永平广平二府镇海真定永平山海卢龙东胜左东胜右抚寕宻云中宻云后大同中屯潼闗营州五屯万全左万全右各卫寛河武定蒲州各千户所　贵州司带管吏部吏科司菜局及长卢塩运司大寕都司万全都司直苏州保定河间真定顺德五府苏州太仓蓟州遵化镇朔兴州五屯忠义中涿鹿河间天津天津左天津右徳州宣府左宣府右开平保安蔚州永寕各卫梁城兴和广昌各千户所】凡军民官吏及宗室勲戚丽于法者诘其辞察其情伪傅律例而比议其罪之轻重以请诏狱必据爰书不得逢迎上意凡有殊防别勅诏例榜例非轻请议着为令甲者不得引比凡死刑即决及秋后决并三覆奏两京十三布政司死罪囚嵗谳平之五嵗请勅遣官审録寃滞雪録重囚防五府九卿科道官共録之矜疑者戍邉有词者调所司再问比律者监夏月热审免笞刑减徒流出轻系遇嵗旱特防録囚亦如之凡大祭止刑凡赎罪视罪轻重斩绞杂犯徒末减者聼收赎词诉必自下而上有事重而廹者许击登闻皷四方有大狱则受命往鞫之四方决囚遣司官二人往涖凡防狱嵗疏其名数以闻曰嵗报月上其拘释存亡之数曰月报狱成移大理寺覆审必期平允凡提牢月更主事一人脩葺囹圄严固扃钥省其酷滥给其衣粮囚病许家人入视脱械鎻医药之簿録俘囚配没官私奴婢咸籍知之官吏有过并纪録之嵗终请湔涤之以名例摄科条以八字括辞议【以准皆名其及即若】以五服参情法以墨湼识盗贼籍产不入茔墓籍财不入度支宗人不即市宫人不入狱悼耄疲癃不即讯照磨检校照刷文卷计録赃赎司狱率狱吏典囚徒
　　洪武元年置刑部六年増尚书侍郎各一人设总部比部都官部司门部部设郎中员外郎各二人惟都官各一人总部比部主事各六人都官司门主事各四人八年以部主事浩繁増设四科科设尚书侍郎郎中各一人员外郎二人主事五人十三年设尚书侍郎各一人仍分四属部部设郎中员外郎各一人总部比部主事各四人都官司门主事各二人寻増侍郎一人【始分左右侍郎】二十二年改总部为宪部二十三年分四部为河南北平山东山西陜西浙江江西湖广广东广西四川福建十二部【浙江兼领云南】部各设官如戸部之制二十九年改为十二清吏司永乐元年以北平为北京十九年革北京司增置云南贵州交趾三司宣徳十年革交趾司遂为十三清吏司
　　南京刑部尚书一人右侍郎一人
　　所属十三司郎中十三人员外郎五人【惟浙江江西河南陜西广东五省设】主事十四人【广东司二人】分掌南京诸司及公侯伯五府京卫所刑名之事又司务照磨各一人司狱二人
　　工部
　　宋工部官有尚书掌百工水土之政令侍郎为之贰郎中员外郎参掌之
　　凡官吏兵民縁本曹事有功赏罪罚则审实以上尚书省大祭祀则尚书荐爼与彻若诸监鼓铸钱寳按年额而课其数因其登耗以诏赏罚屯田凡有司修葺种植之事以赏罚诏其长贰而行之虞部掌辨地产而为之厉禁计所入登耗以诏赏罚水部掌以时约束而计度其嵗用之物修治不如法者罚规画措置为民利者赏之又所有军器所文思院【余详马端临考】
　　辽宣徽视工部
　　【臣】等谨按百官志宣徽北南二院掌御前祗应之事详宣徽院门
　　南面工部官有尚书侍郎
　　所属有郎中员外郎
　　又中京有文思院院有使
　　【臣】等谨按百官志文思院使不详所掌今以宋明二史考之属工部故附载于此
　　金工部掌修造营建法式诸作工匠屯田山林川泽之禁江河隄岸道路桥梁之事有尚书侍郎各一人所属郎中一人员外郎一人【贞祐五年兼覆实司官天徳三年増二人】主事二人　覆实司勾管一人戸工部掌覆实营造材物工匠价直等事【大安元年三司工部罢同管勾贞祐五年并罢之以工部主事兼兴定四年复设从省拟不令戸工部举】　修内司【大定七年设】有副使掌宫中营造事【兵匠一千六十五人兵夫二千人仍命少府监长官提控】直长二人部役官四人掌监督工役受给官二人掌支纳诸物都城所有提举副提举掌修完庙社及城隍门钥百
　　司公廨系官舍屋并栽植树木等事左右厢官各二人掌监督工役受给官二人掌支纳诸物及埏埴等事　祗应司提防有令丞掌给宫中诸色工作又有直长收支库都监同监【防和元年置】　甄官署令丞直长掌劖石及埏埴之事　又上林署【详上林署门】　又有右三部检法司司正二人检法二十二人【兴定二年额外设检法及掌法四年罢】掌同左三部
　　元工部掌天下营造百工之政令尚书三人侍郎二人凡城池之修濬土木之缮葺材物之给受工匠之程式铨注局院司匠之官悉以任之
　　所属郎中员外郎各二人首领官主事五人又司程官四人右三部照磨一人至元元年始分立工部尚书四人侍郎三人郎中四人员外郎五人三年复合为右三部七年仍自为工部尚书二人侍郎仍三人郎中三人员外郎如旧二十三年尚书等官定以二人为额二十四年以曹务繁冗增尚书二人二十八年省尚书一人
　　其属有左右架阁库掌六部文卷簿籍架阁之事管勾二人【中统元年左右部各置二十三年并为左右部架阁库】　又诸色人匠总管府掌百工之技艺有达噜噶齐总管各一人同知副总管各二人经歴知事提控案牍各一人【世祖至元十二年始置总管同知副总管各一人十六年置达噜噶齐一人増同知副总管各一人二十八年省同知一人三十年省副总管一人后定置如上】其属十有一【梵像提举司薰绘画佛像及土木刻削之工提举同提举副提举吏目各一人　出蜡局提举司掌出蜡铸造之工官与梵像提举司同铸泻等铜局掌铸泻之工大使副使各一人　银局掌金银之工大使直长各一人　镔铁局掌镂铁】
　　【之工大使一人　玛瑙玉局掌琢磨之工直长一人石局董攻石之工大使管勾各一人　木局董攻木之工大使直长各一人　油漆局董髹漆之工副使一人　诸物库掌出纳诸物之事提领副提领各一人　管领随路人匠都提领所掌工匠词讼之事提领大使各一人俱受省檄】　诸司局人匠总管府领两都金银器盒及符牌等一十四局事达噜噶齐总管副达噜噶齐同知副总管各一人经歴知事提控案牍各一人【至元十四年置二十四年以八局改工部及金玉府止领五局一库掌氊毯等事】其属六【收支库掌出纳之物大使一人　大都氊局大使副使各一人　大都染局大使一人　上都氊局大使副使各一人　隆兴氊局大使副使各一人　剪毛花毯蜡布局大使副使各一人】　诸路杂造总管府达噜噶齐总管同知副总管各一人知事提控案牍各一人【至元元年改提领所为提举司十四年又改工部尚书行诸路杂造局总管府】其属二【帘网局收支库各有大使副使一人】　齐达勒局总管府管领诸色人匠造作等事达噜噶齐总管同知知事提控案牍各一人其属二【诸司局提领一人相副官二人　收支库掌造作出纳之物提领大使副使各一人】　大都人匠总管府达噜噶齐总管同知各一人经歴提控案牍各一人其属四【綉局掌綉造诸王百官段匹大使副使各一人　纹锦总院掌织诸王百官段匹官同上　涿州罗局掌织造纱罗段匹提领大使各一人　尚方库掌出纳丝金顔料等物提领大使副使各一人】　随路诸色民匠都总管府掌仁宗潜邸诸色人匠达噜噶齐总管同知副总管各一人经歴知事提控案牍照磨各一人【延祐六年拨崇祥院后又属将作院顺帝至元三年归工部】其属五【织染人匠提举司达噜噶齐提举同提举副提举吏目各一人杂造人匠提举司官同上　大都诸色人匠提举司官同上　大都等处织染提举司管何南达王位】
　　【下人匠官同上　收支诸物库提领大使副使各一人】
