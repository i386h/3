<!-- { "loadSidebar": true } -->
　　初岁贡必考学行端庄文理优长者以充其后但取食廪年深者懋言洪永间国子生以数千计今在监科贡共止六百余人岁贡挨次而升衰迟不振者十常八九举人坐监又毎多时差拨不敷教养防效近年有増贡之举而所拔亦挨次之人资格所拘英才多滞乞于常贡外令提学行选贡之法不分廪膳増广生员通行考选务求学行兼优年富力强累试优等者乃以充贡通计天下之广约取五六百人以后三五年一行则人才可渐及徃年矣乃下部议行之自是选贡多英才入监课试輙居上等拨歴诸司亦有干局而岁贡頽老其势日绌惟愿就教而不愿入监世宗嘉靖二十七年祭酒程文徳请将廷试岁贡惟留即选者于部而其余尽使入监报可岁贡诸生合疏言家贫亲老不愿入监礼部复请从其所愿神宗万厯中工科给事中郭如心言选贡非祖制其始欲补岁贡之乏其后遂妨岁贡之途请停其选从之至庄烈帝时以监生渐少复命各省学臣开选贡以充国学誊録分房一如科塲事宜苐减七义为五义三塲为二塲其额州县各一人乃奔竞如鹜士风嚣然行之一次而罢
　　顾炎武日知録曰永乐二十二年十月仁宗谕大学士杨士竒等曰朝廷所重安百姓而百姓不得防福者繇牧守匪人牧守匪人繇学校失教故岁贡中愚不肖十率七八古事不通道理不明岂可任安民之寄当日贡举之行不过四十年而其已如此乃防局之臣犹托之祖制而相持不变乎
　　武宗正德十四年定宗学教习之制
　　凡世子长子众子将军中尉年未弱冠者于王府长史纪善伴读教授等官内择学行优长者为之师各随资质严立课程如法教诲不得虗应故事抚按提学等官访其贤否勤惰以闻神宗万厯十年定宗室子年十岁以上俱入宗学若宗子众多则分置数师于宗室中推举一人为宗正领其事寻复増宗副二人令学生诵习皇明祖训孝顺事实为善隂隲等书而四书五经史鉴性理亦相兼诵读俟年至十五许照例请封先给禄米三分之一仍习学五年验有进益亲王方与奏请出学支本等全禄其有纵放不循礼法者学师具啓各该亲郡王小则径自训责大则叅奏降革每岁就提学官考试衣冠一如生员已复令一体科举其后宗学寖多颇有致身两榜起家翰林者
　　愍帝崇祯二年以司业倪嘉善言复行积分法
　　至八年祭酒倪元璐请以贡选为正流援纳为闰流贡选不限拨期以积分岁满为率援纳则依原定拨歴为率而歴事不分正杂惟以考定等第为歴期多寡诸司教之政事勿与猥杂差遣满日校其勤惰开报吏部不率者囘监教习从之十五年十二月吏部尚书郑三俊以国学积分咨送过滥疏言国初积分之典凡生员必升至率性堂方许积分岁内积至八分者为及格方与出身是其间经年累月磨练作养盖以考其才兼以课其行也今之积分虽经国学按月课试要不过择其文理咨部候考其于升至率性积分八分之典制实未如式臣部仰体皇上作人盛心故再加考试以上卷量取通判次卷取授州同在后治行超卓不妨一体优异在今不可谓之非出身矣查国子监咨送积分监生除南监徐孚逺等十名见在候考其北监于十四年十二月咨送十二名十五年七月咨送十名闰十一月又咨送三十六名徃例毎岁咨送不过一次每次不过数名今则一岁之中咨送三四次一次送至数十名则滥甚矣课其文艺未必皆优且言积分而又槩希正选妄觊清华此尤未可轻徇者也帝是其言
　　【臣】等谨按国学之政莫备于明初其诸生则取之公卿之子拔之郡国之秀广为号舍以居之厚其衣食以养之在学十余年始拨歴出身徃徃仕至显宦而所重者尤在司成一席特简大学士尚书侍郎为之及至中叶名儒辈出如李时勉陈敬宗章懋罗钦顺蔡清崔铣吕柟分教南北昼则防馔同堂夜则灯火彻旦如家塾之教其子弟故成材之士多出其中筮仕之后知礼义重防隅尊主庇民事业皆有原本至万厯以后虽屡勤振饬然求之法而不求之人如博古正谊之倪元璐讲席未暖斥之而去则当日之所振饬亦徒事文具耳













　　钦定续文献通考卷四十七
<史部,政书类,通制之属,钦定续文献通考>
　　钦定四库全书
　　钦定续文献通考卷四十八
　　学校考
　　祠祭褒赠先圣先师録后
　　宋宁宗嘉定十七年正月诏补先圣孔子裔元用为通直郎并録程颐后
　　至九月理宗即位诏以先圣四十九代孙行可为迪功郎授判司簿尉寳庆元年克平山东以元用权袭封衍圣公仙源令二年改济州通判兼京东西路安抚使主管机宜文字绍定三年十二月诏録用先圣四十九代孙璨补官宝祐四年五月赐先圣五十代孙元龙迪功郎授初品官
　　理宗寳庆二年六月以孔子五十二代孙万春袭封衍圣公
　　后万春卒子洙袭宋亡让爵始罢封
　　淳祐元年正月释奠于孔子诏以周敦颐张载程颢程颐朱熹从祀黜王安石
　　先是端平二年正月诏议胡瑗孙明复邵雍欧阳修周敦颐司马光苏轼张载程颢程颐等十人从祀孔子庙庭升子思十哲未果行至是诏曰朕惟孔子之道自孟轲后不得其传至我朝周敦颐张载程颢程颐真见实践深探圣域千载絶学始有指归中兴以来又得朱熹精思明辨表里浑融使大学论孟中庸之书本末洞彻孔子之道益以大明于世朕每观五臣论著啓沃良多其令学官列诸从祀以示崇奬之意王安石谓天命不足畏祖宗不足法人言不足恤乃万世罪人岂宜从祀孔子庙庭黜之封敦颐汝南伯载郿伯颢河南伯颐伊阳伯
　　【臣】等谨按封爵独不及朱子者朱子于寳庆三年正月已赠信国公至绍定二年又改封徽国公故也
　　景定二年正月命皇太子谒孔子于太学
　　谕曰虎闱齿胄太子事也此礼废久矣如设奠舍菜之事我朝未尝废也然敦师敬道又不可拘旧制可令太子谒拜焉太子既谒孔子还即请以故秘阁修撰张栻著作郎吕祖谦从祀从之封栻华阳伯祖谦开封伯
　　度宗咸淳三年正月诣太学谒孔子行舍菜礼
　　诏封曾子郕国公子思沂国公与顔子孟子同配享先圣封颛孙师陈国公升十哲位复以邵雍司马光列从祀雍封新安伯其序兖国公郕国公沂国公邹国公居正位之东面西向北上为配位费公闵捐薛公冉雍黎公端木赐衞公仲由魏公卜商居殿上东面西向北上郓公冉耕齐公宰子徐公冉求吴公言偃陈公颛孙师居殿上西面东向北上为从祀东庑金乡侯澹台灭明任城侯原宪汝阳侯南宫适莱芜侯曽防须昌侯商瞿平舆侯漆雕开睢阳侯司马耕平隂侯有若东阿侯巫马施阳谷侯顔幸上蔡侯曹卹枝江侯公孙龙冯翊侯秦商雷泽侯顔高上邽侯壤驷赤成纪侯石作蜀钜平侯公夏首胶东侯后处济阳侯奚容蒧富阳侯顔祖滏阳侯句井疆鄄城侯秦祖即墨侯公祖句兹武城侯县成汧源侯燕伋寃句侯顔之仆建成侯乐欬堂邑侯顔何林虑侯狄黑郓城侯孔忠徐城侯公西蒧临濮侯施之常华亭侯秦非文登侯申枨济隂侯顔哙泗水侯孔鲤兰陵伯荀况睢陵伯谷梁赤莱芜伯高堂生乐寿伯毛苌彭城伯刘向中年伯郑众缑氏伯杜子春良乡伯卢植荥阳伯服防司空王肃司徒杜预昌黎伯韩愈河南伯程颢新安伯邵雍温国公司马光华阳伯张栻几五十二人并西向西庑单父侯宓不齐高密侯公冶长北海侯公晳哀曲阜侯顔无繇共城侯高柴寿张侯公伯寮益都侯樊须钜野侯公西赤千乗侯梁鳣临沂侯冉孺沭阳侯伯防诸城侯冉季濮阳侯漆雕哆高苑侯漆雕徒父邹平侯商泽当阳侯任不齐牟平侯公良孺新息侯秦冉梁父侯公肩定聊城侯鄡单祁乡侯罕父黑淄川侯申党厌次侯荣旂南华侯左人郢朐山侯郑国乐平侯原亢胙城侯防洁博平侯叔仲会高堂侯邽巽临朐侯公西舆如内黄侯蘧瑗长山侯林放南顿侯陈亢阳平侯琴张博昌侯步叔乗中都伯左邱明临淄伯公羊高乗氏伯伏胜考城伯戴圣曲阜伯孔安国成都伯扬雄岐阳伯贾逵扶风伯马融高密伯郑康成任城伯何休偃师伯王弼新野伯范甯汝南伯周敦颐伊阳伯程颐郿伯张载徽国公朱熹开封伯吕祖谦凡五十二人并东向黄震曰往嵗顔孟配享并列于先圣左近升曾子子思又并列先圣左而虚其右不以相向震闻太学博士陆鹏升云初制顔孟配享左顔而右孟熙丰新经盛行以王安石为圣人殁而跻之配享位顔子下故左则顔子及王安石右则孟子未几安石壻蔡卞当国谓安石不宜在孟子下迁安石于右与顔子对而移孟子位第三次顔子之下遂左列顔孟而右列安石又未几蔡卞再欲升安石压顔子渐次而升为代先圣张本优人李氏以艺谏托为公冶长以刺卞乃止然顔孟左而安石右遂为定制南渡后安石罢配享宜迁孟子以对顔子如旧制议者失于讨论故安石既去其右遂虚而顔孟并列于左岳珂尝记其事后增曾子子思又并列于左亦未有讨论者
　　日知録曰周程张朱五子之从祀定于理宗淳祐元年顔曽思孟四子之配享定于度宗咸淳三年自此之后国无异论士无异习歴元至明先王之统亡而先王之道存理宗之功大矣
　　又曰孟子言他日子夏子张子游以有若似圣人欲以所事孔子事之彊曽子曾子曰不可江汉以濯之秋阳以暴之皜皜乎不可尚已慈谿黄氏震曰门人以有若言行气象类孔子而欲以事孔子之礼事之有若之所学何如也曽子以孔子自生民以来未之有非有若之所可继而止之而非贬有若也有若虽不足以比孔子而孔门之所推尚一时无及有若可知咸淳三年升从祀以补十哲众议必有若也祭酒为书力诋有若不当升而升子张不知论语一书孔子未尝深许子张据孟子此章则子张正欲事有若者也陆象山天资高明指心顿悟不欲人从事学问故尝斥有子孝弟之説为支离奈何习其説者不察而剙攻之于千载之下邪当时之论如此愚按论语首篇即録有子之言者三而与曽子并称曰子门人实欲以二子接孔子之传者传记言孔子之卒哀公诔之有若之丧悼公吊焉其为鲁人所重又可知矣十哲之祀允宜厘正
　　辽太祖神册三年五月诏建孔子庙命皇太子春秋释奠
　　帝问侍臣曰受命之君当事天敬神有大功徳者朕欲祀之何先皆以佛对帝曰佛非中国教皇太子倍对曰孔子大圣万世所尊祀宜先帝大悦遂有是诏
　　四年八月谒孔子庙
　　道宗清宁六年六月命以时祭先圣先师
　　时中京初置国子监故有是命
　　全熙宗天会十五年立孔子庙于上京
　　天眷三年十一月以孔子四十九代孙璠袭封衍圣公奉祀事
　　至皇统三年璠卒子拯袭封加文林郎世宗大定元年拯卒弟摠袭封章宗明昌元年摠卒子元措袭封皆加文林郎
　　皇统元年二月亲祭孔子庙北面再拜
　　退谓侍臣曰朕幼年游佚不知志学嵗月逾迈深以为悔孔子虽无位其道可尊使万世景仰凡人为善不可不勉自是颇读尚书论语及五代辽史诸书或以夜继焉
　　海陵天徳二年十二月初定袭封衍圣公俸格有加于常品
　　世宗大定元年以顔子子歆从祀庙庭
　　十四年更定孔子庙释奠仪数
