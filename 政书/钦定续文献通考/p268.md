<!-- { "loadSidebar": true } -->
　　孝宗治元年四月礼科给事中张九功请正祀典疏言祀典正则人心正今朝廷常祭之外又有释迦牟尼文佛三清三境九天应元雷声普化天尊金阙玉阙真君元君神父神母诸宫观中又有水官星君诸天诸帝之祭非所以法天下帝下其章礼部尚书周洪谟防言佛老二氏凡遇万夀防节不令修建斋醮其大兴隆寺朝天宫俱停遣官致祭至大帝天尊真君帝君诸神稽诸祀典并无所据俱当罢免议上帝命脩建斋醮遣官祭告并东岳真武城隍庙灵济宫祭祀俱仍旧二徐真君及其父母妻革去帝号仍旧封冠袍换回焚燬余如所议行之
　　【臣】防谨按孝宗实録曰福州二徐真君祠冠袍例三年遣内官赍换后改命太常寺官治十三年尚衣监奏乞仍遣内官礼部谓遣太常寺官便科道亦交论之帝命毎十年一次仍遣内官赍送戒其驿骚是二徐僣祀虽经九功论罢礼官议行不移时崇奉如故良由阉寺内擅以祸福之说荧惑宸聴有非盈庭谠论所能挽者矣
　　七年十二月诏安平镇建庙祀真武龙王天妃
　　时塞张秋决口成改张秋镇为安平镇建庙祀诸神赐额显应
　　武宗正徳五年十月赐山西觧州盐池神号曰东盐池之神西盐池之神
　　至万厯十八年三月廵按山西御史秦大防言河东盐池屡遭水患乃于东西二池条山风洞诸神两举祭告遂至水减盐生倍于往日乞各加封号列之祀典礼官以国朝厘正祀典岳镇海渎别无王公封号宜于三祠总门锡以祠额以昭防报命赐额为灵佑
　　十四年二月谕礼部将廵两畿山东祀神祈福
　　大学士杨廷和言泰山特五岳之一古礼惟诸侯主祭今制郊坛分献亦惟命官行礼非天子所宜亲祀今欲尊奉神像供献香帛必不得已遣官一行礼部尚书毛澄防亦言欲遍告天下山川遣使足以将敬不必亲行科道亦交章谏不报
　　【臣】防谨按帝将欲南幸特以祀神为名耳廷臣諌者数百人皆杖于阙下六月宸濠反乃决计亲征八月发京师明年冬乃还事具告祭门
　　世宗嘉靖十四年九月建西海神祠
　　帝谕礼部尚书夏言曰西海子嵗以午日奉两宫逰宴止行望祀宜特建祠宇言退乃上疏曰禁内西海子者即古燕京积水潭也源出西山神山一亩马眼诸泉绕出瓮山后滙为七里泺东入都城潴为积水潭南出玉河入于大通河转漕亦頼其利比之五祀其功较大礼宜特祀请于北闸口涌玉亭后隙地建祠以答神贶诏可乃加神号曰宣灵济并祀水府及司舟之神嵗春秋仲月上壬日遣太常卿致祭二十二年改名济神祠穆宗隆庆元年罢祀
　　十五年五月诏除禁中释殿燬销佛骨诸物
　　时撤大善佛殿建太后宫礼部尚书夏言请勅有司以佛骨瘗之中野帝曰朕思此物智者以为邪秽必不欲观愚者以为竒异必欲尊奉今虽埋之将来岂免窃发乃焚之于通衢毁金银佛像凡一百六十九座佛骨佛牙凡一万三千余斤
　　谷山茟麈曰嘉靖中陶仲文卲真以祈祷用事请拆毁寺院沙汰僧尼焚佛骨于大通桥下
　　二十一年四月建大髙元殿于西苑奉祀上帝
　　先是二年四月太监崔文防于钦安殿脩设醮供请帝拜奏青词大内建醮自此始其后改钦安殿为元极寳殿奉祀上帝祈谷大享皆于此行礼而亲郊遂废时帝居西苑罕入大内即元极寳殿亦不时至故又即西苑建大高元殿以奉玉皇及三清像设殿之东北为象一宫中奉象一帝君范金为像髙尺许即帝脩元御容也三十六年又建大光明殿他如洪应雷坛帝有祷必至凝道雷轩书日恒御之其余奉真之所不可胜纪帝崩未逾月诸宫尽毁惟髙元光明二殿仅存
　　万厯野获编曰自西苑肇兴寻营永夀宫于其地未防元极髙元防殿继起以元极为拜天之所当正朝之奉天殿以大髙元为内朝之所当正朝之文华殿又建清馥殿为行香之所毎建金箓大醮坛则上躬至焉凡入撰青词诸臣皆附丽其旁即阁臣亦昼夜供事不复至文渊阁葢君臣上下朝真醮斗防三十年
　　【臣】防谨按明实録成化十二年帝于宫北建祠祀玉皇取郊祀祭服祭品乐舞之具依式制造并新编乐章令内官肄习欲于神降日举祀典以翰林学士商辂谏而止治十一年钦安殿设醮欲树旛竿工部尚书徐贯防谓非祖制乃罢造是明代大内祀神建醮厯代皆然不自世宗始也独帝溺于元修恶臣下非毁时以威柄自忤防者辄加诛斥故诸臣率容黙保位甚且假青词为固宠之计无有抗顔直谏如先代诸臣者矣
　　三十二年十月诏立桞将军庙于新安镇
　　将军名匡山东人宋时从军阵亡常见神于河道总理河道都御史曾钧奏请立庙特赐额致祭
　　三十三年六月赐四川岷山土神显佑灵济大王勅神在西畨宣徳中立祠赐勅后燬于火至是土官新其祠请勅于朝给之
　　三十四年四月诏修江西许旌阳真人宫
　　三十五年五月诏建真武殿于江南齐云山
　　神宗万厯二年十二月礼科给事中梁式题请清祠宇疏言禁左道三事一曰清祠宇寺观庙宇俱载令甲间有剏建必俟奏闻所以重祠典而端好尚也今各处大小庵观寺院不可数计而鼎建日繁募徒相望规制僣越煽惑民风甚非所以尊主威伐奸萌也请勅下所司毁其太甚罪其擅作非但民归本业而奸党渊巢亦厘剔过半矣从之
　　二十六年四月加封金山黒龙潭龙神为防国济民神应龙王
　　黒龙潭在金山口北旁有龙王庙成化八年祷雨有应重新之万厯初帝谒陵还驻跸潭上是后祷雨辄应是年帝忧旱甚露祷宫中复遣正一嗣教真人张国祥祷于龙潭雨泽如期特加号勒碑名其潭曰神应
　　熹宗天启元年三月命太常寺官以六月二十二日祀大徳之神
　　三年闰十月建龙王庙于鹿岛
　　赐神号曰显应庙额灵佑从总兵官毛文龙请也
　　愍帝崇祯元年十一月封防漕河神张六五为灵应英济侯
　　【臣】防谨按礼志洪武元年命中书省下郡县访求应祀神祗着于祀典令有司嵗时致祭二年又诏天下神祗有功徳于民事迹昭著者虽不致祭禁毁撤祠宇三年定诸神封号尽革后世溢美之称天下神祠不应祀典者有司毋得致祭防典所载南京诸庙已见于前其在天下郡县列祀典者如南直凤阳显济庙【神莫详所自明初祷雨有应祀之】滁州丰山庙及栢子潭庙【俱以本名称其神六月六日合祭】徐州灵源济庙河平神庙龙神庙【倛嵗祭】平阳平水祠【以本名称】汾州永泽庙【称白彪山马跑泉之神】沁州南山神庙及焦龙神庙【俱称本名】沁州龙泉神庙【称伏牛山龙泉之神】兖州青山庙【称青山之神】安平显恵防庙【治间改张秋为安平镇建真武龙王天妃三庙赐额显恵又修黄陵冈河口功成亦睗额昭应俱祀之】衞辉黒龙神庙【称本名】严州乌龙庙【称本名三月三日祀】宜春仰山祠【祀宜山二龙之神】常徳阳山庙【祀阳山之神以征南将军梁松配】沅州显应庙【祀明山之神】长沙洞庭庙【祀洞庭湖龙神四月八日祭】马湖显应祠【以元人于法着灵祀之】福州灵济宫【祀南唐徐知证知谔兄弟】广州天妃庙【直山东诸处多立庙不具载】南海真武灵应祠琼州灵山祠【神有六曰灵山曰香山曰琼崖曰通济曰定邉曰班师三月九日并祭之】琼州髙山庙【祀毘耶山之神】电白灵湫庙【称本名】敬诚夫人庙【即马寳妻冼氏十一月二十四日祭】皆有司春秋致祭终明之世飨祀不絶又镇江水府庙【在金山寺五代杨氏据江南封马当为上水府采石为中水府金山为下水府】凤阳黒水将军庙【在临淮门外宋嘉定间郡守荣将军铸铁像刻云濠州之北淮水之邉于汝镇守亿千万年】临江府晏公庙【在府治东清江镇神名戌仔明初封平浪侯】新淦县萧侯庙【在县北大洋洲祀宋萧伯轩及子祥叔永乐中其孙天任卒屡着灵异亦祀于此诏封水府灵通广济显应英祐侯】湘阴县黄陵庙【毎嵗六月六日有司致祭】辽州防山神庙【称防山之神】琼州峻灵王庙【祀峻灵山神】黎母庙钦州乌雷庙庆逺府灵潜庙【有九龙潭称九龙之神】马湖府神水祠【在府北现山之阳永乐五年工部尚书宋礼奉命采大木方欲开道木忽自运乃赐名神木山建祠祀之】间见实録及志乘悉从王圻续通考采出附着于后





　　钦定续文献通考卷七十九
<史部,政书类,通制之属,钦定续文献通考>
　　钦定四库全书
　　钦定续文献通考卷八十
　　宗庙考
　　【臣】等谨案马端临作文献通考宗庙考其目曰天子宗庙曰后妃庙曰私亲庙曰时享曰禘祫曰功臣配享曰祀先代帝王贤臣曰诸侯宗庙曰大夫士庶家庙本馆前
　　进
　　皇朝通考稿本时奉
　　上谕以馆臣沿马氏旧式于宗庙门中摭入歴代及臣下体例不合今辑自宋末迄于有明凡祀先代之典以及臣下家庙皆恭遵
　　圣意别立羣庙门之而此门専载天子宗庙后妃私亲宗庙之所通也故次之时享禘祫宗庙之所有事也故又次之若夫典重大烝礼同侍防所为尊崇其徳明其勲以劝嗣臣者是亦宗庙之所推恩也故以功臣配享终焉
　　天子宗庙
　　【臣】等谨案马端临考天子宗庙自唐虞以迄宋宁宗凡宗庙制度主尸守藏以及祧祔之礼既详载于前矣今考宁宗以后叙事议论采诸正史其近于重出者概置不录
　　宋宁宗嘉泰四年三月诏修太庙
　　时临安大火迫太庙权奉神主于景灵宫因诏修之【臣】等谨案王圻续通考载嘉定十七年理宗已即位御史台言先帝系是十世当行议祧窃谓商以契为世祖以汤太戊武丁为不毁之庙皆在三昭三穆之数鲁公之庙文世室也武公之庙武世室也公羊子曰世室世世不毁仰惟太祖皇帝为帝者太祖之庙太宗皇帝祔于太祖为一世之庙真宗仁宗神宗髙宗各有制书不祧此与商周不毁庙鲁公武公之世室名异实同世室之祧既不在三昭三穆之中则固不在九庙之数自太祖以至光宗实为五庙今先帝始为六庙合増展一室行升祔礼于义为安诏从之寳庆二年令万夀观建宁宗皇帝神御殿室以纪志不载附录于此
　　理宗绍定五年正月新作太庙成
　　先是四年九月丙戍夜临安火延及太庙十月太常少卿度正国史院编修官李心各疏言宗庙之制未合于古兹缘灾异宜举行之诏两省侍从台谏集议以闻至是庙成二月帝亲谒焉
