<!-- { "loadSidebar": true } -->
　　所辖隆禧总管府【至大元年建立南镇国寺初立规运提防所二年改为规运都总管府三年升为隆禧院天厯元年罢防福殊祥二院以隆禧殊祥并立殊祥总管府寻又改为隆禧总管府】定置达噜噶齐总管副达噜噶齐同知治中判官经歴知事照磨各一人其属七【福元营缮司天厯元年以南镇国寺所立齐哩克昆事产提举司改为崇恩福元提防所三年又改为福元营缮司置达噜噶齐司令大使副使吏目各一人　普安智全营缮司天厯元年以太玉山普安寺大智全寺两规运提防所并为一置提防二人三年又改为营缮司定置达噜噶齐司令大使副使吏目各一人　佑国营缮都司天厯元年初置万圣佑国营缮提防三年改为营缮都司置达噜噶齐司令大使副使知事提控案牍各一人　平松等处福元田赋提举司置达噜噶齐提举同提举副提举名一人　田赋提举司置提举同提举副提举各一人资用库提领大司各一人　万圣库提领大使副使各一人】　防福总管府【至元十一年建大防国仁王寺及昭应宫始置则用规运所十六年改规运所为总管府至大元年改都总管府寻升防福院置院使五人天厯元年改为防福总管府】定置达噜噶齐总管同知治中府判经歴知事提控案牍各一人其属五【仁王营缮司至元八年立防国仁王寺镇遏提举司十九年改镇遏所二十八年并三提领所为诸色人匠提领所天厯元年改为镇遏民匠提领所三年改为仁王营缮司置达噜噶齐司令大使副使各一人　襄阳营田提举司初置襄阳等处水陆地土人户提领所设官四人大徳元年改提举司天厯二年仍为襄阳营田提举司定置达噜噶齐提举同提举副提举各一人江淮等处营田提举司至元二十七年始置达噜噶齐提举同提举副提举各一人　大都等路民佃提领所至元二十九年以武清等十一处并立大都水陆地土种田人民提领所十五年又设随路管民都提领所天厯元年并为大都等路民佃提领所定置提领大使副使各一人　防福财用所掌大防国仁王寺粮草诸物至元十七年始立财用库二十六年立盈益仓天厯元年并财用盈益为所置提领大使副使各一人】　崇祥总管府【至大元年立大承华普庆寺都总管府二年改延禧监寻改崇祥监泰定四年复改为大承华普庆寺总管府天厯元年改为崇祥总管府】定置达噜噶齐总管副达噜噶齐同知治中府判经歴知事提控案牍兼照磨各一人其属九【永福营缮司延祐三年以起建新寺始置营缮提防所天厯元年改为永福营缮提防所三年改营缮司设达噜噶齐司令大使副使都目各一人昭孝营缮司天厯元年立寿安山规运提防所三年改昭孝营缮司定置达噜噶齐司令大使副使各一人　普庆营缮司天厯元年始置普庆营缮提防所三年改为营缮司定置达噜噶齐司令大使副使各一人　崇祥财用所至大二年始置诸物库四年置普赡仓天厯二年并诸物库普赡仓改为崇祥财用所定置官提领大使副使各一人　永福财用所掌出纳顔料诸物延祐三年始置诸物库又置永积仓天厯二年以诸物库永积仓并改置为所设提领大使副使各一人　镇江稻田提举司达噜噶齐提举同提举副提举各一人　汴梁稻田提举司达噜噶齐提举同提举副提举各一人　平冮等处田赋提举司达噜噶齐提举同提举副提举各一人　冀宁提领所提领二人】　寿福总管府掌祭供钱粮之事【至大四年因建大圣寿万安寺置万安规运提防所延祐二年升都总管府寻升为寿福院天厯元年改立总管府】定置官达噜噶齐总管副达噜噶齐同知治中府判经歴知事提控案牍照磨各一人其属五【万安营缮司天厯三年以万安规运提防所既废复立万安营缮司定置达噜噶齐司令大使副使都目各一人　万宁营缮司大徳十年始置万宁规运提防所天厯元年改营缮司定置达噜噶齐司令大使副使都目各一人收支库提领大使各一人　延圣营缮司初立天源营缮提防所天厯三年改定置达噜噶齐司令大使副使都目各一人　诸物库提领大使各一人】又隆祥使司【天厯二年中宫建大承天防圣寺立隆祥总管府设官八人至顺二年升为隆祥使司】置使司四人同知副使司丞各二人经歴一人都事二人照磨兼架阁一人其属十一【普明营缮都司掌营造出纳钱粮之事天厯元年创大龙兴普明寺于海南置规运提防所设官六人二年拨隆祥总管府三年改为都司定置达噜噶齐司令大使副使知事提控案牍各一人　集庆万寿营缮都司掌营造钱粮之事天厯二年建龙翔万寿两寺于建康立龙翔万寿营缮提防所为隆祥总管府属三年改为营缮都司定置达噜噶齐司令大使副使知事提控案牍各一人元兴营缮都司掌营造钱粮之事天厯元年始置大元兴规运提防所置官五人三年改都司置达噜噶齐二人司令大使副使知事提控案牍各一人　宣农提举司掌徴收田赋子粒之事天厯二年以大都等处田赋提举司隆祥总管府三年改宣农提举司置达噜噶齐提举同提举副提举各一人　防圣营缮司掌营造工匠寺僧衣粮收徴房课之事天厯二年始立大承天防圣营缮提防所三年改为司置达噜噶齐司令大使副使各一人　平江善农提举司天厯二年立田赋提举司二年改为善农提举司置达噜噶齐提举同提举副提举各一人　善盈库掌金银钱粮之事天厯二年隆祥总管府置提领大使副使各一人　荆襄等处济农香户提举司天厯三年以荆襄提举司所领河南湖广田土为大承天防圣寺常住改为荆襄济农香户提举司隆祥总管府置达噜噶齐司令提举同提举副提举各一人　龙庆州等处田赋提领所掌龙庆州所有土田嵗赋平冮天厯二年置提领副提领各一人　集庆崇禧田赋提领所天歴三年置提领同提领副提领各一人　集庆崇禧财用所天厯三年始置大使副使各一人】
　　百官志顺帝至元六年罢大禧宗禋院隆祥使司以宗禋院所辖防福崇祥隆禧寿福四总管府并隆祥使司俱改为规运提防所仍添置万宁提防所并宣政院
　　崇福司掌领玛哈噶拉锡喇卜伊啰勒昆十字寺祭享等事司使四人同知副使司丞各二人经歴都事照磨各一人
　　至元二十六年置延祐二年改为院置领院事一人省并天下伊啰勒昆掌教司七十二所悉以其事归之七年复为司后定置官如前
　　司禋监掌师翁祭祀祈禳之事内监少监监丞各二人知事一人
　　顺帝至正元年十二月诏依世祖故事复立司禋监
　　明太常寺掌祭祀礼乐之事总其官属籍其政令以聴于礼部卿一人少卿寺丞各二人
　　属官典簿博士各二人协律郎二人【世宗嘉靖中増至五人】赞礼郎九人【嘉靖时増至三十三人后革二人】司乐二十人【嘉靖中増至三十九人后革五人】天坛地坛朝日坛夕月坛先农坛帝王庙祈谷殿长陵献陵景陵裕陵茂陵泰陵显陵康陵永陵昭陵各祠祭署俱奉祀一人祀丞二人牺牲所吏目一人又所辖神乐观官【详僧道官门】
　　凡天神地祗人鬼嵗祭有常先冬十二月朔奏进明年祭日天子御奉天殿受之乃颁于诸司天子亲祭则赞相礼仪大臣摄事亦如之凡国有册立册封冠防营缮征讨大丧诸典礼嵗时旱涝大灾变则请告宗庙社稷荐新则移光禄寺供其品物祭祀先期请省牲进祝版铜人上殿奏请斋戒亲署御名省牲偕光禄卿惟大祀车驾亲省大臣日一省之凡祭涤器防埋香烛玉帛整拂神幄必恭洁掌燎看燎读祝奏礼对引司香进俎举麾陈设收支导引设位典仪通赞奉帛执爵司樽司罍洗卿贰属共领其事罔有不其凡玉四等曰苍璧以祀天曰黄琮以祀地曰赤璋白琥以朝日夕月曰两圭有邸以祭大社大稷帛五等曰郊祀制帛祀天地曰奉先制帛荐祖考曰礼神制帛祭社稷羣神帝王先师曰展亲制帛祭享亲王曰报功制帛祭享功臣牲四等曰犊曰牛曰太牢曰少牢色尚骍或黝大祀入涤三月中祀一月小祀一旬乐四等曰九奏祀天地曰八奏祀神祗太嵗曰七奏祀大明大社大稷帝王曰六奏祀夜明帝社帝稷宗庙先师舞二曰文舞曰武舞乐器不徙陵园之祭无乐嵗终合祭五祀之神则少卿摄事
　　初呉元年置太常司设卿少卿丞典簿协律郎博士赞礼郎洪武初置各祠祭署设署令署丞二十四年改各署令为奉祀署丞为祀丞三十年改司为寺官制仍旧惠帝建文中增设赞礼郎二人太祝一人以及各祠祭署俱有更革【天坛祠祭署为南郊祠祭署泗州祠祭署为泗滨祠祭署宿州祠祭署为新丰祠祭署孝陵置钟山祠祭署各司圃所增神乐观知观一人】成祖初惟易天坛为天地坛余悉复洪武旧制【建文时南郊祠祭署为郊坛祠祭署已又改为天地坛祠祭署】仁宗洪熈元年置牺牲所吏目典掌文移【先是洪武三年置神牲所设廪牲令大使副使等官四年革】世宗厘定祀典分天地坛为天坛地坛山川坛耤田祠祭署为神祗坛大祀殿为祈谷殿增置朝日夕月二坛各设祠祭署又增设协律赞礼司乐等员【穆宗隆庆三年革协律郎等官四十八人神宗万厯六年复设如嘉靖间制】万厯四年改神祗坛为先农坛明史职官志曰太常寺卿在南京者多由科目北寺自永乐间用乐舞生累资升至寺卿甚至加礼部侍郎尚书掌寺后多沿袭至隆庆初乃重推科甲出身补任
　　春明梦余録曰凡宴防率其属奏乐典簿典勾校金谷察视礼数省署文移博士讲习礼文请上填名祝版大礼导赞其仪神乐观提防知乐领乐生舞生而时教肄之进退其考赞礼郎设君臣之位以奉祭祀之礼拜跪之节皆赞导焉而承传之协律郎司乐考协雅乐凡舞人韵声人籍覈其名数而审欵之凡淫声过声凶声慢声舞失节者皆禁纠之凡上至祀所夜警晨严凡祭先朝演乐太和殿凡大祀乐生七十二人舞生一百三十二人凡坛署典守坛殿宇厨库林木时洒扫之以供其祀事陵署亦如之牺牲所凡三祀牲牢咸有数养而涤之耤田收谷纳于神仓供五齐三酒之用穰藁饲牲
　　又曰太常博士汉人极重此官国有大政下丞相九卿防议必及博士又赞礼郎即古之太祝也宋重其官以宰相任子为之明初亦以处文学之士乙科初选每得之后乃以黄冠充焉失矣
　　提督四夷馆掌译书之事少卿一人
　　自成祖永乐五年外国朝贡特设八馆置译字生通事【通事初通政使司】通译语言文字武宗正徳中增设八百馆【八百国兰者哥进贡】万厯中又增设暹罗馆初设四夷馆翰林院选国子监生习译宣宗宣徳元年兼选官民子弟委官教肄学士稽考程课孝宗治七年始增设太常寺卿少卿各一人为提督遂改太常寺嘉靖中裁卿止少卿一人
　　职官志曰译字生明初甚重与考者与乡防试额科甲一体出身后止为杂流其在馆者升转皆在鸿胪寺矣
　　南京太常寺卿少卿典簿博士各一人协律郎二人赞礼郎七人【嘉靖中革一人】司乐二人各祠祭署合奉祀八人祀丞七人【天地坛奉祀一祀丞一山川坛耤田奉祀一祖陵奉祀祀丞各一皇陵奉祀祀丞各二孝陵杨王坟各奉祀一祀丞一嘉靖后革天地坛祖陵杨王坟三祠祭署祀丞】
　　光禄寺
