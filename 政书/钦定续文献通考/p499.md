<!-- { "loadSidebar": true } -->
　　焦竑献徴録一百二十卷　名臣实节録二十七卷竑见经类
　　冯从吾元儒考畧四卷
　　从吾字仲好长安人万厯进士官至工部尚书諡恭定
　　王士骐四侯传四卷
　　士骐见杂史类
　　毛一公厯代内侍考十卷
　　一公字云卿遂安人万厯进士官至给事中
　　李日华郑琰梅先生别録二卷
　　日华字君实嘉兴人万厯进士官至太仆寺少卿明史文苑传附见王维俭中琰字汉卿闽人
　　【臣】等谨案日华等是书为周履靖而作履靖字逸之嘉兴人上卷为日华所撰载其生平甚悉下卷为琰所作亦畧具事实而摘其诗句尤多
　　江盈科十六种小传一卷
　　盈科字进之桃源人万厯进士官至四川提学副使
　　魏应嘉伙坏封疆録一卷
　　应嘉兴化人万厯进士官至兵部左侍郎
　　王绍徽东林防将録一卷
　　绍徽陜西咸宁人万厯进士官至吏部尚书
　　东林籍贯一卷
　　不着撰人名氏
　　东林同志録一卷
　　不着撰人名氏
　　东林朋党録一卷
　　不着撰人名氏
　　天鉴録一卷
　　不着撰人名氏
　　盗柄东林伙一卷
　　不着撰人名氏
　　孙顺行事编内篇八卷
　　慎行字闻斯武进人万厯进士官至礼部尚书諡文介
　　黄汝亨亷吏传【无卷数】
　　汝亨见奏议类
　　金汝谐厯代名臣芳躅二卷
　　汝谐字启宸平湖人万厯进士
　　过庭训圣学嫡派四卷
　　庭训字成山平湖人万厯进士官至应天府丞
　　呉伯兴宰相守令合宙十三卷
　　伯兴字福生宣城人万厯进士官至广东按察副使
　　呉亮毘陵人品记十卷　名世编八卷
　　亮字采于武进人万厯进士官至大理寺少卿
　　呉甡安危注四卷
　　甡字鹿友州兴化人万厯进士官至大学士
　　钱士升表忠记十卷
　　士升见经类
　　钱陞壶天玉露四卷
　　陞字元履海盐人万厯举人
　　刘鳞长浙学宗【无卷数】
　　鳞长字孟龙晋江人万厯进士官至南京户部郎中
　　徐榕隂新检八卷
　　字兴公闽县人
　　黄廷鹄为臣不易编【无卷数】
　　廷鹄里贯未详
　　呉用先令史髙山集七卷
　　用先里贯未详
　　欧阳东鳯晋陵先贤二卷
　　东鳯字千仭潜江人万厯进士官至常州府知府
　　王兆云词林人物考十二卷
　　兆云字元桢麻城人
　　董复表弇州史料三十卷
　　复表字章甫华亭人
　　徐象梅两浙名贤録五十四卷外録八卷
　　象梅字仲和钱塘人
　　许有谷古今贞烈维风什四卷　忠义褒什十二卷有谷字子仁宜兴人
　　邵正魁续列女传九卷
　　正魁字长孺休宁人
　　陈继儒逸民史二十二卷
　　继儒见杂史类
　　陈鸣鹤东越文苑六卷
　　鸣鹤字汝翔侯官人天启中诸生
　　文震孟姑苏名贤小记二卷
　　震孟字文起长洲人天启壬戍进士第一官至大学士諡文肃
　　陈盟崇祯阉臣行畧一卷
　　盟号鹤滩富顺人天启进士官至吏部右侍郎加礼部尚书
　　韩昌箕王谢世家三十卷
　　昌箕字仲弓乌程人
　　呉孝章名臣志钞二十四卷
　　孝章字平子嘉兴人
　　沈梦熊厯代相业军功考二卷　明代相业军功考二卷
　　梦熊字兆归安人
　　陆嘉颖银鹿春秋一卷
　　嘉颖字子垂嘉定人天启中官主簿
　　【臣】等谨案是编辑古来义仆事迹其以银鹿为名者银鹿为唐顔岘家僮事顔真卿终身至祸患不避去故也
　　郭凝之孝友传二十四卷　明孝友传八卷
　　凝之字正中海宁人天启中举人官至兖东兵备副使
　　周镳逊国忠记十八卷
　　镳字仲驭金坛人崇祯进士官至刑部员外郎
　　朱常淓古今宗藩懿行考十卷
　　常淓明宗室潞王翊镠子万厯四十六年袭封潞王
　　贺中男明经济名臣传四卷
　　中男永新人
　　邹泉宗圣谱十四卷
　　泉字子静常熟人
　　赵鳯翀辨隐録四卷
　　鳯翀字文举里贯未详
　　陆濬源陆氏世史钞六卷
　　濬源平湖人
　　潘京南衡门晤语六卷
　　京南新都人
　　周圣楷楚宝四十五卷
　　圣楷字伯孔湘潭人
　　道南録五卷
　　不着撰人名氏
　　国殇纪畧一卷
　　不着撰人名氏
　　以上总録
　　宋
　　陈规守城録四卷
　　规字元则安邱人中明法科靖康末以安陆令摄守事建炎初除知徳安府着有捍御羣盗功又知顺昌府与刘同却金兵防移知庐州卒
　　【臣】等谨案是书凡分三种首为规所撰靖康朝野佥言后序次曰守城机要亦规所作次曰建炎徳安守御録则浏阳汤璹所作璹淳熈进士官徳安教授寻访规守城遗事作为此书绍熈间尝表上之三书本各自为帙不知何人并为一编考书末识语则宁宗以后人所辑也又马考止载刘荀建炎徳安守御録三卷而无璹书之名故并载之
　　卢襄西征记一卷
　　襄字賛元自序称衢州人
　　僧祖秀华阳宫纪事一卷
　　祖秀蜀人
　　【臣】等谨案是书即王称东都事畧所载之艮岳记也
　　胡舜中乙巳泗州録一卷　己酉避乱録一卷
　　舜中绩溪人舜陟之兄官至舒州通判
　　张淏艮岳记一卷
　　淏字清源开封人侨居婺州官至奉议郎
　　【臣】等谨案是书所纪即摭取徽宗艮岳记及僧祖秀华阳宫记之畧也
　　臧梓勤王记一卷
　　梓里贯未详衔署左宣教郎荆湖南路安抚置制大使司干办公事
　　郑刚中西征道里记一卷
　　刚中见经类
　　元
　　刘郁西使记一卷
　　郁真定人
　　郭畀客杭日记一卷
　　畀字天锡京口人
　　保越録一卷
　　不着撰人名氏
　　明
　　陈诚使西域记一卷
　　诚吉水人洪武进士永乐中吏部员外郎
　　钱溥使交録十八卷
　　溥字原溥华亭人正统进士官至南京吏部尚书諡文通
　　李东阳东祀録一卷
　　东阳见杂史类
　　杨循吉七人联句诗记一卷
　　循吉见杂史类
　　【臣】等谨案循吉与王仁甫徐寛陈章王弼侯直赵寛六人防饮联句因成是记
　　毛纪归田杂识二卷
　　纪见奏议类
　　赵璜归闲述梦一卷
　　璜字廷实安福人治进士官至工部尚书諡庄敏
　　陆深淮封日记一卷　南邉日记一卷
　　深见杂史类
　　都穆使西日记二卷
　　穆见杂史类
　　方豪断碑集一卷
　　豪字思道开化人正徳进士官至按察副使明史文苑传附见郑善夫传中
　　【臣】等谨案豪尝知沙河县事求得顔真卿所书宋璟神道碑断石重立之乃裒集一时题咏及案牍之文为是编
　　舒芬东观録一卷
　　芬见经类
　　杨慎滇程记一卷
　　慎见经类
　　王世懋却金传一卷
　　世懋字敬美太仓人世贞弟嘉靖进士官至太常寺少卿明史文苑传附见世贞传中
　　南内记一卷
　　不着撰人名氏
　　董传防竒游漫记四卷
　　传防见奏议类
　　张鸣鳯西迁注一卷
　　鸣鳯字羽王丰城人嘉靖时举人官桂林府通判
　　王之垣厯仕録一卷
　　之垣号见峯山东新城人嘉靖进士官至户部左侍郎
　　杨四知黄粱遗迹志一卷
　　四知祥符人万厯进士官至巡按直御史
　　【臣】等谨案太学题名碑明有两杨四知其一万厯进士祥符人其一崇祯进士六安人今据是书所题定为万厯中人
　　张国祥恩命世録十卷
　　国祥张道陵之后万厯中袭爵为五十代天师
　　杨东明饥民图説一卷
　　东明见奏议类
　　李同芳视履类编二卷
　　同芳字济美昆山人万厯进士官至山东巡抚
　　高曰化宫省贤声録四卷
　　曰化澄海人万厯中官楚府右长史
　　何镤绣斧西征记一卷
　　镤泰兴人万厯中举人
　　李日华礼白岳记一卷　玺召録一卷
　　日华见本类
　　贺仲轼南宫鼎建记二卷
　　仲轼字敬养获嘉人万厯进士
　　朱祖文北行日谱一卷
　　祖文字完夫长洲人
　　孙传庭鉴劳録一卷
　　传庭字伯雅代州镇武卫人万厯进士官至兵部尚书督师征流冦殁于柿园之战
　　【臣】等谨案是书为传庭抚秦时所作自以所有劳绩无不仰邀主鉴随时纪録因以名编
　　许徽定变録六卷
　　徽里贯未详
　　以上杂録
　　明
　　茅坤徐海本末一卷
　　坤字顺甫归安人嘉靖进士官至大名兵备副使事迹具明史文苑传
　　王直传一卷
　　不着撰人名氏
　　【臣】等谨案以上二书本为合刻题曰海冦后编今析出着録应从叛臣诸传附载史末之例自为一类而明代惟此二书故即附传记之末焉
　　以上别録







　　钦定续文献通考卷一百六十五
<史部,政书类,通制之属,钦定续文献通考>
　　钦定四库全书
　　钦定续文献通考卷一百六十六
　　经籍考
　　史【载记】
　　【臣】等谨案马端临通考有霸史伪史一门考阮孝绪七録始立伪史隋书经籍志改称霸史而马氏则兼用二名其实曰霸曰伪乃指当时僣撰者而言若非偏方割据者之所自作即不得槩以此目今所存者大抵后人追记为多四库全书凖东观汉记晋书之例【案后汉书班固传称撰平林新市公孙述事为载记刘知几史通亦称平林下江诸人东观列为载记又晋书附叙十六国亦云载记】题曰载记于义甚允故亦仿此而改马氏之旧名焉
　　宋史艺文志霸史类四十四部四百九十八卷【案宋史不立载记类原有霸史一门此条仍从其旧】
　　辽金元三史不立艺文志散见各纪传中
　　明史艺文志不立载记类
　　宋
　　【臣】等谨案宋史艺文志霸史类四十四部今所存者马令陆游南唐书外十余种皆马考所已録惟四库全书存目所载石延年等书宋志以下均未着録大都出于依托今仍列之于目而各加辨证如左
　　石延年十六国考镜一卷
　　延年字曼卿宋城人官至太子中允
　　【臣】等谨案是编举晋书载记中所列五凉四燕三秦二赵并成夏等十六国考其始终传世几代歴年若干通篇不及三千言曹溶学海类编收之其间伪本甚多此为托名无疑
　　王称西夏事畧一卷
　　称字季平眉州人承议郎知龙州直秘阁
　　【臣】等谨案是编即称东都事畧中之西夏作伪者钞出别题此名曹溶学海类编亦为收入失考殊甚
　　元
　　吾邱衍晋文春秋一卷　楚史梼杌一卷
　　衍字子行钱塘人
　　【臣】等谨案明王祎集有吾子行传记衍所著书有晋文春秋楚史梼杌二种葢捃抚旧事以补晋楚二史之阙本非伪作特传其书者改晋文春秋为晋乘以合孟子所述之名耳前有大徳十年吾邱衍序一篇则系后人赝作
　　戚光南唐书音释一卷
　　光建康人
　　钱曽读书敏求记曰光尝辑金陵志搜访文献大有考证为当时所称许
　　【臣】等谨案宋陆游撰南唐书十八卷元天厯初戚光为之音释前有赵世延序
　　黎崱安南志畧二十卷
　　崱字景髙安南国人至元中入朝官奉议大夫佥归化路宣抚司事居于汉阳
