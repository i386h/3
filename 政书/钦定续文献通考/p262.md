<!-- { "loadSidebar": true } -->
　　告前三日三献官诸执事官具公服赴中书省受誓戒前一日未正二刻省甡器告日质明三献官以下诸执事官各具法服礼直官引监祭礼以下诸执事官先入就位立定监祭礼防视陈设毕复位立定大官令率斋郎出礼直官引三献司徒太常礼仪院使光禄卿各就位立定礼直官賛曰有司谨具请行事降神乐作六成止太常礼仪院使燔牲首复位立定奉礼赞三献以下皆再拜就位礼直官引初献诣盥洗位盥手讫升坛诣昊天上帝位前北向立搢笏跪三上香奠玉帛出笏俯伏兴再拜讫降复位礼直官引初献诣盥洗位盥手讫诣爵洗位洗爵拭爵讫诣酒尊所酌酒讫请诣昊天上帝神位前北向搢笏跪三上香执爵三祭酒于茅苴出笏俯伏兴俟读祝讫再拜平身请诣皇地祗酒尊所酌献并如上仪俱毕复位礼直官引亚献并如初献之仪惟不读祝降复位礼直官引终献并如亚献之仪降复位奉礼赞赐胙众官再拜在位者皆再拜礼直官引三献司徒太常卿光禄卿监祭监礼防官请诣望燎位南向立定俟燎玉币祝版礼直官赞可燎礼毕
　　祭告天地一献仪【至元十二年定】
　　告前二日郊祀令扫除坛壝内外翰林国史院学士撰写祝文前一日告官防各公服捧祝版进请御署讫同御香上尊酒如常仪迎至祠所斋宿告日质明前三刻礼直官引郊祀令率其属诣坛铺筵陈设如仪礼直官二员引告官防各具紫服以次就位东向立定礼直官稍前曰有司谨具请行事赞者曰再拜皆再拜礼直官先引执事官各就位次诣告官前曰请诣盥洗爵洗位至位北向立搢笏以下皆赞盥手帨手洗爵拭爵出笏诣酒尊所搢笏执爵司尊者举幂良醖令酌酒告官以爵授执事者出笏诣昊天上帝皇地祗神位前北向立稍前搢笏跪三上香三祭酒以爵授捧爵官出笏俯伏兴举祝官跪举祝读祝官跪读祝读讫举祝官奠祝版于案俯伏兴告官再拜引告官以下降复位礼直官赞曰再拜皆再拜诣望燎位燔祝版半燎告官以下皆退瘗之于祭所
　　摄行告谢宗庙仪
　　告前三日三献官以下诸执事官各具公服赴中书省受誓戒告前一日未正二刻省牲器至期质明三献官以下诸执事者各服法服礼直官引太常卿监祭御史监礼博士五令诸执事官先入就位礼直官引监祭监礼防视陈设毕复位礼直官引太常卿监祭监礼太庙令太祝宫闱令奉迁各室神主讫降自横街北向立定奉礼郎赞再拜在位官皆再拜讫奉礼郎赞各就位讫大官令斋郎出礼直官引三献司徒光禄卿捧瓒爵盥爵洗官入就位立定礼直官赞有司谨具请行事降神乐作九成止奉礼郎赞再拜三献以下再拜讫奉礼郎赞诸执事者各就位立定礼直官引初献诣盥洗位盥手诣爵洗位洗瓒诣第一室酒尊所酌郁鬯诣神座前北向跪搢笏三上香奠币执瓒以鬯灌于沙池执笏俯伏兴岀室户外再拜讫次诣各室并如上仪俱毕降复位司徒率斋郎进馔如常仪奠毕降复位礼直官引初献诣盥洗位盥手诣爵洗位洗爵诣第一室酒尊所酌酒诣神座前北向搢笏跪三上香执爵三祭酒于茅苴以爵授执事者执笏俯伏兴出室户外北向立俟读祝官读祝文讫再拜诣毎室并如上仪俱毕降复位礼直官引亚献官盥手洗爵酌献并如初献仪惟不读祝俱毕降复位礼直官引终献并如亚献仪俱毕复位太祝撒笾豆奉礼郎赞赐胙众官再拜在位官皆再拜讫礼直官引三献官司徒太常卿监祭监礼视焚祝版币帛礼直官赞可瘗礼毕太常卿监祭监礼升纳神主讫降自横街奉礼郎赞再拜在位官皆再拜讫退
　　摄行告庙仪【如受尊号上太皇太后皇太后册寳册立皇后皇太子凡国家大典礼皆告宗庙】前期二日太庙令扫除内外翰林国史院学士譔写祝文前一日告官等致斋一日其日告官等各服紫服奉祝版进请御署讫差控鹤用红罗销金案擡舁覆以黄罗帕并奉御香御酒如常仪迎至祝所斋宿告日质明前三刻礼直官引太庙令率其属入庙殿开室陈设如仪礼直官引告官防各服紫服以次入就位东向立定礼直官稍前赞曰有司谨具请行事赞者曰再拜在位者皆再拜礼直官先引执事者各就位次引告官诣盥洗爵洗位北向立搢笏盥手帨手洗爵拭爵讫执笏请诣酒尊所搢笏执爵司尊者举幂良醖令酌酒以爵授奉爵官执笏诣太祖室再拜执事者奉香告官搢笏跪三上香执爵三祭酒以虚爵授奉爵官执笏俯伏兴举祝官搢笏跪对举祝读祝官跪读祝文讫奠祝于案执笏俯伏兴礼直官赞告官再拜毕毎室并如上仪告毕引告官以下降复位再拜讫诣望瘗燔祝再拜半燎告官以下皆退
　　告祭社稷仪
　　告前三日三献官以下诸执事官各具公服赴中书省受誓戒告前一日省牲器告日质明三献官以下诸执事各服其服礼直官引监祭监礼以下诸执事官入自北牖下南向立定奉礼郎赞曰再拜在位官皆再拜讫奉礼郎赞曰各就位立定监祭监礼视陈设毕复位立定礼直官引三献司徒太常卿光禄卿入就位立定礼直官赞有司谨具请行事降神乐作八成止太常卿瘗血复位立定奉礼郎赞再拜皆再拜讫礼直官引初献官诣盥洗位盥手讫诣社坛正位神座前南向搢笏跪三上香奠玉币执笏俯伏兴再拜讫诣配位神座前西向搢笏跪三上香奠币执笏俯伏兴再拜讫诣稷坛盥洗位盥手讫升坛并如上仪俱毕降复位司徒率斋即进馔奠讫降复位礼直官引初献官诣盥洗位盥手讫诣爵洗位洗爵讫诣酒尊所酌酒讫诣社坛神位座前南向立搢笏跪三上香执爵三祭酒于茅苴爵授执事者执笏俯伏兴俟读祝官读祝文讫再拜兴诣酒尊所酌酒讫诣配位神座前西向搢笏跪三上香执爵三祭酒于茅苴爵授执事者执笏俯伏兴俟读祝文讫再拜兴诣稷坛盥洗位盥手洗爵酌献并如上仪俱毕降复位礼直官引亚献终献并如初献之仪惟不读祝俱毕降复位太祝彻笾豆讫奉礼郎赞赐胙众官再拜讫礼直官引三献司徒太常卿诣瘗坎位南向立定礼直官赞可瘗礼毕出礼直官引监祭监礼太祝斋郎至北牖下南向立定奉礼赞再拜皆再拜讫出
　　明太祖吴元年十月命将出师祭告神祗
　　时命将分讨中原广西福建亲祭神祗于北门之七里山十一月命廖永忠副汤和取庆元温台诸郡亲祭海上诸神
　　十二月帝御新宫以羣臣推戴之意告于上帝
　　祝曰自宋运告终帝命真人于沙漠入中国为天下主百有余年今运亦终豪杰分争惟臣某帝赐英贤为辅遂勘定诸雄息民于田野诸臣皆曰生民无主必欲推尊帝号臣不获辞不敢不告是用明年正月四日于钟山之阳设坛备仪昭告帝祗惟简在帝心如臣可为生民主告祭之日帝祗来临天朗气清如臣不可当有烈风异景使臣知之至日天宇廓清星纬明朗礼成遂即位于郊坛南
　　洪武元年六月帝幸汴梁躬祀诸神仍遣官致祭境内山川
　　三年四月以封建诸王告太庙
　　秦王樉防谒谢太庙如时享之仪九年正月以诸王将之藩分日祭告太庙社稷岳镇海渎及天下名山大川复告祀天地于圜丘初诸王来朝还藩祭真武等神于端门用羊豕九制帛等物祭防衞旗纛于承天门亦如之二十六年定制豕一羊一不用帛寻罢端门祭惟用荤素二坛祭于承天门外
　　【臣】防谨按永乐以后诸王分封告庙之礼悉秉祖制不具载
　　六月以获宻廸哩巴拉祭告郊庙
　　是年五月李文忠克应昌元嗣君北走获其子宻廸哩巴拉六月至京师羣臣请献俘不许封为崇礼侯告捷于南郊翼日告太庙十一月北征师还告武成于郊庙
　　四年正月以伐明升祭告神祗
　　四月命将防勦再行祭告
　　六年正月遣徐逹等镇北边祭告神祗
　　时礼部尚书牛谅定议有事祭告设神位二十八坛中太嵗风云雷雨五岳五镇四海凡五坛东四渎京畿湖广山东河南北平广西四川甘肃山川夏冬二季月将京都城隍凡十二坛西钟山江西浙江福建山西陜西广东辽东山川春秋二季月将旗纛战船防神凡十一坛若亲祀皇帝皮弁服一献每三坛一行礼
　　【臣】防谨按礼志谅奏太嵗诸神祈报则设十五坛有事祭告则设二十八坛葢祈报止及京畿甘肃山川而祭告则遍及天下山川故为坛多寡异也
　　八年四月驻驆中都祭告天地于中都之圜丘
　　祝曰昔元政不纲英雄并奋皇天后土授命于臣八年以来除民祸殃当师旅临江之时臣每询儒臣皆曰有天下者非都中原不能控制迨平定中原臣即至汴意在建都以安天下及观生民凋转输艰难恐益劳民遂命羣臣防议佥以濠地古之钟离于此建都庶合古今之宜用两更郡名建立都城土木之役实劳民力功将告成惟上帝后土是鉴
　　二十五年九月册立皇第三孙允炆为皇太孙祭告太庙
　　恵帝建文元年八月命长兴侯耿炳文为征虏大将军帅师讨燕祭告郊庙社稷
　　【臣】防谨按革朝志元年八月朔遣炳文北伐明史成祖纪亦曰八月天子以耿炳文为大将军帅师致讨独恵帝纪系其事于八月己酉之前葢误今正之
　　三年正月享太庙告东昌捷
　　成祖永乐七年二月以北巡告郊庙社稷
　　并祭孝陵及大江旗纛诸神軷于承天门遣官祭所过山川陵庙将至设坛望祭北京山川诸神三月至北京于奉天殿丹陛设坛告天地遣官祭山川城隍诸神
　　八年正月以亲征北边书谕皇太子代告郊庙社稷二月軷于承天门遣官祭太嵗旗纛诸神所过名山大川遣祭如巡狩礼
　　宣宗宣徳元年八月亲征髙煦祭告郊庙社稷百神九月还京师亲告郊庙社稷行谒谢礼
　　三年八月以巡边告太庙
　　九月还京师谒告如前
　　英宗正统六年二月以征川叛防遣官祭告郊庙社稷山川及云南境内山川之神
　　八月再讨川祭告如前十四年二月川平再行祭告
　　十四年七月以亲征斡拉遣官祭告庙社
　　九月景帝即位告郊庙社稷
　　景帝景防元年八月以太上皇帝还京师遣官祭告郊庙社稷山川
　　六年十一月以征湖广苗防遣官告祭郊庙社稷英宗天顺元年正月以复位改元告祭郊庙社稷诸陵武宗正徳十四年八月帝将南征遣官告郊庙
　　先是正月帝自加太师谕礼部曰总督军务威武大将军总兵官太师镇国公朱寿将廵两畿山东祀神祈福其具仪以闻羣臣谏者咸予杖六月寜王宸濠反帝亲征十二月至南京时宸濠已就擒十五年十二月诛宸濠帝还京师告捷于郊庙社稷
　　十六年四月兴献王长子厚熜嗣位遣官告祭庙社武宗崩遗诏以王嗣位是月癸邜至京师羣臣即郊外上笺劝进是日入自大明门遣官告庙社
　　世宗嘉靖十七年四月以皇嗣应祈告谢郊庙遣官祀方泽社稷日月神祗诸陵山遣道士分祀岳镇海渎十八年二月以南狩告祭元极寳殿及太祖睿宗庙遣官告北郊社稷诸神祗
　　次真定望于北岳渡河祭大河之神次钧州望于中岳既至承天享帝于飞龙殿秩于国社国稷徧羣祀四月至京师告谢如初
　　三十二年九月以诸邉报捷祭告郊庙社稷
　　三十三年十月以南北奏捷告谢如前三十五年九月平浙江倭四十一年六月逆贼张涟防平并遣告如例
　　神宗万厯八年五月以广西大捷遣官告郊庙社稷十九年十月擒斩畨贼二十九年十二月寜夏宣捷并遣官祭告郊庙
　　熹宗天启元年五月以黔苗宣捷遣官祭告郊庙二年十一月四川献俘三年闰十月延绥寜夏甘肃告捷七年三月平定云南武寻嵩诸处并遣官祭告郊庙
