<!-- { "loadSidebar": true } -->
　　金诸节镇节度使一人掌镇抚诸军防刺总判本镇兵马之事兼本州管内观察使事【其观察使所掌并同府尹兼军州事管内观察使】同知节度使一人通判节度使事【兼州事者仍带同知管内观察使】副使一人节度判官一人掌纪纲节镇众务佥判兵马之事兼制兵刑工案事观察判官一人掌纪纲观察众务佥判吏戸礼案事通检推排簿籍又有知法司狱哈斯罕路扶余路托里路索云路四节镇省观察判官而无州事
　　又诸府节镇録事司掌平理狱讼警察别部与警廵使同録事判官各一人
　　诸部族节度使使一人统制各部镇抚诸军【余同州】节度副使判官知法各一人
　　元明俱不设节度使
　　辽诸州圑练使司官有使副使判官
　　东京道有安州圑练使又诸军都圑练使【俱设官同上】汉军都圑练使司【设官未详】
　　诸州防御使司官有使副使判官
　　东京道镇海一府广冀二州及衍州安广军置防御使司凡四
　　诸州刺史官有州刺史同知州事録事叅军
　　上京道乌防圣维防招五州　东京道穆贺卢铁崇耀嫔辽西康宗海北岩集祺遂韩银安逺威清雍湖渤郢铜涑率賔定理徳尔吉麓荆胜顺化连肃乌三十七州　中京道恩惠榆泽北安潭松山安徳黔严隰迁润十三州　南京道顺檀涿易蓟景滦营八州西京道宏徳宁边归化可汗儒武东胜八州置刺
　　史凡七十一
　　观察使以下俱有学官详各学校官门
　　金诸防御州防御使一人掌防捍不虞御制盗贼【余同府尹】同知防御使一人掌通判防御使事判官一人掌签判州事又有专掌通检推排簿籍知法又州教授一人又有司军及军辖兼廵捕使
　　诸刺史州刺史一人掌同府尹兼治州事同知一人通判州事判官一人签判州事又有专掌通检推排簿籍司军又有知法一人及军辖兼廵捕使
　　及诸防刺州司司司司判各一人
　　【臣】等谨按宣宗纪贞祐元年十月元兵下涿州设京城镇抚弹压官至兴定二年四月诏河南路行总管府节镇以上官充宣差捕盗使以防御刺史长贰官及世袭猛安之才武者为之副又命濮王府尉完顔毛良虎为宣差提控以廵督之九月设随处行六部官以京府节镇长官充尚书次侍郎郎中员外郎佛哷长官充侍郎次郎中员外郎主事勾当官聼所属任使州府官并充劝农事防刺长官及京府节镇同知以下充副使皆百官志所谓一时之制也
　　元防御使
　　至正十七年准山东分省咨团结义兵每州添设州判一人每县添设主簿一人诏有司正官俱兼防御使事聴宣慰司节制
　　【臣】等谨按元虽不设练使而以团结义兵添官则名异而实同矣
　　明不设防御使团练使诸州刺史
　　【臣】等谨按日知録谓汉之刺史犹今之廵按御史魏晋以下之刺史犹今之总督隋以后之刺史犹今之知府及直知州盖隋有时改郡为州则谓之刺史有时改州为郡则谓之太守又引新唐书地理志载唐兴高祖改郡为州太守为刺史以证之由是明虽不设诸州刺史而凡为知州者皆以刺史称之矣
　　诸安抚司【招计宣慰等官附】
　　宋宁宗庆元二年诏利州西路安抚司于兴州置司令都统制兼
　　五年臣僚言遴选帅才除尝任执政外两制从官必曾经作郡庶官必曾任宪漕实有治绩者从之【臣】等谨按职官志又云绍兴五年令襄阳守臣湖北帅司各带经畧安抚使后罢惟二广如故【招讨使招抚使宣谕使抚谕使镇抚使等官具详马端临考】
　　辽北面边防官西南面安抚使司官有使
　　又西南面都招讨司官有使太祖神册元年置【亦曰西南路招讨使】西南面五押招讨司官有五押招讨大将军西南路廵察司官有西南路廵察将军【又有西南廵边官】又西北路招讨使司官有知西北路招讨事有监军又有西路招讨使司西北路戍长司九水诸夷安抚使
　　南面边防官易州安抚使司
　　初名易州飞狐招安使统和二十三年改为安抚使司又道宗咸雍四年改易州飞狐兵马司为易州安抚司
　　又有易州飞狐招抚司西南面招安使司
　　以上互详于后各路将官门
　　又有东京安抚使司安抚使云州宣谕招抚使司【管内使二人统和四年韩毗哥邢抱质为云州管内宣谕招抚使】
　　金安抚司掌镇抚人民讥察边防军旅审録重刑事官有使副使判官等后以按察司官兼领之
　　安抚司本宣抚司承安三年改置【详按察使司】泰和六年置陜西路宣抚使节制陜西右监军右都监兵马公事八年改陜西宣抚司为安抚司山东东西大名河北东西河东南北辽东陜西咸平隆安上京肇州北京凡十处置司官有使副使
　　西北西南东北三路招讨司招懐防附征讨携离使一人副招讨使二人判官一人纪纲职务签判司事勘事官一人【西北路增一人】知事一人知法一人【女直汉人各一惟东北路不置汉人知法】
　　诸明安掌修理军务训练武艺劝课农桑余同防御所诸穆昆掌抚辑军户训练武艺惟不管常平仓余同县令
　　【臣】等谨案百官志上京东京等路安抚司掌镇抚讥察仍专管明安穆昆教习武艺及令本土纯愿风俗不致改易【互见按察使司】又以诸明安列于三处招讨司后故附于此
　　元宣慰使司掌军民之务分道以总郡县每司使三人同知副使经歴都事照磨兼架阁管勾各一人凡六道行省有政令则布于下郡县有请则为达于省有边陲军旅之事则兼都元帅府其次则止为元帅府【详都元帅府】其在逺服又有招讨安抚宣抚等使
　　山东东西道【益都路置】河东山西道【大同路置】淮东道【扬州置】浙东道【庆元路置】荆湖北道【中兴路置】湖南道【天临路置】
　　顺帝至元元年湖南道宣慰司兼都元帅府总领所辖路分镇守万戸府军马六年改立山东东西道宣慰使司都元帅府专掌开设屯田屯驻军马至正十一年荆湖北道宣慰使司兼都元帅府十二年浙西宣慰司添设使同知各一人都事二人
　　宣慰使司都元帅府使三人同知副使经歴知事各二人照磨兼架阁管勾一人
　　广东道【广州置】　大理金齿等处【二府设官如上】　庆等处【上一府使二人同知副使各一人经歴都事亦减一人】　广西两江道【静江路置】海北海南道　福建道　八番顺元等处　察罕淖尔等处【上五府宣慰使都元帅三人副都元帅佥都元帅事各二人余同上】
　　顺帝至元四年十二月置邦牙等处宣慰使司都元帅府先是以缅地处云南极边就立其酋长为帅三年一贡方物至是来贡故改立官府以奬异之至正三年七月遂定置永昌等处宣慰使司都元帅府使三人同知副使各二人首领经歴知事照磨各一人十五年二月置淮东等处宣慰使司都元帅府统率濠泗义兵万户府并洪泽等处义兵招诱富民出丁壮五千名者为万戸五百名者为千戸一百名者为百户防宣勑牌面与之命置司于泗州天长县十二月置兴元等处宣慰使司都元帅府十六年九月置江州等处宣慰使司都元帅府廷授佐贰僚属命江西行省平章政事道通和尼齐承制署之
　　宣慰使兼管军万户府【曲靖等路罗罗斯临安广西道元江等处】每府宣慰使三人同知副使经歴各一人都事二人照磨兼管勾一人
　　至正十九年罢洛阳招讨军民万户府置河南宣慰司
　　宣抚司每司达噜噶齐宣抚各一人同知副使各二人佥事计议经歴知事提控案牍架阁各一人
　　广南西道不置副使佥事叙南等处不置佥事计议顺帝时有绍熈军民宣抚司【至元四年置六年罢】永顺宣抚司【至正十一年改永顺安抚司升】平缅宣抚司【至正十五年以云南死可伐等防置此覊縻之臣】等谨按百官志至正五年遣官分道奉使宣抚布宣徳意询民疾苦疎涤寃滞蠲除烦苛体察官吏贤否明加黜陟有罪者四品以上停职申请五品以下就便处决民间一切兴利除害之事悉聴举行其余必合上闻者条具入告各道使二人首领官一人时奉使者苏天爵其最着也【详按察使司】十七年诏以中书左丞额森布哈御史中丞成遵奉使宣抚彰徳大名广平东昌东平曹濮等处奬厉将帅此二事皆一时特设非常制也
　　安抚司毎司达噜噶齐安抚使同知副使佥事经歴知事照磨镇抚各一人
　　湖广罗畨遏蛮军四川师璧军不置达噜噶齐湖广小龙畨静蛮军不置同知副使芦畨静海军不置知事
　　顺帝时有忠孝军民安抚司【至正十一年革四川省所辖大奴管勾等洞长官司立忠考军民府十五年诏改为安抚司】忠义军民安抚司【至正十五年罢四川羊母甲洞臭南王洞长官司置此】盘顺军民安抚司【十五年罢盘顺府置】
　　招讨司达噜噶齐招讨使经歴各一人
　　吐蕃喇嘛刚等处天全倴不思设官如上沿边溪洞索纽诸畨征沔朶甘斯长河西里管军担里管军图沙玛田地各置副使一人无达噜噶齐
　　至正二十年以巩县为招讨军民万户府二十六年置嵩州军民招讨万户府
　　【臣】等谨按百官志宣慰等司重见叠出更多互异今概不赘録
　　长官司【属中政院者】毎司达噜噶齐长官副长官提控案牍都目各一人
　　奉元等路平凉等处开城等处甘肃寜夏等路察罕淖尔等处凡五处各设如右延祐二年以民匠提举司所领地里濶逺人户防处于政不便乃酌逺近众寡立长官司提领所以分理之提领所凡十奉元等路鳯翔等处平凉寜环等处开城等处察罕淖尔等处甘州等路肃沙等路永昌寜夏等路长城等路各设提领等官分掌齐哩克昆地方各长官司
　　诸长官司官有达噜噶齐长官副长官
　　管领上都大都奉圣州长官司掌领出征军五十有一戸【至元十七年置】管领口子迤北长官司掌领戸计二百有六管领随路打捕纳绵民匠长官司掌民匠一百七十有九户管领河间沧州等处长官司领户计五百四十有八管领河间临邑等处军民长官司掌军民二百有二戸【以上俱至元二十一年】管领上都大都麴米等长官司领民匠七十有九戸管领彰徳等处长官司掌民一百一十有七戸管领上都大都等处长官司掌民二百六十有一户管领泰安等处长官司掌民一百有一户管领曹州等处长官司管民一百有五户【以上俱大徳二年】又有归徳长官司【不详所掌至治三年置】
　　诸蛮夷长官司官有达噜噶齐长官副长官
　　西南夷诸溪洞各置司达噜噶齐长官副长官参用其土人为之
　　明宣慰使司宣慰使同知副使佥事经歴司经歴都事各一人
　　宣抚司宣抚使同知副使佥事经歴司经歴都事照磨各一人
　　安抚司安抚使同知副使佥事各一人其属吏目一人招讨司招讨使副招讨各一人其属吏目一人
　　长官司长官副长官各一人其属吏目一人
　　又蛮夷长官司长官副长官各一人又有蛮夷官苗民官及千夫长副千夫长等官
