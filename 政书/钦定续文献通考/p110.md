<!-- { "loadSidebar": true } -->
　　二十三年八月【时孝宗初即位】禁镇守等官额外进贡
　　诏在外镇守分守守备等近年假以进贡为名贻害地方今后不许额外进贡沿途扰害军民嗣是给事中王质等陈四事一曰罢进献欲将近年以年进献寳石玩器诸物之徒通行查究追夺原领内府银两并所得官秩俸禄时帝已因给事中韩重御史陈毂劾奏李孜省等下所司查处矣治元年七月浙江巡按畅亨言弭灾三事一曰除奸谓太监张庆以进贡为名敛百姓财物嵗计数万而所贡之物仍出民间卖钞鬻盐嵗时馈献商税之利锱铢不遗金玉珍玩竒禽异卉充满第宅土木人功无时休暇而又擅作威福滥受词讼官吏受其辱挫军民被其茶毒乞下庆于理籍其所积以助军费奏下吏部议令所司行之
　　【臣】等谨按食货志凡上供之物任土作贡曰嵗办不给则官出钱以市曰采办自中官竞尚贡献名为采办而扣尅巧取起运骚扰奸百出至孝宗立从甘肃廵抚罗明言悉罢之互详均输市易和买门
　　孝宗治元年日落国入贡
　　先是永乐中来贡至是复来贡
　　三年春天方国王阿黑麻遣使偕撒马儿罕土鲁畨入贡
　　先是宣徳五年遣陪臣来贡正统六年又以珍寳来贡至是又贡马驼玉石自后正徳十三年遣使贡马驼梭幅瑚寳石鱼牙刀诸物嘉靖四年又贡马驼方物明年贡玉石十一年十七年二十二年俱贡马及方物后五六年一贡讫万厯中不絶
　　【臣】等谨按王圻续通考载侍郎倪岳请絶阿黑麻等所贡狮子疏明史西域亦载阁臣刘吉等言宜絶其贡使不应召畨人入大内看戏狮子因言饲狮日用二羊十嵗则七千二百羊矣守狮日用校尉五十人一嵗则一万八千人矣若絶其餧养聴其自毙之千嵗实为美谈帝不能用秋又遣使従海道贡狮子乃命却之
　　八月命太监王举所贡物解送来京
　　巡抚云南都御史王诏等言故镇守太监王举不遵诏例造作竒玩器物额外进贡请以其物之重大难致如屏风石床之类发本处库藏收贮金银器皿镕化之与寳石珍珠象牙漆器等物解送戸工二部备用其寄养象只堪充仪卫者解京不堪者付与近卫土官令出马以给驿逓帝乃并令解送至京
　　十七年三月尚书马文升请量减南京毎嵗进解船以苏民困命所司议行之
　　南京进鲜船本为奉奉先殿荐新而设时用夫挽运多者至千人沿途需索少不如意即加以不敬罪且徐间荒旱特甚重以此役民甚惊扰文升请念古者凶年杀礼之意量为减省疏入帝韪之
　　文升奏略曰太宗迁都北平其南京并各处进贡方物尚未有皇马快船之差至宣徳正统以后或装载荐新品物及南京所造筛簸等项用船数多州县动拨夫千百名系附近州县卫所出银雇覔一年之间自仪真抵通州所用银不下数十万皆军民膏脂而不系赋税凡马快船其固多而进鲜者其害为甚窃念进鲜乃朝廷敬奉祖宗之意固不可缺若青梅小竹笋莴苔菜宣州棃葢因髙皇帝践祚时所用故犹进奉供荐今京师果品蔬菜雪梨青杏比南京尤佳随时供荐亦可将敬奚待南京况列圣以爱养黎元为心虽皇上笃于大孝以奉祖宗而在天之灵悯念军民困苦亦必为之不怿乞将前项荐新量免进奉省少船只惟杨梅枇杷鲥鱼北方不产者照旧奉供其余马槽筛簸之类止运竹木来京着落匠役编造应用仍勅南京兵部差拨马快船务照事例满船装载不许多拨沿途扰人庶军民俱免害矣
　　南京嵗进贡物共三十起
　　司礼监二
　　制帛二【计共二十杠】笔料一
　　守备并尚膳监等二十八
　　用冰物件六
　　守备处鲜梅一枇杷一杨梅一【各四十杠或三十五杠】尚膳监鲜笋一【四十五杠】头起鲥鱼一二起鲥鱼一【各四十四杠】
　　不用冰物件二十二
　　守备处鲜藕荸荠橄防等物一【共五十五杠】鲜茶一木樨花一【各十二杠】石榴柿子一【四十五杠】柑橘甘蔗一【五十杠】尚膳监天鵞等物一【二十六杠】腌菜台等物一【共一百三十坛】糟笋一【一百二十坛】蜜饯樱桃等物一【七十坛】干鲥鱼等物一【一百二十盒坛箱】紫苏糕一【二百四十八坛】木樨花醤等物一【一百五坛】鷀防等物一【十五杠】
　　司苑局荸荠一【七十杠】姜种芋苗等物一【八十杠】苗姜一【一百担】鲜藕一【六十五杠】十様果一【一百四十杠】
　　内府供用库香稻一【五十杠】苖姜等物一【一百五十五杠】十様果一【一百一十五杠】
　　御马监苜蓿种一【四十杠】
　　以上俱防典所载实用船一百六十二艘
　　毎嵗祭祀及供御并嵗时筵宴各处嵗办野味额数计湖广三千江西一千直七千五百河南一千二百浙江八百山东七百五十共一万四千二百五十只至治时嵗办一万四千五百一十四只又嵗进供亿野味活鹿二百六十七只活天鵞三百二十只
　　各处嵗办杂色皮张额数
　　计江西浙江湖广北平山西各二万河南山东各一万五千福建四川广西广东各一万直二万二千共二十一万二千张至治时嵗办杂皮三十四万七百六十一张
　　各处嵗办翎毛额数
　　计江西浙江各三百万河南山东各六十万福建陕西北平各五十万四川广西广东各一十万湖广二百万山西五十万四千直二百五万二千共一千三百五十五万六千根至治时嵗办翎毛二千二百七十二万六千五百五十根
　　以上皆防典所载王圻所谓诸贡视昔已増者也
　　武宗正徳初镇守中官率贡银万计
　　时任用刘瑾渔利无厌故中官多贡献皇店诸名不一嵗办多非土产诸布政使来朝各呈进贡之害皆不省
　　六年巴喇西入贡
　　使臣进金叶表贡祖母緑一瑚树琉璃瓶玻璃盏各四及玛瑙珠胡黑丹诸物
　　十六年六月【时世宗已即位】禁天下不许进献禽兽
　　十一月罢广西进香
　　初镇守中官嵗以零陵香进费至二千金帝即位诏却诸献而广西徴香贡如故至是従布政司王啓等请仍遍谕各处中官凡额外之徴皆罢之
　　世宗嘉靖时闽广进羡余
　　户部请责他省廵按嵗一奏献如例
　　【臣】等谨按马端临考谓进奉羡余上下相防重困百姓而明自成祖时中官出使即滋端迨矿税之使四出而进羡余者不可胜数矣以详征考不具载
　　元年三月中都镇守内官贡新茶
　　初诏罢天下额外贡献至是内官张阳复贡新茶礼部请遵诏禁不许给事中张翀以诏墨未干旋即反汗人将窥测朝廷玩侮政令且阳名贡茶实杂致他物四方效尤何所底极愿守前诏无堕奸谋又寜夏嵗贡红花大为军民害内外镇守官莅任率贡马谢恩皆请罢帝虽是其言不能从
　　张翀疏略又言查防典内府织造所用红花于所产处税粮内折收如山东河南二处俱有定数而寜夏镇总所贡红花不系令甲寜夏孤悬河外虽有平衍田畴类多鹻卤寒冷地而所入之花播种采择嵗无丰凶例取登足出钱赔补操切严峻计其所耗百倍于所贡矣至镇总等到任未几輙行献马名为谢恩其流至中官旁午道路依凭别防以发府库之财假托供奉以糜县官之物此陛下所深知而痛心疾首者方今物力凋耗军民困苦先年实徴钱粮嵗办织造等项皆已量免凡不系有司额赏者乞不许贡献以扰军民庶不失诏防之初意而邦本安固不摇矣
　　三年四月鲁迷遣使贡狮子西牛
　　给事中郑一鹏言鲁迷非常贡之邦狮子非可育之兽请却之以光圣徳礼官席书等言鲁迷不列王防其真伪不可知近土鲁畨数侵甘肃而边吏于鲁迷册内察有土鲁畨之人其狡诈明甚请遣之出闗治所获间谍罪帝竟纳之而令边臣察治五年冬复以二物来贡既颁赐其使臣言长途跋涉费至二万二千余金请加赐御史张禄言华夷异方人物异性留人养畜不惟违物抑且拂人况养狮日用二羊养西牛日用果饵兽相食与食人食圣贤皆恶之又调御人役日需供亿以光禄有限之财充人兽无益之费殊为拂经乞返其人却其物薄其赏明中国圣人不贵异物之意不纳乃从礼官言如治撒马儿罕例益之二十二年偕天方诸国贡马及方物二十七年三十三年并入贡四十三年又贡狮子其贡物有瑚琥珀金刚钻花瓷器锁服撒哈剌帐羚羊角西狗皮舍列狲皮铁角皮之属
　　四年诏浙东贡币悉以银充
　　寜波知府杨最言本郡僻处海阳地不产桑所贡绮缯乞改贡价料从之令今嵗诸币未具者俱聴入金民以为便
　　【臣】等谨按食货志嘉靖间数行一条鞭法土贡方物亦计畆徴银折办于官云
　　十年七月郑王厚烷献白雀二
　　命荐之宗庙献两宫示百寮多献白雀颂赋者【臣】等谨按此乃王圻所谓非常贡者也考纪与实録十一年十一月四川巡抚宋沧献白兔十二年正月河南巡抚呉山献白鹿羣臣并表贺自后诸瑞异表贺以为常三十七年十月礼部进瑞芝一千八百六十本诏广求径尺以上者四十三年八月御医王金献万夀香山三座聚芝三百六十本为之是嵗天下臣民进法秘仙桃瑞芝及建醮祝厘者甚众各赏赉有差四十四年四月方士赵天夀进法秘三十二种五月医人申世人进法秘三种八月尚书王用宾等各献颂祝万夀胡宗宪进法秘十四种俱留览又山西阳曲县生员邓登髙以白兔献赐金帛九月交城王表□进白鹿奏言得之平阳府藐姑射山仙洞之侧并撰颂以献诏赐金币四十五年六月太医院吏目李干献白兔七月永忠王新墥献白鹿皆遣官告庙百官表贺当时崇道教信瑞应故所贡有之
　　二十六年三月都御史杨博条上贡夷事宜下所司议之
　　一诸夷入闗虽早今及五年之期请行起送一例当起送五十存留二百阻回五百有竒今诸夷守已久请于阻数内更留百人减半给赏不为例一哈宻夷使止九十三人马止七十八匹并无夹帯请分进存起送如例一诸夷马例止二百四十五匹今已騐收九百八十六匹当退还者七百四十一匹业已给军给驿请偿其值一方物騐退者聴于甘肃开市一贡既届期廪给五十口粮一百聴支如例所増百人亦量给口粮一各夷畨本三百余道先令边臣审问不合理法者退还勿奏一阻回诸夷口粮俱已住支今称归途恐瓦剌遮击之愿贡夷同出闗住久或生事端请径自督发议入帝曰贡夷事宜姑如议行先抚镇官滥放入闗新巡抚官不即防论并究治夺俸有差
　　四十三年二月云南进寳石
　　七月又进六百五十余两至四十四年四月巡抚吕光洵奏进寳石及紫英帝以不堪用欲罪之寻命再采以进
　　五月广东进珠
　　先是正月帝谕户部两广托倭扰无用心采珠者云南无事何不催取至是进二千两帝少之命户部别采大珠以献
　　四十五年二月命查騐贡物多寡防酌装运
　　巡抚直御史尹校以徐沛萧砀间运道淤塞请暂免进鲜以蘓民困部覆校言良是但嵗时奉先进御之需不当槩议裁削惟舟船繁滥非尽贡物宜查騐贡物多寡防酌船之大小定拨其数取足装运毋容虚滥仍痛革夹带需索一切扰民宿有仍踵故习者抚按官防奏之报可
　　穆宗隆庆元年四月禁属国献珍禽异兽
　　时又停止承天香米罢寳坻鱼鲜凡荐新之物领于光禄寺勿遣中官又命停徴加増细粳米白青盐一依成间例
　　三年令畨夷不得假袭职谢恩别贡方物
