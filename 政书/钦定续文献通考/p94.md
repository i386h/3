<!-- { "loadSidebar": true } -->
　　九月命夀州邓州凤翔府等处皆置至海陵正隆四年正月罢凤翔府唐邓颍蔡巩洮等州并胶西县所置者而専置于泗州寻伐宋亦罢之世宗大定四年以尚书省奏复置泗夀蔡唐邓颍宻凤翔秦巩洮诸场十七年二月谕宰臣曰宋人喜生事背盟或与达实交通【谓西辽耶律达实】恐枉害生灵不可不备其陜西沿边场可止留一处余悉罢之令所司严察奸细承安三年宋界诸场以伐宋皆罢泰和八年八月以与宋和宋人请如旧置之遂复置于唐邓夀泗息州及秦凤之地
　　【臣】等谨按皇统二年即宋髙宗绍兴十二年也是年五月亦置淮西京西陜西诸路场正隆四年即绍兴二十九年也是年二月亦罢沿边场存其在盱眙者葢宋金场置罢大畧皆遥相应云
　　海陵正隆五年八月命货务起赴南京
　　金史地理志曰海陵贞元元年更号汴京为南京府三一曰开封有药市四场
　　世宗大定七年禁秦州场不得卖米面及羊豕之腊并可作军器之物入外界
　　至宣宗贞祐元年秦州场为宋人所焚二年陜西安抚副使乌库哩珠复开设之
　　金史完顔弼曰乌库哩珠置秦州场弼为陜西路统军使以擅置移文问之珠曰近日入见许山外从宜行事秦州自宋兵焚荡场几一年矣今既安帖复宜开设彼此获利嵗收以十万计对境天水军移文来请如俟报可实虑后时弼奏其事宰臣以扬珠虽擅举而无违失苟利于民専之亦可帝曰朕固尝许其从宜也
　　十三年正月寛场误犯边界罪
　　尚书省奏南客车俊等因场贸易误犯边界罪当死帝曰本非故意可免罪发还毋令彼国知之恐复治其罪
　　二十一年十二月禁夀州场受分例
　　食货志曰分例者商人贽见场官之钱币也
　　章宗明昌二年七月修泗州等处场
　　尚书省以泗州场自前闗防不严遂奏定从大定五年制官为増修舍屋倍设防禁委场官及提控所拘以提刑司举察惟东胜静庆州来逺军者仍旧余皆修完之
　　承安二年秦州非子场复置于保安兰州
　　食货志曰泗州场大定间嵗获五万三千四百六十七贯承安元年増为十万七千八百九十三贯六百五十三文宋亦嵗得课四万三千贯秦州非子城场大定间嵗三万三千六百五十六贯承安元年嵗获十二万二千九十九贯又兴定元年集贤谘议官吕鉴言尝监息州场每场获布数千疋银数百两兵兴之后皆失之
　　三年十月开场于锡喇努寻定见钱入外界罪从行枢宻院奏也先是九月行枢密院奏萨察等告开场拟于锡喇努安置许自今年十一月贸易寻定制随路场若以见钱入外界与外人交易者徒五年三斤以上死
　　宣宗贞祐三年七月议聴场互市用银计数税之时共议于帝前帝曰如此是公使银入外界也平章穆延尽忠知政事乌库哩徳升曰赏赐之用莫如银绢而府库不足以给之互市虽有禁而私易者自如若税之则敛不及民而用自足平章珠格高琪曰小人敢犯法不行耳况许之乎今军未息而产银之地皆在外界不禁则公私指日罄矣帝曰当熟计之
　　兴定二年四月侍御史完顔苏哷请宣谕高丽复开互市从之
　　时参知政事伊尔必斯贷粮高丽不应輙以兵掠其境诏遣人往谕使知兴兵非上国意故蘓哷有此请金史完顔苏哷曰苏哷言臣近请宣谕高丽复开互市事若令行省遣谕之不过隣境领受恐中间不通于高丽无由知朝廷本意彼世为藩辅未尝阙礼如遣信使明持恩诏谕之贷粮开市二者必有一济茍俱不从则其曲在彼然后别议图之可也帝是其言
　　元世祖中统元年四月置互市于涟水军禁私商不得越境犯者死
　　七月又立互市于颍州涟水光化军
　　【臣】等谨按是年即宋理宗景定元年也时贾似道当国称臣纳币而帝以初立内难未宁故设为互市以通和好焉
　　二年五月申严沿边军民越境私商之禁私贩马匹者死
　　八月宋私商七十五人入宿州议置于法诏宥之还其货聴场贸易仍檄宋边将还北人之留南者
　　七月于高丽鸭緑江西立互市
　　从巴尔斯岱尔请也至次年正月罢高丽互市诸王塔齐尔请置之不从
　　三年三月获私商南界者四十余人命释之
　　十月中书省奏与宋互市庶止私商及复逋民之防于宋者且觇涟海二州不允
　　四年五月以礼部尚书马伊济贝兼领颍州光化互市至元元年正月罢南边互市申严贩马越境私商之禁五月释宋私商五十七人给粮遣归其国二年三月罢南北互市括民间南货官给其直九年十二月遣宋议互市使者南归
　　十一年正月立建都宁逺都防府兼领互市监
　　十二年二月议以中统钞易宋交防并发蔡州盐贸易药材
　　十三年四月南商贸易京师者无禁
　　十四年四月置场于碉门黎州与吐番贸易
　　是年立泉州等处市舶司
　　帝既定江南凡隣海诸郡与番国往还互易舶货者其货以十分取一粗者以十五分取一以市舶官主之其发舶回帆必着其所至之地验其所易之物给以公文为之期日大抵皆因宋旧制而为之法至是始立市舶司一于泉州令孟古岱领之立市舶司三于庆元上海澉浦令福建安抚司杨发督之毎嵗招集舶商于番邦博易珠翠香货等物及次年回帆依例抽解然后聴其货卖时客船自泉福贩土产之物者其所徴亦与番货等上海市舶提控王楠以为言于是定双抽单抽之法双抽者番货也单抽者土货也元史刑法志曰诸舶商大船给公验小船给公凭每大船一带柴水船八橹船各一验凭随船而行或有验无凭及数外夹带即同私贩犯人杖一百七船物并没官内一半付告人充赏公验内批写货物不实及转变渗泄作同漏舶法舶司官吏容隠断罪不叙
　　十五年十一月诏谕沿海官司通日本国人市舶是年八月诏行中书省索多蒲夀庚等曰诸番国列居东南岛屿者皆有慕义之心可因番舶诸人宣布朕意诚能来朝朕将宠礼之其徃来互市各从所欲至是复有是诏至二十九年六月日本来互市风壊三舟惟一舟达庆元路十月至四明求互市舟中甲仗皆具恐有异图诏立都元帅府令哈喇岱将之以防海道
　　【臣】等谨按宋史瀛国公纪初蒲夀庚提举泉州舶司擅番舶利者三十年景炎元年十一月端宗欲入泉州诏抚夀庚而夀庚有异志及舟至泉夀庚来谒请驻跸张世杰不可或劝世杰留夀庚则凡海舶不令自随世杰不从纵之归既而舟不足乃掠其舟并没其资夀庚乃怒杀诸宗室及士大夫与淮兵之在泉者十二月遂以城降元又考元世祖纪至元十五年【即宋景炎三年】三月诏孟古岱索多蒲夀庚行中书省事于福州镇抚平海诸郡故至八月复诏之如此此蒲夀庚畔宋入元之始末也
　　十八年九月诏商贾市舶物货已经泉州抽分者诸处贸易止令输税
　　十九年令以钱易海外金珠货物
　　用中书左丞耿仁言以钞易铜钱令市舶司以钱易海外金珠货物仍聴舶户通贩抽分十月泉州市舶司孟古岱言舶商皆以金钱易香木于是下令禁之惟铁不禁
　　二十年六月定市舶抽分例舶货精者取十之一粗者取十之五
　　二十一年设市舶都转运司于杭泉二州
　　官自具船给本选人入番贸易诸货其所获之息以十分为率官取其七所易人得其三凡权势之家皆不得用己钱入番为贾犯者罪之仍籍其家产之半其诸番客旅就官船买卖者依例抽之
　　九月并市舶入盐运司立福建等处盐课市舶都转运司
　　至二十二年正月又诏立市舶都转运司六月又省市舶司入转运司二十三年八月以市舶司泉府司十一月改广东转运市舶提举司为盐课市舶提举司十二月复置泉州市舶提举司二十四年闰二月改福建市舶都转运司为都转运盐使司
　　【臣】等谨按食货志云二十二年并福建市舶司入于盐运司改曰都转运使领福建漳泉盐货市舶考元典章又作二十三年三月合并市舶转运司俱与纪异
　　罢禁海商
　　二十三年正月禁赍金银铜钱越海互市
　　二十四年四月发新钞十一万六百锭银千五百九十三锭金百两付江南各省与民互市
　　从江淮行省叅政实都请也
　　二十五年禁广州官民毋得运米至占城诸番出粜四月从行泉府司沙布鼎乌玛喇请置镇抚海船千戸所市舶提举司
　　二十六年正月江淮行省平章沙木斯鼎上市舶司嵗输珠四百斤金三千四百两诏贮之以待贫乏者闰十月江西宣慰使胡頥孙援沙布鼎例请至元钞千锭为行泉府司嵗输珍异物为息从之
　　二十八年六月禁防古人往回回地为商贾者
　　二十九年闰六月回回人和卓穆蘓售大珠帝以无用却之
　　二十九年六月禁两浙广东福建商贾航海者
　　以征哇故暂禁之俟舟师已发后从其便时伊克黙色又招其濒海诸国皆遣使者来附亦以禁商泛海留京师及三十一年十月弛商禁皆遣还其国
　　十一月命市舶验货抽分
　　中书省定抽分之数及漏税之法凡商旅贩泉福等处已抽之物于本省有市舶之地卖者细色于二十五分之中取一粗色十分之中取一免其输税其就市舶司买者止于卖处收税而不再抽漏舶货物依例断没
　　三十年四月定市舶抽分杂禁
　　行大司农燕公楠翰林学士承防留梦炎言泉州上海澉浦温州广东杭州庆元市舶司凡七所上海等皆十五取一独泉州三十分取一自今诸处宜悉依泉州为定制从之仍以温州市舶司并入庆元杭州市舶司并入税务凡金银铜鐡男女并不许私贩入番行省行泉府司市舶司官每年于回帆之日皆前期至抽解之所以待舶船之至先封其堵以次抽分违期及作者罪之
　　刑法志曰诸市舶金银铜钱铁货男女人口丝棉段疋销金绫罗米粮军器等不得私贩下海违者舶商船主纲首事头火长各杖一百七船物没官有首告者以没官物内一半充赏亷访司常加纠察诸市舶司于回帆物内三十分抽税一分輙以非理受财者计以枉法论番国遣使奉贡仍具贡物报市舶司称验若有夹带不与抽分者以漏舶论海门镇守军官輙与番邦回舶头目等人通情渗泄舶货者杖一百七除名不叙
　　【臣】等谨按元典章载是年八月所定市舶则法二十二条除元史食货刑法二志撮其大要外一权要富户兴贩舶船恃势欺隠被人首告防没治罪即于钱物内以三分之一充赏一所司官员勒令舶商帯货取利作者被人首告纠断如前例一僧道伊噜勒昆达实密过番兴贩一例抽分一冬汛北风发时请令公据公凭明填所往何处不许越过他国至次年夏汛南风回帆止赴元舶司抽分不许越投他处一大小船所领公验公凭各在船随行违者即是私贩许诸人告捕给赏断罪一番船南船请给公騐公凭或回帆有被风遭刼事故须往官司陈騐得实方许销元给凭騐字号如妄称者依例断罪一海商自番国及海南买贩物货虽赴市舶抽分而在船巧为藏匿者即断如漏舶一舶商梢水人等趂办课程应优恤其家所在有司除免杂役一舶商开船市舶司轮差正官一员亲行检视各无违带之物方许开洋并附蛓之
　　九月立海北海南博易提举司税依市舶司例
　　三十一年【时成宗已即位】诏有司勿拘海舶聼其自便
　　成宗元贞元年闰四月诏禁行省行泉府司抽分市舶船货而同匿其珍细者
　　又以舶船至岸隠漏物货者多命就海中逆而阅之
