<!-- { "loadSidebar": true } -->
　　泰定帝泰定元年四月庚辰以风烈月食地震手诏戒饬百官十二月庚申奉元路同州地震有声如雷是年六月车驾在上都先是以灾异诏百官集议中书平章政事张珪与枢宻院御史台翰林集贤两院官议言前宰相特们徳尔专政十年群邪并进如逆贼特克实之徒名为义子实其腹心终以遗患搆成弑逆其子索诺木亲与逆谋今复回给所籍家产其诸子尚在京师夤縁再入宿卫宜仍籍家产窜其子孙以惩大奸诸王谙达布哈博啰伊噜音特穆尔库鲁克布哈等弑逆之党天地不容宜诛之以谢天下辽王托克托居镇辽东国家有变报复讐忿杀亲王妃主百余人分其羊马畜产残忍骨肉今不之罪乃复厚赐放还臣恐国之纪纲由此不振况今死者含寃感伤和气宜夺削其爵土置之他所以彰天威武备卿济兰前太尉布哈诈称奉防令鹰师强收郑国寳妻噶哈刑曹逮鞫服实竟原其罪纵恶如此何以为政成宗以来贾胡中卖寳石之弊分珠寸石售直数万以经国有用之寳而易此不济饥寒之物皆时贵与鄂拓克中寳之人妄称呈献冒给回赐髙其直且十倍蚕蠧国财暗行分用请禁止之自古圣君惟诚于治政可以动天地感鬼神初未尝徼福于僧道也至元三十年醮祠佛事之目止百有二大徳七年再立功徳使司积五百有余今年一增其目明年即指为例已倍四之三矣比年佛事愈繁享国不永致灾愈速事无应验断可知矣宜罢功徳使司及累朝忌日醮祠佛事名目止令宣政院主领修举余悉停罢游惰之徒妄投宿卫部属及宦者女红太医隂阳之属不可胜数耗国损民宜如世祖时支请之数给之余悉简汰库特齐牧养马驼嵗有常法宜如大徳团槽之制所赐诸王公主驸马及百官宦者之田悉拘还官其僧道典买民田及民间所施产业宜悉役之左右之臣非有功勲劳效着明实迹不加赏赐请皆着为令凡数千言词甚切至帝终不能从
　　三年十二月丁亥宁夏路地震如雷发自西北连震者三【三纪作四】　四年三月癸夘和宁路地震如雷八月巩昌通渭县山崩碉门地震有声如雷鳯翔兴元成都陜州江陵等郡地同日震九月壬寅宁夏地震十一月辛夘冀宁路阳曲县地震　致和元年七月辛酉朔宁夏地震己夘大宁路地震十月【时文宗已即位】壬寅大宁路又震【臣】等谨按王圻续通考载文宗天厯元年二月合肥县地震十月大宁路地震考帝纪天厯改元即在泰定帝之致和元年九月十三日其年二月并无合肥地震事若十月之大宁地震则当系于致和不必重见也
　　文宗至顺二年四月庚戍真定陟县地一日五震或三震月余乃止
　　【臣】等谨按五行志庚戌作丁亥考文宗纪前为戊申后甲寅则志之讹也故从纪若纪称真定武陟县地震逾月不止以地理志考之真定路有陟县武陟则属怀庆路乃纪之讹也故从志
　　三年四月戊申大宁路地震五月戊寅京师地震有声八月己酉陇西地震九月丁丑夜京师地震有声【臣】等谨按三年志作四年讹也续通鉴纲目既书三年秋八月京师陇西地震九月地震又书四年夏五月京师地震盖兼采纪志而王圻续通考复兼采纪志与纲目重叠书之不知三年十月庚子宁宗即位十一月壬辰崩四年六月己巳顺帝遂即位改为元统元年尔时并无地震事也
　　顺帝元统元年十一月癸夘安庆潜山县地震十二月饶州徳兴县余干乐平二州地震　二年五月信州地震八月辛未京师地震　至元元年十一月壬寅兴国路地震十二月丙午安庆路地震所属宿松太湖潜山三县同时俱震庐州蕲州黄州亦如之是月饶州地亦震　二年正月乙丑宿松地震　三年八月壬午京师地大震凡六日癸未河南地震
　　京师震时太庙梁柱裂各室墙壁皆坏压损仪物文宗神主及御床尽碎西湖寺神御殿壁仆压损祭器自是累震至丁亥方止所损人民甚众戊子修理文宗神主并庙中诸物
　　【臣】等谨按五行志载三年八月辛亥夜京师地震壬午又大震考顺帝纪是年七月有庚戍太白昼见壬子车驾幸乾元寺事计自辛亥至壬午越三十余日是志之讹也
　　四年二月乙酉奉圣州地震八月辛未宣徳府地大震丙子京师地震日二三次至乙酉乃止
　　先是正月丙申以地震赦天下至八月癸未又以地震改宣徳府为顺宁府奉圣州为保安州
　　【臣】等谨按五行志载三年八月顺州龙庆州及怀来县皆以辛巳夜地震坏官民房舍伤人及畜牧宣徳府亦如之遂改为顺宁是未核宣徳之地震改名乃在四年也又载四年春保安州及瑞州路新昌州地震七月己酉保安州地大震八月宻州安邱县地震此又奉圣所以改名之故而纪之互异处亦多矣
　　至正元年二月己未汴梁路地震　二年四月辛丑冀宁路平晋县地震声如雷裂地尺余民居皆倾十二月己酉【志作乙酉】京师地震　三年二月钧州新郑宻县地震十二月胶州及属邑髙宻地震　四年八月莒州防隂县地震十二月东平路东阿阳谷平隂三县及汉阳地震　五年正月蓟州地震所领四县及东平汶上县亦如之十二月乙丑镇江地震　六年二月益都路益都昌乐夀光三县潍州北海胶州即墨县地震三月髙苑县地震坏民居九月戊子【志作戊午】邵武地震翌日地中有声如鼓夜复如之　七年二月益都临淄临朐潍州之昌邑胶州之髙宻济南之棣州地震三月东平路东阿阳谷平隂三县地震河水动摇五月临淄地又震七日乃止十一月镇江丹阳县地震　九年六月台州地震十年冀宁徐沟县地震　十一年四月冀宁路汾忻
　　二州文水平晋榆次夀阳四县晋宁之榆社怀庆河内修武二县及孟州皆地震声如雷【圯房屋压死者甚众】八月丁丑中兴路公安松滋枝江三县峡荆门二州地震　十二年二月丙戌霍州灵邱县地震三月【志作闰三月丁丑】陜西地震
　　时庄浪定西静宁防州尤甚移山湮谷陷没庐舍有不见其迹者防州公防墙圯得弩五百余张长丈余短者九尺人莫能开挽改定西为安定州防州为防宁州
　　十三年三月庄浪定西静宁防州地震　十四年四月癸巳朔汾州介休县地震泉涌七月孝义县地震十一月宁国路地震所领宁国旌徳二县亦如之淮安路海州地震十二月己酉绍兴地震　十五年六月丁丑冀宁保徳州地震　十六年正月蓟州地震凡十日所领四县亦如之六月雷州地大震　十八年二月乙亥冀宁临州地震五月益都地震　十九年五月甲午庆元地震　二十年二月延平顺昌县地震　二十二年三月南雄路地震　二十三年十二月丁巳台州地震二十五年十月壬申兴化路地震有声如雷　二十六年三月海州地震如雷六月壬子朔汾州介休县地震七月辛巳朔【志作辛亥】冀宁路徐沟县石忻临三州汾之孝义平遥二县同日地震是月河南府巩县地震　二十七年五月山东地震十月丙辰福州地震十二月庚午又震有声如雷　二十八年六月庚子朔冀宁文水徐沟三县汾州孝义介休三县临州保徳州隰之石楼县及陜西皆地震十月辛巳陜西地又震
　　明太祖洪武四年正月己丑巩昌临洮庆阳地震　五年四月戊戌梧州府苍梧贺州恭城立山等处地震六月癸夘太原府阳曲县地震七月辛亥又震壬戌京师地震八月癸未太原府徐沟县西北空中有声地震凡三日戊戌阳曲又震九月壬戌又震者再十月戊寅辛夘复震【是年阳曲地凡七震】　八年七月戊辰京师地震十二月戊子又震　十一年四月乙巳宁夏地震坏城垣　十三年十二月甲戌福州府广州府河州地震　十九年六月辛丑云南地震十一月己夘复震有声　二十三年正月庚辰山东地震
　　【臣】等谨按五行志又称自六年至十四年阳曲地复八震不记月日应从附録
　　惠帝建文元年三月甲午京师地震
　　成祖永乐元年十一月甲午北京地震山西宁夏亦震二年十一月癸丑京师济南开封并震有声　六年
　　五月壬戌京师地震　十一年八月甲子京师地震十三年九月壬戌北京地震　十四年九月癸夘北京地震　十八年六月丙午北京地震　二十二年六月壬申南京地震
　　仁宗洪熙元年二月戊午六安卫地震凡七日【是嵗南京地震凡四十有三】
　　宣宗宣徳元年七月癸巳京师地震有声自东南迄西北【是嵗南京地震者九】　二年春南京地屡震　三年南京地屡震　四年两京地震　五年正月壬子南京地震辛酉又震
　　英宗正统三年三月己亥京师地震庚子又震甲辰又震者再　四年六月乙未复震八月己亥又震　五年十月庚午朔兰州庄浪地震十日十月十一月屡震【壊城堡庐舍压死人畜】　十年二月丁巳京师地震
　　景帝景泰二年七月癸丑京师地震　三年南京地震五年十月庚子京师地震有声起西迄东南
　　英宗天顺元年十月乙巳南京地震
　　宪宗成化元年四月甲申钧州地震二十三日乃止三年四川地屡震五月壬申宣府大同地震冇声威逺朔州亦震【坏墩台墙垣压伤人】　四年八月癸巳京师地震有声十二月戊戌湖广地震　五年十二月丙辰汝宁武昌汉阳岳州同日地震　六年正月丁亥河南地震是年湖广亦震　十年四月壬午鹤庆地震九月己巳自寅至申复十五震【壊廨舍民居伤人畜】十月丁酉灵州大沙井驿地震有声如雷【自后昼夜屡震】十一月甲寅一日十一震【城堞房屋多圮】十二年正月辛亥南京地震十月辛巳京师地震
　　十三年正月己巳凤阳临淮地震有声闰二月癸卯临洮巩昌地震四月戊戌甘肃地裂又震有声榆林凉州亦震宁夏大震声如雷【城垣崩坏者八十三处】甘州巩昌榆林凉州及沂州剡城滕费峄等县同日俱震九月甲戌京师地三震　十四年六月广西太平府地震至八月乙巳凡七震七月四川盐井卫地连震【廨宇倾覆人畜多死】　十六年八月丁巳四川越巂卫一日七震越数日连震　十七年二月甲寅南京凤阳庐州淮安扬州和州兖州及河南州县同日地震五月戊戌直蓟州遵化县地震六月甲辰又震日三次永平府及辽东宁逺卫亦三震十七年二月初十日礼部奏南京江北同日地震考之传记地动千里有大灾又云春动者歳凶二月动者水灾今所动不止千里况南京凤阳皆祖宗根本之地宜行各处守臣理寃抑恤孤寡以消变异广储蓄省费用以备凶荒濬河渠筑河堤以防水患从之
　　二十年正月庚寅京师及永平宣府辽东皆震宣府地裂【天寿山宻云古北口居庸关城垣墩堡多摧人有压死者】五月甲寅代州地七震二十一年二月壬申泰安地震三月壬午朔复震声
　　如雷后四日复微震癸巳乙未庚子连震四月癸未巩昌府固原卫及兰河洮岷四州地俱震有声癸巳蓟州遵化县地震有声越数日复连震【城垣民居有頽仆者】五月壬戌京师地再震九月丙辰廉州梧州地震有声连震者十六日十一月丙寅京师地震　二十二年九月辛亥成都地日七八震俱有声次日复震
