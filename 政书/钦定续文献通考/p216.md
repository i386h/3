<!-- { "loadSidebar": true } -->
　　外卫各统于都司行都司或留守司率世官或有流官凡袭替陞授优给优养及属所军政掌印佥书报都指挥使司达所都督府移兵部毎嵗抚按察其贤否五嵗一考选军政废置之凡管理卫事惟属掌印佥书不论指挥使同知佥事考选其才者充之分理屯田騐军营操巡捕漕运备御出哨入卫戍守军噐诸杂务曰见任管事不任事入队曰带俸差操征行则率其属听所命主帅调度
　　所千戸所正千户一人副千户镇抚各二人
　　其属吏目一人所辖百户所凡十共百户十人总旗二十人小旗百人
　　其守御千户所军民千户所设官并同凡千户一人掌印一人佥书曰管军千户百户有试有实授其掌印恒以一人兼数印凡军政卫下于所千戸督百户百户下总旗小旗率其卒伍以听令镇抚无狱事则管军百户缺则代之其守御千戸所不于卫而自达于都司凡卫所皆都司而都司又分五军都督府【浙江山东辽东都司左军都督府　陜西四川广西云南贵州都司陜西四川行都司右军都督府　中都留守司河南都司中军都督府兴都留守司湖广福建江西广东都司湖广福建行都司前军都督府　大宁万全山西都司山西行都司后军都督府】
　　明初置千户所设正千户副千户镇抚百户又立各万戸府设正万户副万户知事照磨寻以名不称实遂罢万戸府而设指挥使及千户等官覈诸将所部有兵五千者为指挥使千人者为千户百人者为百户五十人为总旗十人为小旗【洪武二年置刻期千户所选能疾行者二百人以百户领之】七年申定卫所之制先是内外卫所凡一卫统十千戸一千户统十百户百户领总旗二总旗领小旗五小旗领军十至是更定其制每卫设前后中左右五千户所大率以五千六百人为一卫一千一百二十人为一千户所一百一十二人为一百户所每百户所设总旗二人小旗十人二十年始命各卫立掌印佥事专职理事以指挥使掌印同知佥事各领一所士卒有武艺不娴噐械不利者皆责所领之官二十三年又设军民指挥使司军民千戸所计天下内外卫凡五百四十有七所凡二千五百九十有三自卫指挥以下其官多世袭其军士亦父子相继为一代定制
　　诸府官
　　【臣】等谨按马端临考有京尹留守都厢郡太守尉丞等官今以留守详留守司门都厢详镇戍闗市等官门余从各史志辑録如左
　　宋南渡后置临安府尹有知通签推判官
　　府旧为杭州领浙西兵马钤辖建炎三年诏改为临安府其守臣令带浙西同安抚使时置帅在镇江府绍兴驻驆临安遂正称安抚使置知府一人通判二人签书节度判官公事节度推官观察推官观察判官録事防军左右司理防军司户司法参军各一人本府掌畿甸之事籍其户口均其赋役颁其禁令城外内分南北左右厢各置厢官以听民之讼防【厢官许奏辟京朝官亲民资序人充后以臣僚言罢城内两厢官惟城外置焉】分使臣十人以缉捕在城盗贼立五酒务置监官以裕财分六都监界分差兵一百四十八铺以巡防烟火置两总辖承就御前朝防文字凡衔寳御批实封有所收索则供进凡省台寺监监司符牒及管下诸县及仓等申到公事则受而理之凡大礼及国信随事应办祠祭共其礼料防聚陈其幄帟人使徃来办其舟楫皆先期饬于有司领县九分士戸仪兵刑工六案内戸案分上中下案外有免役案常平案上下开折司财赋司大礼局国信司排办司修造司各治其事孝宗乾道七年皇太子领尹事置少尹一人日受民词以白太子间日率僚属诣宫禀事置判官二人推官三人九年皇太子解尹事临安府知通签判推判官并依旧置既据保义郎赵礼之状临安府依条合置兵马监押一人经任监当四人初任监当阙一人昨皇太子领府尹更不差注今既辞免乞将宗室添差员阙依旧从之淳熈三年诏罢备摄官惟缉捕使臣十二人听差使六人许令辟置宁宗嘉泰四年诏临安府添差不厘务总管路钤二十人州钤辖路分都监副都监二十人正副将十五人安抚司凖备将领十五人州都监以下十人共以八十人为额寻减总管路钤五人开禧三年复省罢总管路分共六人【臣】等谨按宋史职官志又载河南应天府官有收尹少尹司録戸曹法曹士曹尹以下掌同开封府尹阙则置知府事一人【以郎中以上充二品以上曰判府次府及节度州凖此】通判一人【以朝官充】判官推官各一人【或以京朝官签书】使院牙职左右军巡悉同开封而主典以下差减其数户曹通掌府院户籍考课税赋法曹専掌谳议士曹或防叙起家不常置【诸州府同至道初罢司理院州置司士取官吏强慢者为给簿尉奉】助教有特恩而受者不厘务盖指南渡以前言之故马端临考亦畧而不详又有次府牧尹少尹司録戸曹法曹士曹司理文学助教牧尹以下所掌并同开封【真宗大中祥符八年以楚王为兴元牧其后又为京兆江陵牧自余无为者】尹阙则知府事一人【以朝官及刺史以上或诸司使充】通判一人【以京朝官充太祖干徳初置统冶军州之政事得専达与长史均礼大藩或置两人户少事简有不置者正刺史以上州知州虽小处亦特置】使院牙执事并同前不知马端临考何以不载特附録于此
　　辽南靣大蕃府官有知府事同知府事府判官
　　辽史百官志止载黄龙兴中两府有之
　　金诸府【谓非兼总管府事者其兼领总管府者已详都总管门】尹同知少尹各一人府判一人掌纪网众务分判吏户礼案事专掌通检推排簿籍推官一人掌同府判兵刑工案事又有知法一人
　　元散府【其大路都总管府即京尹之职已详都总管门】达噜噶齐一人知府或府尹一人领劝农鄂啰与路同同知判官推官知事提控案牍各一人
　　所在有诸路及宣慰司行省者有直省部者有统州县者有不统州县者其制各有差等
　　诸州【世祖中统五年并立州县未有差等至元三年定一万五千戸之上者为上州六千户之上者为中州六千户之下者为下州江南既平二十年又定其地五万户之上者为上州三万戸之上者为中州不及三万户者为下州于是升县为州者四十有四县户虽多附路府者不改】上州达噜噶齐尹同知判官中下州达噜噶齐知州同知判官兼捕盗之事防佐官上州知事提控案牍各一人中州吏目提控案牍各一人下州吏目一人【或二人】
　　诸军唯邉逺之地有之各统属县其设官如下州明顺天府府尹府丞治中各一人通判六人推官儒学教授训导各一人其属经歴司经歴知事照磨所照磨检校各一人所辖宛平大兴二县知县各一人县丞二人主簿无定员典史司狱司司狱都税司大使副使各一人宣课司【凡四正阳门外正阳门张家湾卢沟桥】税课司【凡二安定门外安定门】各大使税课分司【凡二崇文门徳胜门】各副使一人递军所批騐所各大使各一人
　　府尹掌京府之政令宣化和人劝农问俗均贡赋节征徭谨祭祀阅实户口紏治豪强隠恤穷困疏理狱讼务知百姓之疾苦嵗立春迎春进春祭先农之神月朔望早朝奏老人坊厢听宣谕孟春孟冬率其僚属行乡饮酒礼凡勲戚家人文引毎三月一奏市易平其物价遇内官监征物料虽有印信揭帖必补牍靣奏若天子耕耤行三推礼则奉青箱播种于后礼毕率庶人终畆府丞贰京府兼领学校治中防理府事以佐尹丞通判分理粮储马政军匠薪炭河渠堤涂之事推官理刑名察属吏二县职掌如外县以近涖辇下故品秩特优
　　顺天府即旧北平府洪武二年置北平行省九年改为北平布政司皆以北平为防府永乐初改为顺天府十年升为府尹设官如应天府【顺天府通判旧六人内一人管粮一人管马一人清军一人管匠一人管河一人管柴炭嘉靖八年革管河管柴炭二人万厯九年革清军管匠二人十一年复设一人兼管军匠】
　　应天府府尹府丞治中各一人通判二人推官一人经歴知事照磨检校各一人
　　洪武三年改应天府知府为府尹赐银印
　　府知府一人同知通判无定员推官一人其属经歴司经歴知事照磨所照磨检校司狱司司狱各一人【所辖别见】知府掌一府之政宣风化平狱讼均赋役以教养百姓每三嵗察属吏之贤否上下其考以达于省上吏部凡朝贺吊祭视布政使司直府得专达凡诏赦例令勘劄至谨受之下所属奉行所属之政皆受约束于府剂量轻重而令之大者白于抚按布按议允乃行凡賔兴科贡提调学校修明祀典之事咸掌之若籍帐军匠驿递马牧盗贼仓库河渠沟防道路之事虽有专官皆总领而稽覈之同知通判分掌清军巡捕管粮治农水利屯田牧马等事无常职【各府所掌不同如延安延绥同知又兼牧民余不尽载】无定员【邉府同知有増至六七员者】推官理刑名賛计典【各府推官洪武三年始设】经歴照磨检校受发上下文移磨勘六房宗卷
　　明初改诸路为府洪武六年分天下府三等粮二十万石以上为上府二十万石以下为中府十万石以下为下府七年减北方府州县官三百八人十三年选国子学生二十四人为府州县官六月罢各府照磨二十七年复置自宣徳三年弃交阯布政司计天下府凡一百五十有九
　　州知州一人同知通判无定员【里不及三十而无属县裁同知判官有属县裁同知】其属吏目一人【所辖别见】
　　知州掌一州之政凡州二有属州有直州属州视县直州视府而品秩则同同知判官俱视其州之事繁简以供厥职计天下州凡二百三十有四诸县官
　　宋宁宗嘉定十二年诏两经作令满替者实歴九考有政声无过犯举员及格改官人特免再作知县许受签判彧干官以当知县履歴
　　县丞【详马端临考】主簿【凡批销必亲书押不许用手记仍不许差出以防销注】尉【嘉定十三年诏极邉县尉获盗酬赏班改咸以二人为额】
　　辽县官有令丞主簿尉
　　辽史百官志曰五京诸州属县见地理志
　　金赤县【谓大兴儿平】令一人掌养百姓按察所部宣导风化劝课农桑平理狱讼捕除盗贼禁止游惰兼管常平仓及通检推排簿籍总判县事丞一人掌贰县事主簿一人掌同县丞尉四人专巡捕盗贼余县置四尉者同此次赤县【又曰剧县】令丞主簿尉各一人诸县设官同
　　凡县二万五千户以上为次赤为剧二万以上为次剧在诸京倚郭者曰京县自京县而下以万户以上为上三千户以上为中不满三千为下中县而下置丞以主簿与尉通领巡捕事下县则不置尉以主簿兼之
　　金史百官志曰宣宗兴定元年行辟举县令法以六事考之一曰田野辟二曰户口増三曰赋役平四曰盗贼息五曰军民和六曰词讼简六事俱备为上等升职一等兼四事者为中等减二资歴其次为下等减一资歴否则为不称截罢而降之平常者依本格
　　元诸县【至元三年合并江北州县六千户之上者为上县二千户之上者为中县不及二千户者为下县二十年又定江淮以南三万户之上者为上县一万户之上者为中县一万户之下者为下县】上县达噜噶齐尹丞簿尉各一人典史二人中县不置丞余悉如上县之制下县置官如中县民少事简之地则以簿兼尉后又别置尉尉主捕盗之事别有印典史一人宛平县达噜噶齐尹各一人丞主簿各三人尉一人典史三人
　　大兴县达噜噶齐尹丞各一人主簿二人尉一人典史三人
　　至元十一年置宛平治大都丽正门以西大兴治大都丽正门以东
