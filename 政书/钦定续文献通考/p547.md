<!-- { "loadSidebar": true } -->
　　太宗孝武惠文皇帝讳徳光字徳谨小字耀库济太祖第二子唐天复二年生天赞元年授天下兵马大元帅天显元年七月太祖崩皇后摄军国事明年丁亥冬十月人皇王倍率羣臣请于后乃即皇帝位羣臣上尊号曰嗣圣皇帝天显十三年十月晋使刘煦卢重上尊号曰睿文神武法天启运明徳章信至道广敬昭孝嗣圣皇帝乃改元至大同元年丁未二月【北汉髙祖天福十二年】改国号大辽是年四月崩在位二十一年年四十
　　六
　　帝初即位羣臣请改元不许仍以天显纪年至十三年始改元
　　改元二　【防同　大同九　　一】
　　【臣】等谨按正史天显为太祖年号太宗仍之至十三年十一月始改为防同元年共九年又改大同以太祖天显元年丙戌数之则大同元年为丁未也契丹国志云丙戌嵗即位丁亥改元天显丁酉改元防同会同十一年丁未夏四月崩嵗次相符而年号大异又考纲目天福二年丁酉书契丹改号辽【国志同】改元会同明年戊戌书晋遣使上尊号是改元在前上尊号在后也正史云天显十三年十一月晋遣使上尊号大赦改元会同大同元年二月朔建国号大辽改元大同与纲目不符岂纲目天福二年所书或有误乎
　　世宗孝和庄宪皇帝讳阮小字乌云太祖之孙让国皇帝长子太宗爱之如子大同元年封永康王太宗崩即位【纲目书自立为帝】羣臣上尊号曰天授皇帝天禄五年辛亥九月【周太祖广顺元年】自将南伐祭让国皇帝于行宫羣臣皆醉察克反帝遇弑在位五年年三十四
　　改元一　【天禄　天禄元年即五　　大同元年】
　　契丹国志曰太宗崩后燕王赵延夀恨太宗负许伐中国之约引兵入恒州帝领兵继入辽诸将宻议奉帝帝乃以计锁延夀而自立以太宗有子在国已以兄子袭位又无舒噜太后之命内不自安太后闻帝立发兵拒之
　　又曰帝引兵会北汉主与酋长议于九十九泉诸部皆不欲南帝强之行至新州之火神淀燕王述干等率兵作乱弑帝而述干自立齐王舒噜逃于南山大臣奉之以攻述干等杀之立舒噜为帝【臣】等谨按正史云帝即位即改大同元年为天禄故天禄共五年契丹国志云即位之年犹称会同明年戊申改天禄故止四年也【前后俱无大同年号】纲目于丁未年六月即书契丹改元天禄与史同
　　穆宗孝安敬正皇帝讳璟小字舒噜【契丹国志曰后更名明】太宗长子会同二年封夀安王世宗遇害察克等伏诛乃即位羣臣上尊号曰天顺皇帝应厯十九年己巳三月【宋太祖开寳二年】近侍霄格盥人华格庖人锡衮等反遇弑在位十九年年三十九
　　改元一　【应厯　应厯元年即十九　天禄五年】
　　【臣】等谨按正史帝遇弑在十九年二月是年为宋太祖开寳二年己巳纲目亦书之契丹国志则作十八年秋九月【注云宋太祖开寳改元】附録备考
　　景宗孝成康靖皇帝讳贤字贤宁小字明扆世宗第二子穆宗遇害羣臣劝进遂即位上尊号曰天赞皇帝干亨四年壬午九月【宋太平兴国七年】崩在位十四年年三十五改元二　【保宁　干亨　保宁元年即十　　四　　应厯十九年】
　　【臣】等谨按正史保宁十年干亨四年其改元时当在保宁十一年冬至即改本年为干亨也契丹国志保宁止有六年干亨则有九年较正史多一年矣志中并不载崩于何月颇为疎漏今皆以正史为据
　　圣宗文武大孝宣皇帝讳隆绪小字文珠努景宗长子干亨二年封梁王四年景宗崩即位时年十二初上尊号曰昭圣皇帝继上尊号曰天辅皇帝开泰元年加上尊号曰文宣武尊道至徳崇仁广孝聪睿昭圣神赞天辅皇帝太平元年又加尊号曰睿文英武遵【此遵字当误】道至徳崇仁广孝功成治定昭圣神赞天辅皇帝太平十一年辛未崩【宋天圣九年】在位四十九年年六十一
　　改元三　【统和二　开泰　太平十九　　九　　十一】
　　【臣】等谨按契丹国志统和三十一年始改开泰帝崩于太平十年无十一年与正史小异合之皆得在位四十九年则相同也
　　兴宗神圣孝章皇帝讳宗真字雅布济小字济古尔【契丹国志曰名珠巴克】圣宗长子三嵗封梁王太平元年册为皇太子十一年圣宗崩即位时年十六重熙元年羣臣上尊号曰文武仁圣昭孝皇帝重熙十一年【王圻续通考作十年误】加上尊号曰聪文圣武英畧神功睿哲仁孝皇帝二十三年【王圻续通考作二十年误】加上尊号曰钦天奉道祐世兴歴武定文成圣神仁孝皇帝二十四年乙未崩【宋至和二年】在位二十五年年四十
　　改元二　【景福　重熙二　景福元年即一　　十四　　太平十一年】
　　道宗孝文皇帝讳洪基字纳琳小字扎拉兴宗长子六嵗封梁王进封燕赵国王重熙二十一年为天下兵马大元帅预朝政二十四年兴宗崩即位清宁二年羣臣上尊号曰天祐皇帝咸雍元年加上尊号曰圣文神武全功大畧广智聪仁睿孝天祐皇帝夀隆七年辛巳崩【宋建中靖国元年】在位四十七年年七十
　　改元五【清宁　咸雍　太康　大安　夀隆　清十　　十　　十　　十　　七　　宁
　　元年即重二十四年】
　　【臣】等谨按契丹国志道宗清宁十年咸雍三十年无太康大安二年号夀隆作夀昌止六年无七年据云帝崩于六年时为宋元符三年今考续纲目于建中靖国元年书道宗崩是年为元符三年之次年夀隆固当有七年矣
　　天祚皇帝讳延禧字延宁小字阿古道宗之孙顺宗之子太康元年生六嵗封梁王后进封燕王大安七年为天下兵马大元帅道宗崩奉遗诏即位羣臣上尊号曰天祚皇帝干统三年加上尊号曰惠文智武圣孝天祚皇帝保大五年乙巳【宋宣和七年】为金人完顔罗索等所获降封海濵王以疾终在位二十五年年五十四
　　改元三　【干统　大庆　保大　干统元年即十　　十　　五　　夀隆七年】右辽帝九人太祖神册以前未建元太宗会同以前仍天显年号自世宗以下诸帝惟圣宗即位逾年始改统和余皆未逾年而即改元者也起太祖元年丁卯【丙寅冬十二月劝进丁卯正月始行即位礼】止天祚保大五年乙巳【凡诸帝嗣位之事皆与纲目所书甲子相符】共二百十九年契丹国志作起神册元年丙子止保大四年甲辰共二百十五年误王圻续通考以保大五年为甲辰亦误契丹国志曰太祖称帝国号大契丹太宗改元会同国号改辽圣宗开泰改元复改国号大契丹道宗咸雍二年复改国号大辽
　　【附録】本纪曰耶律淳者世号为北辽小字聂哷兴宗第四孙保大二年天祚入夹山奚王和勒博林牙耶律逹实等立淳为帝上尊号曰天锡皇帝改元建福【纲目作天福疑误】降天祚为湘隂王淳未几病死年六十伪諡曰孝章皇帝庙号宣宗遗命遥立秦王定以存社稷淳妻徳妃为皇太后称制改元徳兴金兵大至徳妃奔天徳军见天祚天祚怒诛徳妃降淳庶人耶律雅里者天祚第二子也字萨兰保大三年天祚渡河奔夏队帅耶律迪里等刼雅里北走共立为主遂即位改元神厯后以疾卒年三十耶律逹实者世号为西辽字重徳太祖八代孙也保大二年天祚播越达实与诸臣立淳为帝及天祚诛徳妃逹实不自安遂自立为王宵遁北行得精兵万余整旅而西假道回鹘西至大食兵行万里归者数国以甲辰嵗二月即帝位年三十八号格哷汗复上汉尊号曰天祐皇帝改元延庆后三年班师东归行二十日得善地遂建都城号和斯鄂尔多改元康国在位二十年殁庙号徳宗子伊兰年幼遗命皇后权国后名塔布延号感天皇后称制改元咸清在位七年子伊兰即位改元绍兴在位十三年殁庙号仁宗子幼遗诏以妹富僧额权国称制改元崇福号承天太后在位十四年为爱实拉所杀仁宗次子珠勒呼即位改元天禧在位三十四年为蛮王库楚类所擒而袭其位珠勒呼死辽絶自达实自立建号万里之外虽寡母弱子更继迭承几九十年
　　【臣】等谨按淳与雅里史赞所谓名不正言不顺事不成者也达寔擅立茍延自雄絶域然皆辽之支属未尝不履帝位建鸿号故节録纪文附载于此又按王圻续通考凡追尊为帝者皆附载诸帝之后今以虽崇帝号并无歴年载入殊不相称故仍详载于皇子门
　　金太祖应干兴运昭徳定功仁明庄孝大圣武元皇帝讳旻本讳阿古达其先为靺鞨氏附属于辽号女真后号女直【明史云避辽兴宗讳故改】始祖居完顔部遂以为氏帝为世祖第二子辽咸雍四年生嵗癸巳帝兄康宗即世甲午辽使帝袭节度使是年举兵伐辽大胜之收国元年乙未正月朔【宋徽宗政和五年辽天祚天庆五年】即皇帝位建国号曰金二年十二月羣臣上尊号曰大圣皇帝天辅七年癸卯八月崩【宋徽宗宣和五年】在位九年年五十六初諡武元皇帝皇统五年增諡
　　改元二　【收国　天辅二　　七】
　　金史太祖纪曰帝曰辽以賔铁为号取其坚也賔铁虽坚终亦变壊惟金不变不壊金之色白完顔部色尚白故号大金
　　太宗体元应运世徳昭功哲惠仁圣文烈皇帝讳晟本讳乌竒迈世祖第四子太祖母弟辽太康元年生太祖收国元年命为安班贝勒天辅五年诏贰国政七年太祖崩即皇帝位天防十三年乙卯崩【宋髙宗绍兴五年】在位十三年年六十一初諡文烈皇帝皇统五年増諡
　　改元一　【天防　天防元年即十三　天辅七年】
　　熙宗基缵武庄靖孝成皇帝讳亶本讳哈喇太祖之孙景宣皇帝之子天辅三年生天防十年命为安班贝勒十三年太宗崩即皇帝位皇统元年羣臣上尊号曰崇天体道钦明文武圣徳皇帝九年己巳十二月【宋绍兴二十年】为平章政事亮等所弑在位十五年年三十一降为东昏王世宗大定初追諡武灵皇帝庙号闵宗十九年増諡二十七年改号熙宗
　　帝初即位仍称天会年号至十五年十二月始诏改明年为天眷
　　改元二　【天眷　皇统三　　九】
　　熙宗本纪曰天会八年安班贝勒杲薨太宗意久未决宗干宗翰以哈喇先帝嫡孙当立请之再三乃许之安班贝勒者太宗尝居是官及登大位以命弟杲故定议为储嗣者以是命焉
　　海陵本纪曰熙宗以太祖嫡孙嗣位亮意以为宗干太祖长子而已亦太祖孙遂懐觊觎萧裕揣知其意因劝举大事
　　废帝海陵庶人讳亮字元功本讳都尔古讷辽王宗干第二子天辅六年生皇统八年拜平章政事右丞相九年弑熙宗而自立天徳二年上尊号曰法天膺运睿武宣文大明圣孝皇帝寻诏去之正隆元年上尊号曰圣文神武皇帝六年辛巳【宋绍兴三十一年】自将兵伐宋兵马都统制完顔元宜反遇弑在位十三年年四十世宗大定二年降封海陵王諡曰炀二十年降为海陵庶人
　　改元三　【天徳　贞元　正隆　天徳元年即四　　三　　六　　皇统九年】
　　世宗光天兴运文徳武功圣明仁孝皇帝讳雍本讳乌噜太祖之孙睿宗之子天辅七年生皇统间封葛王正隆三年封曹国公留守东京六年官属诸军劝进即皇帝位大定初羣臣上尊号曰仁明圣孝皇帝五年加上尊号曰应天兴祚仁徳圣孝十一年又加曰钦文广武二十九年己酉崩【宋淳熙十六年】在位二十九年年六十七
　　改元一　【大定二　大定元年即十九　　正隆六年】
