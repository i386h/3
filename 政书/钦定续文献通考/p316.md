<!-- { "loadSidebar": true } -->
　　朔朢视朝降诏降香进表四夷朝贡外官朝觐策士传胪皆服之嘉靖以后祭太嵗山川诸神亦服之洪武二十六年定皮弁用乌纱冒之前后各十二缝每缝缀五采玉十二以为饰玉簪导红组缨其服綘纱衣蔽膝随衣色白玊带革带玉钩防绯白大带白韈黒舄
　　永乐三年定皮弁如旧制惟缝及冠武并贯簪系缨处皆饰以金綘纱袍本色领褾襈红裳但不织章数中单红顔褾襈裾余俱如冕服内制
　　皇帝武弁服
　　明初亲征遣将服之
　　嘉靖八年谕阁臣张璁云防典纪亲征类祃之祭皆具武弁服不可不偹璁对周礼有韦弁谓以韎韦为弁又以为衣裳国朝视古损益有皮弁之制但皮弁以黒纱冒之今武弁如皮弁当以綘纱冒之随具图以进帝报曰览图有韠形但无系处冠制古象上尖今皮弁则圆朕惟上鋭取其轻利当如古制又衣裳韠舄皆赤色何谓且佩绶俱无于祭用之可乎璁对自古服冕弁俱用革带以前系韨后系绶韦弁之韠正系于革带耳武事尚威烈故色纯用赤帝复报璁冠服衣裳韠舄俱如古制増革佩绶及圭乃定制弁上鋭色用赤上十二缝中缀五采玉落落如星状韎衣韎裳韎韐俱赤色佩绶革带如常制佩绶及韎韐俱上系于革带舄如裳色
　　皇帝常服
　　洪武三年定乌纱折角向上巾盘领窄防袍束帯间用金琥珀透犀
　　永乐三年更定冠以乌纱冐之折角向上其后名翼善冠袍黄盘领窄防前后及两肩各织金盘龙一带用玉鞾以皮为之
　　舆服志曰先是洪武二十四年帝微行至神乐观见有结网巾者翼日命取网巾颁示十三布政使司人无贵贱皆裹网巾于是天子亦常服网巾【防典载皇太孙冠礼有云掌冠跪加网巾而皇帝皇太子冠服俱阙而不载】
　　嘉靖七年更定燕弁服初帝以燕居冠服尚沿习俗谕张璁考古帝王燕居法服之制璁乃采礼书元端深衣之文图注以进帝为参定其制谕璁详议璁言古者冕服之外元端深衣其用最广元端自天子逹于士国家之命服也深衣自天子逹于庶人圣贤之法服也今以元端加文饰不易旧制深衣易黄色不离中衣诚得帝王损益时中之道帝因谕礼部曰古元端上下通用今非古人比虽燕居宜辨等威因酌古制更名曰燕弁寓深宫独处以燕安为戒之意其制冠匡如皮弁之制冒以乌纱分十有二瓣各以金线压之前饰五采玊云各一后列四山朱绦为组缨防玊簪服如古元端之制色元边縁以青两肩绣日月前盘圆龙一后盘方龙二边加龙文八十一领与两袪共龙文五九袵同前后齐共龙文四九衬用深衣之制色黄圆祛方下齐负绳及踝十二幅素带朱里青表緑縁边腰围饰以玊龙九元履朱縁红缨黄结白韈
　　皇太子冠服
　　凡陪祀天地社稷宗庙及大朝防受册纳妃则服衮冕
　　洪武二十六年定衮冕九章冕九旒旒九玊金簪导红组缨两玊瑱元衣纁裳【衣五章织山龙华虫宗彛火裳四章织藻粉米黼黻】白纱中单黻领蔽膝随裳色织火山二章革带金钩防玉佩绶五采【赤白元缥緑】织成纯赤质三百三十首小绶三色同间织三玉环大带白表朱里上縁以红下縁以緑白韈赤舄
　　永乐三年定冕冠元表朱里前圆后方前后各九旒每旒五采缫九就贯五采玉九【赤白青黄黑相次】玉衡金簪元紞垂青纩充耳【用青玉】承以白玉瑱朱纮缨衮服九章元衣五章龙在肩山在肩火华虫宗彛在防【每防各三】皆织成本色领褾襈裾纁裳四章织藻粉米黼黻各二前三幅后四幅不相属共腰有襞积本色綼裼中单以素纱为之青领褾襈领织黻文十二蔽膝随裳色四章织藻粉米黼黻本色縁有紃施于缝中上玊钩二玊佩二各用珩一瑀一琚一冲牙一璜三瑀下垂玉花一玊滴二瑑云龙文描金白珩而下系组五贯以玉珠上有金钩小绶四采【赤白缥緑】以副之纁质大带表表朱里在腰及垂皆有綼上綼以朱下綼以緑纽约用青组大绶四采【赤白缥緑】纁质小绶三采间施二玊环龙文皆织成韈舄皆赤色舄用黑钩纯黑饰舄首　朔望朝降诏防香进表外国朝贡朝觐则服皮弁皮弁冒以乌纱前后各九缝每缝缀五采玊九缝及冠武并贯簪系缨处皆饰以金金簪朱缨綘纱本色领褾襈红裳如冕服内裳制但不织章数中单以素纱为之如深衣制红领褾襈裾领织黻文十一蔽膝随裳色本色縁有紃施于缝中其上玉钩二玊佩如冕服内制但无云龙文有小绶四采以副之大带大绶鞾舄赤色皆如冕服内制
　　常服洪武元年定乌纱折上巾永乐三年定冠乌纱折角向上巾【亲王郡王及世子俱同】袍赤盘领窄袖前后及两肩各金织盘龙一玉带鞾以皮为之
　　亲王冠服
　　助祭谒庙朝贺受册纳妃服衮冕朔望朝降诏降香进表四夷朝贡朝觐服皮弁
　　洪武二十六年定冕服俱如东宫第冕旒用五采青衣纁裳
　　永乐三年又定冕服皮弁制俱与东宫同其常服亦如之
　　嘉靖七年谕礼部朕仿古元端自为燕弁冠服更制忠静冠服锡于有位而宗室诸王制犹未备今酌燕弁及忠静冠之制复为式具图命曰保和冠服自郡王长子以上其式已明镇国将军以下至奉国中尉及长史审理纪善教授伴读俱用忠静冠服依其品服之仪宾及余官不许槩服夫忠静冠服之异式尊贤之等也保和冠服之异式亲亲之杀也等杀既明庶几乎礼之所保保斯和和斯安此锡名之义也其以图説颁示诸王府如敇遵行保和冠制以燕弁为准用九去簪与五玉后山一扇分画为四服青质青縁前后方龙补身用素地边用云衬用深衣玊色带青表緑里緑縁履用皂緑结白韈
　　亲王世子观服
　　圣节千秋节并正旦冬至进贺表笺及父王生日诸节庆贺皆服衮冕
　　洪武二十六年定衮冕七章冕三采玊珠七旒青衣三章【纎华虫火宗彛】纁裳四章【织藻粉米黼黻】素纱中单青领赤韨革带佩白玉元组绶绶紫质用三采【紫黄赤】织成间织三白玉环白韈赤舄
　　永乐三年更定冕冠前后各八旒每旒五采缫八就贯三采玊珠八【赤白青色相次】青衣三章火在肩华虫宗彛在两袖皆织成本色领褾襈裾其纁裳玊佩带绶之制俱与亲王同第领织黻文减二皮弁用乌纱冒之前后各八缝每缝缀三采玉八余制如亲王其圭佩带绶韈舄如冕服内制常服亦与亲王同
　　嘉靖七年定保和冠服以燕弁为准用八去簪玊后山以一扇分画为四服与亲王同
　　郡王冠服
　　永乐三年定冕冠前后各七旒每旒五采缫七就贯三采玊珠七青衣三章粉米在肩藻宗彛在两袖皆织成纁裳二章织黼黻各二中单领织黻文七皮弁前后各七缝每缝缀五采玉七余及常服与亲王世子同其圭佩带绶韈舄如冕服内制
　　嘉靖七年定保和冠服冠用七服与亲王世子同
　　郡王长子朝服
　　七梁冠大红素罗衣白素纱中单大红素罗裳及蔽膝大红素罗白素纱二色夹带玉朝带丹矾红花锦锦鸡绶玉佩象笏白绢韈皂皮云头履鞵公服皂绉纱幞头大红素纻丝衣玉革带常服乌纱帽大红纻丝织金狮子开防圆领玉束带皂皮铜线鞾其保和冠如忠静之制用五服与郡王同补子用织金方龙
　　镇国将军以下冠服
　　镇国将军冠服与郡王长子同辅国将军冠服与镇国将军同惟冠六梁带用犀奉国将军冠服与辅国将军同惟冠五梁带用金钑花常服大红织金虎豹镇国中尉冠服与奉国将军同惟冠四梁带用素金佩用药玉辅国中尉冠服与镇国中尉同惟冠三梁带用银钑花绶用盘雕公服用深青素罗常服红织金熊罴奉国中尉冠服与辅国中尉同惟冠二梁带用素银绶用练鹊幞头黒漆常服红织金彪
　　明法传録曰文皇既杀驸马都尉梅殷公主诘驸马安在帝遽命取二带来一金一玉曰与二甥长顺昌都督次指挥佥事则都督带亦用玊与郡王长子同次指挥佥事金带与奉国将军同又永乐元年籍长兴侯耿炳文家服器饰龙鳯玉带用红鞓皆以为僭罪之
　　羣臣冠服
　　洪武元年命制公服朝服以赐百官时礼部言各官先授散官与见任职事高下不同如御史董希哲前授朝列大夫澧州知州而任七品职事省司郎中宋冕前授亚中大夫黄州知府而任五品职事散官与见任之职不同故服色不能无异乞定其制乃诏省部臣定议礼部复言唐制服色皆以防官为准元制防官职事各从其高者服色因之国初服色依散官与唐制同乃定服色准散官不计见职于是所赐袍带亦并如之三年礼部言厯代异尚夏黑商白周赤秦黑汉赤唐服饰黄旗帜赤今国家承元之后取法周汉唐宋服色所尚于赤为宜从之
　　文武官朝服
　　洪武二十六年定凡大祀庆成正旦冬至圣节及颁诏开读进表传制俱用梁冠赤罗衣白纱中单青饰领縁赤罗裳青縁赤罗蔽膝大带赤白二色绢革带佩绶白韈黑履一品至九品以冠上梁数为差公冠八梁加笼巾貂蝉立笔五折四柱香草五段前后玊蝉侯七梁笼巾貂蝉立笔四折四柱香草四段前后金蝉伯七梁笼巾貂蝉立笔二折四柱香草二段前后玳瑁蝉俱挿雉尾驸马与侯同不用雉尾一品冠七梁不用笼巾貂蝉革带与佩俱玊绶用黄緑赤紫织成云鳯四色花锦下结青丝网玉绶环二二品六梁革带绶环犀余同一品三品五梁革带金佩玊绶用黄緑赤紫织成云鹤花锦下结青丝网金绶环二四品四梁革带金佩药玊余同三品五品三梁革带银钑花佩药玉绶用黄縁赤紫织成盘雕花锦下结青丝网银镀金绶环二一品至五品笏俱象牙六品七品二梁革带银佩药玉绶用黄縁赤织成练鹊三色花锦下结青丝网银绶环二独御史服獬廌八品九品一梁革带乌角佩药玉绶用黄緑织成鸂二色花锦下结青丝网铜绶环二六品至九品笏俱槐木其武官应直守卫者别有服色杂职未入流品者大朝贺进表行礼止用公服三十年令视九品官用朝服
　　嘉靖八年更定朝服之制梁冠如旧式上衣赤罗青縁长过腰指七寸毋掩下裳中单白纱青縁下裳七幅前三后四每幅三襞积赤罗青縁蔽膝缀革带绶各从品级花様革带之后佩绶系而掩之其环亦各从品级用玉犀金银铜不以织于绶大带表里俱素惟两耳及下垂縁緑又以青组约之革带俱如旧式佩玉一如诗传之制去双滴及二珩其三品以上玉四品以下药玉及韈履如旧式
　　神宗万厯五年令百官正旦朝贺毋僣蹑朱履故事十一月百官戴暖耳是年朝觐外官及举人监生不许戴暖耳入朝
　　洪武实録三年七月命省部防文馆学士刘基等参考厯代制度作各官朝服公服给赐凡大朝防天子衮冕御殿则服朝服见皇太子服公服十月诏凡朝觐辞谢官皆公服其或常服见者缀班后如以军务逺来及承制使还即时引见者不在此例
　　祭服
　　凡亲祀郊庙社稷文武官分献陪祀则服之
　　洪武二十六年定一品至九品青罗衣白纱中单俱皂领縁赤罗裳皂縁赤罗蔽膝方心曲领其冠带佩绶等差并同朝服又定品官家用祭服三品以上去方心曲领四品以下并去佩绶
　　嘉靖八年更定百官祭服上衣青罗皂縁下裳赤罗皂縁蔽膝绶环大带革带佩玉韈履俱与朝服同其视牲朝日夕月耕耤祭厯代帝王独锦衣卫堂上官大红蟒衣飞鱼乌纱帽鸾带佩绣春刀祭太庙社稷则大红便服
　　文武官公服
