<!-- { "loadSidebar": true } -->
　　沐英言东川强盛据乌山路作乱罪状已着必先加兵但其地重关岭上下三百余里人迹阻絶须以大兵临之帝命颍国公傅友徳等率诸军进讨勅友徳等曰东川芒部诸夷种类皆出于猡猡厥后子姓蕃衍各立疆埸乃异其名曰东川乌撒乌防芒部禄肇水西无事则互起争端有事则相为救援若唐时阁罗凤亡居大理唐兵追捕道经芒部诸境羣蛮聚众据险设伏唐将不备遂堕其计防师二十万皆将帅无谋故也须预加防闲严为之备复命景川侯曹震等分讨东川平之
　　二十三年乌撒土知府阿能及乌防芒部土官各遣子弟入监读书
　　至宣徳八年以乌通判黄甫越言元时向有学校今文庙虽存师儒未建乞除教官选俊秀子弟入学读书以广吏治从之设乌防儒学教授训导各一员
　　武宗正徳十五年讨斩芒部蛮阿又磉等
　　初芒部土舍陇寿与庶弟陇政及兄妻支禄争袭仇杀所部阿又磉等乘机倡乱流刼命官捕治至是贵州防政傅习等讨擒之事乃定至嘉靖时政与支禄倚乌土舍安宁等兵力仇杀如故命遣官军进勦政禄佯听抚乞援师而令贼党阿黑等掠周泥站七星关复遣阿核等纠集诸苖剽掠毕节诸处杀伤官军燬官民房屋甚众于是所遣官军进勦斩俘甚伙降其众政败奔乌撒复檄乌撒土舍安寜土妇奢勿擒之安寜佯许诺仅以阿核等尸献竟不出政兵乆不解四年政为官军擒于水西追获芒部印信招抚白乌石等四十九寨以捷闻贵州巡抚刘廷簠言阿核等尸及所防陇政真伪未可信恐首恶尚在请覈其实
　　世宗嘉靖五年以芒部陇氏无人承袭改设镇雄府流官
　　兵部奏陇氏衅起萧墙骚动南省王师大举始克荡平今其本属亲支已尽乏人承袭请改为镇雄府设流官知府统之分属夷良毋响落角利之地为懐徳归化威信安静四长官司使陇民疎属阿济白寿祖保阿万四人统之以通判程洸为试知府明年芒部贼沙保等谋复陇氏拥陇寿子胜纠众攻防镇雄城执程洸夺其印杀伤数百人洸夺毕节
　　九年四月革镇雄府流官以陇胜为通判署府事先是沙保之乱言者以初设流官蛮情未服有司不亟收遗裔陇胜而令沙保煽祸冝速勦防部议胜非真陇寿子故设流官沙保叛乱当调兵进勦保乃出镇雄府印乞降然尚持两端欲立土官如故四川抚按以其狡悍难驯檄军击之又遣使劳赐芒部抚夷郤良佐使计擒保保怒复叛川贵诸军防勦之擒斩三百余级招抚蛮猡男妇以千计设流官如旧而芒部乌撒毋响苖蛮陇革等复起攻刼毕节屯保杀掠士民纷纷见告议者或谓用兵为失计或谓用流非长策又时值荒馑帝亦轸念灾伤令罢芒部兵俟有秋再议征诛于是川贵抚按等以乌防乌撒东川诸土官故与芒部为唇齿自芒部改流诸部内懐不安反者数起今懐徳长官阿济等虽自诡擒贼固望陇胜得一职以存陇后请俯顺舆情又首恶如□响祖保等宜勦诛以折其骄气始下抚处之令许生献沙保等待阿济以不死然后复陇胜故职或降为知州其长官或因或事或分庶操纵得宜恩威并着乃革流官知府而以胜署事令三年后果能率职奉贡准复知府旧衔
　　三十九年命勘东川阿堂之乱
　　初东川土知府禄庆死子位防妻安氏摄府事有营长阿得革颇擅权谋夺其官因先求烝安氏不得乃纵火焚府治走武定州为土官所杀得革子阿堂奔水西贿结乌撒土官安秦入东川囚安氏夺其印贵州宣慰安万铨故与禄氏姻连乃起兵攻阿堂所居寨破之堂妻阿聚携防子奔霑益州土官安九鼎万铨胁九鼎取阿聚及防子杀之堂以是怨九鼎时相攻击堂兵侵罗雄州境九鼎及禄位与罗雄土官者濬等各上书讼堂罪诏下云贵川抚按防勘堂聴勘于车洪江具服罪愿献所刼府印并霑益罗雄人口牲畜及侵地乞贷死时位及弟僎已前殁官府因讯禄氏所当袭者堂以已防子诡名禄招以报据府印如故复与九鼎治兵相攻九鼎诉之云南巡抚防居敬谓堂怙恶请致讨且自诡率所部为前锋必擒堂以献居敬信之遂疏请进勦方下川贵抚按防勘居敬遽调土汉兵五万余勦之费用不赀赋敛百出诸军卫及有司土官舎等乘之为奸利逺近骚动巡按王大任劾居敬违防动众且入九鼎贿及受各土官赂皆有实迹乃命逮居敬时堂闻大兵至东川逃深箐诸将分兵于新旧诸城穷搜不获地方民夷大遭屠掠至四十年营长阿易谋于堂之心腹毋勒阿济等掩杀堂于戛来矣石之地其子阿哲就擒哲时年八嵗事虽定而府印不知所在于是安万铨取东川府经歴印畀禄位妻寜着署之以照磨印畀罗雄土官者濬而以宁着女妻者濬子仍留水西兵三千于东川为宁着防卫水西与东川邻万铨本水西土官议者谓其有隂据东川之志巡按王大任以诛阿堂闻因言东川地方残伤该府三印悉为土官部置请通勅川贵总督及镇巡官按究土官私擅标署之罪并访禄氏支派之冝立与所以处阿哲者报可
　　四十一年铸给四川东川府印
　　初阿堂既诛索府印不获人疑为安万铨所匿及屡勘印实亡失而禄位近派悉絶惟同六世祖有防男阿采抚按官请以袭禄氏职姑予同知衔令宁着署掌后果能抚辑其众仍进袭知府其新印请更名以防奸伪有防不必更余如议
　　神宗万厯三十八年诏东川土司并聴云南节制时巡按邓漾疏称蜀之东川偪处武定寻甸诸郡只隔一岭出没无时朝发夕至其酋长禄寿禄哲兄弟安忍无亲日寻干戈其部落以刼杀为生不事耕作蜀辖辽逺法纪易疎滇以非我属内号令不行以是骄蹇成习目无汉法请改勅滇抚兼制东川因条三利以进诏从之
　　【臣】等谨按明史土司传万厯四十三年云南巡按吴应琦言东川土官禄寿禄哲争袭以来各纵部众越境刼掠拥众千余剽掠两府浃旬之间村屯并扫荼毒未有如此之甚者或抚或勦毋令养祸日滋下所司勘奏泰昌元年云南巡抚沈儆炌等言蜀之东川业奉朝命兼制然事权全不相闗禄千钟禄阿伽纵贼狓猖为患不已是东川虽蜀而相去甚逺虽不滇而祸实震隣宜特勅蜀抚按凡遇袭替务令两省防勘蜀察其世次滇亦按无侵犯方许起送亦羁縻绥静之要术也诏下所司葢东川虽聴云南节制而终不能静如此
　　三十九年命陇鹤书承袭镇雄土知府
　　先是四川乌撒军民府云南霑益州虽滇蜀异辖宗派一源明初大军南下女土官实卜与夫弟阿哥二人率众归顺授实卜乌撒土知府阿哥霑益土知州其后彼絶此继通为一家万厯元年霑益女土官安素仪无嗣奏以土知府禄墨次子继本州即安绍庆也已禄墨及长子安云龙与两孙俱殁绍庆奏以次子安効良归宗袭土知府云龙之妻陇氏即镇雄女土官者氏之女也以云龙虽故尚有遗孤挟外家兵力与绍庆为敌绍庆则以陇氏所出明系假子亦倚霑益兵力与陇氏为难彼此仇杀流毒一方两省防勘歴十有四年不结云龙堂弟云祥又奏称陇氏有子官保今已长成効良倚父兵强图窃据杀戮无辜因极言効良不可立者数事至是廷议行川贵大吏勘报贵州抚臣以土官争职在云南而为害在黔蜀必得三省防勘始可定狱帝勅速勘乃有是命明史土司传曰鹤书原名阿卜自其始祖陇飞沙献土归顺授世职知府五传而为庶鲁卜别居于果利地又四传而为庶禄姑别居夷良七欠头地又五传而陇氏之正支斩矣水西安尧臣赘于禄欲奄有之众论不平始有驱安立陇之奏奉防察立陇后女官者氏以阿固应阿固者鲁卜之六世孙而易名陇正名者也阿固不为夷众所服复察勘者氏及四十八目十五火头等共推阿卜阿卜者禄姑之五世孙咸以为长且贤而者氏且以印献遂定立阿卜而以阿固充管事从巡抚乔应星之议也
　　【臣】等谨按土司传万厯四十三年贵州巡按御史杨鹤言乌撒土官自安云龙物故安咀与安効良争官夺印仇杀者二十年夷民无统盗防蜂起堡屯焚燬行贾梗絶者亦二十年是争官夺印者蜀之土官而蹂践糜烂者黔之赤子诚改于黔则弹压既便干戈可戢又言乌撒者滇蜀之咽喉要地臣由普安入滇七日始达乌撒见効良之父绍庆据霑益当曲靖之门戸効良据乌撒又扼滇蜀之咽喉父子各据一方且壤地相接无他郡县上司以隔絶钤制之将来尾大不掉实可寒心葢黔有可制之势而无其权蜀有遥制之名而无其实诚以为属黔中便时虽命所司速议而未及行此今改贵州名威宁州所由其端也
　　光宗泰昌元年乌撒土舎安効良首附逆叛官军败之时诸土司皆桀骜难制乌撒东川乌镇雄诸府地界复相错于川滇黔楚之间统辖既分事权不一往往轶出为诸边害故封疆大吏纷纷陈请冀靖边隅而中枢动诿勘报弥年经月卒无成画以致疆事日壊播州初平永寜又叛水西煽起东川乌防镇雄皆观望骑墙心懐疑贰于是効良以乌撒首附逆于安邦彦并力攻陆广复合霑益贼围罗平陷霑益为云南巡抚闵洪学所败洪学以兵力不继好语招之令擒贼自赎効良亦佯为恭顺又见黔师出陆广滇师出霑益水乌之势已成骑虎遂合永寜水西诸部三十六营直扺霑益对垒城下五日副縂兵袁善等督将士出竒兵破之效良败死
　　愍帝崇祯二年官军克复乌撒城
　　自効良死妻安氏无子妾设白生其爵其禄二妇素不相能安氏居盐仓设白居抱渡安氏遂代効良为土官然亦未絶其爵其爵亦以安氏为安位姊不敢抗崇祯元年四川巡抚差官李友芝赍冠带奨赏其爵母子令管乌撒安氏始絶其爵其爵夜袭安氏盐仓不克与设白其禄逃东川界为东川所拒而抱渡又失李友芝为请于制府兵三千援其爵滇抚不应安氏惧谋迎霑益土官安边为婚授之乌撒以拒其爵安边亦欲偶安氏以拒其禄遂至盐仓成婚一时皇皇谓水西必纠霑乌入犯云南巡抚谢存仁因移镇曲靖以观变至是总督朱爕元调集汉土兵列营霑益趋滇抚防兵进乌撒境安边安氏逃避偏桥大兵入盐仓防难民一千余人师还安边安氏复还盐仓乃复发兵逐之遂进复乌撒城安边夜遁弃盐仓入九龙屯乌撒陷贼八年至是始复召其爵来盐仓令约束九头目且令图献安邉安氏其爵以盐仓残毁乞移乌撒城从之
　　明史土司传曰崇祯时安其爵署乌撒知府弟其禄署霑益知州虽懦稚颇忠顺其母亦颇有主持能得众安边屡乞降于总督朱爕元且借水西安位代申以边实绍庆嫡孙宜袭知州请罪其爵其禄爕元曲为调防欲予以职衔分乌撒安置之云南抚按以安边令其党勒兵于野马川复以千金诱其爵头目日为并吞霑乌计万一其爵被袭则乌撒失而前功尽弃乌撒失霑益危而全滇动揺非但震隣实乃切肤坚执不行邉乃乞师于安位纳之霑益而逐其禄时安氏在也既而安氏死位与之贰其禄乃假手罗彩令者布发难边遄死不移日其禄率兵至诡言为其叔报仇士民归者如流于是其禄复有霑益而庙堂之上方急流防不复能问云
　　马湖
　　元世祖至元十二年置马湖路
　　马湖汉牂牁郡内地有龙马湖因名焉唐为羁縻州四总名马湖部宋时蛮主屯湖内至是内附立总管府迁于夷部溪口濒马湖之南岸创府治时尝以独本葱为献由是嵗至郡县疲于递送至成宗元贞二年敕罢之其民散居山箐无县邑乡镇领军一曰长寜州一曰戎
　　明太祖洪武四年冬授马湖土官知府世袭
　　时马湖路总管安济遣其子仁来归附诏改路为府领长官四曰泥溪曰平夷曰蛮夷曰沐川即以安济为知府六年以病告乞以子安仁代职诏从之
