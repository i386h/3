<!-- { "loadSidebar": true } -->
　　泰定帝泰定二年三月云南府大雪七月宗仁卫屯田陨霜杀禾　三年二月京师大霜昼雺七月齐哩克昆屯田霜　致和元年六月诸王诺木达实齐齐克图和硕奈玛台诸郡风雪【毙畜牧】　至顺元年二月自庚寅至甲午京师大霜昼雺汴梁路封邱祥符县霜灾閠七月奉元西湖州寜夏应理州鸣沙州巩昌静寜邠防等州鳯翔麟逰大同山阴晋寜潞城隰州等县陨霜杀稼丙戌忠翊卫左右屯田陨霜杀稼　二年十一月丁丑兴和路鹰坊及防古民万一千一百余户大雪【畜牧冻死】　三年八月浑源云内二州陨霜杀禾
　　顺帝至元元年三月壬辰河州路大雪十日【深八尺牛羊驼马冻死者十九】　五年五月鸿和尔布拉赛音图布拉尼格徳哷苏赛音布拉等处六爱满大风雪　六年三月大鄂尔多斯风雪为灾【马多死】　七月达勒达之地大风雪【羊马皆死】九月彰徳雨雪【结冻如琉璃】十二月寳庆路大雪【深四尺五寸】七年正月甲辰朔大寒八月卫辉陨霜杀稼九月辽阳霜早伤禾　八年正月摩琳等处大雪【羊马冻死】　九年三月温州大雪　十年春彰徳大寒近清明节雨雪三尺【民多冻馁而死】　十一年三月汴梁路钧州大雷雨雪髙宻县平地雪深三尺余　十三年秋邵武光泽县陨霜杀稼二十三年三月东平路须城东阿阳谷三县陨霜杀
　　桑废蚕事八月钧州密县陨霜杀菽　二十七年三月彰徳大雪【寒甚于冬民多冻死】五月辛巳大同陨霜杀麦秋冀寜路徐沟介休二县雨雪十二月奉元路咸寜县井水氷合　二十八年四月奉元陨霜杀菽
　　明太祖洪武十四年五月丁未建徳雪六月己卯杭州晴日飞雪　二十六年四月丙申榆社陨霜损麦景帝景泰四年鳯阳八卫二三月雨雪不止伤麦冬十一月戊辰至明年孟春山东河南浙江直淮徐大雪数尺【淮东之海氷四十余里人畜冻死万计】　五年正月江南诸府大雪连四旬【苏常冻饿死者无算】是春罗山大寒【竹树鱼蚌皆死】衡州雨雪连绵【伤人甚多牛畜多冻死】　十六年七八月越嶲雨雪交作【寒气若冬】英宗天顺四年三月乙酉大雪越月乃止
　　宪宗成化二年四月乙巳宣府陨霜杀青苖　十九年三月辛酉陜西陨霜
　　孝宗治六年十月南京雨雪连旬十一月郧阳大雪至十二月壬辰夜雷电大作明日复震后五日雪止平地三尺余【人畜多冻死】　八年四月庚申榆社陵川襄垣长子泗源陨霜杀麦豆桑辛酉庆阳诸府县卫所三十五陨霜杀麦豆禾苖　九年四月辛巳榆次陨霜杀禾是月武乡赤陨霜　十七年二月壬寅郧阳均州雨雪雹【雪片大者六寸】六月癸亥雨雪
　　武宗正徳元年四月云南武定陨霜杀麦【寒如冬】　八年四月乙巳文登莱阳陨霜杀稼丙辰杀谷　十三年三月壬戌辽东陨霜【禾苖皆死】
　　【臣】等谨按王圻续通考武宗正徳七年冬江淮风雪连旬南至洞庭缓流处氷厚尺余史不载
　　世宗嘉靖二年三月甲子郯城陨霜杀麦辛未杀禾二十二年四月己亥固原陨霜杀麦
　　穆宗隆庆六年二月丁亥南宫陨霜杀麦
　　神宗万厯五年六月苏松连雨【寒如冬】伤稼　二十四年四月己亥林县雪　二十六年十一月辛亥彰徳陨霜【不杀草】　三十八年四月壬寅贵州暴雪【形如土砖民居片瓦无存者】四十四年正月雨红黄黒三色雪【屋上多巨人迹】　四十六
　　年四月辛亥陜西大雨雪【驘橐驼冻死二千蹄】
　　【臣】等谨按王圻续通考神宗万厯二十三年十二月至正月江南乆雪僵尸无算史不载
　　愍帝崇祯六年正月辛亥大雪深二丈余　十一年五月戊寅喜口雪三尺　十三年四月防寜陨霜杀稼十六年四月鄢陵陨霜杀麦
　　雹【氷花木氷附】
　　宋理宗绍定元年五月丁酉雨雹　五年七月甲辰雨雹九月乙巳雨雹雷　六年三月丙辰大雨雹　端平二年五月乙未雨雹丙申大雨雹　三年六月庚戌大雨雹　嘉熙元年二月壬寅雨雹【壬寅志作壬辰今从纪】　三年三月癸巳雨雹　淳祐二年四月壬申雨雹　八年二月癸巳三月乙丑并雨雹　九年正月乙丑雨雹　寳祐三年五月辛酉嘉定府大雨雹　四年二月戊辰雨雹　开庆元年五月辛亥雨雹　景定元年二月庚申雨雹　三年五月丙寅雨雹
　　时监察御史呉昌裔论常阴证状其畧曰窃见立秋以来常阴为沴先一日大雨雹越翼日暴风至淫雨不止至于旬时早禾坏于垂成晚稲伤于既頴将恐害于粢盛无以供我军实又闻天目一带洪浸漂流水冒近畿是殆为兵为饥之证占书曰雨雹隂胁阳也霪雨阴干阳也方金火之交而厥罚常雨此非隂盛阳防之兆乎今威令积弱不能以运掉三边纪纲寖頽不能以制诸将偏禆擅离部伍而不知有国法士卒敢凌州县而不知有朝廷此将帅之权太盛也道路流言谓宫廷宴饮频为过差房闺妃嫔多着位号外廷之除授或倚于幽阴帅柄之请求辄通于中禁此女宠之谒太盛也端平人材之盛蔼然有小元祐之风不一二年初意渐变君子则厌薄为无益小人则爱惜为有才三凶嘱托以潜归二蘖觊觎而再起此旧人复用之渐也敌人初犯蜀口五郡为墟继犯荆襄十州如燬将士征行而不得卧妇子流徙而不得归战则恐事力之不强和则虑情欵之不实又况唐邓均睦之寇导之以扣江秦巩松维之族诱之以斡腹内外受敌殊可寒心此边患窃发之证也凡此四端事形于下则变见于天证象孔昭警戒甚至伏望仰绳祖训顾諟天命逺声色戢宦寺以清宅心之源进忠良斥奸回以公用人之柄申明典章以重御将之法谨固封守以严备敌之防而二三大臣各一乃心各和乃政宫中府中毋使陟罚异同在边在廷毋使细大偏重君臣合徳中外革心庶转灾为休祥易阴而阳霁矣
　　【臣】等谨按王圻续通考又载虞俦应诏上封事谓阳奋则为雷为电阴凝则为雹为雪方阴阳之相薄则雷雹之交至及阳为阴所胜则雷止而雪作先震电而后雨雪阴见间隙起而胜阳其后祸乱之应有若符节今正嵗之始建寅之月三阳用事于卦为泰自戊寅之庚申雷电雪雹俱作于三日之间臣愿警惧修省以答上天仁爱之意则灾异塞于上祻乱伏于下在一念之顷耳臣又闻朝廷者阳也宫禁者阴也日显乎昼月显乎夜而寒暑成天子理阳道后妃治阴徳而后国家理若宫禁之中宴饮之不节则非所以崇毖圣躬赐予之不省则将至于空虚内藏女谒行乎内权势行乎外尤不可不防其防而杜其渐也至于勲戚贵近时有滥赏倡优伎艺每防宣引宫门启闭多不以时岂所谓严等威肃宸居哉臣愿陛下畏天之威谨正始之道宗社幸甚臣又闻君子者阳也小人者阴也自古君子小人势不两立君子在内小人在外于卦为泰小人在内君子在外于卦为否今建寅之月三阳在内宜泰而否意者在外小人交结党与潜谋进用臣愿陛下观防茅连茹之象以进君子戒履霜坚氷之渐以退小人无使鹗鸾并栖薫莸共器则天意解矣考宋史虞俦不见于列传不知何所据也
　　辽圣宗统和十六年雨木氷
　　天祚帝干统三年七月中京雨雹伤稼
　　金海陵天徳三年十二月己丑雨木氷
　　世宗大定八年五月甲子北望淀雨雹【广十里长六十里】　十一年六月戊申西南路招讨司必尔罕水之地雨雹三十余里【小者如鸡卵其一最大广三尺长丈余四五日始消】　二十三年五月丁亥雨雹
　　章宗明昌四年十一月壬午木氷　六年二月丁丑京师大雨雹　承安二年六月丙午京师大雨雹　泰和四年正月壬申阴雾木氷十一月癸酉木氷凡三日八年四月甲午雨雹
　　宣宗贞祐元年十二月乙卯雨木氷　二年十二月己酉雨木氷　兴定元年四月戊午单县雨雹伤稼五月壬辰延州原武县亦如之　三年十二月壬申雨木氷哀宗正大二年四月甲午京畿大雨雹　三年四月癸卯河南六月辛卯京东京畿并大雨雹　五年四月郑州大雨雹【桑柘皆枯】
　　元世祖中统二年四月雨雹【大如弹丸】　三年五月甲申顺天平阳真定河南等郡雨雹　四年七月壬寅燕京昌平县景州蓚县开平路兴松云三州雨雹害稼　至元二年八月彰徳大名南京河南济南太原等郡雨雹四年三月辛丑夏津县大雨雹　五年六月甲申中山大雨雹　六年七月壬戌西京大同县雨雹　七年五月辛丑河内县大雨雹　十五年閠十一月海州贑榆县雨雹　十六年保定等二十余路雨雹害稼　　十九年八月雨雹【大如鸡卵】　二十年四月河南雨雹害稼五月安西路风雷雨雹八月真定元氏县大风雹禾尽损二十二年七月冠州雨雹　二十四年九月辛卯大
　　定金原髙州武平兴中等处雨雹是嵗西京北京隆兴平滦南阳懐孟等路巩昌雨雹害稼　二十五年三月己酉徐邳屯田及灵璧虹县濉宁二屯雨雹【如鸡卵】害麦五月辛亥盂州乌河川雨雹五寸【大者如拳】十二月灵寿阳曲天成等县雨雹　二十六年夏平阳大同保定等郡大雨雹七月辛巳两淮屯田雨雹害稼　二十七年四月癸巳灵寿元氏二县大雨雹六月己亥棣州厌次济阳大风雹伤禾黍菽麦桑枣　二十九年闰六月丁酉辽阳沈州广寜开元等路雨雹　三十年六月壬子易州雨雹【大如鸡卵】　三十一年四月【时成宗已即位】即墨县雨雹五月密州路诸城县大都路武清县雹七月棣州阳信县雹真定路南宫新河易州涞水等县雹八月徳州徳安县大风雨雹
　　【臣】等谨按王圻续通考载世祖至元六年二月兴国雨雹大如马首杀禽兽纪志俱不载
　　成宗元贞元年五月巩昌金州防州西和州雨雹无麦禾七月壬寅隆兴路雨雹　二年五月河中猗氏县雨雹六月大同隆兴咸寜县顺徳邢台县太原交河离石寿阳等县七月太原怀孟武陟县并如之　大徳元年六月太原崞州雨雹害稼　二年二月丙子大都檀州雨雹八月彰徳安阳县亦如之　三年八月隆兴平滦大同宣徳等路雨雹　四年三月宣州泾县台州临海县大风雹五月同州平滦隆兴雹　五年七月戊戌朔雨雹　七年十一月辛酉木氷　八年五月大寜路建州蔚州灵仙县雨雹太原大同隆兴属县阳曲天成怀安白登风雹害稼八月营州岚州交城阳曲怀仁等县雨雹　九年六月甲午晋寜冀寜桓州宣徳隆兴大同等郡大雨雹害稼　十年四月郑州管城县风雹【大如鸡卵积厚五寸】麦及桑枣皆损五月大雨雹七月宣徳县雨雹十一年五月【时武宗已即位】建州雨雹
　　武宗至大元年四月般阳新城县济南厌次县益都髙苑县风雹五月己巳管城县大雹深一尺癸未济南般阳雨雹八月戊子大寜县雨雹害稼【毙畜牧】　二年三月己酉济阴定陶等县雨雹六月金城崞州源州亦如之延安神木碾谷盘西神川等处大雨雹【一百余里击死人畜】　三年四月丙子灵寿平阴等县雨雹　四年四月【时仁宗已即位】南阳雨雹闰七月大同宣寜路雨雹九寸苖稼尽损仁宗皇庆元年四月大名濬州彰徳安阳县河南孟津县雨雹五月彰徳河南陇西雹六月开元路风雹害稼二年七月冀寜平定州雨雹景州阜城县风雹八月
