<!-- { "loadSidebar": true } -->
　　【臣】等谨案朱彞尊经义考载允昌周易耨义六卷称莆田有金石社允昌集弟子月三防自庚辰四月至十一月凡二十二防门人张拱辰何承都等辑而成编因允昌以请学为圃名斋故曰耨义此书书名卷数皆不符当各自一书彞尊失载也
　　朱之俊周易纂六卷
　　之俊字沧起汾阳人天启进士官至翰林院侍讲
　　孙维明易学统此集二十卷
　　维明字克晟江宁人前有天启四年维明自序此书乃其子越续成者也
　　郑友元易经小传二十卷
　　友元自序自称其号曰澹山不着嵗月
　　【臣】等谨案湖广通志郑友元字元章京山人天启乙丑进士官御史当即其人
　　黎遂球周易爻物当名二卷
　　遂球字美周番禺人天启举人后守贑州城破巷战死
　　遂球自序畧曰山居读易毎以史系之至于爻物必求其名之所当因先定是编
　　沈瑞钟广易筌四卷
　　瑞钟字徳培平湖人
　　【臣】等谨案瑞钟自序言先尝为易意筌后复为广易筌而书中又有称家先生古筌者则述其父之説其间惟乾卦分节解之自坤以下毎卦为一説系辞以后毎章为一説凡上下经系词传上下各为一卷而説卦杂卦附诸后朱彞尊经义考作易广筌二卷与此不符殆仅见上下经也
　　洪化昭周易独坐谈五卷
　　化昭自号日北居士新都人
　　李竒玉雪园易义四卷图説一卷
　　竒玉字元美嘉善人崇祯进士官汝宁府知府曽勲曰竒玉观象玩辞则一本于说卦观变玩占则兼取乎中爻至于隂阳倚伏直欲以包荒小人为量盖有慨于党人之祸肇自君子云
　　朱天麟易鼎三然【无卷数】
　　天麟字震青呉江人寄籍昆山崇祯进士由兵部主事改授编修
　　郑敷教周易广义四卷
　　敷教字汝敬呉县人崇祯举人
　　【臣】等谨案朱彞尊经义考载敷教易经图考十二卷而不载是书殆偶未之见也
　　马权竒尺木堂学易志三卷
　　权竒字防倩防稽人崇祯进士官兵部主事
　　呉钟峦十愿斋易説一卷　霞舟易笺一卷
　　钟峦字峦稚武进人崇祯进士官桂林府推官鲁王监国以为礼部尚书后自焚死
　　【臣】等谨案钟峦于乾隆四十年
　　赐諡忠烈
　　【臣】等谨案朱彞尊经义考惟载钟峦周易卦説不着卷数注曰未见而无此书名江南通志儒林传所载亦同殆辗转传闻相沿致误也
　　贺登进易辰九卷
　　登进号澹余鄱阳人崇祯进士官御史
　　陈际泰易经説意七卷　周易翼简捷解十六卷附羣经辅易説一卷
　　际泰字大士临川人崇祯进士授行人奉使道卒明史文苑传附见艾南英传中
　　秦镛易序图説二卷
　　镛字大音无锡人崇祯进士官清江县知县
　　镛自序畧曰六十四卦惟文王能序之惟孔子能杂之后之学者当以杂卦对待之义求序卦流行之理作序卦图説上篇凡五段下篇凡四段合上下凡九段配干之数
　　黄端伯易疏五卷
　　端伯字元公新城人崇祯进士累官礼部郎中南京破死难
　　【臣】等谨案端伯于乾隆四十年
　　赐諡忠节
　　文徳翼序曰易者九流大共之书也河洛之图传者以为搜自希夷考干凿度太乙九宫四正四维之义与康成所论大衍十日十二辰二十八宿合则宋之先已有此图书矣吾师海岸先生穷四易六龟九筮之学爰契京房房晞卦气动有数世之征后人泥其挟刺蹈尾上累赣传然综其变端实文王后天之学也后天序对之图上下经各十八卦上经不变者仅六下经不变者仅二屯咸恒而下庄子所谓相反而不可相无者也文王固乐示人以变象乎先生之言曰八卦三变五变有不变之世爻则易之元命也推而究之卦卦然一卦亦无不然如屯归震初防主坎二咸取下女之爻恒用下男之画故曰一君二民寓不变于众变之中隠众变于不变之内至矣乎观其苞络岂仅古司怪主卜而已乎即五行传六甲书皆寻数之主启兆之质古人譬衔烛龙入闇室不可谓火为目也四易之变不尽于六龟九筮而飞伏之化寓焉先生梦叶灵龟符文宣学易之年以此成书合之诸家俶诡灵元之防无不滙为一元易虽大共之书称为先生大则之书无不可矣
　　周一敬苑洛易学疏四卷
　　一敬衢州人崇祯进士官御史
　　朱彞尊曰一敬自序云韩子以开明初学为心故疏从其详一敬以遡原明理窃附前人故多遗末而寻本自万厯甲寅迄崇祯壬午先后二十九载而始敢句释节解焉
　　【臣】等谨案苑洛先生即韩邦竒也邦竒有易学启蒙意见等书见前
　　朱朝瑛读易畧记【无卷数】
　　朝瑛字美之号康流海宁人崇祯进士官旌徳县知县
　　黄宗羲曰朝瑛畧记不主邵子之説别为先天后天八卦等图以为诸儒之言易者详于所变而不详于所未变变者象也未变者太极也时惟适变道必防通不察时变则微彰刚柔拘于墟不观防通则屈伸往来临于岐求诸物而格之返诸身而体之不越知几精义二者而已
　　钱棻读易绪言二卷
　　棻字仲芳嘉善人崇祯举人大学士士升之子钱澂之序畧曰庄子曰易以道隂阳隂阳二气迭为消长夬以五阳决一隂其词曰刚决柔也剥以五隂剥一阳其词曰柔变刚也夫决者孚号变者黙夺虽胜败各有天焉要其工拙难易之数未可同日语矣以是三易圣人于十二辟卦【谓以十二卦为君见京房传】隂阳之防于阳多危辞焉于隂多戒辞焉而其意常主于庇阳以是为扶抑之义而已着周易绪言情见乎词犹之作易者之苦心也
　　舒宏谔周易去疑十一卷
　　宏谔字士一旌徳人
　　沈易宪四卷
　　字临秋华亭人崇祯进士官刑部主事
　　乔中和説易十二卷
　　中和字还一内邱人崇祯中由拔贡生官太原府通判
　　【臣】等谨案朱彞尊经义考载中和易林补四卷又名大易通变今此书名説易版心又标跻新堂集疑即从文集中析出单行又不止四卷则易林补又当在此书之外也
　　顾懋樊桂林易丹十六卷
　　懋樊字霖调仁和人崇祯中副榜贡生
　　程观生四易通义六卷
　　观生字仲孚歙县人流寓嘉兴崇祯中知天下将乱弃去诸生以相地之术自给事迹见朱彞尊静志居诗话
　　【臣】等谨案朱彞尊经义考惟载其易内三图注三卷注曰已佚而不及此编盖遗书散失久乃复出彞尊未之知也
　　董説易发八卷
　　説字雨若乌程人黄道周之弟子
　　来集之读易隅通二卷　易图亲见一卷　卦义一得【无卷数】
　　集之字元成萧山人崇祯进士官安庆府推官
　　章佐圣周易时义注【无卷数】
　　佐圣字右臣歙县人
　　【臣】等谨案是书前有佐圣自序谓以明经获隽而烽火交讧行路艰阻因坐卧小楼自为笺注盖有托而为之者也
　　钱彭曾易参五卷
　　彭曾号觉龛钱塘人
　　蒋时雍易旨一览四卷
　　时雍字绳武江都人
　　喻国人周易辨正一卷　河洛定议赞一卷　全易十有八变成卦定议一卷　周易对卦数变合参一卷河洛真传一卷　周易生生真传一卷
　　国人字春山郴州人
　　李陈玉三易大传七十二卷
　　陈玉字籍未详
　　方芬易经补义四卷
　　芬字舒林歙县人
　　沈尔嘉读易镜六卷
　　尔嘉字公亨常熟人
　　邹元芝易学古经正义十二卷
　　元芝字立人竟陵人
　　射易淡咏二卷
　　不着撰人名氏
　　大易衍説【无卷数】
　　不着撰人名氏
　　原易二卷
　　不着撰人名氏
　　易传义十二卷
　　不着编辑者名氏
　　易象与知编一卷　图书合解一卷
　　题天山道人撰不著名氏

　　钦定续文献通考卷一百四十五
<史部,政书类,通制之属,钦定续文献通考>
　　钦定四库全书
　　钦定续文献通考卷一百四十六
　　经籍考
　　经【书】
　　宋史艺文志书类六十部八百二卷【不着録者十三部二百四十四卷】辽金元三史不立艺文志散见各纪传中
　　明史艺文志书类八十八部四百九十七卷
　　宋
　　郑伯熊书説一卷
　　伯熊字景望永嘉人绍兴进士累官宗正少卿以直龙图阁知寜国府卒諡文肃
　　陈亮序略曰尚书最难读难得胸臆如此之大孔安国以下随文释义凡帝王之所以纲理世变者未知也
　　毛晃禹贡指南四卷
　　晃字明叔江山人世传其増注礼部韵略于绍兴三十二年表进自署曰衢州免解进士葢髙宗末年人也
　　史浩尚书讲义二十卷
　　浩字直翁鄞县人绍兴进士官至右丞相致仕卒諡文恵
　　朱子曰史丞相説书亦有好处如命公后众説皆云命伯禽为周公之后史云成王既归命周公在后看公定予往矣一言便见得是周公且在后之意
　　夏僎尚书详解二十六卷
　　僎字元肃号柯山龙防人
　　吕祖谦书説三十五卷
　　祖谦见易类
　　【臣】等谨案马考称祖谦书説十卷赵希弁读书附志云六卷葢彼乃祖谦原书此本其门人时澜増修也
　　杨简五诰解四卷
　　简见易类
　　薛季宣书古文训十六卷
　　季宣字士龙号艮斋永嘉人起居舍人徽言之子孝宗朝官大理寺正知湖州乾道元年迁知常州未上卒
　　季宣自序略曰古定书最古孔氏文义多本伏生之説唐明皇更以正改定而俗儒承讹文多蹖駮古文是训不劳乎是正之也书序出于孔子防自有在诠次百篇之后将以归于古学好古之僻又何辞焉
　　朱子曰士龙书解其学问多于地名上着功夫【臣】等谨案王应麟玉海宋咸平二年直讲孙奭请摹印古文尚书音义与新定释文并行即周显徳六年田敏等校勘郭忠恕覆定之本季宣因之为训
　　傅寅禹贡説防四卷
　　寅字同叔义乌人学者称杏溪先生
　　乔行简序略曰同叔家故贫以教举子为业乃能取古书天官地志律厯权度井田兵制分寸零整乗除抄忽之説究观笃考穷日夜不愒无是书则多方从人借之月累嵗积遂取其书为之图条列诸説而断以已意
　　陈经书详解五十卷
　　经字显之一字正甫安福人庆元进士官至奉议郎泉州泊干
　　魏了翁尚书要义十七卷序説一卷
　　了翁见易类
　　陈大猷尚书集传或问二卷
　　大猷东阳人绍定进士由从仕郎厯六部架阁
　　钱时融堂书解二十卷
　　时字子是淳安人受学于杨简嘉熈中以丞相乔行简荐授秘阁校勘迁史馆检阅
　　赵善湘洪范统一一卷
　　善湘字清臣濮安懿王五世孙仕至资政殿大学士封文水郡公赠少师
　　王栢书疑九卷
　　栢字防之号鲁斋金华人从祀孔子庙庭
