<!-- { "loadSidebar": true } -->
　　木册长官司【元木册安抚司洪武四年废永乐四年复置】
　　镇南长官司【元宣化镇南五路军民府永乐五年改置】
　　唐崖长官司【元唐崖军民千户所永乐四年改置】
　　永顺军民宣慰司【元永顺等处军民安抚司后改宣抚司洪武六年升为宣慰】领州三长官司六
　　南渭州【元新添葛蛮安抚司后废洪武二年复置来属】
　　施溶州【元防溪施溶等处长官司思州安抚司后废洪武二年复置来属】
　　上溪州【宋覊縻州元废洪武二年复置来属】
　　臈惹洞长官司　麦着黄洞长官司　驴迟洞长官司　施溶溪长官司【四司元思州安抚司洪武三年来属】白崖洞长官司【元新添葛蛮安抚司洪武三年来属】田家洞长官司【洪武三年置】
　　保靖州军民宣慰使司【元保靖州新添葛蛮安抚司明太祖置安抚司洪武六年升为宣慰】领长官司二　五寨长官司【仍元旧】筸子坪长官司【永乐三年置】
　　【臣】等谨按元永顺安抚司所属大半为梁州地故尽类列彼部至明改永顺为宣慰司而以南渭州白崖洞为属其地在辰沅二州之间自应载入荆州
　　四川布政使司府一属州一县四长官司二
　　遵义军民府【元播州安抚司属湖广行省万厯中改置】领县二州一州领二县　遵义【唐旧县宋省入播州元因之万厯中复置】桐梓【唐夜郎县属珍州后废元为珍州地万厯中改置】
　　直安州【元珍州思寜长官司万厯中改置】领县二　绥阳【宋旧县元废入珍州万厯中复置】仁怀【宋旧县后废为播州地万厯中复置】
　　【臣】等谨按元播州安抚司所属诸地明万厯中播酋杨应隆叛讨平之以其地遵义平越二府凡沿革可考者各注本府县长官司下余俱省废不详
　　平茶洞长官司【元溶江芝子平茶长官司思州安抚司洪武中改置直布政司】溶溪芝麻子坪长官司【改置同前】
　　广东布政使司属州一县二
　　广州府【府治在扬州南境详见扬州其属州在荆列后】
　　连州【仍元旧洪武二年省桂阳州入焉】领县二　阳山【元桂阳州洪武二年废州来属】连山【元连州治洪武二年州废属韶州府十四年来属】
　　【臣】等谨按以上据马氏按古荆州地详列明代河南湖广四川广东四道郡县凡得府十四州二指挥司一所一属州十九宣抚司四安抚司九县一百有四长官司二十三蛮夷官司不入此数荆州南境
　　贵州布政使司【元时为州治湖广行省洪武十五年改置都指挥使司治贵州宣慰司永乐十一年置贵州等处承宣布政使司与都指挥司同治】领府十宣慰司一属州九卫十二县十七长官司七十六所十三
　　贵阳军民府【元顺元路安抚司治地洪武中改贵州宣慰司成化十二年分置程番府与宣慰司同治隆庆中更名贵阳万厯二十九年升为军民府】领县二州三长官司十六　新贵【本贵竹长官司洪武五年置万厯十四年改为县】贵定【万厯三十六年析新贵地置】
　　开州【崇祯四年以副宣慰洪边旧地置】
　　广顺州【元金竹府管番民总管万厯十四年更名置州】
　　定番州【元程番武胜军安抚司洪武五年废成化十二年置程番府后移治于布政司城万厯十四年于故地更名置州】领长官司十六　程番长官司【洪武五年置】小程番长官司【元小程番蛮夷长官司管番民总管洪武五年改置】上马桥长官司【元上马县洪武五年改置】卢番长官司【元卢畨静海军安抚司洪武五年改置省卢畨蛮夷军民长官入焉】韦番长官司【元韦番蛮夷长官】方番长官司【元方畨河中府安抚司】洪番长官司【元洪番永盛军安抚司】卧龙番长官司【元卧龙畨南宁安抚司】小龙番长官司【元小龙番静蛮军安抚司】大龙番长官司【元大龙番应天府安抚司】金石番长官司【元金石番太平军安抚司】罗番长官司【元罗番遏蛮军安抚司】卢山长官司【元卢山等处蛮夷军民长官管番民总管】木长官司【元罗頼州后为木犵狫蛮夷军民长官以上皆洪武五年改置】麻响长官司　大华长官司【皆洪武七年置】
　　贵州宣慰使司【説见贵阳府】领长官司七　水东长官司【元水东寨蛮夷长官】中曺长官司【元中曺百纳等处长官管番民总管】龙里长官司【元龙里寨长官管番民总管】底寨长官司【元底寨等处长官】乖西蛮夷长官司【元乖西军民府管番民总管】养龙坑长官司【元养龙坑宿征等处长官以上皆洪武五年改置】白纳长官司【元茶山白纳等处长官洪武中省入中曺永乐四年改置】
　　【臣】等谨按乖西长官司明志谓本元乖西军民府改置而一统志谓乖西军民府至元改为开州此盖元雍真乖西葛蛮等处所改未详孰是至上马桥长官司则并谓本上马县改置考元志定逺府有上桥县无上马县大抵本一地而随呼互异也
　　都匀【元志匀作云】府【元都云军民府管番民总管洪武十九年置安抚司二十三年改为卫治七年置都匀府于卫城】领长官司四州二州领一县四长官司　都匀长官司【元上都云等处军民长官司洪武十六年改】邦水长官司【元中都云版水等处军民长官司管番民总管洪武十六年改】平浪长官司　平洲六洞长官司【皆元都云地洪武十六年置】
　　麻哈州【元犵狫寨长官司新添葛蛮安抚司洪武中改名麻哈平越卫治七年升州来属】领长官司二　乐平长官司　平定长官司【并元犵狫寨地洪武中析置】
　　独山州【元新添葛蛮安抚司洪武十六年改为九名九姓独山州长官司都匀卫治七年升州来属】领县一长官司二　清平【元麻峡县地属定逺府洪武中置清平卫治七年改县来属】合江州陈防烂土长官司【元峡江州及陈防二长官司俱管番民总管洪武十六年改置都匀卫治七年来属】丰宁长官司【洪武二十三年析都匀地置】
　　平越军民府【元平月长官司管番民总管洪武十五年置平越卫万厯二十九年置府于卫城以播州地益之】领卫二州一州领三县二长官司　清平卫【説见前清平县注】兴隆卫【元黄平府地洪武二十二年析置】
　　黄平州【元黄平府播州安抚司洪武七年改为黄平安抚司万厯二十九年降州来属】领县三长官司二　余庆【元白泥等处长官司播州军民安抚司至正末改为余庆州万厯二十九年降县来属】瓮安【元黄平府地洪武中析置瓮水安抚司万厯二十九年降为县并元旧州草堂地入焉】湄潭【元播州地万厯二十九年析置】凯里长官司【嘉靖八年分播州地置】杨义长官司【洪武初置】
　　黎平府【元上黎平长官司新添葛蛮安抚司永乐十一年改置黎平新化二府宣德十年以新化省入黎平】领县一长官司十三　永从【元福禄永从长官司正统六年改为县】潭溪长官司【元潭溪长官司永乐十二年省贵州来属】八舟长官司【元八舟长官司洪武五年废永乐初复置】洪舟泊里长官司【元洪舟泊里长官司思州安抚洪武初来属】曹滴洞长官司【元曹滴等洞长官司洪武中废永乐初复置】古州长官司【元古州八万洞长官司思州安抚洪武三年来属】西山阳洞长官司【元西山大洞等处长官司思州安抚洪武三年改置来属】新化长官司【元新化长官司洪武中废永乐初复置】湖耳长官司【元湖耳洞长官司洪武中废永乐初复置】亮寨长官司【元亮寨长官司思州安抚永乐中来属】欧阳长官司【元欧阳寨长官司洪武中废永乐初复置】中林验洞长官司【洪武初置】赤溪湳洞长官司【元楠木洞长官司洪武中改置来属】龙里长官司【元龙里等寨长官司管番民总管洪武中来属】
　　思南府【元思州军民安抚司洪武中析置思南宣慰司永乐十一年改为府】领县三长官司三　安化【本元水特姜长官司万厯三十三年更名为县】婺川【仍元旧】印江【元思印江等处长官司治七年改为县】蛮夷长官司【洪武十年分水特姜地置】沿河祐溪长官司【元沿河祐溪二长官司洪武七年合置】朗溪长官司【元朗溪洞长官司洪武七年改置】
　　思州府【元思州军民安抚司洪武中析置思州宣慰司永乐十一年改为府】领长官司四　都坪峩异溪蛮夷长官司【元台蓬若洞住溪长官司洪武六年改置】都素蛮夷长官司【元思州地永乐十二年置】施溪长官司【元施溪漾头长官司顺元安抚司洪武初改置】黄溪道长官司【仍元旧】
　　镇逺府【元思州安抚司洪武中降为州永乐十一年复为府正统三年省州入府】领县二长官司三　镇逺【元金容金逹及杨溪公俄二长官司洪武中改为镇逺金容金逺蛮夷长官司治七年改倂为县】施秉【元施秉前江等处长官司正统九年改为县】偏桥长官司【元偏桥中寨长官司洪武五年改置】卭水十五洞蛮夷长官司【元定安县后改卭水洪武五年改置】臻剖六洞横坡等处长官司【元溱洞涪洞长官司播州安抚司洪武中改置】
　　铜仁府【元铜人大小江等处长官司思州安抚司洪武初改为铜仁长官司永乐十二年升为府】领县一长官司五　铜仁【本铜仁长官司思州安抚永乐置府时来属万厯二十六年改为县】省溪长官司【元省溪坝场等处长官司思州安抚洪武初改置永乐置府时来属】提溪长官司【元提溪等处长官司思州安抚洪武初改置永乐置府时来属】大万山长官司【元大万山苏葛办长官司思州安抚洪武初改置永乐置府时来属】乌罗长官司【元乌罗龙干长官司思州安抚洪武初改置永乐置府时来属】平头着可长官司【元平头着可通逹等处长官司思州安抚洪武七年改置永乐置府时来属】
　　石阡府【元石阡等处长官司思州安抚司永乐十一年升为府】领县一长官司三　石阡长官司【元石千等处长官司洪武初改置永乐中立为府治】龙泉【元龙泉坪长官司思州安抚永乐十二年来属万厯二十九年改为县】苗民长官司【洪武七年置】葛彰葛商长官司【元思州安抚永乐十二年来属】
　　龙里卫军民指挥使司【元平伐蛮夷长官新添葛蛮安抚司洪武二十三年改置卫二十九年升军民指挥使】领长官司一　太平伐长官司【元平伐月石等处长官播州安抚司洪武十九年改置】
　　新添卫军民指挥使司【元新添葛蛮安抚司后废洪武中置卫后升军民指挥使】领长官司五　新添长官司【洪武四年置】小平伐长官
　　司【元葛蛮雍真等处长官司顺元路洪武十五年改置】把平寨长官司【洪武十五年置】丹平长官司【元广西南丹州后废洪武三十年改置】丹行长官司【元广西南寜州后废洪武三十年改置】
　　【臣】等谨按把平寨王圻续考及明统志并云元置顺元路考元志顺元路有龙平寨无把平寨龙把偏傍相近或传冩之讹也
　　安南卫【元普安路地洪武十五年置卫二十三年定今名改贵州都司】
　　威清卫【洪武二十三年置】
　　平坝卫【元金竹府地洪武二十三年置】
