<!-- { "loadSidebar": true } -->
　　中统三年敕王鹗集廷臣商史事至元元年敇选儒士编修国史起馆舍给俸以赡之十年以翰林院纂修国史敕采録累朝事实以备编集皇庆元年帝谓省臣曰人言御史台任重朕谓国史院其任尤重盖御史台是一时公论国史院是万世公论于是升翰林兼国史院为从一品文宗至顺二年帝欲取国史阅之编修官吕思诚曰国史记当代人君善恶自古无天子取观之理遂止
　　明以翰林院修撰编修检讨为史官【详见学士院】
　　集贤院
　　金集贤院设知集贤院同知集贤院司议官谘议官等宣宗贞祐五年置司议谘议二官俱不限员
　　元集贤院掌提调学校徴求隠逸召集贤良凡国子监元门道教隂阳祭祀占卜祭遁之事悉焉大学士五人学士侍读学士侍讲学士直学士各二人又经歴一人都事二人待制修撰兼管承发架阁库各一人国初集贤与翰林国史院同一官署至元二十二年分置两院置大学士三人学士一人直学士二人典簿一人二十四年増置学士一人侍读学士一人待制一人寻又置院使一人大学士二人学士三人侍读学士侍讲学士各一人直学士二人司直待制各一人二十五年増都事修撰各一人元贞元年增院使一人大徳十一年置院使六人经歴二人至大四年省院使六人皇庆二年省汉人经歴一人后定置官如前
　　所属国子监有祭酒等官国子学有博士等官【俱详国子监门】兴文署署令一人以翰林修撰兼之署丞一人以翰林应奉兼之至治二年罢置典簿一人掌提调诸生饮膳与凡文牍簿书之事
　　文院
　　金文院有知院同知文院事又有校理掌校译经史
　　明文馆学士洪武三年置以胡为学士又命刘基危素罗复仁王本中眭稼皆兼文馆学士未几罢宣徳间复建文阁于思善门右以翰林学士杨溥掌阁印寻并入文渊阁
　　殿阁诸学士
　　辽南面宣政殿学士【穆宗应厯元年有宣政殿学士李澣】观书殿学士【道宗寿隆初王鼎为观书殿学士】昭文馆直学士【杨遵朂子晦为昭文馆直学士】崇文馆大学士【太祖时韩延徽为崇文馆大学士】干文阁学士【道宗咸雍五年王观为干文阁学士】
　　【臣】等谨按以上皆百官志考李澣见穆宗纪余皆载列传中若职掌与员数则志不详其昭文崇文两馆学士虽非殿阁衔以与文院同故并载于此
　　金益政院哀宗正大三年置于内廷以学问该博议论宏逺者数人兼之日以二人上直备顾问讲尚书通鉴贞观政要名则经筵实内相也未几罢
　　【臣】等谨按益政院虽无学士之官实为学士之职与文院同故并载于此
　　元奎章阁学士院大学士四人侍书学士承制学士供奉学士各二人
　　首领官叅书典籖各二人照磨一人属官授经郎二人
　　文宗天厯二年立于兴圣殿西命儒臣进经史之书考帝王之治大学士二人寻升为学士院大学士至叅书多以他官兼领其职至顺元年増定如前顺帝至元六年十一月罢奎章阁学士院至正元年九月立宣文阁不置学士惟授经郎及监书博士以宣文阁系衔云
　　所属羣玉内司天歴二年始置掌奎章圗书寳玩及凡常御之物监司司尉亚尉各一人佥司司丞各二人典簿一人
　　【臣】等谨按元典章又有昭文馆大学士百官志不载附见于此
　　明左右春坊亦有大学士
　　洪武二十五年始以叅议董伦为之景帝以后不常设【详詹事府门】











　　钦定续文献通考卷五十四
　　钦定四库全书
　　钦定续文献通考卷五十五
　　职官考
　　太常寺【明提督四夷馆附】
　　宋太常寺分案九曰礼仪掌讨论大庆典礼神祠道释袭封定諡检举忌辰曰祠祭掌大中小祠祀差行事官并酒齐币帛蜡烛礼料曰坛庙掌行室坛庙域陵寝曰大乐掌大乐教习乐舞鼓吹警曰法物掌给纳朝祭服曰廪牺掌嵗中祠祭牲牢羊豕涤室曰太医掌臣僚陈乞医人补充太医助教等曰掌法曰知杂并掌本寺条制杂务【余详马端临考】
　　辽南面太常寺有卿少卿丞主簿
　　又有博士赞引太祝奉礼郎协律郎及大乐署鼓吹署各有署令署丞法物库掌图籍有使副使
　　【臣】等谨按辽史百官志寺官俱有卿少卿丞主簿若博士以下则太常所独也
　　金太常寺【熈宗皇统三年正月始置】卿少卿丞各一人掌礼乐郊庙社稷祠祀之事博士二人掌检讨典礼检阅官一人掌同博士【章宗泰和元年置四年罢】检讨二人【明昌元年置】太祝掌奉祀神主奉礼郎掌设版位执仪行事协律郎掌以麾节乐调和律吕监视音调
　　所属太庙署皇统八年太庙成设署置令丞仍兼提举庆元明徳永祚三宫令一人掌太庙衍庆坤宁宫殿神御诸物及提控诸门闗键扫除守衞兼廪牺令事丞一人兼廪牺署丞又有直长明昌三年罢廪牺署令丞以太庙令丞兼掌荐牺牲及养饲等事郊社署【章宗承安三年设祝史斋郎百六十人作班祗儤使周年一替衞绍王大安元年奏兼武成王庙署】令丞各一人掌社稷祠祀祈祷并防舎祭器等物大安元年置武成王庙署春秋祀享即以郊社令丞兼掌之又有直长明昌三年废　诸陵署提防山陵涿州刺史兼又有令有丞一人掌守山陵又有直长　园陵署令宛平县丞兼宣宗贞祐二年以园陵迁大兴县境遂以大兴县令丞兼　大乐署兼鼓吹署【乐工百人】令一人又有丞掌调和律吕教习音声并施用之法乐工部籍直长一人大乐正掌祠祀及行礼陈设乐悬又有大乐副正
　　元太常礼仪院掌大礼乐祭享宗庙社稷封赠諡号等事有院使同知佥院同佥院判各二人又经歴都事照磨兼管勾承发架阁各一人博士奉礼郎各二人奉礼兼检讨一人协律郎二人太祝十人礼直管勾一人世祖中统元年中都立太常寺设寺丞一人至元二年翰林兼摄太常寺九年立太常寺设卿一人少卿以下五人十三年省并衙门以侍仪司并入太常寺十四年增博士一人十六年又增法物库子掌公服法服之藏二十年别置侍仪司武宗至大元年改升院设官十二人四年复为太常寺仁宗延祐元年复改升院以大司徒领之文宗天厯二年定置官如前所属太庙署掌宗庙行礼兼廪牺署事令二人丞一人【至元三年始置】　郊祀署掌郊祀行礼兼廪犠署事令丞各二人【成宗大徳九年始置】　社稷署令二人丞一人【大徳元年始置】大乐署掌管礼生乐工四百七十九户令二人丞一人【中统五年始置】
　　【臣】等谨按元史百官志又有大禧宗禋院崇福司司禋监官属甚繁其所掌概与太常寺同附列于左
　　大禧宗禋院掌神御殿朔望嵗时讳忌日辰禋享礼典院使都典制神御殿事六人同知兼佐仪神御殿事副使兼奉赞神御殿事佥院兼祗丞神御殿事同佥兼肃治神御殿事院判供应神御殿事参议经歴都事各二人管勾照磨各一人断事官四人客省使大使副使各二人
　　天厯元年罢防福殊祥二院改置大禧院以总制之置参议二人二年改大禧宗禋院置院使六人增副使二人立诸总管府为之属凡钱粮之出纳营缮之作辍悉统之后定置官如前
