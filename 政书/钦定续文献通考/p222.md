<!-- { "loadSidebar": true } -->
　　内正司司卿俸七十贯米七石五斗少卿俸四十七贯米四石五斗司丞俸三十九贯三钱三分三厘米三石五斗典簿俸二十五贯三钱三分三厘米二石照磨俸二十贯六钱六分米一石五斗中瑞司同京畿运司运使俸五十六贯米六石同知俸三十九贯三钱三分米三石五斗运副俸三十四贯六钱六分米三石运判俸二十六贯六钱六分米二石五斗经厯俸二十贯六钱六分米一石五斗知事俸一十四贯米一石五斗提控案牍俸一十四贯六钱六分米一石
　　太府监卿俸七十贯米七石五斗太监俸五十九贯三钱三分米六石少监俸四十二贯米四石五斗监丞俸三十九贯三钱三分米三石五斗经厯俸二十五贯三钱三分米二石知事俸二十四贯米二石照磨俸二十二贯米二石秘书章佩利用中尚度支等监并同
　　国子监祭酒俸五十九贯三钱三分米六石司业俸三十九贯三钱三分米三石五斗监丞俸三十贯三钱三分米三石典簿俸一十五贯三钱三分米二石博士俸二十六贯六钱六分米二石五斗太常博士回囘国子博士同助敎俸二十二贯米二石敎授同学录俸一十一贯三钱三分米五斗防古国子监同经正监卿俸七十贯米七石五斗太监俸五十贯米五石少监俸四十二贯米四石五斗监丞俸三十四贯六钱六分六厘米三石经厯俸二十五贯三钱三分三厘米二石知事俸二十二贯米二石
　　阑遗监太监俸四十八贯六钱六分米四石少监俸三十九贯三钱三分三厘米三石监丞俸三十一贯三钱三分米三石知事俸二十二贯米二石提控案牍俸二十贯六钱六分米一石五斗
　　司天监提防俸五十九贯三钱三分米六石司天监俸五十三贯三钱三分米五石监丞俸三十一贯三钱三分米三石知事俸二十贯六钱六分六厘米一石五斗敎授俸一十贯六钱六分米一石管勾同司辰俸八贯六钱六分米五斗学正押宿并同回囘司天监少监俸四十二贯米四石五斗余同上
　　都水监都水卿俸五十三贯米六石少监俸三十九贯三钱三分米三石五斗监丞俸三十贯米三石经厯俸二十五贯三钱三分米二石知事俸二十二贯米二石
　　大都路达噜噶齐俸一百三十贯总管同副达噜噶齐一百二十贯同知八十贯治中同判官五十五贯推官五十贯经厯四十贯知事三十贯提控案牍二十五贯照磨同并中统钞
　　行省左丞相俸二百贯平章政事一百六十六贯六钱六分六厘右丞左丞同叅知政事一百三十三贯三钱三分三厘郎中四十六贯六钱六分六厘员外郎三十贯都事二十六贯六钱六分六厘检校同管勾二十三贯三钱三分三厘理问所理问四十六贯六钱六分六厘副理问三十贯知事一十六贯六钱六分六厘提控案牍同
　　宣慰司腹里宣慰使俸中统钞五百八十贯三钱三分同知五百贯副使四百一十六贯六钱六分经厯四百贯都事一百八十三贯三钱三分照磨一百五十贯行省宣慰使俸至元钞八十七贯五钱同知四十九贯副使四十二贯经厯二十八贯都事二十四贯照磨一十七贯五钱
　　防访司防访使俸中统钞八十贯副使四十五贯佥事三十贯经厯二十贯知事一十五贯照磨一十二贯
　　盐运司腹里运使俸一百二十贯同知五十贯副使三十五贯判官三十贯经厯二十贯知事一十五贯照磨一十三贯行省运使八十贯同知五十贯运副四十贯判官三十贯经厯二十五贯知事一十七贯提控案牍一十五贯
　　上路达噜噶齐俸八十贯总管同同知四十贯治中三十贯判官二十贯推官一十九贯经厯一十七贯知事一十二贯提控案牍一十贯下路达噜噶齐七十贯总管同同知三十五贯判官二十贯推官一十九贯经厯一十七贯知事一十二贯提控案牍一十贯
　　散府达噜噶齐俸六十贯知府同同知三十贯判官一十八贯推官同知事一十二贯提控案牍一十贯上州达噜噶齐俸五十贯州尹同同知二十五贯判官一十八贯知事一十二贯提控案牍一十贯中州达噜噶齐四十贯知州同同知二十贯判官一十五贯提控案牍一十贯都目八贯下州达噜噶齐三十贯知州同同知一十八贯判官一十三贯吏目四十贯
　　上县达噜噶齐俸二十贯县尹同县丞一十五贯主簿一十三贯县尉一十二贯典史三十五贯巡检一十贯中县达噜噶齐一十八贯县尹同主簿一十三贯县尉一十二贯典史三十五贯下县达噜噶齐一十七贯县尹同主簿一十二贯县尉同典史三十五贯【按县之俸钱惟典史独多殆以其官卑而事冗亦如上条之下州吏目也】
　　诸署诸局诸库等官其目甚多俸数之多寡亦皆以品级之髙下为则
　　元史食货志曰元初未置禄秩世祖即位之初首命给之内而朝官百司外而路府州县防而府史胥徒莫不有禄大徳中以外有司有职田于是无职田者复益之以俸米
　　又曰禄秩之制凡朝廷职官中统元年定六部官二年定随路州县官是年十月定至元六年又分上中下县为三等提刑按察司官吏六年定自经厯以下七年复増之转运司官及诸匠官七年定其运司依民官例于差发内支给至十七年定夺俸禄凡内外官吏皆住支十八年更命公事毕而无罪者给之公事未毕而有罪者逐之二十二年重定百官俸始于各品分上中下三例视职事为差事大者依上例事小者依中例二十三年又命内外官吏俸以十分为率添支五分二十九年定各处儒学敎授俸与防古医学同成宗大徳六年又定各处行省宣慰司致用院宣抚司茶盐运司铁冶都提举司淘金总管府银提举司等官循行俸例七年始加给内外官吏俸米每俸一两给米一升无米则验其时直给价虽贵每石不过二十两上都大同隆兴甘肃等处素非产米之地每石权给中统钞二十五两俸三定以上者不给至大二年诏随朝官员及军官等俸改给至元钞而罢其俸米仁宗延祐七年又命随朝官吏俸以十分为率给米三分凡诸官员上任者不过初二日罢任者已过初五日给当月俸各路官擅割官吏俸者罪之诸职官病假百日之外及因病求医亲老告侍者不给禄后官已至而前官被差者其俸两给之随朝官吏每月给俸如告假事故当官立限者全给违限托故者追罚军官差出者许借俸殁于王事者借俸免征各投下保充路府州县等官其俸与王官等
　　明诸王公主嵗供之数
　　太祖洪武九年定亲王米五万石钞二万五千贯锦四十疋纻丝三百疋纱罗各百疋绢五百疋冬夏布各千疋绵二千两盐二百引茶千斤皆嵗支马料草月支五十匹其縀疋嵗给匠料付王府自造靖江王米万石钞万贯余物半亲王马料草二十匹公主未受封者纻丝纱罗各十疋绢冬夏布各三十疋绵二百两已受封赐庄田一所嵗収粮千五百石钞二千贯亲王子未受封视公主女未受封者半之子已受封郡王米六千石钞二千八百贯锦十疋纻丝五十疋纱罗减纻丝之半绢冬夏布各百疋绵五百两盐五十引茶三百斤马料草十匹女已受封及已嫁米千石钞千四百贯其縀疋于所在亲王国造给皇太子之次嫡子并庶子既封郡王必俟出閤然后嵗赐与亲王子已封郡王者同女俟及嫁与亲王女已嫁者同凡亲王世子与已封郡王同郡王嫡长子袭封郡王者半始封郡王女已封县主及已嫁者米五百石钞五百贯余物半亲王女已受封者郡王诸子年十五各赐田六十顷除租税为永业其所生子世守之后乃令止给禄米
　　二十八年诏以官吏军士俸给弥广量减诸王嵗给以资军国之用乃更定亲王万石郡王二千石镇国将军千石辅国将军奉国将军镇国中尉以二百石逓减辅国中尉奉国中尉以百石逓减公主及驸马二千石郡王及仪宾八百石县主郡君及仪宾以二百石逓减县君乡君及仪宾以百石逓减自后为永制
　　仁宗即位増减诸王嵗禄非常典也时郑越襄荆淮滕梁七王未之藩令暂给米嵗三千石遂为例英宗正统十二年定王府禄米将军自赐名受封日为始县主仪宾自出閤成婚日为始于附近州县秋粮内拨给
　　景帝景泰七年定郡王将军以下禄米出閤在前受封在后以受封日为始受封在前出閤在后以出閤日为始宗室有罪革爵者曰庶人英宗初颇给以粮世宗嘉靖中月支米六石神宗万厯中减至二石或一石
　　初太祖大封宗藩令世世皆食嵗禄不授职任事亲亲之谊甚厚然天潢日繁而民赋有限其始禄米尽支本色既而本钞兼支有中半者有本多于折者其则不同厥后势不能给而冐滥转益多奸弊百出不可究诘自考宗治间礼部尚书倪岳即条请节减以寛民力嘉靖四十一年御史林润言天下之事极弊而大可虑者莫甚于宗藩禄廪天下嵗供京师粮四百万石而诸府禄米凡八百五十三万石以山西言存留一百五十二万石而宗禄二百十二万以河南言存留八十四万三千石而宗禄一百九十二万是二省之粮借令全输不足供禄米之半况吏禄军饷皆出其中乎故自郡王以上犹得厚享将军以上多不能自存饥寒困辱势所必至常号呼道路聚诟有司守土之臣每惧生变夫赋不可増而宗室日益蕃衍可不为寒心宜令大臣科道集议于朝且谕诸王以势穷弊极不得不通变之意令户部防计赋额以十年为率通计兵荒蠲免存留及王府増封之数共陈善后良防以垂万世不易之规下部覆议从之至四十四年乃定宗藩条例郡王将军七分折钞中尉六分折钞郡县主郡县乡君及仪宾八分折钞他冐滥者多所裁减于是诸王亦奏辞嵗禄少者五百石多者至二千石嵗出为稍纾而将军以下益不能自存矣
　　勲戚禄米
　　公五千石至二千五百石侯一千五百石至千石伯千石至七百石
　　初勲戚皆赐官田以代常禄其后令还田给禄米
　　百官嵗给
　　太祖洪武初定丞相御史大夫以下嵗禄数刻百官署取给于江南官田十三年重定内外文武官嵗给禄米俸钞之制正从一二三四品官自千石至三百石每阶逓减百石皆给俸钞三百贯正五品二百二十石从减五十石钞皆一百五十贯正六品一百二十石从减十石钞皆九十贯正从七品视从六品逓减十石钞皆六十贯正八品七十五石从减五石钞皆四十五贯正从九品视从八品逓减五石钞皆三十贯勒之石敎官之禄州学正月米二石五斗县敎谕府州县训导月米二石首领官之禄凡内外官司提控案牍州吏目县典史皆月米三石杂职之禄凡仓库闗塲司局铁冶递运批验所大使月米三石副使月米二石五斗河泊所官月米二石闸坝官月米一石五斗天下学校师生廪膳米人日一升鱼肉盐醯之属官给之宦官俸月米一石
