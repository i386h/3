<!-- { "loadSidebar": true } -->
　　至诚攸感肸蠁潜通百谷嘉种爰降时丰祈年孔夙稼穑为重俯歆醴齐载扬歌颂
　　彻豆奏丰宁之曲应钟宫
　　有来雍雍存诚敢匮废彻不迟灵神攸嗜孔惠孔时三农是宜眉寿万岁谷成丕又
　　送神奏镇宁之曲林钟宫
　　焄蒿凄怆万灵来唉灵神具醉聿言旋归岁丰时和风雨应期皇图万年永膺洪禧
　　望位奏肃宁之曲【按史志阙二字】宫【王圻续通考作无射】
　　礼成文备歆受清祀加牲兼币陈玊如仪灵驭言旋面阴昭瘗集兹嘉祥常致丰岁
　　宣圣乐章
　　元礼乐志曰释奠宣圣乐章因宋不改
　　迎神奏凝安之曲黄钟宫三成
　　大哉宣圣道尊徳【按宋乐章作徳尊】崇维持王化斯文是宗典祀有常精纯并隆神其来格于昭盛容
　　大吕角二成
　　生而知之有教无私成均之祀威仪孔时惟兹初丁洁我盛粢永言其道万世之师
　　大簇征二成
　　巍巍堂堂其道如天清明之象应物而然时维上丁备物荐诚维新礼典乐谐中声
　　应钟羽二成
　　圣王生知阐乃儒规诗书文教万世昭垂良日惟丁灵承丕【按宋乐章作不】爽揭此精防神其来享
　　初献盥洗奏同安之曲姑洗宫
　　右文兴化宪古师经明祀有典吉日惟丁丰牺在俎雅奏在庭周回【按宋乐章作旋】陟降福祉是膺
　　初献升殿奏同安之曲【降同】南吕宫
　　诞兴斯文经天纬地功加于民实千万世笙镛和鸣粢盛丰备肃肃降登歆兹秩祀
　　奠币奏明安之曲南吕宫
　　自生民来谁底其盛惟王神明度越前圣粢币具成礼容斯称黍稷惟【按宋乐章作非】馨惟神之聴
　　奉俎奏丰安之曲
　　道同乎天人伦之至有享无穷其兴万世既洁斯牲粢明醑防不懈以忱神之来暨
　　大成至圣文宣王位酌献奏成安之曲南吕宫大哉圣王实天生徳作乐以崇时祀无斁清酤惟馨嘉牲孔硕荐羞神明庶几昭格
　　兖国复圣公酌献奏成安之曲南吕宫
　　庶几屡空渊源深矣亚圣宣猷百世宜祀吉蠲斯辰昭陈尊簋防酒欣欣神其来止
　　郕国宗圣公酌献奏成安之曲南吕宫
　　心传忠恕一以贯之爰述大学万世训彞惠我光明尊闻行知继圣迪后是享是宜
　　【臣】等谨按宗圣述圣二曲宋史未见
　　沂国述圣公酌献奏成安之曲南吕宫
　　公传自曽孟传自公有嫡绪承允得其宗提纲开蕴乃作中庸侑于元圣亿载是崇
　　邹国亚圣公酌献奏成安之曲南吕宫
　　道之由兴于皇宣圣维公之传人知趋正与飨在堂情文斯【按宋乐章作实】称万年承休假哉天命
　　亚献奏文安之曲【终献同】姑洗宫
　　百王宗师生民物轨瞻之洋洋神其宁止酌彼金罍惟清且防登献惟三于嘻成礼
　　饮福受胙【与盥洗同惟国学释奠亲祀用之摄事则不用外路州县并皆用之】
　　彻豆奏娯安之曲南吕宫
　　牺象在前豆笾在列以享以荐既芬既洁礼成乐备人和神悦祭则受福率遵无越
　　送神奏凝安之曲黄钟宫
　　有严学宫四方来崇【按宋乐章作宗】恪恭祀事威仪雍雍歆兹惟馨飚驭囘【按宋乐章作旋】复明禋斯毕咸膺百福望【与盥洗同】
　　右释奠乐章皆旧曲元朝尝拟譔易而未及用今并附于此
　　迎神奏文明之曲
　　天纵之圣集厥大成立言垂教万世凖程庙庭孔硕尊俎既盈神之格思景福来并
　　盥洗奏昭明之曲
　　神既宁止有孚颙若罍洗在庭载盥载濯匪惟洁修亦新厥徳对越在兹敬恭惟则
　　升殿奏景明之曲【降同】
　　大哉圣功薄海内外礼隆秩宗光垂昭代陟降在庭摄齐委佩莫不肃雝洋洋如在
　　奠币奏徳明之曲
　　圭衮尊崇佩绅列侑笾豆有楚乐具和奏式陈量币骏奔左右天睠斯文繄神之祐
　　文宣王酌献奏诚明之曲
　　惟圣监格享于克诚有乐在县有硕斯牲奉醴以告嘉荐维馨绥以多福永底隆平
　　兖国公酌献奏诚明之曲
　　潜心好学不违如愚用舎行藏乃与圣俱千载景行企厥步趋庙食作配祀典弗渝
　　郕国公酌献【阙】
　　沂国公酌献【阙】
　　邹国公酌献奏诚明之曲
　　洙泗之传学穷性命力距杨墨以承三圣遭时之季孰识其正高风仰止莫不肃敬
　　亚献奏灵明之曲【终献同】
　　庙成奕奕祭祀孔时三爵具举是飨是宜于昭圣训示我民彞祀徳报功配于两仪
　　送神奏庆明之曲
　　礼成乐备灵驭其旋济济多士不懈益防文教兹首儒风是宣佑我【阙】


　　钦定续文献通考卷一百十四
<史部,政书类,通制之属,钦定续文献通考>
　　钦定四库全书
　　钦定续文献通考卷一百十五
　　乐考
　　乐歌
　　明洪武元年圜丘乐章
　　迎神中和之曲
　　昊天苍兮穹窿广覆焘兮厐洪建圜丘兮国之阳合众神兮来临之同念蝼蚁兮防衷莫自期兮感通思神来兮金玉其容驭龙鸾兮乘云驾风顾南郊兮昭格望至尊兮崇崇
　　奠玉帛肃和之曲
　　圣灵皇皇敬瞻威光玉帛以登承筐是将穆穆崇严神妙难量谨兹礼祭功徴是皇
　　进俎凝和之曲
　　祀仪祗陈物不于大敢用纯犊告于覆载惟兹菲荐恐未周完神其容之以享以观
　　初献夀和之曲武功之舞
　　眇眇防躬何敢请于九重以烦帝聪帝心矜怜有感而通既俯临于几筵神缤纷而景从臣虽愚防鼔舞欢容乃子孙之亲祖宗酌清酒兮在钟仰至徳兮元功
　　亚献豫和之曲文徳之舞
　　荷天之宠睠驻紫坛中情弥喜臣庶均懽趋跄奉承我心则寛再献御前式燕且安
　　终献熙和之曲文徳之舞
　　小子于兹惟父天之恩惟恃天之慈内外慇懃何以将之奠有芳齐设有明粢喜极而抃奉神燕娭礼虽止于三献情悠长兮逺而
　　彻馔雍和之曲
　　烹饪既陈荐献斯就神之在位既歆既右羣臣骏奔彻兹俎豆物倘未充尚幸神宥
　　送神安和之曲
　　神之去兮难延想遐袂兮翩翩万灵从兮后先卫神驾兮回旋稽首兮瞻天云之衢兮眇然
　　望燎时和之曲
　　焚燎于坛灿烂晶荧币帛牲黍冀彻帝京奉神于阳昭祀有成肃然望之玉宇光明
　　王圻续通考曰命朱升等撰圜丘方丘乐章
　　洪武八年御制圜丘乐章
　　迎神
　　仰惟兮昊穹臣率百职兮迓迎幸来临兮坛中上下防卫兮景从旌幢缭绕兮四维重悦圣心兮民获年丰
　　奠玉帛
　　民依时兮用工感帝徳兮大化成功臣将兮以奠望纳兮防
　　进俎
　　庖人兮列鼎殽羞兮以成方俎兮再献愿享兮以歆初献
　　圣灵兮皇皇穆严兮金牀臣令乐舞兮景张酒行初献兮捧觞
　　亚献
　　载斟兮载将百辟陪【按王圻续通考作从】祀兮具张感圣情【按王圻续通考作神】兮无已拜手稽首兮愿享
　　终献
　　三献兮乐舞扬殽羞具纳兮气蔼而芳光朗朗兮上【按王圻续通考多下字】方况日吉兮时良
　　彻馔
　　粗陈菲荐兮神喜将感圣心兮何以忘民福留兮佳气昻臣拜手兮谢恩光
　　送神
　　旌幢【按王圻续通考作幡】煜煜兮云衢长龙车鳯辇兮驾飞扬遥瞻冉冉兮去上【按王圻续通考作上下】方可见【按二字王圻续通考作必字】烝民兮永康
　　望燎
　　进罗列兮诣燎【按王圻续通考作燎】方炬熖发兮煌煌神变化兮物全于上【按四字王圻续通考作束帛将】感至恩兮无量【臣】等谨案自进俎至望燎七首后十二年合祀同用则此处自应作诣燎方而合祀当从王圻续通考作燎瘗即标题亦当作望燎瘗也
　　洪武二年方丘乐章
　　迎神中和之曲
　　坤徳博厚物资以生承天时行光大且宁穆穆皇祗功化顺成来御方丘严恭奉迎
　　奠玉帛肃和之曲
　　地有四维大琮以方土有正色制币以黄敬存于中是荐是将奠之几筵临鉴洋洋
　　进俎凝和之曲
　　奉将纯牡其牡童犊烹饪既严登俎惟肃升坛昭荐神光下烛眷佑家报効惟笃
　　初献夀和之曲武功之舞
　　午为盛阳隂徳初萌天地相遇品物光荣吉日令辰明祀攸行进以醇醴展其洁清
　　亚献豫和之曲文徳之舞
　　至广无边道全持载山岳所凭海渎咸赖民资水土既安且泰酌酒揭防功徳惟大
　　终献熙和之曲文徳之舞
　　庸眇之资有此疆宇匪臣攸能仰承佑助恩崇父母臣懽鼓舞八音宣扬叠侑明醑
　　彻馔雍和之曲
　　牲牷在俎笾豆有实临之肹蠁匪惟饮食登歌乃彻荐献爰毕执事奉承一其严栗
　　送神安和之曲
　　神化无方妙用难量其功显融其祀悠长飚轮云旋龙控鸾翔拜送稽首瞻礼余光
　　望时和之曲
　　牲醴制币馂馔惟馨之于坎以达坤灵奉神于隂典礼是程企而望之厚壤寛平
　　朱国桢明大政记曰洪武二年五月癸卯夏至祭皇地祗方丘改望燎为望
　　洪武八年御制方丘乐章
　　迎神
　　仰皇祗兮驾来川岳从迎兮威灵备开香烟缭绕兮神临御街渐升坛兮穆穆霭瑞气兮应结楼台以防衷兮率职幸望圣悦兮心谐但允臣兮固请愿嘉烝民兮永怀
　　奠玉帛
　　臣奉兮以筐玉帛是进兮嵗奠以常百辟陪祀兮佩声琅琅惟南薫兮解愠映燎炎兮煌煌
　　进俎
　　庖人兮进汤大烹牲兮气霭而芳以防衷兮献上曰享兮曰康
　　初献
　　初献行兮捧觞圣灵穆穆兮洋洋为烝民兮永康鉴丰年兮耿光
　　亚献
　　维殽羞兮己张法前王兮典章臣固展兮情悃用斟醴兮载觞
　　终献
　　爵三献兮礼将终臣心眷恋兮无穷恐殽羞兮未具将何报兮神功
　　彻馔
　　俎豆彻兮神熙鸾舆驾兮旋归百神翼翼兮云衣敬奉行兮弗敢违
　　送神
　　祥风兴兮悠悠云衢开兮民福留嵗乐烝民兮大有想洋洋兮举觞载酒
　　望瘗
　　殽羞玉帛兮瘗坎中遥瞻隠隠兮龙旗从祀事成兮尽防衷感厚徳兮民福雍雍
　　陈仁锡皇明世法録曰八年四月上亲制二丘乐章成初二丘乐章皆翰林学士朱升等所撰上谓其文深而词藻故更制之
　　洪武十二年合祀天地乐章
　　迎神中和之曲
　　荷防天地兮君主华夷钦承踊跃兮备筵而祭诚惶无已兮寸防仰瞻俯首兮惟愿来期想龙翔凤舞兮庆云飞必昭昭穆穆兮降坛壝
　　奠玊帛肃和之曲
　　天垂风露兮雨泽霑黄壤氤氲兮气化全民勤亩兮束帛鲜臣当设宴兮奉来前
　　进俎以后咸同八年圜丘词
　　世法録曰十二年春正月始合祀天地于大祀殿初上以即位以来每当祭祀斋期多有风雨览京房灾异之说乃定天地合祀礼更其乐章既奏草木不揺卿云缥缈上大悦特作歌十一章以纪之
　　祭告天地乐章【后更定】
　　迎神
　　天道大矣物繇以生地道广矣物因以成惟鸿恩是资惟禋祀是明神之格兮瞻缤纷其并迎
　　奠玊帛
　　奠以嘉玉栗而温兮荐以重币煜其文兮庶鉴兹哉斯礼之存兮
　　奉牲
　　既防我祀既具我牲角贵茧栗心之诚有苾其芬于豆于登五音防合祝而平【疑有讹脱】
　　上帝献酌
　　仰明明瞻巍巍如事父栗以防物莫称徳曷报之酌用陶匏斯其宜
　　地祗酌献
　　势广厚徳含五行具百物生承天之施功之成何以报贶醑惟馨
　　上帝亚献
