<!-- { "loadSidebar": true } -->
　　克新姓余氏字仲铭自号江左外史又称为雪庐和尚鄱阳人元末住嘉兴水西寺
　　释德祥桐屿集四卷
　　徳祥字麟洲号止庵钱塘人洪武中住持径山
　　释睿畧松月集一卷
　　睿畧字道号简庵苏州人洪武时人
　　释宗贤僦寮集一卷
　　宗贤字月堂杭州人
　　释斯学幻华集二卷
　　斯学字悦支号庾山万厯间海盐慈防寺僧
　　陈氏绣佛斋草一卷
　　陈氏天台人崇祯间布衣冯元鼎妻年二十余夫死守节
　　【臣】等谨案马端临通考诗集之后有歌词一门今从四库全书之例改为词曲列于集类之末又章奏一门已于史类着録故不复载





　　钦定续文献通考卷一百九十六
<史部,政书类,通制之属,钦定续文献通考>
　　钦定四库全书
　　钦定续文献通考卷一百九十七
　　经籍考
　　集【总集上】
　　宋史艺文志总集类四百三十五部一万六百五十七卷
　　辽金元三史不立艺文志散见各纪传中
　　明史艺文志总集类一百六十二部九千八百一十卷宋
　　常挺诸儒性理文锦八卷
　　挺字方叔连江人嘉祐进士累官吏部尚书防知政事
　　邓忠臣同文馆唱和诗十卷
　　忠臣字慎思湘阴人熈宁进士官考功郎
　　【臣】等谨案同文馆本以待髙丽使人元祐间忠臣等同考校即其地为试院因録同舎唱和之作彚为一编其相为酬答者忠臣而外为张耒晁补之蔡肇余干耿南仲商倚曹辅桞子文李公麟孔武仲等十一人又有曰益曰向不着姓者二人已不可考
　　二程文集十三卷附録二卷
　　不着编辑者名氏
　　【臣】等谨案此明道程子伊川程子合集也出自胡安国家刘珙张栻尝刻之长沙于原文颇有改削朱子深以为不可元至治间谭善心重刋悉从朱子更正并以朱子论胡本错误诸书别为二卷附之于后
　　宋文选三十二卷
　　不着编辑者名氏
　　【臣】等谨案张邦基墨庄漫録称崔伯易金华神记编入圣宋文选后集中则是书乃其前集在南渡以前矣所选皆北宋文自欧阳修以下十四人
　　邵浩坡门酬唱集二十三卷
　　浩字叔义金华人
　　【臣】等谨案是集録苏轼与弟辙及门下诸人属和之诗始名曰蘓门酬唱后更名坡门酬唱
　　蒲积中古今嵗时杂咏四十六卷
　　积中里贯无考
　　【臣】等谨案宋绶有嵗时杂咏二十卷积中因其原本续为此书所増惟宋人之诗而目类一仍其旧自一卷至四十二卷为元日至除夕二十八目后四卷则凡祗题月令而无节序之诗皆附焉
　　董棻严陵集九卷
　　棻东平人逌之子绍兴间知严州
　　朱子南岳唱酬集一卷附録一卷
　　朱子见史类
　　【臣】等谨案朱子与张栻林用中同游南岳倡和成编用中字择之号东屏古田人尝从朱子游是集作于乾道二年
　　孙绍逺声画集八卷
　　绍逺字稽仲自署曰谷桥爵里无考
　　【臣】等谨案钱曽读书敏求记谓其书不着编者名氏今本卷首有淳熈丁未十月绍逺自序谓择前贤之为画而作者编为一集名之曰声画则为绍逺编集确有明证
　　桑世昌囘文类聚四卷补遗一卷
　　世昌淮海人世居天台
　　魏齐贤叶芬五百家播芳大全文粹一百十卷
　　齐贤字仲贤自署钜鹿人棻字子实自署南阳人【臣】等谨案是编皆録宋代之文题曰五百家而卷首所列姓氏实五百二十家朱彞尊常防此书惜无人为之删繁举要葢病其冗杂也
　　袁説友成都文类五十卷
　　説友字起岩建安人隆兴进士官至同知枢宻院防知政事
　　彭叔夏文苑英华辨证十卷
　　叔夏庐陵人绍兴中乡贡进士
　　【臣】等谨案叔夏是编因周必大所校文苑英华而作自序称必大命以校讐用功甚多散在本文览者难徧因荟萃其説大防分承讹当改别有依据不可妄改义可两全不必遽改三例用意谨严考核精宻其不轻易防古书亦于此可见
　　林表民天台续集别编六卷　赤城集十八卷
　　表民字逢吉临海人仕履无考
　　【臣】等谨案表民父师蒧増修李庚原本为天台前集表民则辑补前集为别编师蒧又増补李庚原本为续集马考并已着録此续集别编又表民所辑以补其阙赤城集亦表民所编据吴子良序称分门防粹并诗为一今本有文无诗
　　汤汉妙絶古今四卷
　　汉见别集类
　　【臣】等谨案是编甄辑古文起春秋左氏传讫眉山苏氏凡二十一家
　　李龏唐僧宏秀集十卷
　　龏见诗集类
　　【臣】等谨案是编乃选唐代释子之诗凡五百首前有寳祐六年龏自序自皎然以下凡五十二人
　　赵师秀众妙集一卷
　　师秀见别集类
　　【臣】等谨案是集録唐代五七言律自沈佺期讫王贞白凡七十六人
　　陈起江湖小集九十五卷江湖后集二十四卷
　　起字宗之钱塘人开书肆于睦亲坊亦号陈道人【臣】等谨案江湖小集所録自洪迈迄林同凡六十二家内惟姚镛周文璞吴渊许棐四家有赋及杂文余皆诗也起以刻江湖集得名永乐大典所载有江湖集江湖前集江湖后集江湖续集中兴江湖集诸名大抵皆同时之人随得随刻往往一人之诗散见数集之内今从永乐大典裒辑合为一编统名之曰江湖后集二十四卷以补世传江湖集本之缺云
　　章樵注古文苑二十二卷
　　樵字升道临安人嘉定进士厯官知涟海军授朝散郎知处州
　　刘元髙三刘家集一卷
　　元髙咸淳中官御史里贯未详
　　【臣】等谨案元髙是编乃辑其先世刘涣刘恕刘羲仲诗文涣字凝之天圣进士以太子中允致仕恕字道元涣之子举进士官和川翁源二县羲仲恕之子三世并刚直有史才而恕最优司马光尝称其博闻强记细大之事皆有稽考云
　　周弼三体唐诗六卷
　　弼见别集类
　　柴氏四隠集三卷
　　柴望及其从弟随亨元亨元彪诗文合集望见子类随亨字瞻屺登文天祥榜进士厯知建昌军事元亨字吉甫与随亨同举进士官朝散大夫荆湖参制元彪字炳中号泽臞居士尝官察推宋亡俱遁迹不仕时称柴氏四隠
　　论学绳尺十卷
　　魏天应编林子长注天应号梅墅自称乡贡进士子长号华峰官京学谕皆闽人
　　郑虎臣吴都文粹九卷
　　虎臣字景兆吴县人官防稽尉
　　古文集成前集七十八卷
　　旧本题庐陵王霆震亨福编
　　【臣】等谨案是编葢南宋书肆本也所録自春秋以逮南宋计文五百余首而宋文居十之八
　　罗黄裳发防宏纲三卷
　　黄裳池州人咸淳中官番禺守
　　谢枋得文章轨范七卷
　　枋得见别集类
　　吴渭月泉吟社诗一卷
　　渭字清翁号濳斋浦江人官义乌令入元退居吴溪
　　陈仁子文选补遗四十卷
　　仁子见别集类
　　苏门六君子文粹七十卷
　　不着编辑者名氏
　　【臣】等谨案旧本传为陈亮所辑今无可考史称黄庭坚张耒晁补之秦观为苏门四学士此称六君子者益以陈师道李廌二人也
　　三国志文类六十卷
　　不着编辑者名氏
　　【臣】等谨案是编今流传有宋刋本考宋艺文志载此书注云集者不知名则当时已无可考矣
　　诗家鼎脔二卷
　　不着编辑者名氏
　　【臣】等谨案是集卷首题词署曰倦叟无可考
　　十先生奥论十卷
　　不着编辑者名氏
　　【臣】等谨案是书集程子张耒杨时朱子张栻吕祖谦杨万里胡寅方恬陈傅良叶适穆元戴溪张震陈武郑湜凡十六人之论分类编之题曰十先生所未详也且据其原目凡前后续集各十五卷此本止四十卷佚去尚多其作者不知凡防谨识俟考
　　两宋名贤小集一百五十七卷
　　旧本题宋陈思编元陈世隆补思世隆俱见子类【臣】等谨案是编所録宋人诗集始于杨亿终于潘音共一百五十七家有绍定三年魏了翁序即寳刻丛编序更易书名其为伪托无疑
　　何无适倪希程诗准三卷附録一卷　诗翼四卷无适希程爵里俱未详
　　羣公四六续集十卷
　　不着编辑者名氏
　　大全赋防五十卷
　　不着编辑者名氏
　　启劄锦绣一卷
　　不着编辑者名氏
　　宋遗民録一卷
　　不着编辑者名氏
　　金
　　元好问中州集十卷附中州乐府一卷　唐诗鼔吹十卷
　　好问见子类
　　【臣】等谨案好问中州集録金一代之诗在宋末江湖诸之上考集中小传皆兼评其乐府是二编本合而为一今仍之不别入词曲类焉唐诗鼔吹皆唐人七言律诗凡九十六家其门人中书左丞郝天挺注
　　段克己成己二妙集八卷
　　克己字复之号遯庵稷山人尝举进士成己字诚之号菊轩至大进士授宜阳主簿并入元不仕
　　元
　　方囘瀛奎律髓四十九卷
　　囘见子类
　　杜本谷音二卷
　　本见别集类
　　冯子振释明本梅花百咏一卷
　　子振字海粟攸州人官承事郎集贤待制明本姓孙氏号中峯钱塘人居吴山圣水寺
　　【臣】等谨案是编乃子振与明本倡和之作有七言絶句一百首后附春字韵七律一百首仅有明本和章而子振原唱已佚
　　房祺河汾诸老诗集八卷
　　祺平阳人官大同路儒学教授自称横汾隠者
　　金履祥濂洛风雅六卷
　　履祥见经类
　　周南瑞天下同文集五十卷
　　南瑞里贯无考
　　祝尧古赋辨体八卷外集二卷
　　尧上饶人延祐进士官无锡州同知
　　元朝野诗集【无卷数】
　　不着编辑者名氏
　　【臣】等谨案是集所録大抵仁宗以后顺帝以前之诗一名元风雅考当时别有元风雅二十四卷乃傅习孙存吾所辑视此较为完备顾嗣立元诗选序载有蒋易元风雅一书或即其残本欤
　　吴宏道中州启劄二卷
　　宏道字仁卿金台人江西省检校掾史
　　圭唐欸乃集二卷
　　许有壬及其弟有孚子桢倡和之诗有壬见别集类有孚桢始末俱未详
　　陈桱尺牍筌蹄三卷
　　桱见史类
　　赵景良忠义集七卷
　　景良字秉善南丰人
　　【臣】等谨案南丰刘壎作补史十忠诗一卷其子麟瑞撰昭忠逸咏凡四卷景良合二集为一编又采宋末遗老诸作续为二卷总名之曰忠义集
　　汪泽民张师愚宛陵羣英集十二卷
　　泽民字叔志婺源人延祐进士累官礼部尚书至正中贼防宁国被执不屈死赠江浙行中书省左丞追封谯国郡公谥文节师愚字仲愚宁国人两领乡荐
　　苏天爵元文类七十卷目録三卷
　　天爵见史类
　　傅习孙存吾元风雅二十四卷
　　习字説卿清江人仕履无考存吾字如山庐陵人尝为儒学正
　　【臣】等谨案是编前集十二卷习所采辑后集十二卷存吾所采辑
　　杨士宏唐音十四卷
　　士宏字伯谦襄城人
　　左克明古乐府十卷
　　克明豫章人自序题至正丙戌则顺帝时人也
　　武夷山诗集一卷
　　不着编辑者名氏
　　缪思防等庚辛唱和诗一卷
　　思防里贯未详
　　【臣】等谨案至正庚子辛丒间思防等游嘉兴景徳寺分韵唱和之作共二十六人
　　顾瑛玉山名胜集【无卷数】　草堂雅集十三卷　玉山纪游一卷
　　瑛见诗集类
　　赖良大雅集八卷
　　良字善卿天台人
