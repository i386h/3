<!-- { "loadSidebar": true } -->
　　秦国公阿锡叶西域茀林人成宗大德时为平章政事仁宗时封【仁宗纪不载以也里牙封事论之疑当在前】寻卒皇庆元年正月以其子崇福使阿里雅为秦国公
　　【臣】等谨按文宗至顺元年正月以太医院使阿里雅封秦国公人名封号皆与皇庆所封同且阿锡叶工星歴医药故掌二司事则太医院是其世职史或因其兼官误作二人而前后复载耳其封年孰是孰非不可得而订矣简録止书文宗所封之人曰阿尔哈雅而仁宗时所封不载
　　安吉乞塔特布济克武宗至至大三年五月赐安吉州民戸五百仁宗皇庆二年正月以前尚书右丞相封延祐五年四月卒
　　【臣】等谨按封安吉王事纪书在仁宗皇庆二年然武宗纪至大三年赐民戸时已称安吉王则当是武宗时封恐仁宗纪有误
　　浚都王囊嘉特奈曼人仁宗初官河南江北行省平章政事封
　　【臣】等谨按此事纪文不载传文则云仁宗即位以其家河南特授河南江北平章政事佩金虎符终其身封索多王则疑其卒后追封也今以无追封追赠明文姑列之
　　威宁郡王托果齐仁宗延祐二年十月封赐金印【以下皆仁宗纪余无可考】
　　赵国公和尔齐特穆尔布哈仁宗延祐二年十月封寿国公呼图克岱尔仁宗延祐三年正月以前中书左丞相封
　　鲁国公阿尔坦绰克仁宗延祐四年十二月以晋王【即泰定帝】内史特加金紫光禄大夫封
　　鲁国公迈珠仁宗延祐五年正月以湖广平章封桓国公实德哩仁宗延祐五年三月以晋王内史加荣禄大夫封
　　蓟国公达实特穆尔延祐七年六月【时英宗已即位】以知枢宻院事封【以下皆英宗纪余无可考】
　　【臣】等谨按泰定二年十二月又书封开府仪同三司上柱国达实特穆尔蓟国公当即此人未知何年所封为是
　　和国公布哷齐英宗至治元年七月以大尉封
　　兰国公塔齐尔英宗至治二年正月封
　　翊国公彻伯尔都王保赛音之家臣泰定帝元年十月保赛音言其有功授开府仪同三司封翊国公赐银印【以下皆泰定帝纪余无可考】
　　和国公阿里尔黙色泰定帝二年二月封
　　蔡国公张珪范之子官中书平章政事泰定二年封刻印以赐四年卒
　　昭武王和硕泰定二年七月以知枢宻院事封郡王【止称郡王无国号】文宗天歴二年正月封昭武王【时亦称封知枢宻院事和硕为昭武王恐泰定帝纪或误书也诸王表于昭武王位下无此人】
　　梁国公图烈纳泰定三年正月封
　　【臣】等谨按泰定纪止云封国公无国邑之号考文宗天歴二年九月有元帅梁国公图烈纳之名都朶音近其为梁国无疑
　　惠国公诺海齐泰定四年三月皇子允丹藏布出镇北邉命诺海齐商仪内史府事故封【泰定帝纪余无可考】
　　【某】国公库春泰定四年三月封【泰定帝纪余无可考】
　　岐王索诺木衮布【名号见泰定帝四年七月纪诸王表岐王位下亦有此名余无可考】宁国王必克楚喇实【泰定四年八月有给以印事余无可考】
　　秦王巴延黙尔吉济特氏文宗至顺元年以迎立功尚世祖濶出太子女孙曰布延德济二年封浚宁王赐金印以下梁路尉氏县为食邑三年又赐陈州顺帝元统元年以高邮府为食邑进封秦王赐金印至元二年四月又以集庆庐州饶州图塔哈民戸赐之至元六年二月以罪黜寻安置南恩州阳春县死
　　忠王满济尔噶台巴延之弟顺帝至元三年议封王爵以兄弟不宜并王辞七年以其子托克托为右丞相有功封满济尔噶台为忠王至正七年以防安置甘肃卒申国公哈喇章托克托子托克托得罪时哈喇章亦安置肃州至正二十三年御史张冲等讼托克托寃乃召还封申国公
　　【臣】等谨按巴延虽有迎立翊戴之功而骄纵专恣有无君之罪赖其侄托克托明于大义灭亲之防为顺帝除之至正四年五月诏封托克托为郑王食邑安丰赐金印俱辞不受惟加达尔罕之号后以防言安置其父于甘肃托克托同行及后召还以治河功赐淮安路为食邑十四年又以讨张士诚老师费财削官爵安置淮安又流云南哈麻矫诏鸩之二十三年始以御史言召封其子而托克托前后俱无封号当时国事已急故不暇追封耳
　　保徳郡王特穆尔文宗天歴二年五月以明宗之命锡封【诸王表于保德王名下无此人】
　　栁城郡王额琳沁人文宗天歴二年封【诸王表有余无可考】兴国公雅克布琳文宗天歴二年九月以知枢宻院事封【以下皆文宗纪余无可考】
　　梁国王图沁特穆尔文宗天歴二年十月以太禧宗禋使封
　　昌宁王伊苏额布根文宗至顺元年四月封桓国公顺帝元统二年二月封昌宁王赐金印【见文宗顺帝纪余无可考臣】等谨按纪中虽无进封之文然其名全同必即一人也表中无昌宁王之位
　　宣宁郡王奈曼台文宗至顺元年闰七月官甘肃平章政事封赐金印【以下皆文宗纪余无可考】
　　【臣】等谨按表于宣宁郡王位下有二人其一书额琳特穆尔至顺元年封与乃马台之名逈异无可详考额琳特穆尔纪传中皆不载
　　武平郡王布哈特穆尔文宗至顺元年以知枢宻院封
　　蓟国公托音文　　　　　　　　　　【宗】至顺元年五月以宣政使封
　　靖防王托琳和塔拉文宗至顺元年八月封给以涂金银印
　　鲁国公赵世延雍古族人阿勒楚尔之孙文宗时官中书平章政事至顺元年封鲁国公二年改凉国公顺帝至元改元仍封鲁国公二年卒
　　【臣】等谨按纪文止载初封鲁国事余皆缺
　　丰国公齐哩克文宗至顺元年八月以内史封【文宗纪余无可考】
　　豳国公齐特班文宗至顺二年十一月封【见文宗纪余无可考】岐阳王鄂勒哲特穆尔【人名见顺帝至元元年八月纪余无可考】
　　宜国公竒尔济苏顺帝至元元年八月以知枢宻院事封【见顺帝纪余无可考】
　　宣德王鼎珠顺帝至元元年八月以太保中书平章政事封【见顺帝纪诸王表宣德王位下无定住名余无可考】
　　顺国公实保齐寒食顺帝至正元年十月封【顺帝纪余无可考】岐王阿尔竒【亦称阿尔齐】顺帝至正九年十月命镇西畨【顺帝纪余无可考】
　　【臣】等谨按诸王表岐王下无此人名又明史冯胜传胜帅兵出西塞外时元岐王多尔济巴勒遁去此不知即岐王阿尔竒之后裔否也
　　邠王乌呼【见顺帝至正十二年纪与岐王阿尔齐巴同赐物余无考】
　　武国公伯嘉努顺帝至正十三年五月以知枢宻院事封【见顺帝纪余无可考】
　　营国公和尼齐顺帝至正十八年官江西左丞已升平章政事加封营国公夏四月陈友谅来攻江西和尼齐见城将防遁去【附见道童传】
　　和宁王娄章顺帝至正二十一年官少保知枢宻院事以讨平叛王阿尔呼木特穆尔封和宁王岭北行省丞相镇北藩
　　蓟国公和尼齐【人名见顺帝至正二十三年纪余无可考】
　　梁王鄂尔根颍州沈邱人察罕特穆尔之父也顺帝时察罕特穆尔被救死【追封忠襄王】封其父鄂尔根为汝阳王后又进封梁王明太祖洪武元年四月围河南鄂尔根以河东降
　　河南王库库特穆尔頴州沈邱人察罕特穆尔之甥养以为子至正二十二年山东贼刺杀察罕特穆尔诏继领其兵二十五年封河南王总天下兵以汝州为食邑二十八年以防扈不臣削爵邑寻复之及明兵至太原库库特穆尔遁走沙漠
　　邠国公李思齐顺帝至正二十五年正月封许国公皇太子又加封邠国公
　　賔国公五十八【人名见顺帝至正二十五年十月纪余无可考】
　　赵国公丁好礼真定蠡州人官中书平章政事顺帝至正二十七年封明兵入京城殉难
　　云国公迈珠【人名见顺帝至正二十七年二月纪余无可考】
　　永平王巴咱尔顺帝至正二十七年以太师封【以下皆顺帝纪余无可考】
　　沂国公王宣顺帝至正二十七年以司徒淮南行省平章政事封
　　许国公闗保顺帝至正二十七年十月以平章内史封秦国公平章知院温普【人名见至正二十八年余无可考】
　　【臣】等谨按以上异姓封爵皆已载入其有不能辨其为同异姓者附载于左以见存疑之意又前所列王名有仅见于各帝之纪而余无可考者亦多不能确知其为异姓如威宁郡王托果齐保德郡王特穆尔之类是也
　　郡王法喇王
　　【臣】等谨按世祖至元二十一年闰五月纪云封法喇王为郡王不知其为何族人
　　恩平王塔斯布哈仁宗皇庆元年三月封
　　【臣】等谨按此世系诸王二表皆无之不可考其为同异姓
　　武平王图们特穆尔仁宗延祐五年二月封赐印又泰定时有武平王特古斯布哈【泰定纪封年无考】
　　【臣】等谨按此诸王表有世系表无考延祐五年纪云封诸王鸿和特穆尔为嘉王图们特穆尔为武平王并赐印或疑其为同姓然或为驸马亦未可知特古斯布哈亦仅见于泰定三年正月之纪至以枢宻院得封之布哈特穆尔则当的是异姓故已列入前矣
　　保宁王汪济文宗至顺二年十一月以诸王封赐印并以其先所受印赐诸王呼图克特穆尔之子庚兀台【臣】等谨按此诸王表有世系表无不能辨其为同异姓封年表作天歴二年误
　　邠王布延特穆尔文宗至顺二年封
　　【臣】等谨按此世系表无之不可辨其为同异姓外戚封建
　　河西王阿禅姓布斯格尔鸿吉哩氏托音色辰之子也为太祖国舅从征伐有功嵗丁亥赐号国舅阿禅诺延壬辰封河西王赐银印以统其国族仍授万戸使领之后卒
　　【臣】等谨按阿禅之子孙多封济宁王鲁王而按陈生前止封河西王其济宁王之号则元贞元年追封故从其身膺之实书之
　　济宁郡王特穆尔阿禅之孙世祖至元二十四年以征乃顔有功封
　　【臣】等谨按特穆尔传中并不载其尚主事公主表作尚囊嘉特章公主误也世祖纪又书二十四年十一月封驸马特穆尔为济宁郡王则又似曾尚主者今以传文为断故不书驸马
　　济宁王曼济台亦阿禅之孙尚囊嘉特章公主继尚裕宗女纳木喀巴拉公主成宗元贞元年正月封赐金印鲁王雕阿多阿克巴拉之子尚僧格喇实公主成宗大德十一年封【时武宗已即位】赐金印至大三年卒
　　鲁王阿哩雅实哩多阿克巴拉子至大四年【时仁宗已即位】袭封尚多尔济巴勒公主元统元年卒
　　【臣】等谨按文宗纪至顺元年闰七月有鲁王阿拉克实喇之名当即此人
　　鲁王僧格巴拉多阿克巴拉之弟成宗时尚普纳公主【即郓安大长公主】至顺间封郓安王授金印元统二年加封鲁王
　　懿国公德哷勒阿禅弟册之曾孙至元四年封赐银印【传中止云至元四年封当时世祖之至元也但按其世次不应早封若此岂封时年尚防耶】
　　毓德王【传作也德今从纪】博啰特穆尔阿禅裔孙名托里者之孙顺帝至元二年封赐金印
　　【臣】等谨按泰定帝纪二年七月有封驸马博啰特穆尔为郡王之文当即此人先封郡王后加毓德之号但传中不载耳
