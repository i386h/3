<!-- { "loadSidebar": true } -->
　　中统元年六月髙丽国王王倎遣子永安公禧判司宰事韩即来贺即位以国王封册王印及虎符赐之十二月以梵僧帕克斯巴为帝师授以玉印三年正月赐广寜王都驼纽金镀银印及诸王哈必济行军印四年正月给公主布呼符印至元元年七月给诸王伊苏布哈印赐诸王玉隆哈实印二年二月赐亲王乌噜克岱河间王印三年六月封皇子诺木欢为北平王以印给之十二月给诸王哈必济行军印四年八月封皇子和哥齐为云南王赐驼纽金镀银印十月赐驸马布哈银印五年六月封诸王锡里济为河平王赐驼纽金印六年十月赐诸王鄂啰齐驼纽金镀银印七年七月赐诸王巴尔达噶印九年正月赐南平王圗噜银印十三年三月赐郡王都银印四月赐诸王圗噜金印七月赐诸王博啰印十四年二月改安西王傅铜印为银印十五年七月改铸髙丽王王愖驸马印十七年五月赐诸王伯竒特穆尔银印又赐国师掌教所印十月赐云南王和哥齐印十九年二月勅改给驸马昌吉印七月赐髙丽王睶金印二十年正月赐诸王彻里尔印二月降太医院为尚医监改给铜印三月给王傅乌尼库特齐印二十一年五月赐安北王螭纽金印六月诏封皇子托欢为镇南王赐涂金银印七月赐皇子北安王印二十二年正月封驸马索隆噶为寜昌郡王赐纽银印十月赐托里齐安塔哈吉鲁尔阿萨尔等印十一月赐皇子阿雅噶齐银印二十四年十月僧格言诸王星纳噶尔印文曰皇侄贵宗之寳寳非人臣所宜有宜因其分地改为济南王印从之十一月僧格言皇子孟克封为安西王置王相府后封秦王绾二金印今嗣王阿南达仍袭安西王印弟阿尔坦布哈别用秦王印其下复以王印行一藩而二王恐于制非宜诏阿南达嗣为安西王仍置王傅而上秦王印二十五年二月赐云南王涂金驼纽印十一月改释教总制院为宣政院印用三台二十七年正月赐镇逺王雅克都呼靖逺王哈坦涂金银印各一十月封皇孙噶玛拉为梁王赐金印二十八年正月给诸王阿雅噶齐印二月封诸王特穆尔布哈为肃逺王赐之印五月授髙丽王世子謜特进上柱国赐银印七月赐师壁洞安抚司师壁镇抚所师罗千户所印二十九年十二月中书省言里孙晋王噶玛拉昔镇云南给梁王印今进封晋王请给晋王印二十年二月髙丽国王请升其佥议府为佥议司降二品印从之七月诏皇曽孙松山出镇云南以皇孙梁王印赐之八月给安西王府断事官印三十一年时成宗已即位六月封驸马竒尔济苏为唐王给金印
　　元贞元年正月封皇姑囊嘉特章公主为鲁国大长公主驸马曼济台为济寜王赐金印十二月又赐帝师双龙纽玉印二年七月赐诸王鄂勒哲印大徳元年二月封的立普哇拿阿迪提牙为缅国王赐银印三月封诸王特穆尔布哈为镇西武靖王赐驼纽印三年正月赐永和尔为定逺王赐金印十二月赐诸王乌呼纳银印四年正月赐诸王达实特穆尔金印二月赐诸王额黙根金印六月诏立缅国王子窟麻剌哥撒八为缅国王赐银印以伊彻察喇为太师鄂勒哲为太傅皆赐之印五年正月以两淮盐法涩滞命转运司官两员分司上江仍颁印七年三月诏遣奉使宣抚循行诸道郝天挺等并给二品银印十一月并海道运粮万户府为海道都漕运万户府给印二八年十二月封诸王彻伯尔为威武西寜王赐金印九年二月封诸王鄂勒哲为卫安王定逺王永和尔为威定王并赐金印十年二月封博啰为镇寜王赐金印五月封驸马图卜特穆尔为濮阳王赐金印十一年时武宗已即位六月诏立母弟阿裕尔巴里巴特力喇为皇太子受金寳封寜逺王库库楚为寜王赐金印十一月封诸王雅克都呼为楚王赐金印至大元年六月立仁宗为太子受金寳遣使四方旁求经籍以玊刻印章命近侍掌之封永和尔为定王驸马附克寔为昌王并赐金印九月诸王圗们进所藏太宗玊玺封圗们为阳翟王赐金印十一月赐诸王讷黙古哩金印十二月封呼噜苏为陇王赐金印二年二月铸金印赐句容郡王绰和尔三月赐云南王罗丹金印四月以建新寺置提调监造三品银印十二月封西僧迷不韵子为寜国公赐金印三年十月封僧额琳沁防喇实为文国公赐金印四年四月时仁宗已即位封知枢宻院事特穆尔布哈为宣寜王赐银印改封亲王徳勒格尔布哈为湘寜王赐金印六月封伊苏丹为懐仁郡王赐银印闰七月以西僧藏布班巴尔为国师赐玉印十二月赐济王图烈纳印
　　皇庆元年正月制诸王设王傅六人银印四月封鄄国大长公主蒙克台为太长公主赐金印二年九月封托欢为安定王赐金印三年正月特授实保齐巴勒噶逊达噜噶齐托欢金紫光禄大夫尉仍给印七月封伊噜音特穆尔为保恩王赐金印四年二月升蒙古国子监秩赐银印五月加封太长公主蒙克台为皇姑太长公主给金印五年二月封诸王鸿和特穆尔为嘉王图们特穆尔为武平王并赐印三月赐寜海王巴图尔金印増给两淮运司分司印一七月调军五千乌蒙等处屯田置总管万户府给银印十一月増置大都南北两兵马司指挥使色目汉人各二人给分司印一六年正月特授同知徽政院事丑驴达尔罕金紫光禄大夫太尉给银印三月封诸王伊噜特穆尔为恩王给印六月升大乾元等提防所为总管府给银印十月増河东陕西盐运司判官一人给分司印二十一月増京畿漕运司同知副使各一人给分司印
　　至治元年四月给诺木达实王府银印库春和塔拉黙色王府铜印十二月封索诺木藏布为白兰王赐金印二年三月给行通政院印赐诸王鄂罗木乌逊银印十二月定托克托和斯入流官选给印与俸封齐齐克圗为武寜王授金印三年七月封诸王呼圗克特穆尔为威逺王授金印十二月时泰定帝已即位授诸王色彻肯以其父故金印给诸王巴拉实哩印泰定元年正月赐诸王太平呼喇台巴克寔特穆尔等金印赐司徒道住印四月封巴拉实哩继母满达勒为皇妹昌国大长公主给银印九月封伊苏额布根为荆王赐金印十月徙封云南王旺沁为梁王以其子特穆尔袭云南王封亲王圗卜特穆尔为懐王并赐金印以出班为开府仪同三司翊国公给银印二年九月复尚乗寺光禄寺给银印三年五月给夀寜公主印七月封阿都齐为晋寜王以伊噜特穆尔嗣齐王并给金印九月以大车里昭哀地孟隆甸土官吾仲地威楚路秃剌寨长哀培地各置路州甸有差并降金符铜印四年四月以西僧恭噶伊寔巴钟喇寔嘉勒灿巴勒藏布为帝师赐玉印
　　天厯元年八月铸枢宻分院印十月赐雅克特穆尔太平王黄金印十一月给殿中侍御史及冀寜路印二年正月赐豫王黄金印八月封雅尔鼐寔哩为辽王以故辽王托克托印赐之十一月西夏僧总统封国公琼布卒其弟嘉勒灿藏布袭职仍以玺书印章与之以诸王喇特纳寔哩翊戴有劳以其父越王图喇印与之复给元江路军民总管府印十二月给豳王和塔拉黙色王傅印至顺元年五月遣豫王喇特纳寔哩镇西畨授以金印赐诸王托欢金印大司徒布呼齐银印七月封诸王阿固察为广寜王授以金印以库春贝大司徒印授萨里闰七月封诸王玛展为永寜王授金印铸黄金神仙符命印赐掌全真教道士苖道一授额琳特穆尔大司徒印甘肃平章政事奈曼台封宣寜郡王授以金印驸马锦济勒封郓国公授以银印九月授布哷齐及伊噜特穆尔大司徒印二年三月以西僧苏尼徳巴迪尔班迪为三藏国师赐金印命宣靖王迈努置王傅等官立宫相都总管府给银印四月改宣忠扈卫亲军都万戸府为宣忠乌罗斯扈卫亲军都指挥使司赐银印五月改阿苏万户府为宣毅万户府赐银印加额尔吉讷大尉赐银印七月封巴延为浚寜王赐金印八月封托琳和塔拉为靖恭王寔喇卜多尔济为懿徳王并给以涂金银印十一月封诸王沃济为保寜王赐印以其先所受印赐诸王呼图克特穆尔之子唐古台诏给伊喇肆努分行省印三年正月命髙丽国王王焘仍为国王赐金印三月诏西寜王色埒黙如安定王多尔济巴勒例置王傅官四人铸印给之五月复以司徒印给万安寺僧严吉祥
　　元统元年十一月封巴延为秦王赐金印二年二月封额尔勒额布根为昌寜王赐金印至元元年十二月诏宗室托克托穆尔袭封荆王赐金印三年七月赐衮布巴勒西平王印十二月徴西域僧结喇嘛至京师号灌顶法师赐玉印至正元年三月给还特穆尔布哈宣让王印七年十月诏左右丞相平章枢宻知院御史大夫得赐玉押字印十一年五月命同知枢宻院事圗沁以兵讨刘福通授以分枢宻院印十二年五月命龙虎山张嗣徳为三十九代天师给印十三年正月命乌兰哈达乌克逊良祯兼大司农卿给分司农司印四月命南北兵马司各分官一人就领通州漷州直沽等处巡捕官兵给分司印六月三皇子阿裕寔哩达喇为皇太子授以金寳十二月西安王喇特纳寔哩为豫王弟达尔玛讨贼有功以西安王印与之十四年十一月赐诸王诺木达寔金镀纽印十五年十二月给湖广行省分省印十六年二月命满满为靖安王赐金印二十七年八月特穆尔布哈进封淮王赐金印
　　辍耕录曰蒙古色目人之为官者或不能执笔花押例以象牙或木刻而印之宰辅及近侍官至一品者得防则用玉图书押字非特赐不敢用按周广顺二年平章李谷以病臂辞位诏令刻名印用据此则押字用印之始也
　　草木子曰元朝一品衙门用三台金印二品三品用两台银印其余大小衙门印虽大小不同皆用铜其印文皆用巴特玛帝师所制蒙古字书惟宣命之寳用玉以玉筯篆文此其异也
　　明太祖洪武元年制寳玺
　　明初寳玺十七【详见于后】先是欲制寳玺有贾胡浮海献美玉曰此出于阗祖父相当为帝王寳玺乃命制为寳不知十七寳中此玉制何寳也
　　二年制功臣铁券
　　帝欲封功臣议为铁券而未有定制或言台州民钱允一有家藏呉越王镠唐赐鐡券遂遣使取之因其式而损益焉三年大封功臣公六人侯二十八人并赐铁券【公李善长徐达李文忠冯胜邓愈常茂侯汤和唐胜宗陆仲亨周徳兴华云龙顾时耿炳文陈徳郭子兴王志郑遇春费聚呉良呉揁赵庸廖永忠俞通源华髙杨璟康铎朱亮祖傅友徳胡美韩政黄彬曺良臣梅思祖陆聚】二十五年改制鐡券赐公【傅友徳】侯【王弼耿炳文郭英】及故公【徐达李文忠】侯【呉杰沐英】凡八家永乐初靖难功臣亦有赐者
　　十五年制符节　二十三年以各道印篆相类命改铸初帝重御史之职分河南等十三道毎道铸二印文曰绳愆纠谬守院御史掌其一其一藏内府有事则受以出复命则纳之至是从都御史袁泰言乃有是命
　　二十六年定符牌之制
　　凡公差以军情重务及奉防差遣给驿者兵部既给勘合即赴内府闗领符騐给驿而去事竣则缴【其制详于后】
　　恵帝建文三年正月朔凝命神寳成【按寳之縁起及制度尺寸俱详玉石之异门】
　　宣宗宣徳元年制金寳赐贵妃孙氏
　　帝以贵妃有容徳特请于皇太后制金寳赐之未几即诞皇嗣自是贵妃授寳遂为故事
　　孝宗治十三年六月陕西献玉玺却之
　　鄠县民毛志学于泥河滨得玉玺其文曰受命于天既夀永昌色白微青螭纽巡抚熊翀以为秦玺复出遣人献之以礼部尚书傅瀚言却而不用
