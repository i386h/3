<!-- { "loadSidebar": true } -->
　　至三十一年十月朱清张瑄从海道嵗运粮百万石以京畿所储充足诏止运三十万石成宗元贞二年十一月増海运明年粮为六十万石大德元年九月増海漕为六十五万石二年十月増为七十万石五年十月増明年海运为百二十万石七年十月以浙江年谷不登减海运粮四十万石八年十一月増海漕米为百七十万石十一年十月武宗已即位中书省言常嵗海运粮百四十五万石今浙江嵗俭不能如数请仍旧例湖广江西各输五十万石并由海道达京师仁宗皇庆元年九月増江浙海漕粮二十万石延祐五年十一月増海漕四十万石六年九月増海漕十万石英宗至治元年七月减海道嵗运粮二十万石
　　元史食货志曰元都于燕去江南极逺百司庶府之繁卫士编氓之众无不仰给于江南自丞相巴延献海运之言江南之粮分为春夏二运至于京师者一嵗多至三百万余石民无挽输之劳国有储蓄之富岂非一代之良法欤
　　成宗元贞元年十二月减海运脚价钞一贯计毎石六贯五百文着为令
　　至大德三年十月江浙省言曩者朱清张瑄海漕米嵗四五十万至百十万时船多粮少雇直均平比嵗赋敛横出漕戸困乏逃亡者有之今嵗运三百万漕舟不足遣人于浙东福建等处和雇百姓骚动本省左丞沙布鼎言其弟和必斯及玛哈穆特丹达澉浦杨家等皆有舟且深知漕事乞以为海道运粮都漕万戸府官各以己力输运官粮万戸千戸并如军官例承袭寛恤漕戸増给雇直庶有成效尚书省以闻制可
　　武宗至大四年遣官至江浙议海运事
　　时江东宁国池饶建康等处运粮率领海船从洋子江逆流而上江水湍急又多石矶走沙涨浅粮船俱坏嵗嵗有之又湖广江西之粮运至真州泊入海船船大底小亦非江中所宜于是以嘉兴松江秋粮并江淮江浙财赋府嵗办粮充运海漕之利至是益博
　　仁宗延祐三年二月调海口屯储汉军千人临清运粮万戸府以供转漕给钞二千锭
　　七年十一月【时英宗已即位】以海运不给命江浙行省以财赋府租益之还其直
　　英宗至治元年五月海漕粮至直沽
　　三年二月亦如之
　　【臣】等谨按歴代甲子图至治元年为辛酉三年为癸亥时以祭海神故记之非海运粮必待次年至京师也
　　泰定帝泰定二年九月海运江南粮百七十万石至京师
　　至文宗天厯二年六月海运粮至京师凡百四十万九千一百三十石
　　文宗天厯二年九月命江浙行省明年漕运粮二百八十万石赴京师
　　十月又命江西湖广分漕米四十万石以纾江浙民力至顺元年二月中书省言浙江民饥今嵗海运为米二百万石其不足者来嵗补运从之九月江浙行省以夏秋大水明年海运本省止可二百万石余数令他省补运为便从之二年八月中书省言明年海运粮二百四十万石已令江浙运二百二十万河南二十万今请令江浙复増二十万从之三年十月宁宗已即位以江浙嵗比不登其海运粮不及数俟来嵗补运
　　宋史王艮传曰艮迁海道漕运都万戸府经厯绍兴之官粮入海运者十万石城距海十八里嵗令有司拘民船以备短送吏胥得并縁以虐民及至海次主运者又不即受有折缺之患艮执言曰运戸既有官赋之直何复为是纷纷也乃责运戸自载粮入运船运船为风所败者当覈实除其数移文往返连数嵗不絶艮取吏牍披阅即除其粮五万二千八百石钞二百五十万缗运戸乃免于破家
　　至元至天厯海道嵗运之数
　　至元二十年四万六千五十石至者四万二千一百七十二石【所失者三千八百七十八石细分之毎石欠八升四合余】二十一年二十九万五百石至者二十七万五千六百一十石【所失者一万四千八百九十石细分之毎石欠五升一合】二十二年一十万石至者九万七百七十一石【所失者九千二百二十九石细分之毎石欠九升二合余】二十三年五十七万八千五百二十石至者四十三万三千九百五十石【所失者一十四万四千五百七十石细分之毎石欠二斗四升九合余】二十四年三十万石至者二十九万七千五百四十六石【所失者二千四百五十四石细分之毎石欠八合余】二十五年四十万石至者三十九万七千六百五十五石【所失者二千三百四十五石细分之毎石欠九合余】二十六年九十三万五千石至者九十一万九千九百四十三石【所失者一万五千五十七石细分之毎石欠一升六合余】二十七年一百五十九万五千石至者一百五十一万三千八百五十六石【所失者八万三千一百四十四石细分之毎石欠五升余】二十八年一百五十二万七千一百五十石至者一百二十八万一千六百一十五石【所失者二十四万五千六百三十五石细分之毎石欠一斗六升余】二十九年一百四十万七千四百石至者一百三十六万一千五百一十三石【所失者四万五千八百八石七斗细分之毎石欠三升三合余】三十年九十万八千石至者八十八万七千五百九十一石【所失者二万四百九石细分之毎石欠二升二合余】三十一年五十一万四千五百三十三石至者五十万三千五百三十四石【所失者一万九百九十九石细分之毎石欠二升一合余】元贞元年三十四万五百石【至如数】二年三十四万五百石至者三十三万七千二十六石【所失者三千四百七十四石细分之毎石欠一升余】大德元年六十五万八千三百石至者六十四万八千一百三十六石【所失者一万一百六十四石细分之毎石欠一升五合余】二年七十四万二千七百五十一石至者七十万五千九百五十四石【所失者三万六千七百九十七石细分之毎石欠四升九合余】三年七十九万四千五百石【至如数】四年七十九万五千五百石至者七十八万八千九百一十八石【所失者六千五百八十二石细分之毎石欠八合余】五年七十九万六千五百二十八石至者七十六万九千六百五十石【所失者二万六千八百七十八石细分之每石欠三升三合余】六年一百三十八万三千八百八十三石至者一百三十三万九千一百四十八石【所失者五万四千七百三十五石细分之毎石欠三升九合余】七年一百六十五万九千四百九十一石至者一百六十二万八千五百八石【所失者三万九百八十三石细分之毎石欠三升八合余】八年一百六十七万二千九百九石至者一百六十六万三千三百一十三石【所失者九千五百九十六石细分之毎石欠五合余】九年一百八十四万三千三石至者一百七十九万五千三百四十七石【所失者四万七千六百五十六石细分之毎石欠二升五合余】十年一百八十万八千一百九十九石至者一百七十九万七千七十八石【所失者九万四百九十一石细分之毎石欠五升余】十一年一百六十六万五千四百二十二石至者一百六十四万四千六百七十九石【所失者二万七百四十三石细分之毎石欠一升二合余】至大元年一百二十四万一百四十八石至者一百二十万二千五百三石【所失者三万七千六百四十五石细分之毎石欠三升余】二年二百四十六万四千二百四石至者二百三十八万六千三百石【所失者七万七千九百四石细分之毎石欠三升一合余】三年二百九十六万六千五百三十二石至者二百七十一万六千九百十三石【所失者二十万九千一百六十九石细分之毎石欠七升一合余】四年二百八十七万三千二百一十二石至者二百七十七万三千二百六十六石【所失者九万九千九百四十六石细分之毎石欠三升四合余】皇庆元年二百八万三千五百五石至者二百六万七千六百七十二石【所失者一万五千八百八十三石细分之毎石欠七合余】二年二百三十一万七千二百二十八石至者二百一十五万八千六百八十五石【所失者一十五万八百三十三石细分之每石欠六升八合余】延祐元年二百四十万三千二百六十四石至者二百三十五万六千六百六石【所失者四万六千六百五十八石细分之毎石欠一升九合余】二年二百四十三万五千六百八十五石至者二百四十二万二千五百五石【所失者一万三千一百八十石细分之毎石欠五合余】三年二百四十五万八千五百一十四石至者二百四十三万七千七百四十一石【所失者二万七百七十三石细分之毎石欠八合余】四年二百三十七万五千三百四十五石至者二百三十六万八千一百九十一石【所失者七千二百二十六石细分之毎石欠三勺余】五年二百五十五万三千七百一十四石至者二百五十四万三千六百一十一石【所失者一万一百三石细分之毎石欠三合余】六年三百二万一千五百八十五石至者二百九十八万六千一十七石【所失者三万五千五百六十八石细分之毎石欠一升二合余】七年三百二十六万四千六石至者三百二十四万七千九百二十八石【所失者一万六千七十八石细分之毎石欠四合余】至治元年三百二十六万九千四百五十一石至者三百二十三万八千七百六十五石【所失者三万六千八十六石细分之毎石欠九合余】二年三百二十五万一千一百四十石至者三百二十四万六千四百八十三石【所失者四千六百五十七石细分之毎石欠一合余】三年二百八十一万一千七百八十六石至者二百七十九万八千六百一十三石【所失者一万二千一百七十三石细分之毎石欠四合余】泰定元年二百八万七千二百三十一石至者二百七万七千二百七十八石【所失者九千九百五十三石细分之毎石欠四合余】二年二百六十七万一千一百八十四石至者二百六十三万七千五十一石【所失者三万四千一百三十三石细分之毎石欠一升二合余】三年三百三十七万五千七百八十四石至者三百三十五万一千三百六十二石【所失者一十二万四千四百三十二石细分之毎石欠三升六合余】四年三百一十五万二千八百二十石至者三百一十三万七千五百三十二石【所失者一万五千二百八十八石细分之毎石欠四合余】天厯元年三百二十五万五千二百二十石至者三百二十一万五千四百二十四石【所失者三万九千七百九十六石细分之毎石欠一升二合余】二年三百五十二万二千一百六十三石至者三百三十四万三百六石【所失者一十八万一千八百五十七石细分之毎石欠五升一合余】
　　【臣】等谨按以上嵗运之数乃元食货志所载大学衍义补复详其所失而分系之如右
　　顺帝至元二年八月以徽政院中政院财赋府田租六万三千三百石补本年海运未敷之数令有司归其直至正元年十月中书省奏海运不给宜令江浙行省于中政院财赋府拨赐诸人寺观田粮总运二百六十万石从之十二年五月海道万戸李世安建言权停夏运从之十二月托克托言近畿水利不烦海运而京师足食帝命议行之
　　食货志曰元自世祖用巴延之言嵗漕东南粟由海道以及京师始自至元二十年至于天厯至顺由四万石以上増而为三百万以上其所以为国计者大矣歴嵗既久日以生水旱相仍公私俱困疲三省之民力以充嵗运之恒数而押运监临之官与夫司出纳之吏恣为贪黩脚价不以时给収支不得其平船戸贫乏耗损益甚兼以风涛不测盗贼出没剽刼覆亡之患自仍改至元之后有不可胜言者矣
　　九月海运粮至京师
