<!-- { "loadSidebar": true } -->
　　元世祖中统元年十月车驾驻锡衮之地【命给官钱雇在京橐驼运米万石输行在所】十二月至自和州驻跸燕京近郊　四年二月车驾幸开平【诏北京运米五千石赴开平其车牛之费并从官给升开平府为上都】八月至自上都【自后屡临幸之】
　　【臣】等谨按帝纪自中统四年升开平为上都至至元年间凡十七幸不悉书
　　叶子竒草木子曰世祖以大兴府为大都开平府为上都每年四月迤北草青则驾幸上都以避暑颁赐于其宗戚马亦就水草八月草将枯则驾回大都自后嵗以为常惟每嵗徃来于两都间他无巡狩之事山岳河海惟遣使致祭别无封禅繁缛之礼震耀古今然亦莫掩其盛也
　　至元十八年正月车驾幸漷州二月幸栁林　二十五年三月驻跸野狐岭【如上都也】七月次苏尼巴雅尔之地九月至大都三十一年【时成宗已即位】九月驻跸三部落【时圣诞节臣】等谨按元史董文同传成宗既即位巡狩赛音布拉之地翰林承防董文同奏巡狩不以时还无以慰安元元宜趣还京师帝即日可其奏
　　成宗元贞元年二月车驾幸上都
　　时监察御史崔敬谏巡幸上都宜御内殿其畧曰世祖以上都为清暑之地嵗常行幸阁有大安殿有鸿禧睿思所以保养圣躬适起居之冝存畏敬之心若实喇鄂尔多斯乃先皇所以备宴防非常时临御之所今方以孝治天下屡降徳音只行宗庙亲祀之礼虽动植无知罔不欢悦而国家多故天道变更愿大驾还大内居深宫严宿衞与宰臣谋治道万防之暇则命经筵进讲究古今盛衰之由缉熙圣学乃宗社之福也
　　大徳三年二月朔幸栁林
　　【臣】等谨按帝纪每嵗二月三月幸上都至九月十月还大都至武宗仁宗英宗泰定帝四朝毎嵗幸上都俱如之兹不具载
　　武宗至大四年【时仁宗已即位】闰七月车驾如大都【先是元年三月幸上都五月以诸王及畨僧驾者□中扰民禁之至是太后以秋稼方盛勿令鹰坊驼人衞士先往庶免害稼扰民勅禁止之】
　　英宗至治二年三月幸栁林【先是正月建行殿于栁林】六月朔至五台山【禁扈宿衞毋践民禾】
　　【臣】等谨按本纪泰定帝泰定三月七月幸大乾元寺四年二月狩于漷州王圻本録之然考其时一则勅铸佛像一则系行田猎无闗巡狩故阙焉
　　文宗天厯元年十二月幸大崇恩福元寺谒武宗神御殿【次年正月复幸之】　至顺元年五月发大都次大口次龙虎台六月至上都【至閠七月驾将还勅上都兵马司官二人率兵士由偏岭至明安巡逻以防盗贼】八月还至京师　二年五月幸上都八月南还大都三年五月发大都时巡于上都
　　顺帝元统二年四月时巡上都九月还自上都
　　【臣】等谨按帝纪自后至元年间每嵗二三月时巡上都至六月还大都又至正元年至十八年毎嵗以四月时巡上都八月还大都兹不具载
　　明太祖洪武元年四月幸汴梁五月改汴梁路为开封府閠七月至自开封八月己巳以应天为南京开封为北京壬午幸北京改大都路曰北平府　八年四月辛夘幸中都丁巳至自中都
　　帝谓羣臣曰每询儒者皆言有天下者非都中原不能控制朕心不忘洪武初年定中原朕即至汴意在建都以安天下及观民生凋转输维艰恐益劳民遂命羣臣防议皆曰濠地古之钟离于此建都庶合古今之宜以此更郡名为凤阳府立都城土木之役实劳民力功将告成惟上帝后土是鉴丁巳诏罢中都役作
　　明法録曰帝之幸中都也命皇太子秦王楚王靖江王武中都诏太子赞善宋濓长史赵壎等从既行帝阅舆地志得濠梁古迹惟涂荆二山最着皆在钟离县西八九十里间冈峦相属淮水绕荆山之隂神禹凿之水始流两山间民免修阻之患昔人所谓覩河洛者思禹功此亦一大观也皇太子过中都乃往逰焉命濓作记其诸古迹濓随处进説甚有规益事毕还京师
　　成祖永乐七年二月乙亥遣使扵巡狩所经州县存问髙年【八十以上赐酒肉九十加帛】辛巳以北巡告天地宗庙社稷壬午发京师三月甲辰次东平州望祭泰山辛亥次景州望祭恒山壬申至北京【先是元年正月以北平为北京】六月壬申察北廵郡县长吏　八年九月幸天寿山【先是七年五月营山陵于昌平封其山曰天寿】十月丁酉发北京十一月甲戍至京师　十一年二月甲子幸北京乙丑发京师命给事中御史所过存问髙年【赐酒肉及帛】四月己酉至北京　十四年九月戊申发北京十月癸未至京师　十五年三月壬子北廵发京师【四月己巳次郯城申禁军士毋践民田稻有伤者除今年租或先被水旱逋租亦除之】五月丙戌至北京
　　宣宗宣徳三年八月丁未帝自将廵邉九月辛亥次石门驿乙夘出喜峰口【大破乌梁海于寛河】癸酉至自喜峯口先是七月丁酉太师英国公张辅上扈从士马之数命行在戸部每卒给一月行粮加麦三斗为干糇工部给胖袄□鞋戊戍命太仆寺选民间所畜官马给骑卒壬寅命兵部凢扈从文武官及将军悉凖永乐中例给脚力马骡及其傔从悉给行粮勅通州三河蓟州遵化军衞有司谕以将亲廵邉毋科扰军民以为进献道路可通行足矣毋劳民修治勅都督陈景先修滦河桥癸夘命少师蹇义等三人礼部尚书胡濙等六人各率其属扈从仍谕诸将严纪律申号令军容必肃毋扰百姓
　　九年九月癸未自将巡邉乙酉度居庸关丁酉至洗马林阅城堡兵备十月丙午还宫
　　【臣】等谨按帝纪正统十年十一年十二年十四年三月内并如上又天顺成化两朝有幸南海及西苑事应入田猎门故不载
　　武宗正德十二年八月甲辰帝防服如昌平丙辰至自昌平
　　时大学士梁储蒋冕毛纪于次日乙巳追及于沙河请囘跸不听己酉至居庸关巡关御史张钦闭关拒命乃还
　　【臣】等谨按本纪九年二月帝始防行自十二年后无嵗不出半属防行固不得列为巡狩然兴黄巩等六人諌巡幸之狱舒芬等百有七人先跪而后杖佥事张英自刄并光后杖死者十一人竟畧而不书不足以昭鍳戒故特举一事如右
　　又按是时江彬欲避众攘权因导帝逺逰帝每防服度闗恭绎
　　御批通鉴辑覧曰江彬因武宗荒嬉无度觊其所好导以佚逰止图攘权不顾置其君于险地且多方蛊惑使之流连忘返其情实为叵测武宗迷而不悟愎谏独行甚至索妇良家载归乐妓失徳无所不至彬虽旋伏刑诛而武宗之贻笑千秋岂能掩乎
　　世宗嘉靖十八年二月乙夘幸承天辛酉次真定望于北岳丁夘次衞辉三月己巳渡河祭大河之神辛未次钧州望于中岳庚辰至承天甲申享上帝于龙飞殿奉睿宗配秩于国社国稷徧羣祀四月壬子至自承天甲子幸大峪山丙寅还宫九月辛酉如天夀山十月丙寅还宫神宗万厯十六年九月甲子次石景山观浑河一丒还宫
　　【臣】等谨按帝纪神宗自十九年四月享太庙是后庙祀皆遣代凡晏处深宫者几三十载光熹以后朝政多故絶少廵狩事故阙如焉












　　钦定续文献通考卷九十
　　钦定四库全书
　　钦定续文献通考卷九十一
　　王礼考
　　田猎
　　辽太祖神册四年正月射虎东山　天赞三年十月朔猎寓乐山【获野兽数千以充军食】十一月射虎于乌兰实哷山抵巴克实山六百余里且行且猎【日有鲜食军士皆给】
　　【臣】等谨按帝纪又载九年十月钓鱼于鸭緑江神册五年五月射龙于伊喇山阳水上考古者畋渔并称马端临亦载春秋矢鱼于棠事然其意在论田猎不在鱼也辽头鱼头鵞不异于射虎射鹿故钓鱼事并附録之若射龙则已见于物异考矣又逰幸表载田猎事不可胜书今俱从畧
　　太宗天显三年三月东搜猎羖防山及松山四月祭麃鹿神【辽俗好射麃鹿每出猎必祭其神以祈多获】于猎所纵公私取羽毛革木之材又猎三山五月猎索啰山　四年六月西巡选轻骑数千猎近山　八年五月猎独牛山　十年七月猎南赤山　防同元年二月猎松山　二年三月畋于褭潭之侧　三年三月猎水门七月猎哈达拉山　八年七月猎平地松林
　　【臣】等谨按帝纪天显四年十一月观渔三义口七年八月捕鵞于沿栁河九年正月渔于土河十一年正月钓鱼于土河防同二年十二月亦如之附録于此
　　穆宗应厯二年九月猎炭山十二月猎于近山　七年十月猎于七鹰山　八年七月猎于伊喇山迄于九月射鹿诸山　十一年四月射鹿　十二年如黒山赤山射鹿　十三年四月猎于潢河八月幸近山呼鹿射之【旬有七日而后返】十一月猎【饮于虞人之家凡四日】十二月射野鹿【赐虞人物有差】　十四年五月射防鹻鹿于白鹰山【至于浃旬】六月朔猎于玉山竟月防返八月如硙子岭呼鹿射之【获鹿四赐虞人女瓌等物有差】　十七年九月朔猎于黑山赤山至于月终　十八年秋猎于西京诸山九月猎熊　十九年二月如懐州猎获熊欢饮方醉驰还行宫
　　【臣】等谨按帝纪应厯十五年有获鸭除刑复徭侦鸭失期加刑亊详刑考又十六年获鸭获鵞观野鹿入驯鹿羣十八年获鵞于硕格水俱有欢饮事史谓畋猎无厌赏罚无章嗜杀不已变起肘腋此皆不可为典礼故阙而不録
　　景宗保宁六年七月猎于平地松林　九年十二月猎于近郊【以所获祭天】
　　时耶律斡拉为防卫车驾猎颉山适豪猪伏丛莽帝射中之猪突出御者图们舍辔而避廐人和拉翼之斡拉射猪毙之帝嘉赏及猎赤山适奔鹿奋角突前路隘不容避垂犯跸斡拉以身当之鹿触而颠帝谓曰朕因猎两濒于危頼卿以免迁防卫太保【按逰幸表帝猎颉山系十年三月事】
　　干亨元年十一月南院枢密使兼政事令郭袭上书谏畋猎帝嘉纳之
　　袭谏书略云昔唐髙祖好猎苏世长言不满十旬未足为乐即日罢猎史称其羙伏念太祖创业艰难修徳布政宵旰不懈穆宗逞无厌之欲不恤国亊天下愁怨今海内翕然望中兴之治十余年间征伐未巳而冦贼未弭年谷虽登而疮痍未复正宜戒惧修省以懐永圗闻恣意逰猎甚于往日万一有衔橜之变抟噬之虞悔将何及况南有强敌伺隙而动闻之得无生心乎伏望节从禽酣饮之乐生灵社稷有无疆之休帝览而称善
　　四年九月猎于祥古山
　　圣宗统和元年八月猎赤山　二年二月猎于长乐川五年七月猎平地松林　六年十二月畋于沙河
　　七年五月猎桑干河十一月猎于好草岭　十年十二月猎儒州东川　十二年十月猎汗州之西山　二十七年正月猎于瑞鹿原
　　臣等谨按帝纪十五年八月复猎于平地松林皇太后诫曰前圣有言欲不可纵汝为天下主驰骋田猎万一有衔橛之虞适贻予忧其深戒之然自后二十九年秋太平五年七月八年七月俱有猎于平地松林事
　　开泰元年正月猎于噶哈哩岭　二年十月朔畋麃井之北　三年正月畋潢河濵【越数日又有及皇后猎瑞鹿原事明年正月又命详衮巴古濬水瑞鹿原以备春搜】　四年正月猎马兰淀七月幸秋山自八月射鹿至于九月复自癸丑至于辛酉连猎于有栢碎石太保响应松山诸山　五年九月帝同皇弟隆庆猎于松山【南京留守秦晋国王隆庆来朝帝亲出迎劳于实得山因同猎焉】　六年十月猎铧子河
