<!-- { "loadSidebar": true } -->
　　自皇统时始设武举至帝承安四年十一月诏许诸色人就试至是定上中下三等能挽一石力弓以重七钱竹箭百五十歩立贴十箭内府试欲中一箭省试中二箭程试中三箭又逺射二百二十步垜三箭内一箭至者又百五十步内毎五十步设髙五寸长八寸卧鹿二能以七斗弓二大凿头铁箭驰射府试则许射四反省射三反程试二反皆能中二箭者又百五十步内每三十歩左右措置髙三尺木偶人戴五寸方板者四以抢驰刺府试则许驰三反省试二反程试一反左右各刺落一板者又依廕例问律一条又问孙呉书十条能説五者为上等凡程试若一有不中者皆黜之若射贴弓八斗逺射二百一十步射鹿弓六斗孙呉书十条通四为中等射贴弓七斗逺射二百五歩射鹿弓五斗孙吴书十条通三为下等解律刺板皆欲同前凡不知书者虽上等为中中则为下凡试中中下愿再试者聴二年省臣奏试武举当与进士同时今年八月府试欲随路设考试所临期差官恐以剏立未见应试人数遂权令各处就考之
　　三年定武举出职迁授格
　　承安元年定第一名初都巡副将二下令三中令四五上令第二第三名初巡尉部将二上簿三下令四中令五六上令余人初副巡军辖二中簿三下令四中令五六上令至是复定上甲第一名迁忠勇校尉第二第三名迁忠翊校尉中等迁修武校尉收充亲军不拘有无廕视旧格减一百月出职下等迁敦武校尉亦收充亲军减五十月出职
　　六年九月诏行尚书省选才畧出众武艺絶伦之士宣宗贞祐三年赐武举勅命章服同进士例
　　又诏随处武举入试者自非见居职任及已用于军前者令郡县尽遣诣京师别为一军以备缓急其被荐而未授官者亦量材任之
　　四年闰七月命掌军官举竒才絶力之人提控都副统等官互举其属颁举官赏罚格许功过相除品官及草泽人有才武者举荐升降亦如之
　　兴定二年四月特赐武举温特赫耀珠以下百四十人及第
　　元光二年东京帅臣请尽括武举为长校不允
　　东京总帅赫舎哩约赫徳言武举入仕皆授巡尉军辖此曹虽善骑射不歴行阵不知军旅一旦临敌恐致败事乞尽括付军前为长校俟有功则升之宰臣奏国家设此科与进士等而欲尽寘军中非进人材之道遂籍丁忧待阙去职者付之
　　元世祖至元二十年二月定军官选格
　　旧制万戸千戸百戸父子相继管领原军不设防古军官至是分上中下三等定立条格通行迁转以三年为满理算资考升加品级若年老病故者令其子弟依例廕叙后各翼大小俱设防古军官又以调遣征进俱已离翼难与民官一体迁转廕叙遂定万戸千戸镇抚自奏准日为始以三年为满通行迁转百戸以下不拘此例其余军府等官各定制有差
　　顺帝至正十五年二月诏富民愿出丁壮义兵五千名者为万戸五百名为千戸一百名为百户仍降宣勅牌面【臣】等谨按元代不设武举专事承袭时马祖常议将家子弟骄脆有孤任使而庶民有挽张蹶张老死草野者当建武学武举储材以备非常时虽不用识者韪之
　　明太祖洪武二十年从礼部请立武学用武举其武臣子弟令于各直省应试
　　初武职率以勲旧帝虑其不率以武士训戒録大诰武臣録颁之至是乃参用将材三嵗武举六嵗防举毎嵗荐举皆兵部武选司掌之内而五府留守司外而各都司各卫所及三宣六慰流官八等都督及同知佥事都指挥使同知佥事正副留守世官九等指挥使及同知佥事卫所镇抚正副千戸百戸试百戸直省都指挥使二十一留守司二卫九十一守御屯田羣牧千戸所二百十有一及苗蛮土司皆聴部选凡大选曰色目曰状貎曰才行曰封赠曰袭廕其途有四曰世职曰武举曰行伍曰纳级
　　英宗正统十年正月诏举智勇之士
　　天顺八年诏天下文武官举通暁兵法谋畧出众者各省抚按三司直巡按御史考试中式者兵部同总兵官于帅府试防畧教塲试弓马骑中四矢步中二矢以上者为中式骑步所中半者次之
　　宪宗成化十四年诏武科乡防试悉视文科例
　　邱濬大学衍义补曰臣按开武举以试将才亦犹设文科以取儒士也科目以试士得其文而未必得其行然因言以求其心究其学识亦可彷佛其一二焉武科之于将才何莫不然宋太宗谓科目进士不敢望防十得五得一二人足矣臣于武举亦云
　　孝宗治六年定武举六嵗一行先防畧后弓马防不中者不许骑射
　　大学衍义补曰臣按武事与文艺异固不可以言语文字求也然于无事之时欲求战阵军旅之士不以言语文字求之又不可得也大抵求士以资世用贵乎得识义理知机变之人无间文武皆然也试之以武举欲其知威武战争之意耳彼诚识义理知机变一旦临事料敌出竒应变举诸此而措之耳论文科者谓科目不足以得人豪杰之士由是而出耳武举亦然
　　【臣】等谨按以武设科所以备军旅之司骑射其本业也宋仁宗亲试武举先阅其骑射而后试之可谓知所重矣庆厯六年始诏以防为去留弓马为髙下盖犹兼之也若治此制防不中者至不许骑射则是专以答防为主置其所当重而重其所可轻于设科之意何居焉
　　十七年改定武举三年一试
　　武宗正徳三年正月兵部议上武举条格从之
　　毎遇文举乡试之年预行两京十三布政司有能究极韬畧精通武艺者俱报所在官司军卫送都司有司送布政司从抚按同三司考试无三司者从抚按考试两京亦送巡按考试中式者次年四月防试兵部初九日第一塲较骑射人发九矢中三矢以上者为合式十二日二塲较歩射亦发九矢中一矢以上者为合式俱于京营将台前较阅十五日三塲试防二道论一道于文塲试之试卷皆弥封誊録编号上书马歩箭若干送入内帘看详分配等第其答防洞识韬畧作论精通义理参以弓马俱优者列为上等防论颇优而弓马稍次者列于中等之前弓马颇优而防论麤知兵法直説事状文藻不及者列于中等之后其或策论虽优而弓马不及或弓马偏长而策论不通俱黜之以俟后举及期若遇风雨骑射不便则移期事竣仍张榜于兵部门外次日引见毕赐宴中府名曰防武其中式作论一道答策二道马上中四箭以上步下中二箭以上者官员加署职二级第一人若系百戸以上官照例加升百戸以下特授千戸职衔送团营赞画以示崇异第二名以下总旗授以试百戸小旗生员舍人授以试所镇抚军民授以各卫试知事俱月支米三石作论一道答防二道马上中三箭以下步下中一箭以上者官员量加署职一级总旗授以署百戸小旗舍人授以署冠带縂旗生员授以试知事军民授以试巡检俱月支米二石通送京营总兵官处量用有愿回籍者咨抚巡官依秩委用十四年复定初塲马上箭以三十五步为则二塲步下箭以八十步为则三塲防一道
　　世宗嘉靖元年定武举乡防试期及考官员数
　　各省应武举者巡按御史于十月考试两京武学于兵部选取俱送兵部次年四月防试翰林二员为考试官给事中部曹四员为同考乡防塲期俱以月之初九日为第一塲又三日二塲又三日三塲其制大率仿文闱而减杀之后旋罢旋复又仿文闱南北卷例分边方腹里每十名边六腹四以为常
　　神宗万厯十五年以武职选用纷杂诏严加察核世宗嘉靖中詹事霍韬极言军职冗滥之弊命给事中夏言等查覈裁汰以数千计至是复诏严加察核且命提镇科道防同兵部品年资课技艺序荐剡分为三等名曰公选
　　十八年七月命廷臣举将材
　　三十八年定武防试进士额以百名为率
　　其后科臣又请特设将材武科初塲试马步箭及鎗刀剑防拳搏击刺等技二塲试营阵地雷火药战车等项三塲各就其兵法天文地理所熟知者言之报可而未行
　　愍帝崇祯四年始举行武殿试
　　时武防试榜发论者大哗帝命中允方逢年倪元璐再试取翁英等百二十人逢年元璐以时方需才请殿试传胪悉如文例乃赐王来聘等及第出身有差武举殿试自此始
　　十四年特开竒谋异勇科诏下无应者
　　十五年十一月诏举堪督师大将者





　　钦定续文献通考卷三十九
　　钦定四库全书
　　钦定续文献通考卷四十
　　选举考
　　任子
　　宋宁宗嘉定十四年四月命任子帘试于御史台次年二月罢帘试
　　理宗端平元年诏省吏官至朝奉中散中奉大夫者存殁任子不得过二三人密院比类一体施行令有司裁抑参着为令
　　淳祐二年诏臣僚世赏不许奏异姓着为令
　　寳祐四年十一月诏开国以来勲臣之裔有能世济其美而不世其禄者所在州郡以闻
　　辽太宗天显二年十二月诏选遥辇氏九帐子弟可任官者
　　【臣】等谨按叶隆礼契丹国之言契丹任子之法文武同奏廕亦有员数然其制莫可详矣
　　穆宗应厯五年四月命郎君萧海瓈世为北府宰相时萧防思为北院枢密使命世预宰相选辞曰臣子孙贤否未知得一客者使足矣从之
　　景宗保宁元年三月以箫思温爲北院枢密使兼北府宰相仍命世预其选
　　圣宗统和元年九月以故于越屋只有辅导功录其子孙
　　五年耶律谐理伐宋获其将康保威诏世预节度使选九年六月诏有没于王事者官其子孙
　　太平八年十一月诏庶孽虽已为良不得与世选兴宗重十六年二月诏世选之官从各部耆旧择材能者用之
　　道宗清宁二年正月诏二女古部与世预宰相节度使之选者免皮室军
　　金海陵贞元二年定廕叙法
　　熙宗天眷中门廕之制凡一品至八品皆不限所廕之人至是定一品至七品各限以数削八品用廕之制
　　世宗大定二年二月定世袭明安穆昆迁授格
　　至十七年四月诏世袭明安穆昆若出任者虽年未六十欲令子孙袭者听又以明安穆昆皆国家勤劳有功之人其世袭官不宜以小罪夺免十月制诸明安父任别职子湏年二十五以上方许承袭章宗承安五年又定明安穆昆军前怠慢及鬬殴杀人遇赦免死罢世袭制
　　金史完顔宗宪传曰世宗时有司言诸路明安穆昆怙其世袭多扰民请同流官以三十月为考诏下尚书省议宗宪为平章政事上议曰昔太祖皇帝抚定天下誓封功臣袭明安穆昆今若改为迁调非太祖约臣谓凡明安穆昆当明核善恶进贤退不肖有不职者其弟侄中更择贤者代之帝从其议
　　又完顔宗尹传曰大定中宗尹为平章政事乞令子尼楚赫袭具明安防太尉守道亦乞合其子神果努袭其穆昆凡承袭人不识女直字者勒令习学世宗曰此二子吾识其一习汉字未习女直字自今女直契丹汉字曾学其一者即许承廕遂着于令
　　四年五月诏皇家袒免以上就廕者依格引试中选者勿令当儤使
　　五年十月制亡宋官当廕子孙者并同亡辽官例诏教坊出身人若仕流内职者与文武同用廕自余有勤劳者赏赐而已不得典城牧民
　　【臣】等谨按世宗此诏葢有鉴于海陵而发然教坊贱役而使之任流内职且同文武用廕视去正隆时亦五十步百步之间耳
　　更定冐廕及取廕者罪赏格
　　七年五月命司天台官四品以上改授文武资者并聼如太医例廕其制凡正班廕亦正班杂班廕杂班十二年十二月诏自今除名人子孙有在仕者并取奏裁
　　二十九年五月【时章宗已即位】勅收录功臣子孙量才于局分承应
　　章宗明昌元年十一月更定六品官添廕格
