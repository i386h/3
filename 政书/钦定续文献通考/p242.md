<!-- { "loadSidebar": true } -->
　　【九年正月辛酉　　　十年正月丙戌十一年正月己夘　　十二年正月癸酉十三年正月丁酉　　十四年正月甲午天顺二年正月甲戌　　　三年正月乙未四年正月丁亥　　　五年正月庚戌六年正月丁未　　　七年正月丙午】
　　景帝在位八年亲郊七
　　【景泰元年正月丙戌　　　二年正月庚戌三年正月丙午　　　四年正月辛未】
　　【五年正月甲子　　　六年正月戊午七年正月壬午】
　　宪宗在位二十三年亲郊二十三
　　【成化元年正月己未　　　　二年正月戊申三年正月己夘　　　　四年正月甲戌
　　五年正月乙丑　　　　六年正月己丑七年正月丙戌　　　　八年正月庚戌
　　九年正月丁未　　　　十年正月丁酉十一年正月癸亥　　　十二年正月戊午十三年正月庚戌　　　十四年正月甲戌十五年正月丁夘　　　十六年正月甲午十七年正月丙戌　　　十八年正月壬午十九年正月丙午　　　二十年正月丁酉二十一年正月乙未　　二十二年正月己未二十三年正月庚戌】
　　孝宗在位十八年亲郊十八
　　【治元年正月丙午　　　　二年正月辛未三年正月甲子　　　　四年正月己丑
　　五年正月壬午　　　　六年正月己夘七年正月丁酉　　　　八年正月乙未
　　九年正月壬辰　　　　十年正月庚戌十一年正月丁未　　　十二年正月辛未十三年正月乙丑　　　十四年正月己未十五年正月丙戌　　　十六年正月戊申十七年正月甲戌　　　十八年正月乙未】
　　武宗在位十六年亲郊十五
　　【正徳元年正月己丑　　　　二年正月乙酉三年正月丁未　　　　四年正月丙午
　　五年正月丁夘　　　　六年正月甲子七年正月己未　　　　八年正月壬午
　　九年正月丁丑　　　　十年正月戊辰十一年正月乙未　　　十二年正月己丑十三年正月庚戌　　　十四年二月丁丑十五年十二月丁酉】
　　世宗在位四十五年亲郊十八
　　【嘉靖元年正月己未　　　　二年正月乙夘三年正月丁丑　　　　四年正月辛未
　　五年正月乙未　　　　六年正月己丑七年正月丙戌　　　　八年正月庚戌
　　九年正月丁酉　　　　　　十一月己酉十年正月辛夘　　　　　　十一月甲寅十一年十一月庚申　　十三年十一月庚午十四年十一月乙亥　　十五年十一月辛亥十七年十一月辛夘　　十八年十一月丙申】
　　穆宗在位六年亲郊四
　　【隆庆元年十一月癸亥　　　二年十一月戊辰三年十一月甲戌　　　四年十一月己夘】
　　神宗在位四十八年亲郊三
　　【万厯三年十一月乙巳　　　六年十一月辛酉十四年十一月癸夘】
　　熹宗在位七年亲郊一
　　【天啓三年十一月丁巳】
　　愍帝在位十七年亲郊七
　　【崇祯元年十一月癸未　　　八年十一月庚申十二年十一月辛巳　　十三年十一月丁亥十四年正月辛巳　　　十五年正月辛巳十六年十一月壬寅】
　　【臣】等谨按明初最严郊祀太祖以后无不亲郊者成祖北巡间令太子摄祀其以疾改卜郊止太祖洪武六年孝宗治二十六年两郊而已百余年中肃奉明禋对越防懈事天之诚唐宋诸君莫之逮也惟武宗末年屡以游豫改卜郊然亦未敢辄废世宗嗣服鋭意制作改合祀为分祀罢二祖并配毅然排众议而为之以蕲合于三代之礼用意可谓勤矣十三年南郊亲制大报歌亦有慎始图终之语乃分祀未几遂至遣代大享殿徒事改作而祈谷仍于内殿行事且皇天泰号徒奉虚称睿宗配天贻讥丰昵虽曰礼元极宝殿乃溺于方士幻妄之説非实有昭事上帝之诚也葢帝议礼之后喜事纷更始则博复古之虚名而诚意有所不至继乃崇尚修惑溺日深凡所改作皆废置不复再举而祖宗以来严恭寅畏之心荡然无存再而至神宗怠弃益甚郊庙之祀数十年不一躬亲不可谓非帝啓之也记曰惟圣人为能享帝孝子为能享亲理固不可易矣
　　圜丘大祀仪【洪武元年定】
　　先期皇帝散斋四日致斋三日陪祀执事官同前祀二日皇帝服通天冠绛纱袍省牲视鼎镬涤溉次日有司陈设正坛第一成设上帝位南向玉用苍璧帛用苍色牲用苍犊笾豆十二簠簋各二豋一爵三坛上设太尊二着尊牺尊山罍各一坛下设大尊一山罍二实以五齐三酒祝一同玉帛设于坛西第二成设大明位在东星辰位次之夜明位在西太嵗位次之位用纯犊一币各一大明用赤夜明星辰太嵗皆用白笾豆各十簠簋及豋同上帝东西各设着尊二牺尊二实以醴齐盎齐事酒至日清晨车驾至大次太常卿奏中严皇帝服衮冕奏外办皇帝入就位赞礼唱迎神协律郎举麾奏中和之曲赞礼唱燔柴郊社令升烟燔全犊于燎坛赞礼唱请行礼太常卿奏有司谨具请行事皇帝再拜皇太子及在位官皆再拜赞礼唱奠玉帛皇帝诣盥洗位太常卿赞曰前期斋戒今晨奉祭加其清洁以对神明皇帝搢圭盥手帨手出圭升坛太常卿赞曰神明在上整肃威仪升自午陛协律郎举麾奏肃和之曲皇帝诣昊天上帝神位前跪搢圭上香奠玉帛出圭再拜复位赞礼唱进爼协律郎举麾奏凝和之曲皇帝诣昊天上帝神位前搢圭奠俎出圭复位赞礼唱行初献礼皇帝诣爵洗位搢圭涤爵拭爵以爵授执事者出圭诣酒尊所搢圭执爵受泛齐以爵受执事者出圭协律郎举麾奏夀和之曲武功之舞皇帝诣昊天上帝神位前跪搢圭上香祭酒奠爵出圭读祝官捧祝跪读讫皇帝俯伏兴再拜复位亚献酌醴齐乐奏豫和之曲文徳之舞终献酌盎齐乐奏熙和之曲文徳之舞仪并同初献惟不用祝终献赞礼唱行分献礼分献官诣盥洗位搢笏盥手出笏诣爵洗位搢笏涤爵拭爵以爵授执事者出笏诣従祀神位前搢笏上香祭酒奠爵出笏俯伏兴再拜复位赞礼唱饮福受胙皇帝升坛至饮福位再拜跪搢圭奉爵官酌福酒跪进太常卿赞曰惟此酒殽神之所与赐以福庆亿兆同霑皇帝受爵祭酒饮福酒以爵置于坫奉胙官奉胙跪进皇帝受胙以授执事者出圭俯伏兴复位皇太子以下在位官皆再拜赞礼唱彻豆协律郎举麾奏安和之曲皇帝再拜皇太子以下在位官皆再拜赞礼唱读祝官奉祝奉币官奉币掌祭官取馔及爵酒各诣燎所唱望燎皇帝至望燎位半燎太常卿奏礼毕皇帝还大次解严驾还诣太庙报谢
　　【臣】等谨按洪武七年定大祀拜礼始迎神四拜饮福受胙四拜送神四拜共十二拜而毕又以旧仪太常司奏中严外办及盥洗升坛饮福受胙各致赞词又凡祀俱设爵洗位涤爵拭爵初升坛再拜祭酒唱赐福胙之类俱为烦渎悉去之又定大祀分献礼皇帝行初献礼奠玉帛将毕分献官即行初献礼亚献中献亦如之又以古人祭用香烛所以导达隂阳以接神明无上香之礼命凡祭祀罢上香又帝亲祀皇太子留宫中居守亲王戎服侍従虽不陪祀仍一体斋戒其陪祀官文臣五品以上武臣四品以上若老疾疮疥刑余丧过体气者皆不得与至元降臣髙昌王岐王特加三品法服陪祭则创见者后又制祭祀牙牌圆者给陪祀官长者给执事诸人佩以入坛无者不纳
　　南郊合祀仪【洪武十年定】
　　斋戒前期二日太常司官【今太常寺】宿于本司次日具本奏闻致斋三日次日进铜人制谕文武官斋戒【不饮酒不食葱韭薤蒜不问病不吊防不聴乐不理刑名】当日礼部官同太常司官于城隍庙发咨仍于各庙焚香三日告庙正祭前二日用祝文酒果奉先殿告仁祖配上帝皇只省牲【用牛二十八羊三十三豕三十四鹿二兔十二】正祭前二日太常司官奏闻明日与光禄司官省牲次日省牲毕复命就奏定分献官二十四员陈设【共二十七坛】正殿三坛上帝【南向】犊一豋一实以太羮笾十二实以形盐藁鱼枣栗榛菱芡鹿脯白饼黑饼糗饵粉餈豆十二实以韮菹菁菹芹菹笋菹醓醢鹿醢兔醢鱼醢脾析豚拍食糁食簠簋各二实以黍稷稻粱玉用苍璧一帛一【苍色织成郊祀制帛四字】皇只【南向】犊一豋一笾十二豆十二簠簋各二玉用黄琮一帛一【黄色郊祀制帛】仁祖配位【在东西向】犊一豋一笾十二豆十二簠簋各二玉用苍璧一帛一【苍色郊祀制帛】共设酒尊六爵九篚三于东南西向祝文案一于殿西【洪熈以后改奉太祖太宗并祀正殿増一坛加犊一酒尊二爵三帛篚一】丹墀四坛太明【在东西向】犊一豋一笾十【无糗饵粉餈下同】豆十【无食糁食下同】簠簋各二帛一【红色礼神制帛下同】酒尊三爵三篚一夜明【在西东向】犊一豋一笾十豆十簠簋各二帛一【白色】酒尊三爵三篚一星辰一坛【在东西向】犊一羊三豕三豋一铏二盛和羮笾豆各十簠簋各二酒盏三十帛一【白色】酒尊三爵三篚一星辰二坛【在西东向】陈设同东十坛北岳坛犊一羊一豕一豋一铏二笾豆各十簠簋各二酒盏十帛一【黒色】酒尊三爵三篚一【永乐以后北岳坛増附天夀山加酒盏十帛一】北镇坛陈设同东岳坛陈设同帛一【靑色】东镇坛东海坛陈设并同太嵗坛陈设同帛一【白色】帝王坛陈设同帛十六【白色】酒盏三十山川坛陈设同帛二【白色】酒盏三十神只坛羊五豕五铏三【无太羮】笾豆各八簠簋各二酒盏三十帛一【白色】酒尊三爵三篚一四渎坛陈设与北岳同帛四【黑色】酒盏三十西十坛北海坛陈设与北岳同西岳坛陈设同帛一【白色】西镇坛西海坛陈设并同中岳坛【钟山附】陈设同帛二【黄色】酒盏二十中镇坛陈设同帛一【黄色】酒盏十风云雷雨坛陈设同帛四【白色】酒盏三十南岳坛陈设同帛一【红色】酒盏十南镇坛南海坛陈设并同正祭典仪唱乐舞生就位执事官各司其事陪祀官分献官各就位导引官导皇帝至御位内赞奏就位典仪唱燔柴瘗毛血迎神协律郎举麾奏乐乐止内赞奏四拜【百官同】典仪唱奠玉帛奏乐内赞奏升坛皇帝至上帝前奏搢圭执事官以玊帛跪进于皇帝右奠讫奏出圭至皇只前奏搢圭执事官以玉帛跪进于皇帝左奠讫奏出圭至仁祖前奏搢圭执事官以玉帛跪进于皇帝右奠讫奏出圭复位乐止典仪唱进爼奏乐斋郎舁馔至内赞奏升坛至上帝前奏搢圭进爼出圭至皇只前奏搢圭进爼出圭至仁祖前奏搢圭进爼出圭奏复位乐止典仪唱行初献礼奏乐内赞奏升坛至上帝前奏搢圭执事官以爵跪进于皇帝右奏献爵出圭至皇只前奏搢圭执事官以爵跪进于皇帝左奏献爵出圭诣读祝位跪读祝乐止读祝官取祝跪于皇帝右读讫乐作奏俯伏兴平身【百官同】至仁祖前奏搢圭执事官以爵跪进于皇帝右奏献爵出圭复位乐止典仪唱行亚献礼奏乐仪同初献惟不读祝乐止典仪唱行终献礼奏乐仪同亚献乐止太常卿进五殿西东向唱赐福胙内赞奏诣饮福位跪搢圭光禄司官以福酒跪进奏饮福酒光禄司官以胙跪进奏受胙出圭俯伏兴平身复位奏四拜【百官同】典仪唱彻馔奏乐执事官各坛彻馔乐止典仪唱送神奏乐内赞奏四拜【百官同】乐止典仪唱读祝官捧祝进帛官捧帛掌祭官捧馔各诣燎位奏乐执事官各执祝帛馔出内赞奏礼毕
　　圜丘大祀仪【嘉靖九年定】
