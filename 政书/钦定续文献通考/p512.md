<!-- { "loadSidebar": true } -->
　　鼎臣字辅之郓州须城人景祐进士歴官谏议大夫京东东路安抚使知青州改大中大夫提举亳州大清宫以正议大夫致仕
　　试笔一卷
　　旧题欧阳修撰
　　【臣】等谨案是书盖襍集其手书墨迹録而成编
　　厐元美文昌杂録七卷
　　元美字懋贤单州人丞相籍之子官至朝散大夫【臣】等谨案元丰壬戍元美官主客郎中在省四年时官制初行所记朝廷典故为多通典载尚书省为文昌天府故以名书
　　沈括补笔谈二卷续笔谈二卷
　　括字存中钱塘人寄籍呉县嘉祐进士熈宁中官至翰林学士龙图阁待制坐议城永乐事谪筠州练副使后复光禄寺少卿分司南京卜居润州以终【臣】等谨案沈括梦溪笔谈二十六卷已见马端临通考其补续二种未载今应续録
　　仇池笔记二卷
　　旧题苏轼撰
　　【臣】等谨案是书攷系后人辑本非轼手定
　　杨延龄杨公笔録一卷
　　延龄官至朝奉郎里居无攷
　　吕希哲吕氏杂记二卷
　　希哲字原明先世莱州人后家夀州分着之子也初以父防得官徽宗时厯知相邢二州罢奉宫祠羁寓淮泗间以卒
　　章申公九事一卷
　　不着编辑者名氏
　　【臣】等谨案是书葢从章惇墨迹中録出者
　　汪若海麟书一卷
　　若海号东叟歙县人靖康中为太学生建炎中官至直秘阁知江州事
　　马永卿嬾真子五卷
　　永卿字大年扬州人流寓铅山登大观进士累官夏县令
　　呉炯五总志一卷
　　炯里居无考绍兴时尝为枢密院编修官浙西提举
　　吕本中紫薇杂説一卷
　　本中夀州人始以曽祖公着遗表恩授承务郎累迁直秘阁绍兴中赐进士出身官至太常少卿兼侍讲权直学士院以草赵鼎迁仆射制忤秦桧桧风御史萧振劾罢奉祠卒諡文清
　　【臣】等谨案是书名紫薇杂説者以本中尝官中书舍人故也又当时学者称为东莱先生旧本遂误题吕祖谦撰今据赵希弁读书志订正
　　员兴宗辨言一卷
　　兴宗见史类
　　张邦基墨庄漫録四卷
　　邦基字子贤髙邮人
　　沈作喆寓简十卷
　　作喆字明逺号寓山湖州人绍兴进士以左奉议郎为江西漕司干官
　　苏籀栾城遗言一卷
　　籀字仲滋眉州人辙之孙迟之子也南渡后居婺州官至监丞
　　【臣】等谨案籀年十余歳时侍辙于颍昌自后凡九年未尝去侧因録其所闻可追记者若干语以示子孙故曰遗言
　　李如箎东园丛説三卷
　　如箎字季牖崇徳人少防上庠晚以特科官桐乡丞
　　呉箕常谈一卷
　　箕字嗣之新安人乾道进士授仁和主簿歴知当涂县为赵汝愚所重召主审察寻卒
　　谢采伯密斋笔记五卷续记一卷
　　采伯字元若台州临海人宰相深甫之子理宗后谢氏之伯叔行也嘉泰进士歴知广徳军湖州累迁大理寺正
　　费衮梁谿漫志十卷
　　衮字补之无锡人
　　【臣】等谨案衮事迹罕见攷礼部韵略条例载有寜宗开禧元年国子监发解进士费衮论韵略经二字劄子一篇当即其人
　　韩淲涧泉日记三卷
　　淲字仲止号涧泉世居开封南渡后其父流寓信州因籍上饶
　　【臣】等谨案宋史无淲传仕履无攷惟戴复古石屏集有挽韩仲止诗云雅志不同俗休官二十年隐居溪上宅清酌涧中泉慷慨商时事凄凉絶笔篇三篇遗稿在当并史书知淲盖坎坷退居赍志以殁之士也
　　岳珂愧郯録十五卷
　　珂见经类
　　【臣】等谨案是书名愧郯者取春秋左氏传郯子来朝事言通知掌故有愧古人也
　　储泳祛疑説一卷
　　泳字文卿号华谷侨居华亭工于吟咏
　　罗大经鹤林玉露十六卷
　　大经字景纶庐陵人登进士第尝官岭南
　　张端义贵耳集一卷二集一卷三集一卷
　　端义字正夫号荃翁郑州人居于苏州端平中应诏三上书坐妄言韶州安置
　　俞文豹吹劒録一卷吹劒録外集一卷
　　文豹字文蔚括苍人
　　【臣】等谨案吹劒録持论偏駮多不中理外集晚年所作言颇醇正
　　车若水脚气集二卷
　　若水字清臣号玉峯山民黄岩人
　　俞成萤雪丛説二卷
　　成字元徳东阳人
　　呉枋宜斋野乗一卷
　　枋字木方江隂人
　　【臣】等谨案是书虽以野乗为名多涉攷证
　　陈郁蔵一话腴四卷
　　郁字仲文号蔵一临川人理宗朝充缉熈殿应制又充东官讲堂掌书
　　俞徳邻佩韦斋辑闻四卷
　　徳邻字宗大号太迂山人永嘉人徙居京口咸淳进士宋亡不仕遯迹以终
　　俞琰书斋夜话四卷
　　琰见经类
　　周密齐东野语二十卷　志雅堂杂钞一卷
　　密见史类
　　【臣】等谨案齐东野语中考正古义皆极典核而所记南宋旧事为多密本济南人其曽祖扈从南渡因家呉兴之弁山自号弁阳老人然其志终不忘乡国故自序中述其父之言谓身虽居呉心未尝一饭不在齐而密亦自署歴山书中又自署华不注山人书以齐东野语为名从父志也志雅堂杂钞则与其所作云烟过眼録癸辛杂识诸书互相出入而详畧稍殊疑为初记之稿本经后人裒缀而成者耳
　　碧湖杂记一卷
　　不着撰人名氏
　　【臣】等谨案陶宗仪説郛题曰宋谢枋得撰然宋志及诸家书目皆不载书仅八条殆非完本
　　袖中锦一卷
　　旧本题宋太平老人撰不著名氏
　　衍约説十三篇
　　不着撰人名氏
　　【臣】等谨案是书盖家诫世范之流
　　元
　　鲜于枢困学斋杂録一卷
　　枢字伯机渔阳人官太常寺典簿
　　刘壎隐居通议三十一卷
　　壎字起潜南丰人至大时为南劔州学官
　　白珽湛渊静语二卷
　　珽字廷玉钱唐人仕至兰谿州判官
　　李冶敬斋古今黈八卷
　　冶字仁卿号敬斋真定栾城人金末登进士第辟知钧州金亡后家于元氏世祖屡加礼聘最后以学士召就职朞月以老病辞去
　　【臣】等谨案是书以黈名盖取不外听之义
　　陈栎勤有堂随録一卷
　　栎见经类
　　【臣】等谨案是书虽多谈义理而颇兼攷证于宋末元初诸人各举其学问之源流文章之得失持论特为平允
　　王恽玉堂嘉话八卷
　　恽见史类
　　盛如梓庶斋老学丛谈三卷
　　如梓衢州人庶斋其自号也尝官崇明县判官【臣】等谨案是书多辨论经史评□诗文之语而朝野逸事亦间及之分为三卷而第二卷别析一小卷实四卷也
　　陆友硏北杂志二卷
　　友字友仁一字宅之平江人工诗及各体书博极羣物柯九思虞集同荐于朝未及任用防二人去职而止自号硏北生
　　陈世隆北轩笔记一卷
　　世隆字彦髙钱塘人
　　吾邱衍闲居録一卷
　　衍见史类
　　郭翼雪履斋笔一卷
　　翼字义仲昆山人自号东郭生官训导
　　姚桐夀乐郊私语一卷
　　桐夀字乐年睦州人顺帝后至元中尝为余干教授解官归里自号桐江钓叟至正中流寓海盐
　　【臣】等谨案桐夀遭江南扰乱之时惟海盐未被兵火尚得闭户安居从容论述故以乐郊私语为名
　　俞镇学易居笔録一卷
　　镇字伯贞崇徳人
　　明
　　镏绩霏雪録【无卷数】
　　绩字孟熙先世洛阳人徙于山隂
　　【臣】等谨案是书辨核诗文疑义颇有根据杂述旧闻亦多有渊源成化间尝刋行
　　王逵蠡海集一卷
　　逵钱塘人
　　【臣】等谨案逵博究子史百家其学葢出于邵子其书亦规摹观物外篇
　　叶子竒草木子四卷
　　子竒字世杰号静斋龙泉人明初以荐官巴陵主簿
　　春雨杂述一卷
　　旧题解缙撰缙字大绅吉水人洪武进士永乐中官翰林学士出为广西参议改交阯后为髙煦所谮下狱死
　　【臣】等谨案是书论作诗学书之法多从诗话书谱中抄撮而成又标题重复漫无体例疑或出于依托也
　　胡广杂著一卷
　　广字光大建文庚辰进士第一惠帝以其名与汉胡广同更名靖除翰林院修撰靖难兵至迎降永乐初复原名累官文渊阁大学士卒諡文穆
　　黄润玉海涵万象録四卷
　　润玉见史类
　　【臣】等谨案是书乃润玉孙溥録其平日言论分四十类
　　李贤古穰杂録三卷
　　贤见史类
　　曹安谰言长语一卷
　　安字以宁号蓼庄松江人正统举人官安邱县教谕
　　徐伯龄蟫精隽十六卷
　　伯龄字延之嵊县人
　　【臣】等谨案是书卷未有张锡所作传一篇称伯龄博学能文善书工琴而不肯以技自试云
　　王鏊震泽长语二卷
　　鏊见史类
　　【臣】等谨案是编乃鏊归田后随笔録记之书
　　文林琅琊漫抄一卷
　　林字宗儒长洲人成化进士官至温州府知府
　　都卬三余赘笔三卷
　　卬字维明号豫庵呉县人太常寺卿穆之父也封工部主事
　　梅纯损斋备忘録二卷
　　纯夏邑人成化进士洪武中驸马都尉殷之元孙世隶勲籍应袭指挥使书中自称读近思録中张子论世禄子孙不应工声病售有司一条遂请于朝廷而复旧官
　　郑瑗井观琐言三卷　蜩笑偶言一卷
　　瑗字仲璧莆田人成化进士官至南京礼部郎中
　　卢格荷亭辨论十卷
　　格字正夫东阳人成化进士官至监察御史
　　【臣】等谨案是书持论诡异攻击朱子之书往往过当前有刘宗周序谓学惟大疑而后能大信后儒不及前人亦其果于自信之意多而存疑者寡若先生可谓真求自信者盖微词也
　　王鸿儒凝斋笔语一卷
　　鸿儒字懋学南阳人成化进士官至南京户部尚书諡文庄
　　都穆听雨纪谈一卷
　　穆见史类
　　陈霆山堂琐语二卷
　　霆见史类
　　刘教正思斋杂记二记
　　教字因吾吉水人
　　孙宜遯言十卷
　　宜字仲可华容人
　　【臣】等谨案是书原目十七类分十七卷此本止于十卷葢非完帙
　　张志淳南园漫録十卷
　　志淳自号南园野人云南籍江宁人成化进士官至戸部侍郎坐刘瑾党勒致仕
　　【臣】等谨案是书自序称因读洪迈容斋随笔罗大经鹤林玉露二书仿而为之卷首数条皆掎摭容斋随笔之语辨其是非其余则述所见闻各为攷证大抵似洪书者十之一似罗书者十之九
　　何孟春余冬序録六十五卷
　　孟春见史类
　　陆深停骖録一卷续録三卷　河汾燕闲録二卷　传疑録二卷　春雨堂杂抄一卷
　　深见史类
　　林炫巵言余録十三卷
　　炫字贞孚闽县人正徳进士官至通政司叅议
　　陈沂询刍録一卷
　　沂见史类
　　胡侍真珠船八卷　墅谈六卷
　　侍字奉之号蒙溪咸宁人正徳进士官至鸿胪寺少卿坐议大礼谪潞州府同知
　　敖英东谷赘言二卷　緑雪亭襍言一卷
　　英见儒家类
　　郎瑛七修类稿五十一卷
　　瑛字仁宝仁和人
　　倪复东巢杂著二卷
　　复见经类
　　张鈇郊外农谈三卷
　　鈇字子威慈谿人嘉靖进士
　　陆垹篑斋杂著一卷
　　垹字秀卿嘉善人嘉靖进士官至右佥都御史巡抚河南
　　苏祐逌旃琐语一卷
　　祐字允吉一字舜泽濮州人嘉靖进士官至兵部尚书
　　黄训读书一得四卷
　　训见史类
　　陆树声长水日抄一卷
　　树声见本类
　　戴冠濯缨亭笔记十卷
　　冠见经类
