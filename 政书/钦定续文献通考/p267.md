<!-- { "loadSidebar": true } -->
　　先是礼官言军行旗纛所当祭者考之于古旗谓牙旗黄帝出军诀曰牙旗者将军之精一军之形凡始竪牙必祭以刚日纛谓旗头太白阴经曰大将军中营建纛天子六军故用六纛唐宋及元皆有旗纛之祭今宜立庙京师春用惊蛰日秋用霜降日遣官致祭乃命立庙于都督府治之后题主曰军牙之神六纛之神仍令天下衞所于公署后立庙京都之祭牲用太牢币黒色笾豆各八簠簋各二登铏各一以都督为献官衞所指挥使初献僚属亚终献祭用少牢仪物杀京师王国则遣武官戎服行礼嵗春秋皇帝合祭神祗于城南仍列旗纛于太嵗诸神之次七年二月诏皇太子率诸王诣阅武塲祭旗纛为坛七各用羊豕一帛色赤行三献礼是日皇太子及诸王皆具仪衞执事者捧旗纛于马上以序前行至坛皇太子先行礼次诸王礼毕诸王诣皇太子行幕进胙讫奉旗纛还宫九年正月别建旗纛庙于山川坛左定以躬祀山川日遣旗手衞官行礼其正祭旗头大将六纛大神五方旗神主宰战船正神金鼔角铳礟之神弓弩飞鎗飞石之神阵前阵后神祗五昌防众凡七位共一坛南向祭物视先农帛七黒二白五瘗毛血望燎与风云雷雨诸神同祭毕设酒器六于地刺雄鸡六血衅之霜降日又祭于教塲嵗暮享太庙日祭于承天门外后罢霜降之祭凡旗纛皆藏内府祭则设之成祖永乐中又有神旗之祭専祭火雷之神毎月朔望神机营提督官祭于教塲牲用少牢
　　二年正月封京都及天下城隍
　　帝谓中书及礼官曰城隍神厯代所祀宜新封爵遂封京都城隍为承天鉴国司民升福明灵王开封为显圣王临濠为贞祐王太平为英烈王和州为灵防王滁州为灵祐王秩正一品其余府为鉴察司民城隍威灵公秩正二品州为灵佑侯秩三品县为显祐伯秩四品章服京都衮冕十有二章封王公者九旒九章侯伯七旒七章命词臣撰制文颁之时诸神祗止合祭于城南享祀之所未有坛壝専祀乃议建坛祀天下神祗畧曰城隍之祀莫详其始先儒谓既有社不应复有城隍故唐李阳氷缙云城隍记谓祀典所无惟吴越有之然成都城隍祠太和中李徳裕所建张说有祭城隍文杜牧有祭黄州城隍文则不独吴越为然又芜湖城隍建于吴赤乌二年髙齐慕容俨梁武陵王祀城隍神皆书于史又不独唐而已宋以来其祀遍天下或锡庙额或颁封爵或迁就傅防各指一人为神姓名按唐张说祭荆州城隍文曰致知产物助天育人张九龄祭洪州城隍文曰城隍是保甿庶是依则前代崇祀之意有在今宜祔祭于岳渎诸神之坛三年诏去封号止称某府州县城隍之神七年从祀郊坛二十一年复以从祀罢山川坛春祭世宗嘉靖九年并罢山川坛从祀嵗以仲秋祭旗纛日致祭凡圣诞节及五月十一日神诞皆遣太常寺卿行礼国有大事则告庙在王国者王亲祭之各府州县守令主之
　　三年诏天下府州县立城隍庙其制髙广各视官署正衙几案皆同置木主撤塑像取其泥涂壁绘以云山九月京师庙成主用丹漆字涂以金旁饰龙文迎主入庙用王者仪仗帝亲为文以告六年制中都城隍神主成如京师之制遣官赍香帛奉安礼臣请有事合祭以何主为上帝命以建都所在为上二十年京师改建庙诏刘三吾曰朕设京师城隍俾统各府州县之神以监察民之善恶而祸福之俾幽明举不得幸免其书所由于石永乐中建庙北京都城之西曰大威灵祠英宗正统十二年以脩城重建嘉靖二十七年正月庙燬再建
　　春明梦余録曰城隍之名见于易若庙祀则莫究其始唐李阳氷谓城隍神祀典无之惟吴越有耳宋赵与时辨其非以芜湖城隍祠建于呉赤乌二年不始于唐然考记曰天子大蜡八伊耆氏始为蜡蜡祭八神水庸居七水则隍也庸则城也此正祭城隍之始春秋传郑灾祈于四鄘宋灾用马于四鄘皆其证也庸字不同古通用耳由是观之城隍之祭葢始于尧矣
　　【臣】防谨按城隍是保二语为张九龄祭城隍文礼志误作张说又实録载洪武二十年京师改建城隍庙礼志作二十一年亦误并改正
　　命筑坛于后湖祀马祖诸神
　　勅礼官定仪奏言周官校人春祭马祖天驷星也夏祭先牧始养马者秋祭马社始乘马者冬祭马乃神之灾害马者隋用周制祭以四仲之月唐宋因之今定春秋二仲月甲戊庚日遣官致祭为坛四牲用少牢币白色笾豆各四簠簋登各一乐用时乐行三献礼五年并诸神为一坛嵗止春祭六年二月置羣牧监于滁州建司马神祠于柏子潭遣官致祭每嵗春秋二仲有司祠以少牢永乐十三年二月建马神祠于都城莲花池其南京马神则南太仆主之太祖实録曰洪武四年蜀明升献良马十其一色正白长丈余首髙九尺足髙七尺有肉隠起项下贯膺络腹精采流动不可加鞯勒帝谓天生英物必有神司之命太常以少牢祀马祖囊沙四百斤压之日令人骑行苑中乆之渐驯后帝夕月于清凉山乃乘以出比还大恱赐名飞越峯复命祀马祖
　　三年六月禁淫祠
　　制曰朕思天地造化能生万物而不言故命人君代理之前代不察乎此聴民人祀天地祈祷无所不至渎礼僣分莫大于斯古者天子祭天地诸侯祭山川大夫士庻各有所宜祭民间合祭之神礼部其定议颁降违者罪之于是中书省臣防言凡民庻祭先祖嵗除祀灶乡村春秋祈土糓之神凡有灾患祷于祖先若乡邑郡厉祭则里社郡县自举之其僧道建斋设醮不许奏章上表投拜青词亦不许塑画天神地祗其白莲社明尊教白云宗巫觋扶鸾祷圣书符咒水诸术并加禁止庻防左道不兴民无惑志从之
　　十二月命祭无祀鬼神
　　帝以兵革之余死无后者其灵无所依命举其礼礼官言按祭法王祭防厉诸侯祭公厉大夫祭族厉又士丧礼疾病祷于厉郑氏谓汉时民家皆秋祠厉则此祀达于上下矣春秋传曰鬼有所归乃不为厉后世不举其祭无依之鬼乃或依附土木为民祸福以邀享祀葢无足怪今定京都王国各府州县及里社皆祭祀之使鬼无所归者不失祭享则灾厉不兴亦除民害之一道也从之命京都筑坛于元武湖中天下府州县皆设坛于城北各里又立坛以祭嵗以三月清明七月望日十月朔日长吏率僚佐晡时致祭牲用羊豕各三炊三石米饭前期七日檄城隍祭日正坛设城隍位羊一豕一坛下东西席地焚香列炬各设羊一豕一并饭羮以祭坛南立石刻祭文京都曰泰厉王国曰国厉府州曰郡厉县曰邑厉里曰乡厉着为式
　　二十六年七月遣礼部员外郎潘善应防往庐山祠周颠仙
　　颠仙姓周自言建昌人病颠入南昌行乞常趋省府曰告太平不数年天下果乱陈友谅引兵入南昌颠仙隠迹不见及帝自将伐友谅既定南昌将还颠仙从道左拜谒潜随至金陵遇帝出辄趋进曰告太平告太平间见词多隠语友谅复围南昌帝勒兵往援因与偕行乆之纵还庐山友谅败死遣人往求之不得洪武癸亥秋有僧觉显自言庐山岩中老人使来见帝以其诞却之至是帝不豫前僧复徒跣至云周颠仙遣进药帝不纳僧具言前事乃饵之有菖蒲丹砂之气是夕疾愈僧亦去不知所之帝遂亲为文勒石纪其事命善应防往祠焉
　　【臣】防谨按明防典南京神庙初称十庙北极真武以三月三日九月九日道林真觉普济禅师寳志以三月十八日都城隍以八月祭帝王后一日祠山广恵张王渤以二月十八日五显灵顺以四月八日九月二十八日皆南京太常寺官祭合蒋子文卞壶曹彬刘仁赡福夀诸庙为十庙后增功臣庙为十一又闗公庙以四孟嵗暮及五月十三日天妃庙以正月十五日三月二十三日太仓神庙以春秋仲月望日凡祭皆少牢惟真武与真觉禅师素羞诸神虽不尽应祀典然皆太祖所定有明一代因之而不敢废异于淫祀邀福者特附载之
　　成祖永乐三年正月建天妃庙于直沽
　　从平江伯陈瑄请也五年复建天妃宫于龙江闗七年封防国庇民妙灵昭应仁普济天妃赐庙额曰仁普济
　　十二年三月建真武庙于北京
　　开国靖难神多效灵至是特建庙于皇城北海子桥之东武宗正徳二年改灵明显祐官祭日同南京十六年十二月武当山宫观成赐名太岳太和为祀神祝厘之所又即天柱峯顶冶铜为殿饰以黄金范真武像于中选道士九人为提防秩正六品分主宫观祀事嘉靖三十一年重脩赐坊曰治世元岳
　　十五年三月建洪恩灵济宫于北京祀徐知证知谔知证知谔为徐温子及知诰代杨氏有国封知证为江王知谔为饶王尝帅兵入闽靖羣盗闽人徳之立生祠于金鳌峯北未防相继化去降神于闽益防祠祀累着灵应宋髙宗赐额灵济是年帝寝疾医药防效祷之即瘳乃立庙于皇城西封金阙玉阙真人十六年改封真君神父亦封真君母配皆仙妃宪宗成化二十二年加称上帝父母及配称圣帝元君嵗正旦冬至神诞日遣重臣致祭孝宗治十八年以大学士刘健防言乃罢遣止令太常寺官行礼国有大事则告福州神祠毎六年一挂袍初遣官赍送神宗万厯四年止令本省布政司官更换
　　黄虞稷蟫窠别志曰南唐前后遣将攻闽者具载于史未尝有知证知谔领兵之事则所云屯兵金鳌峯下者妄也且知谔之死在升元二年知证卒于保大五年云兄弟相继化去尤妄之妄矣二百年来淫祀矫诬无有能正之者倪岳周洪谟防亦但言其簒臣逆子不宜载祀典未能举史事实始末以证流之讹宜当时之不能尽革也
　　仁宗洪熙元年二月封大小青龙神
　　平则门外三十里卢师山有潭世有大小二青龙遇旱致祷辄雨是年乆旱即潭上祷焉雨随注乃封大青龙为济小青龙为灵显嵗以春秋仲月遣官致祭
　　宣宗宣徳七年七月命祀髙邮湖神祠
　　平江伯陈瑄言髙邮城西北湖中有神祠祀耿遇徳宋哲宗时人累封灵应侯庙额曰康泽至今祷者辄应请令有司春秋致祭从之
　　英宗正统三年三月禁天下祀孔子于释老宫
　　四川永州儒学训导诸华言孔子祀于学佛氏祀于寺老氏祀于观俱有定制乃无知僧徒欲假孔子以取敬信绘肖三像并列供奉亵侮不经莫此为甚乞通勅禁革从之
　　景帝景防七年十二月建金龙四大王祠于沙湾从左副都御史徐有贞请也
　　宪宗成化元年二月廵抚湖广右佥都御史王俭请禁革淫祀
　　俭言八事一请禁革淫祀乞勅翰林儒臣博采三礼及诸经自天子至于庻人当祀之神纂集成书刋示四方凡天下鬼神不系礼典及当代祀典者并撤其庙宇毁其象设仍乞禁革塑绘人匠违者付法司论罪则礼制明而民志定矣礼臣议如所言从之
　　十三年诏建汉夀亭侯庙
　　初洪武二十八年建庙于南京鸡鸣山永乐中北京始建庙至是时建庙于宛平县东嘉靖十年南京太常寺少卿黄芳言汉夀者封邑亭侯者爵也止称夀亭侯误矣乃改称汉前将军汉夀亭侯嵗五月十三日祭以太牢果品五帛一遣太常寺官致祭国有大事则告
　　【臣】防谨按明初祀闗侯止用本称万厯中特加封三界伏魔大帝神威逺镇天尊防从中出不由词臣撰拟刘若愚芜史云时掌道经厰太监林朝最有宠封号实所奏请云
