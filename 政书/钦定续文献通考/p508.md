<!-- { "loadSidebar": true } -->
　　湛若水格物通一百卷　扬子折衷六卷　心性书【无卷数】遵道録八卷　甘泉新论一卷
　　若水见经类
　　【臣】等谨案若水格物通体例略仿大学衍义杨子折衷盖辟宋儒杨简之説心性书有图有説复集心性通三十五章仿周子太极图説通书之意其遵道録则所辑皆明道程子之説自序谓遵明道也
　　刘阳论学要语一卷　洞语一卷　接善编一卷　人伦外史一卷
　　阳字一舒安福人由举人授砀山县知县官至监察御史
　　【臣】等谨案是编旧总题曰刘两峯集今从四库全书之例分叙其目列于儒家类
　　程曈闲辟録十卷
　　曈见史类
　　杨向春皇极经世心易发微八卷
　　向春字体元号野厓普洱人
　　熊宗立洪范九畴数解三卷
　　宗立字道轩建阳人刘剡门人剡见经类
　　韩邦竒洪范图解二卷　苑洛语録六卷
　　邦竒见经类
　　胡缵宗愿学编二卷　近取编二卷
　　缵宗见史类
　　王崇庆海樵子一卷
　　崇庆见经类
　　王蓂东石讲学録十一卷　心学録四卷　大儒心学语録二十七卷
　　蓂见史类
　　戴金三难轩质正【无卷数】
　　金字纯夫汉阳人正徳进士官至兵部尚书
　　【臣】等谨案金以力行责已克终三者甚难因取以名轩而徴集同时士大夫所赠诗辞序记论説铭赞彚成是编
　　陈琛正学编二卷
　　琛见经类
　　舒芬太极绎义一卷　通书绎义一卷
　　芬见经类
　　季本説理会编十五卷
　　本见经类
　　本自述畧曰学当以自然为宗警惕者自然之用戒慎恐惧未尝致纎息之力有所恐惧便不得其正矣东廓云不警惕不足言自然而不警惕其失也荡斯言可为破的
　　聂豹困辨録八卷
　　豹字文蔚号双江永丰人正徳进士官至兵部尚书諡贞襄
　　戴经燕居答述二卷
　　经徳清人聂豹之门人也
　　【臣】等谨案是编皆述豹讲授之语
　　薛侃研几録【无卷数】
　　侃见经类
　　周海门曰薛中离归田后逺游浙江会罗念庵于青原书院已入罗浮讲学于永福寺二十四年始还家门人记所闻曰研几録
　　【臣】等谨案是书乃侃门人郑二极所编
　　教英慎言集训二卷
　　英字子发清江人正徳进士官至河南布政使
　　顾亮辨惑续编七卷附録二卷
　　亮字寅仲长洲人正徳中况钟知苏州府尝聘致幕中
　　尤时熈拟学小记六卷续録一卷
　　时熈字季美自号西川居士洛阳人嘉靖举人官至户部主事
　　【臣】等谨案时熈师事刘魁传王守仁良知之学有所心得辄为笔记其壻李根并其杂著编次之
　　王艮心斋约言一卷
　　艮字汝止号心斋泰州人王守仁之门人
　　艮自述略曰格物之物即物有本末之物身与国家天下一物也格者知身之为本而国家天下之为末反已是格物工夫故曰身安而天下国家可保也又曰道重则身重身重则道重以天地万物依于身不以身依于天地万物圣人复起不易斯言
　　王栋一庵遗集二卷
　　栋字隆吉号一庵泰州人艮从弟嘉靖中由歳贡生补江西南城训导迁深州学正
　　钱徳洪绪山会语二十五卷
　　徳洪见史类
　　曹煜东溪蔓语一卷
　　煜浮梁人嘉靖丙戌进士
　　唐顺之诸儒语要二十卷
　　顺之见史类
　　蔡靉洨濵语録二十卷
　　靉字天章号洨濵宁晋人嘉靖进士官至监察御史巡按河南靉少从韩邦竒湛若水游其讲学宗旨不出二家
　　王文禄廉矩一卷
　　文禄字世廉海盐人嘉靖举人
　　【臣】等谨案是编凡十八章皆以训廉为主
　　蒋信道林诸集【无卷数】
　　信字卿实号道林武陵人嘉靖进士官至贵州提学副使尝师事王守仁湛若水
　　【臣】等谨案是编乃其卜筑桃冈时与诸弟子讲学之书而其门人章评所刋者
　　樊深西田语畧二十三卷续集二十九卷
　　深见史类
　　何祥识仁定性解注二卷
　　祥字克斋内江人嘉靖举人
　　薛应旂方山纪述一卷　薛子庸语十二卷
　　应旂见经类
　　【臣】等谨案纪述乃其所钞先正格言分上下二篇上篇皆论性命之理下篇则论治道也庸语乃其讲学之语分二十四篇
　　侯一元二谷读书记二卷
　　一元字舜举乐清人嘉靖进士仕至江西布政使
　　阮鹗礼要乐则二卷
　　鹗桐城人嘉靖进士官至右副都御史巡抚福建
　　陈建学蔀通辨十二卷
　　建字廷肇东莞人嘉靖举人官知信阳县
　　王诤大学衍义通略三十一卷
　　诤号竹岩永嘉人嘉靖进士官至右佥都御史巡抚贵州
　　孙丕扬格物图一卷　论学篇一卷
　　丕扬富平人嘉靖进士官至吏部尚书諡恭介
　　耿定向耿子庸言二卷
　　定向见史类
　　胡直胡子衡齐八卷
　　直字正甫泰和人嘉靖进士官至福建按察使【臣】等谨案直之学出于欧阳徳及罗洪先故以王守仁为宗尝与门人讲学螺水上辑问答之语为是书
　　魏时亮大儒学粹九卷
　　时亮字敬吾南昌人嘉靖进士官至工部侍郎【臣】等谨案是书取周子二程子张子朱子及陆九渊薛瑄陈献章王守仁九家之言人各为卷
　　徐用检三儒类要五卷
　　用检字克贤号鲁源兰谿人嘉靖进士官至南京太常寺卿
　　【臣】等谨案是书所谓三儒者薛瑄陈献章王守仁也
　　韩万钟性理三书图解九卷
　　万钟蕲州人
　　【臣】等谨案是篇所云三书者易学啓防律吕新书洪范皇极内篇也
　　李材见罗全书二十卷
　　材字孟诚丰城人嘉靖进士官至右佥都御史抚治郧阳
　　【臣】等谨案材患世之学者每朱王两家格物致知之説争衡聚讼因揭修身为本一言以为孔曾宗传而谓知止即知本又谓格物之功散见八条目中以朱子补传为误其学较姚江末为近实顾宪成颇称之是编乃其讲学之语材门人李复阳官无锡令时所辑
　　方学渐心学宗四卷
　　学渐见史类
　　孔承倜日言一卷
　　承倜字永冠曲阜人至圣先师六十代孙官至荆王府长史
　　徐中性理图説一卷
　　中字成中番阳人
　　俞邦时一书增删四卷
　　邦时号敬轩新昌人
　　【臣】等谨案是编名一书者以一为本也本邦时所撰
　　国朝康熈己卯吕夏音复增删之故题曰一书增删
　　杨道会性理抄二十卷
　　道会字惟中晋江人隆庆进士官至湖广左布政使
　　刘元卿诸儒学案八卷
　　元卿见经类
　　唐鹤徴宪世编六卷
　　鹤徴见经类
　　林昺羣书归正集十卷
　　昺号方塘鄞县人隆庆中诸生
　　【臣】等谨案此书为昺八十四歳时所作本四十二卷其从孙御史祖述删为十卷仍分十六门
　　吕坤呻吟语六卷　呻吟语摘二卷
　　坤见经类
　　【臣】等谨案坤呻吟语摘乃其晚年定本较初刋之本弥为简要云
　　范涞哤言十卷
　　涞见史类
　　汪应蛟中铨六卷
　　应蛟见史类
　　【臣】等谨案是编皆其讲学之语以当日诸儒各立门户应蛟欲无所偏倚故以中铨为名云
　　周汝登王门宗旨十四卷
　　汝登见史类
　　【臣】等谨案是编首载王守仁讲学之语并其奏疏杂著诗文而以王良徐曰仁钱徳洪王畿之説次焉
　　徐三重信古余论八卷　庸斋日记八卷
　　三重见史类
　　邹元标南臯语义合编四卷
　　元标字尔瞻号南臯吉水人万厯进士官至左都御史諡忠介
　　【臣】等谨案是编乃其门人所辑以讲学者为会语説经者为解义故总名曰语义合编
　　赵仲全道学正宗十八卷
　　仲全字梅峯泾县人
　　顾宪成小心斋劄记十六卷　顾端文公遗书三十七卷附年谱一卷
　　宪成字叔时无锡人万厯进士官至吏部文选司郎中削籍归起南京光禄寺少卿移疾不赴卒于家崇祯初赠吏部右侍郎諡端文
　　钱一本范衍十卷　黾记四卷
　　一本见经类
　　岳元声圣学范围图【无卷数】
　　元声字之初号石帆嘉兴人万厯进士官至兵部侍郎
　　【臣】等谨案是书一名范围教图大旨以儒教统摄二氏
　　王三极性理备要十二卷
　　三极号少墩仙游人
　　高攀龙编二程节録四卷文集钞一卷附録一卷攀龙见经类
　　傅新徳南雍诫朂浅言一卷
　　新徳字元明又字商盘定襄人万厯进士官至国子监祭酒赠礼部右侍郎諡文恪
　　冯从吾冯子节要十一卷
　　从吾见史类
　　吴道南文华大训箴解残本三卷
　　道南见史类
　　方大镇荷薪义八卷
　　大镇字君静桐城人万厯进士官至大理寺少卿【臣】等谨案始大镇殳学渐讲学桐川大镇追述殳训及与同社诸人问答之语诠次成帙其大旨在辟良知之説于儒释分别辨论极详
　　徐必逹周张全书二十二卷
　　必逹见史类
　　正防释四卷
　　旧题高攀龙集注徐必逹发明
　　【臣】等谨案叶向高序此书乃必逹所自定非攀龙原本也
　　潘士逹增订论语外篇四卷
　　士逹字在闻安吉州籍乌程人万厯进士官至广东提学佥事
　　【臣】等谨案是书取诸子百家所载孔氏之言分类排纂仿论语二十篇之数盖因南昌李栻旧稿而增葺之
　　王在晋龙沙学録六卷
　　在晋见史类
　　龙遇竒圣学啓闗臆説三卷
　　遇竒字才卿号紫海吉安人万厯进士官至监察御史
　　朱鸿经书孝语【无卷数】
　　鸿字子渐仁和人万厯间诸生
　　刘宗周圣学宗要一卷　学言三卷　人谱一卷　人谱类记二卷　证人社要言一卷
　　宗周见经类
　　恽日初编刘子节要十四卷
　　日初号逊庵武进人刘宗周门人
　　王化振诸儒要语九卷
　　化振字宇春滁州人万厯举人官户部主事周汝登之门人
　　文翔鳯太防经二十卷
　　翔鳯字天瑞三水人万厯进士官至太仆寺少卿
　　吕维祺存古约言六卷
　　维祺见经类
　　【臣】等谨案是书凡十二篇大畧以朱子家礼为主并采择诸家之言为条例注释而以箴诫格言附后
　　吴桂森真儒一脉【无卷数】
　　桂森见经类
　　钟韶论语逸编三十一卷
　　韶字牙台海盐人
　　张信民印正稿六卷
　　信民渑池人孟化鲤之门人
　　【臣】等谨案信民传姚江良知之学其门人冯奋庸等録其平日问答为是书
　　辛全衡门芹一卷　经世硕画三卷
　　全字复元号天斋绛州人万厯末贡生以特荐授知府未赴官而卒
　　李经纶洪范皇极注四卷
　　经纶见经类
　　乔中和説畴一卷
　　中和见经类
　　贺时泰思聪録一卷　作师编一卷　人模様一卷时泰字叔交一字阳亨江夏人少为诸生以聋废因自号聋人
　　【臣】等谨案思聪録一书为其子大学士逢圣所编皆时泰平日讲学之语
　　王应昌传习録论述参一卷
　　应昌见史类
　　章世纯留书别集一卷
　　世纯见经类
　　【臣】等谨案留书别集初名己未留周钟序之张炜如以刋本未善因为编定先后考正标题订为此本
　　性理综要二十二卷
　　旧题詹淮辑陈仁锡订正淮号柏山新安人仁锡见经类
