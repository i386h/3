<!-- { "loadSidebar": true } -->
　　【臣】等谨按是编乃震亨所撰唐音统籖之第十集也九集皆録唐诗是编専録诗话采撷颇富又曺溶学海类编载胡震亨唐诗谈丛一卷盖即摘是编之谈丛一门别立名目耳
　　陈云式诗脍八卷
　　云式字定之钱塘人
　　緑天耕舍燕钞四卷
　　不着撰人名式
　　【臣】等谨案是编署曰雪畴子辑无可考
　　费经虞雅伦二十六卷
　　经虞字仲若新繁人
　　艶雪斋诗评二卷附词曲评一卷
　　不着撰人名氏
　　【臣】等谨案是编自署曰石公无可考
　　明人文防【无卷数】
　　不着撰人名氏
　　右诗文评
　　【臣】等谨案马端临通考歌词一门所收皆词集也至王圻续通考则西厢记琵琶记之类并入其中殊失体裁不知词降而曲特为乐府之余音只可采择数种以备一格其他院本传竒不容滥及今酌取徃例采列词曲二体特以种数寥寥不复区类统按时代编次而曲附词后仍稍分界画焉又如词话词谱词韵以及顾曲杂言中原音韵等书统归文史既失限制另立一门又嫌繁琐爰从四库全书之例即入词曲类庶相为比附云
　　宋史艺文志不立词曲类
　　辽金元三史不立艺文志散见各纪传中
　　明史艺文志不立词曲类
　　宋
　　方千里和清真词一卷
　　千里信安人官舒州签判
　　【臣】等谨案周邦彦有清真词此集皆和邦彦所作据毛晋防云乐安杨泽民亦有和清真词或合为三英集今泽民和词未见
　　李弥逊筠谿乐府一巻
　　弥逊见别集类
　　陈亮龙川词一巻补遗一卷
　　亮见史类
　　王灼碧鸡漫志一卷
　　灼字晦叔遂宁人
　　【臣】等谨按是编详述曲调源流自古初至唐宋声歌正变之由于此可见大槩
　　洪咨防平斋词一巻
　　咨防见别集类
　　【臣】等谨案咨防父名铖号谷隠有诗名咨防在蜀时得书数千巻父子考论讽诵词注内所称老人即其父也其子勲焘熹亦皆能绍其家学
　　李昂英文溪词一卷
　　昂英见别集类
　　汪莘方壶词三卷
　　莘见别集类
　　汪元量水云词一巻
　　元量见别集类
　　洪瑹空同词一卷
　　瑹字叔璵自号空同词客
　　沈义父乐府指迷一卷
　　义父字伯时爵里无考理宗时人
　　【臣】等谨案是编只二十八条寥寥不成卷帙然其论词以周邦彦为宗评解颇多中理元明人之论词者徃徃祖其説焉
　　程珌洺水词一巻
　　珌见别集类
　　刘克荘后村别调一卷
　　克荘见别集类
　　张榘芸窓词一巻
　　榘字方叔南徐人
　　吴文英梦牕稿四卷补遗一卷
　　文英字君特号梦牕庆元人
　　赵长卿惜香乐府十卷
　　长卿自号仙源居士南丰人宋宗室子
　　黄机竹斋诗余一卷
　　机字几仲一字几叔东阳人仕履无考
　　戴复古石屏词一卷
　　复古见子类
　　黄升散花庵词一卷　花庵词选二十卷
　　升字叔号玉林又号花庵词客
　　【臣】等谨案朱彛尊词综于升未详其里籍考胡德方词选序称升与魏菊荘相友善并为闽帅所重按菊荘名庆之建安人又升以诗受知于游九功九功建阳人是升为闽人无疑
　　张炎山中白云词八卷　乐府指迷一卷
　　炎字叔夏号玉田又号乐笑翁循王五世孙家于临安宋亡不仕
　　宋伯仁烟波渔隠词二卷
　　伯仁见别集类
　　蒋捷竹山词一卷
　　捷字胜欲自号竹山宜兴人德祐进士宋亡不仕
　　尊前集二卷
　　不着编辑者名氏
　　【臣】等谨案朱彛尊得明吴寛手抄是集定为宋人编辑之本
　　黄大舆梅苑十卷
　　大舆字载万爵里无考
　　【臣】等谨案是集所録皆咏梅之词起于唐代止于南北宋集中兼采腊梅盖二花异种同时可以附见至兼及杨梅则务博之失矣
　　林正大风雅遗音二卷
　　正大字敬之号随庵开禧中为严州学官里贯无考
　　周密絶妙好辞七卷
　　密见史类
　　【臣】等谨案是集取南宋歌词始于张孝祥终于仇逺凡一百三十二家去取精审在曾慥乐府雅词黄升花庵词选之上
　　乐府补题一巻
　　不着编辑者名氏
　　【臣】等谨案是集皆宋末遗民倡和之作
　　朱淑真防肠词一巻
　　淑真见别集类
　　【臣】等谨案陈振孙书録解题载有是编世久不传今本为毛晋所刋其生查子一阕有月上桞稍头人约黄昏后句晋防遂指为白璧微瑕然此阕见欧阳修庐陵集中不知何以入晋不考正亦诬甚矣
　　金
　　白朴天籁集二卷
　　朴字仁甫一字太素号兰谷真定人金亡被荐不出
　　元
　　张翥蜕岩词二卷
　　翥见别集类
　　陆辅之词防一卷
　　辅之见子类
　　蕉窓蒠隠词一卷
　　不着撰人名氏
　　【臣】等谨案旧本题元呉琯撰琯里贯无考核其词皆明刘基之作盖书贾托名售伪者
　　张可久小山小令二卷
　　可久字仲逺号小山庆元人
　　杨朝英朝野新声太平乐府八卷
　　朝英自称青城人仕履无考
　　【臣】等谨案是集前五卷为小令后五卷为大套凡当时士大夫所撰及院本之佳者皆选録之
　　词品一巻
　　不着撰人名氏
　　【臣】等谨案是编旧题元涵虚子撰皆评论有元一代北曲人各拟以品目
　　周德清中原音韵二卷
　　德清字挺斋髙安人
　　【臣】等谨案德清是编前为韵书后为附论其音韵之例以平声分为隂阳以入声配三声分为十九部盖全为北曲而作北音舒长迟重不能作收藏短促之声其风土使然所以作北曲者沿用至今不改也
　　明
　　瞿佑乐府遗音五卷
　　佑见史类
　　呉子孝玉霄仙明珠集二卷
　　子孝字纯叔长洲人嘉靖进士官至湖广布政司参议
　　陈耀文花草粹编十二卷
　　耀文见经类
　　【臣】等谨案耀文自序称是集因唐花间集宋草堂诗余而作故以花草粹编为名
　　王九思碧山乐府五卷
　　九思见别集类
　　【臣】等谨案此九思所作杂曲小令也于填曲之四声颇为合法
　　施绍莘花影集五卷
　　绍莘字子野华亭人自号峰泖浪仙
　　杨慎词林万选四卷
　　慎见经类
　　【臣】等谨案慎是编评注俱极疎漏所选亦雅俗杂陈毛晋防称尝慕此集不得一见乃得于金沙于季鸾疑慎原本已佚今本为后来伪托者
　　陈霆渚山堂词话三卷
　　霆见史类
　　黄逢元唐诗纪十六卷
　　逢元字善长常州人
　　【臣】等谨案是编不以人序不以调分所列十六门割裂无绪至以郭茂倩为元人则他可概见
　　王象晋秦张诗余合璧二卷
　　象晋见子类
　　【臣】等谨案是书以宋秦观淮海词明张綖南湖词合为一编以二人皆产于髙邮也
　　毛晋宋名家词六卷
　　晋见经类
　　【臣】等谨案是编自晏殊珠玉词至卢炳哄堂词共六十一家每家之后各附防语考订厘正亦复不少
　　张綖诗余图谱三卷附録二卷
　　綖见诗集类
　　程明善啸余谱十卷
　　明善字若水歙县人天啓中监生
　　【臣】等谨案明善是书总载词曲之式以歌之源出于啸故名啸余其著论殊多臆见
　　雍熙乐府十三卷
　　【臣】等谨案旧本题海西广氏编不着姓名其凡例谓声音各应宫律原分一十七调今阙其五惟存十二调其啇角般涉二调有目无词亦脱佚也
　　朱权琼林雅韵【无卷数】
　　权见史类
　　彭致中鸣鹤余音八卷
　　致中里贯无考
　　【臣】等谨案是编采辑唐以来羽流所着诗余至元而止旧本题仙游道士彭致中编考朱存理野航存稿有此书防以为明初人也
　　沈德符顾曲杂言一卷
　　德符见史类
　　沈宠绥度曲须知二卷　索辨讹三卷
　　宠绥字君征吴江人
　　右词曲









　　钦定续文献通考卷一百九十八
<史部,政书类,通制之属,钦定续文献通考>
　　钦定四库全书
　　钦定续文献通考卷一百九十九
　　帝系考
　　【臣】等谨按马端临撰文献通考帝系考凡十卷首帝号厯年次太上皇太皇太后皇太后次后妃次皇太子皇子次公主次皇族起自轩顼以来迄乎有宋凡传世享祚之延促支分派别之逺近悉着于篇诚为考古之助然皇族卷内仅标大畧未尝数具命名厘其系属犹不免疎阙今采自宋末至明代辑为续考诸准旧式惟于皇族则备稽表登载靡遗视马书加详焉又辽金元明皆无太上皇明英宗当土木之变后迎还南内虽曾尊为太上皇帝然不数年间仍然复辟本非永称未为典要则以附入于帝号厯年门云
　　帝号厯年
　　宋孝恭懿圣皇帝讳防度宗嫡子咸淳六年生九年封嘉国公十年甲戍嗣立时年五岁【本纪作四歳误】徳祐二年丙子降于元降封瀛国公在位二年端宗即位遥尊为孝恭懿圣皇帝
　　改元一　　【徳祐二】
　　端宗皇帝昰帝昺皆度宗庶子昰初封建国公昺初封永国公恭帝嗣位封昰吉王寻徙益王昺信王寻徙广王恭帝降元陈宜中陆秀夫张世杰等立昰于福州以为宋主改元景炎封昺衞王三年戊寅昰殂在位三年年十一岁号曰端宗又立昺为主改元祥兴二年己夘厓山兵溃陆秀夫负之投海死【是年元至元十六年】在位二年年九岁宋亡
　　改元二　【景炎　景炎元年即　祥兴　祥兴元三　　徳祐二年　　二　　年即景
　　炎三年】
　　【臣】等谨按宋东都九帝起太祖建隆元年庚申止钦宗靖康二年丁未共一百六十八年南渡九帝起高宗建炎二年戊申止帝昺祥兴二年己夘共一百五十二年前后共三百二十年
　　辽太祖大圣大明神烈天皇帝姓耶律氏讳亿字安巴坚小字多尔济契丹徳哷勒部实喇伊色哩乡耶律宻拉人徳祖皇帝长子唐咸通十三年生天复元年岁辛酉哈陶津汗立以为本部额尔奇木专征伐岁癸亥拜裕悦总知军国事岁丙寅十二月哈陶津汗殂羣臣奉遗命劝进明年丁夘正月即皇帝位上尊号曰天皇帝是为元年时年三十八至十年丙子【梁贞明二年】建元神册加上尊号曰大圣大明天显元年丙戍七月崩【唐庄宗同光四年】在位二十年年五十五
　　帝即位九年以前未有年号十年始建元神册改元三　【神册　天赞　天显六　　四　　一】
　　【臣】等谨按神册元年岁在丙子天显元年帝崩岁在丙戌正史与契丹国志纲目二书相符正史不书甲子以帝为额尔奇木在辛酉嵗于丁邜嵗已即皇帝位至十年始建元推之则神册元年为丙
　　子岁也但神册正史共有六年契丹国志止有五年天赞正史止有四年契丹国志则有六年【叶氏以丙戍为天赞六年以天显为太宗改元非太祖朝事】去天赞之一以补神册而加天显一年故岁次相符耳今据正史书之而列其异同以备防考
