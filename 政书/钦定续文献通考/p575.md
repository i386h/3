<!-- { "loadSidebar": true } -->
　　【臣】等谨按此世系诸王二表皆无顺帝纪文中有时或称宁王岂其为西宁王阿尔达勒黙色与斯隆玛之后裔欤或为宁王库库楚诸人之后裔欤皆不可详考
　　益王呼图克特穆尔【见顺帝至正二十五年十月纪余无可考】
　　【臣】等谨按此世系表无诸王表并无益王名位不可详考疑其为益王迈努之裔
　　异姓封爵
　　【臣】等谨按王圻续通考所载元代异姓封建之事追封者十居六七考元史选举志正从一品例封赠国公二品例封赠郡公三品例封赠郡侯凡追封之勲爵官阶毎与易名之制并行非可以云封建今已全为删去止以生前锡爵者为断但元自世宗以前开国佐治之臣垂名汗简者指不胜计特以时方用武典礼未暇举行故往往仅袭万戸总管达噜噶齐之类而无国邑封号及成宗武宗而后始追赠王分之爵今因不叙追封故凡如博尔济耶律楚材察罕史天泽张范廉希宪刘秉忠之俦姓名皆不列于考内或有于其子孙封爵之事一为追述否则竟缺焉后之欲考有元一代之开国名臣者固自有全史在也其一门之内子孙相继袭爵者皆从类列以便检阅不以受封之先后为分至色辰一门虽本因有功故世为外戚之选然自阿禅之后其子孙亦未见有冠世之勲故直列之外戚云
　　国王穆呼哩姓札拉氏事太祖以忠勇称十二年八月诏封太师国王都行省承制行事赐大驾所建九斿大旗以出号令又赐誓劵黄金印曰子孙传国世世不絶十八年三月卒于军
　　穆呼哩卒子博啰袭博啰卒子塔斯袭塔斯卒其子苏都尔防以其弟【博啰次子】苏肯彻尔袭苏肯彻尔卒子和尔齐袭苏都尔既长别赐民三千戸为食邑得建国王旗帜以五品印七品印赐其家臣置官属如列苏都尔卒子呼塔噶袭呼塔噶卒子呼图克特穆尔袭呼图克特穆尔卒子宝格袭宝格卒子道通袭又博啰之子曰巴图尔其子曰和通亦袭国王又穆呼哩五世孙奈曼台之父和斯和哩亦嗣国王又穆呼哩六世孙多尔济【多尔济为苏肯彻尔之孙托克托之子】亦于文宗天歴二年袭国王先是天歴元年嗣国王多啰台【附见多尔济传当是和斯和尔之子】以附大都兵被诛故多啰台袭爵至顺帝至元四年朶罗台弟奈曼台贿太师巴延夺其爵至至正九年复为国王十五年多尔济卒子阿木喀实哩袭【其中承袭世次毎有不能细考者奈曼台以先受郡王封封故别列于后】又穆呼哩之弟曰岱逊者为郡王无传不可详考
　　国王奈曼台穆呼哩五世孙文宗至顺元年知岭北行枢宻院事封宣宁郡王赐金印镇北边顺帝至元三年诏袭国王赐金印至元八年卒
　　【臣】等谨按自穆呼哩至多尔济生前皆止称国王其称鲁国王鲁王及东平郡王鲁国公者皆薨复追赠之名也续简録于太祖十二年丁丑八月即书封穆呼哩鲁国王似为小误
　　又按亷希宪传世祖至元十一年以嗣国王特讷克行省辽阳扰民不便命希宪往代之又洪竒俊传至元六年高丽权臣林衍叛诏以其军三千从国王特讷克讨平之嗣国王之称惟见于穆呼哩之子孙者为多而并无特讷克之名不知其为何族矣附志于此
　　辽王耶律瑠格契丹人当太祖癸酉年辽东未定众推瑠格为王以其属耶厮不为郡王乙亥年与其子色彻入觐太祖仍封为辽王自瑠格纳欵后辽东反覆伊实布金山通古喊舎四人相僣号至已夘春瑠格复定之庚辰年卒
　　【臣】等谨按瑠格之为辽王本由众人推立太祖纪言其改元元统传不载至伊实布僣称帝号改元天威金山又自称国王改元天德似非元初所能臣属然瑠格仗义纳欵不从称帝之请挈子入觐时曾赐金虎符仍命为辽王则其臣服于元可谓无贰心者故据元史列传载之又本传载其后太祖命其子色彻为第三千戸凡其子孙袭爵当是千戸而非其旧封明矣
　　濮国公耶律图尔哈辽之故族与其兄阿哈由金归元封图尔哈为太傅濮国公
　　卲国公舒穆噜明安桓州人由金归元元破金中都加太傅邵国公丙子年卒
　　郡王孟克姓莽畏氏父鄂约逹尔太祖时以战死太宗思其功故以北方万户封其子为郡王丙申年授泰安州民二万户为食邑孟克卒孙【此当是鄂约逹尔孙非孟克之孙】珠尔噶岱竒塔特鲁斯呼图克乌纳和啰噶齐俱袭封为郡王又鄂约逹尔之五世孙尼玛僧格亦袭郡王
　　德清郡王竒塔特姓鄂尔和达氏卓沁台之子自太宗及世祖歴事四朝以劳封德清郡王赐金印丙申年赐德州戸一万为食邑世祖至元十八年增食邑二万一千戸肇庆路连州德州洎属邑皆焉竒塔特卒其子都沁袭爵
　　竒塔特二子曰都沁曰哈达哈三子曰托欢曰额琳沁巴勒曰庆通托欢二子曰达实特穆尔曰托廸达实特穆尔一子曰推勒布哈自竒塔特而下凡九人皆封郡王
　　【臣】等谨按成宗纪元贞二年六月书郡王庆通有疾以其子伊埒布哈化之不知即此九人中之庆通否伊埒布哈之名传又不载无可详考
　　蔡国公张柔易州定兴人【畧范皆其子】自金来归战功最多官至顺天等路万戸世祖中统二年请致仕封安肃公至元四年进封蔡国公五年卒
　　济南公张荣济南歴城人有战功官济南万戸世祖中统二年封致仕卒
　　鄂国公史弼一名塔尔珲蠡州博野人成宗元贞三年官至平章政事封
　　秦国公托克托大德十一年八月【时武宗已即位】官御史大夫封【见武宗纪余无可考】
　　郓国公特们德尔大德十一年十月【时武宗已即位】官御史大夫封【见武宗纪余无可考】
　　句容郡王绰和尔其先钦察国人从武宗【时未即位】与海都战胜尚雅苏图楚王公主察球尔武宗即位由知枢宻院事封容国公赐金印至大二年加封句容郡王改赐金印【仁宗纪延祐三年六月重书封绰和尔为句容郡王误】英宗至治二年卒文宗天歴二年正月以其子达朗达赉【传止作达赉今从纪】袭封句太平王雅克特穆尔绰和尔第三子泰定帝崩后定策迎明宗文宗文宗即位封太平王加达尔罕之号子孙世袭以太平路为其食邑赐黄金印卒后顺帝元统元年命其子腾斯吉袭太平王旋以谋逆诛
　　荣王萨敦亦绰和尔子顺帝元统元年十月官中书省【臣】等谨按绰和尔曾尚主雅克特穆尔其女为顺帝后然绰和尔所尚主公主表不载当是踈属雅克特穆尔文宗时已有大功非由后父锡爵故不列入外戚门也以下泰王巴延一门亦同此例
　　淇阳王伊彻察喇国初功臣博尔济之曾孙武宗初命为和林等处行中书省右丞相太师封淇阳王至大三年以清州民戸万七千九百一十九为其食邑赐黄金印四年卒
　　【臣】等谨按仁宗纪皇庆元年正月授太师録军国重事知枢宻院事托里济延开府仪同三司嗣淇阳王未知即伊彻察喇子否又泰定帝即位之年九月纪文有淇阳王额森特穆尔之名亦不知是其子否又按至大元年淇阳王伊彻察喇请置王傅中书省谓异姓王无置傅例不许此可以见元时同异姓王之制
　　康国公阿实克布哈本康里国王族也武宗时官中书右相行平章政事至大元年三月封康国公二年卒应国公库春西土人武宗入平内难拜平章政事加特进应国公
　　賔国公希沙武宗至大元年四月封【以下皆见武宗纪余无可考】魏国公嘉珲武宗至大元年四月官平章政事授太子太保太尉平章军国重事封至正二年九月为江南行省所劾夺爵
　　楚国公三宝努武宗至大元年四月封渤国公六月加録军国重事中书右丞相改封应国公三年五月又改封楚国公以常州路为分地仁宗即位尚书省言其变乱旧章伏诛
　　义国公托克托武宗至大三年十一月官太师録军国重事封仁宗即位尚书省言其变乱旧章伏诛
　　宣宁王特穆尔布哈至大四年四月【时仁宗已即位】官知枢宻院事封赐龟纽银印
　　安逺王伊苏丹至大四年六月【时仁宗已即位】封懐仁郡王赐银印后进封安逺王
　　【臣】等谨按伊苏丹进封之文纪表皆不载然仁宗纪皇庆二年七月有安逺王伊苏丹之名其去至大四年仅二年耳名既相同年亦相近其为一人无疑
　　永丰郡王博啰至大四年六月【时仁宗已即位】官枢宻使封泽国公皇庆元年二月进封永丰郡王
　　【臣】等谨按纪中虽无进封之文然同在一时当为一人可知表于永丰郡王位下亦有博啰名但不云何时封
　　又按安逺王与永丰王皆曾为特色辰之裔绰哈所封爵且其封亦在皇庆元年不应同时有二安逺王是不可解伊苏丹与博啰或亦是绰哈之族皆无可考
　　赵国公穆苏至大四年十一月【时仁宗已即位】由司徒封【见仁宗纪余无可考】
　　泰国公温普至大四年十二月【时仁宗已即位】由宣政防福使封【臣】等谨按百官志宣政院掌释教僧徒及吐番之境其用人则军民通摄僧俗并用至元初立总制院领以国师后更名宣政又有大禧宗禋院掌享祀典礼天歴时罢防福殊祥二院改置大禧院志虽不言僧俗并用而二院职守相通当亦兼用缁衣也考世祖至元三十年二月从阿喇布丹燕公楠之请以嘉木扬喇勒智子宣政使温普为浙江行省此时所封当即其人考中于僧人封爵概不载入而此由居官得封故仍为列之且以见一时用人之制其由徽政院等官得封者恐尚有僧人不可得而详辨矣
　　韩国公李孟潞州上党人仁宗初官中书平章政事封泰国公授以印章皇庆二年奏还国公印延祐二年改封韩国公英宗初立为太师特们徳尔所搆尽收前后封拜制命降授集贤侍讲至治九年卒
　　【臣】等谨按此防本传载之也仁宗纪止书封秦国【在即位之年七月】不载改封韩国至英宗纪书夺李孟所受秦国制命亦无韩国字盖纪视传多踈畧矣
　　广平王穆哩库阿尔拉氏国初功臣博尔济之曾孙仁宗皇庆元年四月知枢宻院事封文宗天歴二年十二月毁广平王穆哩库印命喀巴代之更铸印以赐顺帝至元三年以穆哩库子阿噜图为中书右丞相袭封广平王卒无后嗣
　　【臣】等谨按博尔济于太祖时赐广平路一万七千三百有竒为分地故其子孙为广平王然自博尔济与子博啰台孙伊实特穆尔皆于薨后追封广平王而生前止袭万戸博尔济传末亦止书穆呼库仍袭爵为万戸则身膺广平之封者其必始于皇庆初可知矣喀巴当亦博尔济之裔但传中无考诸王表于广平王位下书穆哩库驸马考穆哩库并无尚公主事而公主表赵国公主有下嫁鄃忠襄王摩和纳者表以其名相似而讹作广平王穆哩库驸马王圻续通考遂以外戚封事中列之且作天歴二年封无稽甚矣又英宗纪即位之年六月书收图塔哈广平王印考博尔济呼喇珠之弟托琳曰托克托呼为御史大夫当即此人而亦曾袭爵故有收印之事特传中不载耳又顺帝纪至正十三年九月以集赛官广平王约约征讨慢功削其王爵当亦即其族属也
　　河南王布琳济达仁宗皇庆元年官河南行省丞相封【臣】等谨按仁宗纪延祐元年六月书封河南省丞相布琳济达为河南王而王约传曰皇庆改元约奏河南行省丞相布琳济达勲阀旧臣不宜久外召至封河南王郝天挺传亦载之在皇庆二年之前则纪文之误明甚故从传
　　赵国公常布哷齐仁宗皇庆元年三月由同知徽政院使封
　　吴国公伊克穆苏辉和尔人世祖时屡奉使招谕海外诸国家居仁宗念其劳诏封之
