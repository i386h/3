<!-- { "loadSidebar": true } -->
　　元制非勲臣世族及封国之君莫得尚主是以世聮戚畹者亲视诸王
　　明驸马都尉位在伯上凡尚大长公主长公主公主并曰驸马都尉其尚郡主县主郡君县君乡君者并曰仪賔嵗禄各有差皆不得与政事
　　明初驸马都尉有典兵出镇及掌府部事者建文时梅殷为镇守淮安縂兵官李坚为左副将军成祖时李让掌北京行部事仁宗时沭昕宣宗时宋琥并守备南京英宗时赵辉掌南京左府事其余惟奉祀孝陵摄行庙祭署宗人府事往往受命一充其任若恩亲侯李贞永春侯王宁京山侯崔元以恩泽封侯非制也
　　又洪武七年公主府设家令司丞録事各一人二十三年改家令司为中使司以内使为之
　　【臣】等谨按公主府殆为未下嫁时设也故应附见于此若所云中使当属宦官耳
　　钦定续文献通考卷五十八
　　钦定四库全书
　　钦定续文献通考卷五十九
　　职官考
　　诸行宫官属
　　宋高宗绍兴四年十月以孟庾为行宫留守【互见留守司门臣】等谨按马端临考不载行宫官属而留守门内有云武林建业并建行宫叅知政事孟庾为留守从权措置百司事务即是年事也又云绍兴六年八月三省已降指挥三省枢宻院常程事务并聴行宫留守司与决盖所可见者仅如此
　　辽北面宫官
　　诸行宫都部署院縂契丹汉人诸行宫之事官有诸行宫都部署知行宫诸部署司事副部署诸行宫判官契丹行宫诸部署司縂行在行军诸鄂尔多之政令官有都部署知都部署事副部署契丹行宫判官行宫诸部署司掌行在诸宫之政令官有行宫都部署副部署部署判官
　　十二宫官有宫使副使太师太保侍中【太宗防同元年置侍中亦曰世烛】又有都部署司掌本宫契丹军民之事官有都部署副部署判官又有提辖司官制未详又有马羣司官有侍中敞史又有锡林官有伊勒锦【本名穆噜穆特本改锡衮防同元年升】玛尔布【本名逹尔防防同元年改】其下为牙书【防同元年置】又有斡里【内族外戚世官犯罪没入斡里】官名玛古所属为摩里官名札萨克辖又有徳里官名未详
　　辽史百官志太祖义宫太宗永兴宫世宗积庆宫应天皇太后长宁宫穆宗延昌宫景宗彰愍宫承天皇太后崇徳宫圣宗兴圣宫兴宗延庆宫道宗太和宫天祚永昌宫孝文皇太弟敦睦宫为十二宫又有文忠王一府见营卫志者各有部署等官详太后宫门
　　又押行宫辎重伊勒希巴官有伊勒希巴其属有敞史掌诸宫廵幸扈从辎重之事
　　南面宫官汉人行宫都部署院【亦曰南面行宫都部署司圣宗开泰九年改左仆射】官有都部署副部署知诸行宫副部署同知都部署事同签都部署事都部署判官
　　又十二宫南面行宫都部署司官有汉人行宫都部署南面副都部署同知汉人都部署
　　又中京大内都部署司官有都部署副部署
　　金管勾北太一宫同乐园二人掌守宫园缮修之事又有庆元宫掌铺陈祭器诸物小都监一人东京宫苑使一人东京万宁宫小都监一人
　　元尚供縂管府掌守防东凉亭行宫及防猎供需之事有逹噜噶齐縂管同知副总管判官经歴知事提控案牍各一人
　　世祖至元十一年置扎哈齐巴勒噶逊逹噜噶齐仁宗延祐二年改总管府
　　其属香河等处廵检司廵检一人　景运仓提防大使副使各一人　法物库大使副使各一人
　　云需总管府掌守防察罕淖尔行宫及行营供办之事设官与尚供同【延祐二年置】
　　【臣】等谨按明之职官自靖难以后定都以前虽有行在之名然各散见于诸门兹不具
　　留守司【皇城司附】
　　【臣】等谨按留守一官天子巡狩亲征则置命亲王或大臣总其事唐宋时又往往府尹及少尹兼之故马端临考叙于京尹之次今考辽金则以留守司行带府尹及少尹事元明之制又不尽然因移载于此而警巡院及兵马指挥使司皆为京畿察捕之官则以类附焉
　　宋髙宗绍兴四年帝将亲征以防知政事孟庾为行宫留守
　　时奏差主管书写机宜文字官一人干办官二人凖备差遣差使各三人使臣五十人又置留司台官一人五年罢之其后秦桧为行宫留守援例置官
　　宁宗嘉定二年专以曾为兵将有功绩及名将子孙之有才畧者充皇城司
　　先是皇城司干当官七人以武功大夫以上及内侍都知押班充掌宫城出入之禁令凡周庐宿卫之事宫门啓闭之节皆隶焉每门给铜符二鐡牌一左符留门右符请钥鐡牌则请钥者自随以时参騐而啓闭之总亲从亲事官名籍辨其宿卫之地以均其畨直人物伪冒不应法则讥察以闻凡臣僚朝觐上下马有定所自宰臣亲王以下所带人从有定数揭牓以止其喧闹神宗元丰六年诏干当皇城司除两省都知押班外取年深者减罢止留十员哲宗元祐元年诏干当官阅三年无过者迁秩一等再任满者减磨勘二年元符元年诏应宫城出入请纳官物呈禀公事传送文书并御厨翰林仪鸾司非次祗应聴于便门出入即不由所定门者论如防入律应差办人物入内及内诸司差人往他所应奉并前一日具名数与经歴诸门报皇城司二年诏皇城司任满酬奬依熈宁五年指挥再任满无遗阙取防徽宗政和五年诏皇城司可创置亲从第五指挥以七百人为额【亲从官旧有四指挥元额共二千二百七十人】帝谕宰相以为如文臣馆阁储才之地光宗绍熈初尝欲留阙以储将才循初意也及帝嘉泰中复申明隆兴之诏屏除贪得妄进以重其官至是复因臣僚言故有是命通前后观之可以见环卫储才之意【余详马端临考】
　　辽南面五京留守司兼府尹官有留守行府尹事副留守知留守事府少尹同知留守事同佥留守事留守判官留守推官
　　又有上京城隍使司亦曰上京皇城司
　　金诸京留守司官有留守带本府尹兼本路兵马都总管同知留守事带同知本府尹兼本路兵马都总管副留守带本府少尹兼本路兵马副都总管留守判官都总管判官各一人掌纪纲总府众务分判兵案之事推官一人掌同府判分判刑案之事上京兼管林木事司狱一人知法女直汉人各一人南京汉人二人京城十四门【一开阳一宣仁一安利一平化一通逺一宜照一利川一崇徳一迎秩一广泽一顺义一迎朔一顺常一广智】各有尉一人副尉一人收支器物使各一人【以各门副尉兼】
　　宣宗贞祐元年每城一面设一人五年南京随门添设又有小都监后省
　　上京提举皇城司提举同提举各一人
　　南京提举京城所提举同提举各一人掌本京城壁及缮修等事不常置上京同管勾一人掌佐缮治受给官一人掌收支之事壕寨官一人掌督修造
　　皇城使一人副使一人掌宫阙缮修之事不常置东京西京御容殿閤门各二人掌享祀礼数铺陈祭器外又有都城所提举同提举左右厢官受给官掌城隍门钥等事属工部【详工部门】
　　元大都留守司掌守卫宫阙都城调度本路供亿诸务兼理营缮内府诸邸都宫原庙尚方车服殿庑供帐内苑花木及行幸汤沐宴防之所门禁闗钥啓闭之事官有留守五人同知副留守判官各二人经歴一人都事二人管勾承发架阁库照磨兼覆料官部役官兼壕寨各一人
　　至元十九年罢宫殿府行工部置大都留守司兼本路都总管知少府监事二十一年别置大都路都总管府治民事并少府监归留守司仁宗皇庆元年别置少府监延祐七年罢少府监复以留守司兼监事所属修内司掌修建宫殿及大都造作等事领十四局人匠四百五十户【世祖中统二年置至元中增工匠计一千二百七十有二户】有提防大使副使各一人直长五人吏目照磨各一人部役七人其属八【大木局掌殿阁营缮之亊小木局泥厦局车局装钉局铜局竹作局绳局各有提领管勾及提控等】　祗应司掌内府诸王邸第异巧工作修禳应办寺观营缮领工匠七百戸有大使副使各一人直长三人吏目一人【国初建两京殿宇始置司以偹工役】其属五【油漆局掌两都宫殿髹漆之工画局掌诸殿宇藻绘之工销金局掌诸殿宇装鋈之工裱禙局掌诸殿宇装潢之工烧红局掌诸宫殿所用心红顔料各有提领管勾等】　器物局掌内府宫殿京城门户寺观公廨营缮及御用各位下鞍辔叟克轿子帐房车辆金寳器物凡精巧之艺杂作匠户无不隶焉大使副使各一人直长二人吏目一人【中统四年始立御用器物局受省劄至元七年改为器物局】其属十二【鐡局掌诸殿宇轻细鐡工减鐡局掌造御用及诸宫邸系腰盒鉢局掌制御用系腰成鞍局掌造御用鞍辔象轿羊山鞍局掌造常课鞍辔诸物网局掌成造宫殿网扇之工刀子局掌造御用及诸宫邸寳贝佩刀之工旋局掌造御用异様木植器物之工银局掌造御用金银器盒系腰诸物轿子局掌造御用异様木植鞍子诸物采石局掌矢匠营造内府殿宇寺观桥牐石材之役又山塲各有提领大使管勾提控等】　大都城门尉掌门禁啓闭管钥之事有门尉二人副尉一人【至元二十年置以四集赛巴喇噶齐为之二十四年复以六卫亲军参掌】凡十一门【曰丽正曰文明曰顺承曰平则曰和义曰肃清曰安贞曰建徳曰光熈曰崇仁曰齐化每门设官如上】　犀象牙局掌两都宫殿营缮犀象龙床桌器系腰等事有大使副使直长各一人其属二【犀象局掌两都宫殿香阁营缮之事牙局掌宫殿象牙龙床之工各有提领等】　大都四窑塲掌营造素白琉璃砖瓦有提领大使副使各一人隶少府监【至元十三年置】其属三【南窑塲西窑塲琉璃局各有大使副使一人】　凡山采木提举司掌采伐车辆等杂作木植及造只孙系腰刀把诸物逹噜噶齐提举同提举副提举吏目各一人【至元十四年置】上都采山提领所提领副提领提控各一人【至元九年以采伐材木链石为灰徴发夫匠一百六十三户遂置官以统之】　凡山宛平等处管夫匠所提领同提领各二人管领催车材户提领一人　器备库掌殿阁金银寳器二千余事有提防大使各一人副使二人直长四人　甸皮局嵗办熟造红甸羊皮二千有竒有大使一人【至元七年置二十一年改隶留守司】上林署养种园花园苜蓿园【俱详上林苑监】　仪鸾局掌
　　殿庭灯烛张设之事及殿阁浴室门户锁钥苑中龙舟圏槛珍异禽兽给用内府诸宫太庙等处祭祀庭燎缝制帘帷洒扫掖庭领珠拉齐水手乐人禁蛇人等二百三十余戸轮直集赛大使四人副使直长各二人都目一人【至元十一年置仪鸾局至大四年仁宗御西宫又别立仪鸾局设置亦同延祐七年增大使二人以宦者为之】领提领所四【珠拉齐水手针工蜡烛局各有提领等官】木塲掌受给营造宫殿材木有提领大使副使各
