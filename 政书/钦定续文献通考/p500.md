<!-- { "loadSidebar": true } -->
　　【臣】等谨案朱彛尊防称崱自内附后闲居著述乃撰此志程钜夫元明善许有壬龙仁夫欧阳元皆为之序于山川风土人物及书命词章之类能一一详悉之今考是书所纪安南事实与元史列传多有异同正可互相参证是虽地志之流实可以备外史之数又马考于霸史伪史门即收入鸡林志髙丽图经等书今从其例録之余如郑麟趾髙丽史之类并仿此
　　明
　　杨学可明氏实録一卷
　　学可新都人
　　【臣】等谨案是书记明玉珍父子始末其以实録为名者葢沿炖煌实録建康实録之例
　　越史畧三卷
　　不着撰人名氏
　　【臣】等谨案是书纪安南国事为陈氏之臣所作原题大越史畧僣号纪年真为伪史悖缪不足録今列之于目以正其罪考成书之时在洪武初年故载于此
　　郑麟趾髙丽史二卷
　　麟趾髙丽国人官正献大夫工曹判书集贤殿大提学知经筵春秋馆事兼成均大司成
　　【臣】等谨案朱彛尊曝书亭集有是书题防称明景防二年髙丽使臣郑麟趾表进于朝凡一百三十九卷其体例有条不紊此本止世系一卷后妃列传一卷葢非完书也
　　朝鲜史畧六卷【一名东国史畧】
　　不着撰人名氏
　　陈霆唐余纪传十八卷
　　霆字声伯徳清人治进士官至山西提学佥事
　　顾应祥南诏事畧一卷
　　应祥见编年类
　　钱贵呉越纪余五卷附杂吟一卷
　　贵字元抑长洲人
　　【臣】等谨案是书采辑呉越故实分题编録详于呉而畧于越前有正徳庚午自记所谓三大纲者编年书法世家也所谓三十五事者季札观乐之类也
　　杨慎滇载记一卷
　　慎见经类
　　黄洪宪朝鲜国纪一卷
　　洪宪字懋中秀水人隆庆进士官至少詹事掌翰林院事
　　李文鳯越峤书二十卷
　　文鳯字廷仪宜山人嘉靖进士官至云南按察司佥事
　　朱彛尊防曰安南自元黎崱辑志畧后又百余年建置沿草废兴之由未有成书纪载文鳯特为诠次有伦有要外史邦国之志斯称善矣
　　孤忠小史十八卷
　　不着撰人名氏
　　【臣】等谨案此本即李文鳯粤峤书也不知何人题以孤忠小史其名与书不合又文鳯书二十卷此则缺其前二卷而起于第三卷也
　　吴国伦陈张本末畧一卷附方国珍本末畧一
　　卷
　　国伦字明卿兴国人嘉靖进士官至河南
　　布政司参政明史文苑传附见李攀龙传
　　中
　　马荩臣呉越世家疑辨一卷
　　荩臣爵里未详
　　姚士粦后梁春秋二卷
　　士粦字叔祥海盐人
　　【臣】等谨案王士祯居易録称士粦有此书惜未见
　　之殊不知其无可取也士粦又尝为西魏春秋若干卷葢亦补魏收书之缺今佚不传矣
　　刘文进韩氏事迹一卷　方氏事迹一卷
　　文进爵里未详
　　倪辂南诏野史一卷
　　辂昆明人







　　钦定续文献通考卷一百六十六
　　钦定四库全书
　　钦定续文献通考卷一百六十七
　　经籍考
　　史【史评史钞】
　　【臣】等谨案晁公武读书志曰钞节之学不行而论説者为多故摘论史者为史评而废史钞此晁氏自叙其书云尔要之评钞亦相为表里缺不为漏备不为赘故马考二者皆载而不复区分今从四库全书之例仍分为二而并列一门焉
　　宋史艺文志史钞类七十四部一千三百二十四卷辽金元三史不立艺文志散见各纪传中
　　明史艺文志史钞类三十四部一千四十二卷
　　【臣】等谨案宋明史志俱不载史评类而史钞之中史评亦多互见今止列史钞部卷总数
　　宋
　　吕祖谦议史摘要四卷
　　祖谦见经类
　　【臣】等谨案是书旧题新刋祖谦吕先生议史摘要又题曰议史摘粹其实即吕祖谦左氏博议但増以注释耳
　　唐庚三国杂事二卷
　　庚字子西眉州丹陵人绍圣进士官宗学博士以荐除提举京畿常平后谪居恵州大观五年赦归道卒事迹具宋史文苑传
　　曹彦约经幄管见四卷
　　彦约字简甫都昌人淳熙进士官至兵部尚书以华文阁学士致仕諡文简
　　葛洪涉史随笔一卷
　　洪字容甫婺州东阳人淳熙进士官至参知政事观文殿学士諡端简
　　李焘六朝通鉴博议十卷
　　焘见经类
　　钱时两汉笔记十二卷
　　时见经类
　　李心传旧闻证误四卷
　　心传见经类
　　【臣】等谨案宋史艺文志载心传是书作十五卷明代已无传本今从永乐大典中采辑一百四十余条厘为四卷虽非全帙亦足为考证之资焉
　　三国六朝五代纪年总辨二十八卷
　　不着撰人名氏
　　【臣】等谨案马端临通考载永嘉朱黼纪年统论一卷纪年备遗一百卷有叶适序称其书三千余篇述吕氏武氏王莾曹丕朱温皆削其纪年今考此书三国纪年不列曹丕五代纪年不列朱温其例正相合又开禧丁邜吴焕然序称魏仲举求得永嘉朱先生三国六朝五代纪年总辨云云则此书为仲举所摘出刋行者实即纪年备遗中之二十八卷也以其题名既别仍为録入而特加辨证于此
　　陈亮三国纪年一卷
　　亮字同甫婺州永康人绍兴四年进士第一官至建康军节度判官
　　【臣】等谨案此书名为纪年实史家论断之体已载亮所着龙川集中此其别行之本也
　　南宫靖一小学史断二卷续集一卷附通鉴总论一卷靖一字仲靖分寜人端平进士
　　王应麟通鉴答问五卷
　　应麟见经类
　　王继善史学提要一卷
　　继善字成性旴江人
　　元
　　陈栎厯朝通畧四卷
　　栎见经类
　　王恽承华事畧一卷
　　恽字仲谋东平人世祖时官至翰林学士
　　钱天祐叙古颂二卷
　　天祐爵里无考
　　尹起莘资治通鉴纲目发明十九卷
　　起莘遂昌人隠居不仕
　　刘友益资治通鉴纲目书法五十九卷
　　友益永新人
　　王防学资治通鉴纲目集览五十九卷
　　防学字行卿望江人
　　徐昭文资治通鉴纲目考证五十九卷
　　昭文字季章上虞人韩性门人
　　董蕃通鉴质疑【无卷数】
　　蕃字子衍宜兴人钓台书院山长
　　郝经通鉴书法【无卷数】
　　经见正史类
　　金居敬通鉴纲目凡例考异【无卷数】
　　居敬休寜人从朱升赵汸学
　　【臣】等谨案尹起莘等各书原附朱子纲目而行虽有发挥未得要领今朱子纲目及金履祥前编啇辂续编均
　　圣祖仁皇帝御批折衷至当起莘等书可以尽废矣姑存
　　其目谨识于此
　　胡一桂十七史纂要古今通考十七卷
　　一桂见经类
　　杨维桢史义拾遗二卷
　　维桢见经类
　　凌纬事偶韵语一卷
　　纬里贯未详
　　明
　　寜王权通鉴博论三卷
　　权见杂史类
　　赵弼雪航肤见十卷
　　弼字辅之号雪航南平人永乐间以明经授教谕家于汉阳
　　刘定之宋论三卷
　　定之见经类
　　商辂蔗山笔麈一卷
　　辂见奏议类
　　夏寅政监三十二卷
　　寅字正夫华亭人正统进士官至山东布政使
　　邵寳学史十三卷
　　寳见经类
　　李士实世史积疑二卷
　　士实新建人成化进士官至右都御史致仕正徳间以从宸濠谋叛伏法事见明史
　　张邦竒兀涯西汉书议十二卷
　　邦竒字常甫鄞县人治进士官至南京兵部尚书諡文定
　　李东阳新旧唐书杂论一卷
　　东阳见杂史类
　　程敏政宋纪受终考三卷
　　敏政见传记类
　　张时防续资治通鉴纲目广议十七卷
　　时防字西州松江人治中官秀水县训导
　　许浩宋史阐幽三卷　元史阐幽一卷
　　浩字复斋余姚人治中以贡生官桐城县教谕【臣】等谨案宋史阐幽浩因与邱濬读宋史而作元史阐幽则取续纲目所书而论断之也
　　范光宙史评十卷
　　光宙字霁阳石门人
　　方鹏责备余谈十卷
　　鹏见传记类
　　田维祐东源读史録【无卷数】
　　维祐字夫萧山人正徳进士官至肇庆府知府
　　何思登翼正録一卷
　　思登字一举武昌人正徳进士官翰林院编修
　　邹泉尚论编二十卷
　　泉见传记类
　　吕颛世谱増定二卷
　　颛字梦宾陕西寜州人嘉靖进士官至应天府尹
　　杨一竒史谈补五卷
　　一竒交城人嘉靖进士
　　张居正吕调阳帝鉴图说【无卷数】
　　居正见经类调阳临桂人嘉靖进士官至大学士諡文简
　　戴璟羣史品藻三十卷　汉唐通鉴品藻二十卷璟字孟光号石屏奉化人嘉靖进士官至佥都御史巡抚广东
　　唐顺之两汉觧疑二卷　两晋觧疑一卷
　　顺之见奏议类
　　陆深史通防要三卷
　　深见杂史类
　　洪垣觉山史说二卷
　　垣字峻之婺源人嘉靖进士官至温州府知府
　　张之象太史史例一百卷
　　之象字元超华亭人嘉靖中官浙江按察司知事明史文苑传附见文徴明传中
　　王世贞史乗考误十卷
　　世贞见杂史类
　　范槚洗心居雅言集二卷
　　槚字养吾防稽人嘉靖进士官至知府
　　吴崇节古史要评五卷
　　崇节字介甫弋阳人嘉靖时举人官武冈县知县【臣】等谨案是编所载起周灵王迄南宋每事先标题目后载史文特不能无挂漏云
　　贺祥史取十二卷
　　祥号长白长沙人
　　于慎行读史漫録十四卷
　　慎行字可逺东阿人隆庆进士官至礼部尚书
　　李维桢郭孔延史通评释十二卷
　　维桢字书寜京山人隆庆进士官至南京礼部尚书事迹具明史文苑传孔延爵里未详
　　赵南星史韵二卷
　　南星见经类
　　徐三重余言二卷
　　三重字伯同华亭人万厯进士官刑部尚书
　　朱正色渉世雄谈八卷
　　正色字应明南和人万厯进士官至右副都御史巡抚寜夏
　　陈懿典读史漫笔一卷
　　懿典见经类
　　王维俭史通训故六十卷
　　维俭字损仲万厯进士官至山东廵抚事迹具明史文苑传
　　熊尚文兰曹读史日记四卷
　　尚文字益中丰城人万厯进士官至工部右侍郎
　　涂一榛尚友斋论古【无卷数】
　　一榛字廷荐漳州镇海卫人万厯进士官至右通政使
　　郑贤人物论三十四卷
　　贤字元直莆阳人官震泽县教谕
　　王志坚读史商语四卷
　　志坚字弱生更字淑士昆山人万厯进士官至湖广提学佥事事迹具明史文苑传
　　【臣】等谨案明史本传称志坚为南京兵部郎中时要同舍郎为读史社并撰一书曰读史啇语即是编也
　　钟惺史懐二十卷
　　惺见经类
　　【臣】等谨案明史本传称惺官南都礼部郎中时僦居秦淮水阁读史恒至丙夜有所见即笔之名曰史懐即是编也
　　张大龄元羽外编四十六卷
　　大龄眉州人
　　顾正谊诗史十五卷
　　正谊松江人万厯中官中书舍人
　　冯士元测史剰语六卷
　　士元字迋对新昌人万厯间贡生官至河南府教授
　　吴宏基史拾载补【无卷数】
　　宏基字伯持仁和人
　　【臣】等谨案是编前有自序似乎先着一书名史拾而此补之者
　　程至善史砭二卷
　　至善字于止休寜人
　　郭大有评史心见十二卷
　　大有字用亨江寜人
　　郑赓唐古质疑一卷
