<!-- { "loadSidebar": true } -->
　　是年七月户部尚书张守直又疏曰国家贡赋在量入为出尝计天下钱谷一歳所入仅二百三十万有竒而中多积逋灾免奏留者一歳所出京师百万余而边饷至二百八十余万其额外请乞者不与焉二年用四百四十余万三年则三百七十九万此其最少者而出已倍于入矣近者遣四御史括天下府藏二百年所积者尽归之太仓然自老库百万之外止二百十万有竒不足九边一年之用自嘉靖十八年被兵以来边臣日请増兵本兵日请给饷自五十九万増至二百八十余万士马岂尽实数刍粮岂尽实用请苐以近年一二镇言之如宣府之主兵一也嘉靖四十二年发银二万三年止一万乃今至十二万大同之主兵一也嘉靖三十六年发银二十二万次年二十三万乃今至二十七万又以加兵复费一十万举主兵而客兵可知举二镇而九边可知宜令廷臣酌议减省不得过歳入常数之外臣亦移文督抚俾以歳用实数报部具籍以进望留神省览其用财约于往昔者必忠臣也则有赏其靡费滥于故常者必非忠也则有罚一切出入许臣执奏上闻国计幸甚从之命各边督抚从实议处以闻
　　【臣】等谨按明本纪隆庆三年五月御史詹仰庇请罢靡费斥为民四年五月给事中李已谏买金寳以节省请诏廷杖下狱是是时滥于国用又不止谏而不聴已也若五年六月山西巡抚靳学顔疏谓周之镐洛汉之两都皆空名也今两京并建官卒丛集坐糜公帑一费也宋宗室亲疎有等散处民间通名仕籍今则出城有禁入仕无阶不农不商坐食常饩二费也天下之兵曰边兵曰京兵曰留都兵曰腹内卫所兵四者坐食虽同而缓急则异其目曰见伍曰招募曰徴调曰清勾曰充发五者中见伍招募不可已也清勾充发按册则可观责效则无实徴调以资摆守而虚彼实此徒费赍送山东义勇诸省民壮原非祖制今乃供勾摄扫除之役请徴其饷以实边储而守兵之不可汰者亦请责以轮畨戍守之法其大指在于覈兵盖与守直之意畧同焉
　　神宗万厯九年四月戸部进万厯防计録
　　先是尚书王国光编辑部中前后条例成书帝览之嘉其留心国计乃命详订以进至二十二年户部遵先朝故事録上国计毎歳终防计王侯禄米百官俸廪边腹军士月粮及漕运本折色己未徴天下财赋出入各数目进呈
　　神宗实録是月辅臣张居正奏赋税所入宜量入为出加意樽节并禁止施舍一节与其惠及缁黄不若寛恤百姓帝曰然今宫中用度节省赏赐亦照常例无所増加居正奏所谓常例亦近年相沿非祖宗旧例即如嘉靖中用度最为浩繁然内库银两尚有余积隆庆初东裕库尚积百余万今每歳金花银一百二十万按季预进随取随足常称缺乏有限之财安能当无穷之费惟在留神省察帝韪其言
　　【臣】等谨按明史艺文志载汪鲸大明防计録类要十二卷张学顔万厯防计録四十三卷刘斯洁太仓考十卷又王圻云邱濬尝欲仿唐人国计録宋人防计録令掌财计之臣将洪武永乐以来凡天下秋粮夏税户口课程等每歳起运若干存留若干供给边方若干一一开具仍查厯年内府亲藩及文武官吏卫所旗军并内外在官食粮人数与每歳祭祀修造供给等费共若干通以一年歳计出入最多者为准毎朝为一卷通为一书以偹参考并呈御覧使国计大纲了然在目庶乎量入为出国计不亏矣
　　十二月命太仓光禄寺各进银十万两
　　时以皇女生命进银以备宫中赏赐诸臣交章谏不聴
　　十六年八月诏取太仓银二十万充阅陵赏费
　　时以赏赐繁多内库不给取银进用户部尚书奏帑乏乞免不聴
　　食货志曰初世宗时太仓所入二百万两有竒至万厯六年太仓歳入凡四百五十余万两而内府歳供金花银外又増买办银二十万两以为常后又加内操马刍料银七万余两久之太仓光禄太仆银括取防尽边赏首功向发内库者亦取之太仆矣
　　二十三年二月戸部以公私兼窘陈时政之要从之疏畧云内帑歳出浮于成额闾阎民力竭于科徴公私兼窘莫有甚于此时者顾各边镇且额外加添以示寛容自四十余万増至二百八十余万数已极矣乃蓟密等镇续又加饷四十余万两今又増银五万六千有竒陜西各镇自刘哱叛后歳増一十九万六千有竒辽镇添募标兵近又増银万六千余两当此匮乏之秋更行请益此岂安社稷者之计乎大抵钱粮冒破全在军马逃亡及徴调时以少报多亡则隐匿不报乞行严查军丁逃故者按日扣除新补者照日报收马匹倒失者随即报官新买者照日收册至于徴调军马逐一騐查毋容虚冒又山人墨客星相俳优往往遨游塞外携资以归莫非朘剥兵粮更当严行禁止也至二十七年闰四月以诸皇子婚诏取太仓银二千四百万户部告匮命严覈天下积贮至二十八年八月给事中王徳完奏国家歳入仅四百万而歳出至四百五十余万居恒无事已称出浮于入年来意外之警不时之需因事渐加如宁夏用兵甫数月约费饷银一百八十七万八千余两朝鲜用兵首尾七年约费饷银五百八十三万二千余两又地亩米豆援兵等饷约费银三百余万两平播之师未及期年约费银一百二十一万六千余两连川中凑办共约二百余万两婚礼珠寳等项约估银九百三十四万三千余两两婚礼传造袍服四万一千余匹约工料银一百万四千余两陜西潞防续织四千七百余匹婚礼传买縀一万二千七百余匹共约费银十万余两磁器节传二十三万五千余件约费银二十余万两挑三仙口赵家圏等处约费银二十四万余两而直省灾伤欠縀价料银一百二十四万五千余两又欠厨料银九万六千余两积而算之二千六百余万当此之时惟有节省一字最为吃请减织造以拯民命止营建以赡边储停珠玉以埀燕翼审采办以济国用发内帑以救燃眉疏入不省
　　二十九年十月以上皇太后徽号借用老库银
　　御用监把总张润泽等请尊上徽号合用金寳珍珠等令太仓银库给商办进户部奏见贮库银无银可发及查老库止有银一百十万两而该监所请珠寳价银不下二十五万大礼吉期已迫并无可那银两且各商因欠冠婚价银四十余万一闻此信乌惊鱼逝虽设法招徕无一至者不得已许借老库银十万给发旋收金寳等随数解进乃该监犹求多未已夫此老库银两自祖宗北迁来近二百年仅积此数非至迫万无借动之理即如九边饷银欠及一百四十余万尚不敢借动老库今以剏办金寳輙行借动乞俯念该监原供内廷经费而国计艰难臣等万分难措将老库银准与开销其未完之数及今后典礼通令承运库办发若一应军国需用臣等殚力支撑庶内外均平获免后艰诏老库银两准开销
　　三十年七月边饷缺命严催积逋
　　至三十八年十一月以军乏饷谕廷臣陈足国长策不得请发内帑四十六年八月辽师乏饷有司请发各省税银不报
　　【臣】等谨按食货志万厯后每事溢经制数倍且征调开采阉人僣侈由是二百年财力殚竭靡遗矣
　　熹宗天启六年四月命南京守备内官搜括应天各府贮库银充殿工兵饷
　　谕工部都察院曰殿工肇兴所费宏钜今虽不日告成但所欠各项价银既至二十万况辽东未复兵饷浩繁若不尽力钩稽多方清察则大兵必致乏误而边疆何日敉宁殊非仰补三朝阙典之怀亦非臣下子来奉上之谊也覧南京操江宪臣范济世两疏所陈凿凿可据所管应天扬州府等处库贮银两前已有防尽行起解到京之日照数察收似此急公事上之诚足为大小臣工模范使天下有司皆同此心又何忧乎鼎建殷繁军饷难措哉范济世所奏奉防已久其银何尚未解到即行文速催以济急用
　　七年正月以财用匮乏分遣内臣总理稽覈各处仓库实数
　　太监凃文辅总督太仓银库节慎库崔文升李明道提督漕运河道覈京师通州诸仓
　　愍帝崇祯元年五月兵部尚书王在晋奏请发饷以内帑无厚积不聴
　　帝因近发帑金五十万请帑非所乐闻而在晋请俯防户部之急颇不怿阁臣亦力为言之终以内帑空乏惟命诸臣严催外解而已六月给事中顔继祖以缺饷请令百官捐俸帝曰百官禄入不多若令捐助势必取偿于外何以养亷亦不聴
　　四年九月命内臣监理粮饷
　　王应朝邓希诏等监视关宁蓟镇兵粮及各边抚赏张彛宪总领户工二部钱粮给事中宋可乆等相继諌不聴至十一月太监李竒茂监视陜西茶马吕直监视登岛兵粮海禁羣臣合疏諌亦不聴六年六月太监髙起潜监视宁镇兵饷
　　八年四月给事中何楷上节财大端疏
　　时户部奏报两饷出入数旧饷歳入四百二十三万九千两有竒歳出四百二十九万三千两有竒新饷歳入八百五十七万三千两有竒歳出七百八十六万两有竒合而计之该存剰银六十五万九千两有竒而频年徴调转输络绎以及留者蠲者逋者缓者在在见告是歳缺额遂至二百三十余万两楷因言疲军冗兵坐食无用亟思变计实节之大者又言海内民力竭矣祖宗朝歳入京师者未满四百万今且一千二百余万尚可以用度不足更责输将于百姓乎惟轸念民穷深怀国恤作何节财之法庶可备水旱而应缓急耳
　　九年七月谕廷臣助饷
　　至十六年十月命有司以赎锾充饷十七年正月大学士李建泰自请措饷治兵讨贼许之












　　钦定续文献通考卷三十
<史部,政书类,通制之属,钦定续文献通考>
　　钦定四库全书
　　钦定续文献通考卷三十一
　　国用考
　　漕运
　　宋宁宗嘉泰二年六月浚浙西运河
　　初孝宗淳熙八年十月浚行在至镇江府运河至是复浚之
　　宋史食货志曰嘉定兵兴楚间转输不絶濠庐安丰舟楫之通亦便矣而浮光之屯仰馈于齐安舒蕲之民逺者千里近者亦数百里至于京西之储襄郢犹可径达独枣阳陆运夫皆调于湖北鼎澧等处道路辽邈夫运不过八斗而资粮扉屦所在邀求费常十倍中产之家雇替一夫为钱四五十千单弱之人一夫受役则一家离散至有毙于道路者
　　理宗时抚州请复转般法
　　知安庆王干代抚州守臣奏畧曰国家纲运资以饷军比年以来法纪弛坏非惟军饷不继抑亦公私受其未离岸有江水浅涸坐食靡费之其已离岸有监官侵亏船梢盗窃之而其既败有摊赖平民之虽知其莫之能革且以江西一路言之如抚州建昌纲之折阅毎以水道浅涸不能巨舟延引有嵗终而未起隔嵗之纲者一纲吏卒水手动数百计又所招集并皆防手无赖之人自度官吏侵盗大数已亏恣情极用无所顾忌估籍所偿不能万分之一官司不免纵之摊赖平民侵削国本为害不细今若于隆兴置转般仓一所取毎嵗一路纲运水脚之费养水军数百人命一武臣为之长造数十巨舰部以军法责之转输近里州军止以小舟运载纳之转般仓却令水军专一防送更往迭来不假召募纲纪素定部分素严舟楫素具较之乌合尝试实相万万如此则非惟可以省官纲之折阅抑足以増国家之武备戢江湖之羣盗脱士夫之罪戾免平民之摊赖是一变法而羣害悉去众利并兴矣
　　【臣】等谨按宋初都汴东南六路自江浙至淮甸为转般仓七以达于京徽宗崇宁时蔡京用曽孝广言改转般为直达而其法始坏大观时谭正已论之【详马端临漕运门】南渡后都临安漕米多取于江西而纲运之益多至是抚州守臣复请行转般法而置仓于隆兴盖亦仿江浙至淮甸旧制也
