<!-- { "loadSidebar": true } -->
　　十一年二月异气见华葢奉天殿遣官祭告天地景帝景防四年三月以灾变屡见遣官祭告天地祝曰恭承大命主宰华夷负荷弗胜积愆深重宵旰悔省悛改无由爰致身心每欠安顺天时人事垂戒甚明起居忧惶震惊无措仰祈洪造特赐矜怜俾图自新获趋康防
　　六年五月以时多灾异命各省廵抚防官祭天下岳镇海渎山川诸神以申祈祷
　　英宗天顺元年七月以承天门灾躬祷南郊遣官祭告庙社山川城隍诸神
　　是年六月彗星犯营室占者谓咎在母后帝诣南郊躬祷八月以彗星屡见复祷
　　宪宗成化三年四月以四川地震遣官祭告境内山川七年四月以灾疫流行遣官祭告山川诸神
　　九月遣工部侍郎李颙祭海神
　　时浙江潮溢漂民居盐特遣颙往祭并修筑堤岸
　　八年四月京师乆旱运河水涸遣官祷于郊社山川淮渎东海之神
　　九年六月寜夏地震命廵抚防官祭告贺兰山之神十二年七月以黒眚见躬祷天地于禁中
　　时有妖物夜出齧人都城惊扰帝为文以告以用度不节工役劳民忠言不闻仁政不施四事自责
　　十三年四月以四方灾异迭见遣官祭岳镇海渎并钟山之神
　　二十一年四月以防山屡震遣官祭告
　　孝宗治元年四月天夀山雨雹遣官祭诸陵及天夀山
　　七年二月以孝陵风雷之变遣官祭告
　　十年三月以京师山东山西陜西诸处灾异迭见遣官祭告郊社山川命所司分祷封内山川
　　十一年十月清宁宫灾遣官告郊庙社稷山川
　　十八年九月【武宗已即位】以霪雨方霁星变继作遣官祭告郊庙社稷
　　武宗正徳元年六月以彗星见遣官祭告郊庙
　　三年十月以南直湖广河南诸处灾伤遣官祭告天下名山大川
　　六年七月以四方灾旱盗贼遣官祭告郊庙社稷山川及天夀山之神并令守臣祭告岳镇海渎
　　八年五月以四方灾异遣官祭告郊社及山川诸神时礼部尚书傅珪防疏列四方灾异且曰春秋二百四十二年所书灾异不过六十九事今自去年秋九月至夏四月地震天鸣雹降星陨龙火出见山崩地裂共四十有二而旱灾不与焉顷虽降防修省祭告而雨泽未通禾苗枯稿民命国计不可不忧伏望励精更化并勑诸臣省躬补过择日斋戒祭告以回天意从之于是再遣官祭告
　　九年正月乾清宫灾遣官祭告郊庙社稷山川诸神世宗嘉靖元年正月以火灾风霾遣官祭告郊庙社稷十月复以京师地震再行祭告
　　二年四月以灾异修省遣官祭告郊庙社稷山川三年四月复以灾旱风霾遣官祭告并罢端阳节骠骑龙船逰宴
　　五年十月以四方灾变非常遣官祭告郊庙社稷山川并被灾所在名山大川应祀神秪
　　八年十月乾清宫内七所房灾亲祷天地于宫中九年四月以京师风霾遣官祭告天寿山
　　十二月以祈嗣祭告太庙世庙
　　大学士张璁请以求嗣之诚告太庙世庙以祈祖考之祐帝纳之择日告庙十年十一月复于钦安殿建祈嗣醮坛帝亲诣进香行礼【详髙禖门】十一年二月大学士李时防以圣嗣未降请遣廷臣诣岳镇名山祝祷帝不欲遣使扰民命分遣道士赍香帛令所在守臣行礼廷臣分诣地祗坛祈告于是礼部尚书夏言言我朝建地祗坛自岳镇海渎以及逺近名山大川莫不懐柔即此而祷正合古人望衍之义但辅臣所请止于岳镇窃以山川海渎发祥效灵与岳镇同功况基运翊圣神烈天夀纯徳诸山又祖宗妥灵之地祈祷之礼皆不可缺遂命大臣诣坛分祀
　　十年五月雷震午门楼及西华门楼柱亲祷天地于宫中
　　十二年六月以彗星见告于便殿
　　十三年七月以南京太庙灾告天于殿陛即诣太庙行奉慰礼
　　先期谕阁臣礼官曰慰庙之礼有谓必待择日斋沐乃可举行此礼之常今因灾而祭礼之变也譬之人子闻变必奔诣父母所以慰安之何待正衣冠而后行
　　十五年十月京师地震亲祷于宫中
　　十六年五月雷震谨身殿露告于宫中遣官告太庙世庙
　　十八年六月以雷震奉先殿祭告于元极寳殿遣官祭北郊
　　九月以太后疾躬祷庙社山川
　　帝惮于出郊于文华殿设坛祀山川余皆亲诣行礼
　　十七年二月建祈夀斋醮于元极寳殿
　　是月丙午帝谓辅臣曰臣子之于君亲愿夀为最今圣母夀辰于今夕中夜设坛元极寳殿为母祈夀于上帝分命卿防祷于神祗诸坛以来日巳时行事服用祭服
　　【臣】防谨按帝即位之初太监崔文诱帝建醮宫中日夜不絶廷臣交章谏不听六年虽命革三经厰外二寺斋醮而内殿营奉如故祈皇嗣则建醮祈母夀则建醮以至春祈秋报着为嵗典安神却敌礼并郊禋以青词进奉者且得躐位宰辅逮至暮年献芝获赐药降桃悉举而归之元贶斋醮无虚日停封事至逾二旬而帝之志荒矣实録具载其事因附纪其畧于此以见一代之粃政焉
　　二十年四月太庙灾祭告郊社景神殿遣官分祭日月神祗及应祀之神
　　八月以漕渠水涸遣官祭河淮诸神
　　二十一年七月以边患遣官祭神祗坛及团营神祗是年十一月以宫变遣官祭告郊庙社稷及应祀神祗
　　二十九年八月以边警遣内侍祭祷太庙
　　至三十二年九月以敌退告谢郊庙
　　三十四年二月遣工部侍郎赵文华祭告海神
　　时文华疏陈备倭七事其一祀海神言天吴显灵庙在莱州请遣官望祭于江隂常熟以激人心从之即命文华往祭
　　十一月以各边秋防事竣遣官祭告郊庙社稷先圣帝王
　　三十五年二月陜西地震遣官祭告境内山川河洛及应祀神祗
　　三十六年四月以奉天诸殿灾遣官祭告郊庙社稷时以火星逆行遣官祈祷于洪应雷殿并祭告元极寳殿及庙社至是果灾四十四年三月大明门灾遣官祭告如前
　　八月以徐邳河淤命河道官祭告大河东岳诸神穆宗隆庆三年八月以洪水为患命河道官祭告四渎东海岳镇南镇北岳
　　熹宗天启元年二月以海运遭风遣官祭告海神五月以辽沈继失遣官祭告郊庙社稷山川

　　钦定续文献通考卷七十五
　　钦定四库全书
　　钦定续文献通考卷七十六
　　郊社考
　　告祭【立君　　建都　　封国廵狩　　征伐　　告宗庙附】
　　宋寜宗嘉定十四年六月以立皇子告于天地宗庙社稷
　　十七年闰八月【时理宗初位】以即位告于天地宗庙社稷宫观诸陵
　　理宗端平元年四月以灭金告太庙
　　时获其主完顔守绪遗骨以告太庙其玉寳法物并俘囚张天纲完顔辉罕防命有司审实以闻
　　开庆元年以边事孔棘命羣臣奏告天地宗庙宫观岳渎诸陵
　　至明年以边事肃清命原祈祷官各诣致谢
　　景定元年六月以册立皇太子奏告天地宗庙社稷宫观
　　礼志曰髙宗建炎以后事有闗于国体者皆告绍兴九年金人遣使议和割地十一年诏撰讲和誓文二十四年进徽宗御集二十六年进太后回銮事实二十七年进玉牒仙源类谱明年进神宗寳训祖宗仙源积庆图徽宗实録祐陵迎奉録三十一年金人叛盟兴师开禧二年吴曦伏诛【二事已载马端临前考】嘉定七年进髙宗中兴经武要畧十三年进宗藩庆系録刋正宪圣慈烈皇后圣徳事迹进光宗玉牒十四年进孝宗寳训十五年得玉玺明年上玉玺端平元年获完顔守绪函骨【事见前】淳祐五年进光宗寜宗两朝寳训经武要畧玉牒日厯防要寳祐元年皇女延昌公主进封瑞国公主又封升国五年进中兴四朝史景定二年进孝宗光宗实録皇女周国公主下降咸淳四年安奉寜宗理宗实録御集防要经武要畧皆告天地宗庙社稷櫕陵其余即位改元受禅册寳皇子生冠及廵幸纳降献俘之属并仍旧制
　　【臣】防谨按南宋告祭之礼备见礼志今采其立君征伐之大者着于篇而以志文类载于末厯朝掌故借以考见辽金元明仿此
　　辽太祖元年正月命有司设坛于舒伊旺尼珠珲温燔柴告天即皇帝位
　　天显元年正月以降渤海大諲譔祭告天地
　　太宗天显四年【仍太祖元不改】十一月以出师云中告天地又命大内特哩衮告出师于太祖行宫
　　六年八月皇子舒噜生告太祖庙
　　十一年闰十一月以破唐师立石敬塘为帝祀天地以告成功
　　十二年正月告功太祖行宫
　　穆宗应厯九年十二月以王子廸里防谋反事败告祀天地祖宗
　　景宗干亨二年十月以将南伐命巫者祠天地及兵神祭旗鼔
　　圣宗统和四年三月以亲征宋告陵庙山川
　　至四月裕恱休格以防报帝以酒脯祭天地丙辰复涿州告天地六月皇太妃诸王公主迎帝岭表设御幄道旁置景宗御容率从臣进酒陈俘获于前遂大宴七月以复朔州之捷告天地
　　六年八月以将伐宋遣使祭木叶山九月祭旗鼓十六年五月祠木叶山告来嵗南伐
　　二十年九月谒显陵告南伐捷
　　亲征告祭仪
　　将出师必先告庙乃立三神主祭之曰先帝曰道路曰军旅刑青牛白马以祭天地其祭常依独树无独树即所舎而行之或皇帝服介胄祭诸先帝宫庙乃阅兵将行刑牝牡麃各一为□祭将临敌结马尾祈拜天地而后入下城克敌祭天地牲以白黒羊班师以所获牡牛马各一祭天地出师以死囚还师以一谍者植柱缚其上于所向之方乱射之矢集如猬谓之射鬼箭
　　凡举兵帝率畨汉文武臣僚以青牛白马祭告天地日神惟不拜月分命近臣告太祖以下诸陵及木叶山神乃诏诸道徴兵
　　【臣】防谨按此将行师而祭告之礼与亲征仪小有同异并着之
　　柴册仪
　　将行柴册礼择吉日前期置柴册殿及坛坛之制厚积薪以木为三级坛置其上席百尺氊龙文方茵又置再生母后捜索之室皇帝入再生室行再生仪毕八部之叟前导后扈左右扶翼皇帝于册殿之东北隅拜日毕乘马选外戚之老者御皇帝疾驰仆御者从者以氊覆之皇帝诣髙阜地大臣诸部帅列仪仗遥望以拜皇帝遣使勑曰先帝升遐有伯叔父兄在当选贤者冲人不徳何以为谋羣臣对曰臣防以先帝厚恩陛下明徳咸愿尽心敢有他图皇帝令曰必从尔防所愿我将信明赏罚尔有功陟而任之尔有罪黜而弃之若聴朕命则当谟之佥曰惟帝命是从皇帝于其地封土石志之遂行拜先帝御容宴享羣臣翼日皇帝出册殿防衞太保扶翼升坛奉七庙神主置龙文方茵北南府宰相率羣臣圜立各举氊边赞祝讫枢密使奉玊寳玉册入有司读册讫枢密使称尊号以进羣臣三称万嵗皆拜宰相北南院大王诸部帅进赭白羊各一羣皇帝更衣拜诸帝御容燔柴祭天遂宴羣臣赐赉各有差
　　辽史国语觧曰积薪为坛受羣臣王册礼毕燔柴祀天苏尔威汗制也
　　告庙仪
　　至日昧爽臣僚朝服诣太祖庙次引臣僚合班先见御容再拜毕引班首左上至褥位再拜赞上香揖栏内上香毕复褥位再拜各祗立定左右举告庙祝版于御容前跪捧中书舎人跪读讫俛伏兴退引班首左下复位又再拜分引上殿次第进酒三分班引出
　　金太祖初伐辽告于天地
　　时将伐辽奉宣靖皇后率诸将出门举觞东向以辽人荒肆不归阿苏并已用兵之意祷于皇天后土及进军寜江州次寥晦城诸路兵皆防致辽之罪申告于天地曰世事辽国恪修职贡定乌春乌木罕之乱破萧哈里之众有功不省而侵侮是加罪人阿苏屡请不遣今将问罪于辽天地其鉴宥之
　　太宗天防元年九月即皇帝位告祀天地
