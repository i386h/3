<!-- { "loadSidebar": true } -->
　　礼部尚书夏言等奏一祭品玉帛笾豆醴齐牲牢等俱合照祈谷品数一乐舞谨按月令仲夏命乐师修鼗鞞鼓均琴瑟管箫执干戚戈羽调竽笙篪簧饬钟磬柷敔大雩帝用盛乐而杜氏通典亦曰雩五方上帝命乐正习盛乐舞皇舞盖雩祀之礼所以祈雨泽必备声容之盛以诏告于天地之间而宣逹阴阳之气故郊以礼为重雩以乐为主今雩祀在近合照圜丘乐舞之数以四方之色成造乐舞之服务极鲜明令采色错然舞歌间作足以达宣和气庻称古人盛乐皇舞之制一乐章合用迎神奠帛进俎献爵彻馔送神等曲得防依拟明年五月言等奏古者龙见而雩命乐正习盛乐舞皇舞臣等叅酌古今为之防通一切奠献乐舞歌且如常仪惟盛乐皇舞之説宜稍依古礼定为圣制三献礼成之后九奏乐止之时燎扬将举赞者宜赞乐奏云门之舞乐举乃赞礼毕仍命儒臣括云汉诗神词别制云门一曲使文武舞士并舞而合歌之云门者乃帝尧之乐周官大司乐以祀天神之舞取其云出天气雨出地气也仍于神乐观増设鼓吹数畨选教舞童百人青衣执羽绕坛周旋歌云门之曲而舞曲凡九成借以鼓畅阴阳敷润下土帝可其议其所定乐章迎神中和奠帛肃和进俎咸和初献寿和亚献景和终献永和彻馔凝和送神清和望燎太和祭毕乐舞童羣歌云门之曲
　　十四年二月裁定内殿祭祀用乐之制
　　谕礼部尚书夏言内殿之祭并礼仪不可不讲而作之以成祖典朕开于后一清明中元朕生辰冬至正旦有祝文乐如宴乐一两宫寿旦皇后并妃嫔生日皆有祭无祝文乐一忌祭旧具服作乐朕思此不甚吉礼况当哀感之日更浅色衣去乐
　　夏言桂洲文集曰清明报荐二圣【献皇帝后】乐章十成迎神献香奠帛献茶初献亚献三献进枣汤彻馔送神中元追报列圣乐章十成【礼节同上词另撰后仿此】中元追报二圣乐章十成又十成皇考忌辰乐章十成又十成
　　四月诏定宗庙雅乐
　　时七庙既建乐制未备礼部尚书夏言因部司议请更定宗庙雅乐言我朝宗庙雅乐升歌舞籥声容盛美惟是原为同堂之制统在太庙今各庙既已特建则乐亦诚宜特设若夫原日乐章乃国初所作其所称扬止及徳懿熙仁四祖如云庆源祭祥世徳惟崇之数今四祖乆祧旧章弗协我太祖创业太宗定鼎列圣守成神功圣徳当有颂声以对越在天是诚有待于今日者也所有各庙特享太庙祫享大祫乐章乞命词臣预撰取自上裁及乐器乐舞等臣即咨工部转行内外各衙门同太常寺遵太庙原式成造又太庙世庙金钟年乆俱有绽裂合无一体修造庻防大礼既定大乐亦成足昭盛典于无穷矣制可
　　五月増设七庙乐官乐舞生
　　太宗庙陈设司乐一员举麾协律郎一员司香司乐一员读祝賛礼郎一员賛礼赞礼郎一员对引賛礼郎一员乐生七十二人文舞生武舞生各六十六人烧香六人执事七人各庙并同至十九年正月添设七庙乐舞生王咸初等一千二百二十九名自是郊庙暨太岁神只诸坛乐舞人数至二千二百名二十九年闰六月乃裁革太常寺乐舞生冐滥之数量存一千三百五十三名三十六年十一月裁革南京太常寺乐舞生十二名隆庆三年七月革协律郎以下四十八员其存者二十九员
　　十五年五月端阳节宴羣臣乐三奏
　　帝谕大学士李时曰端阳朕奉两宫赏节昨有慈谕罢免朕惟宴乐一节不可少不可过少则不见交懽之情过则有伤耽乐之好若夫君臣一赏足寓交防之意卿其防郭勋夏言一计之已复谕曰宴礼必得乐歌今教坊不知备否无论俚俗我太祖太宗屡有宴锡其乐仪今存否可同礼官拟上其仪朕裁择焉于是礼部尚书夏言等言皇上欲于端阳之节举君臣宴赏以尽交欢之情甚盛典也盖君臣之礼以严敬为主然一于严敬则情或不通而无以尽忠告之益此有周盛时所以有君歌鹿鸣臣歌天保之诗先儒谓太和元气在成周宇宙间良以是也臣等谨撰仪注以上乐一奏某曲奏赞圣喜功臣庆贺之舞二奏某曲奏宾鸿翺翔之舞三奏某曲奏羣仙朝圣队舞承应诏如拟
　　夏言桂洲文集曰恭拟端阳宴乐歌三阕一奏圣当阳之曲调朝天子【词并详夲集】二奏景炎明之曲调殿前欢三奏仰尧天之曲调普天乐乐毕讃语云云先是进呈致语乐曲御览毕谕臣言致语乐章俱用卿所作可即发教坊念熟收队舞后语亦可更四句与他盖不欲与庆成宴讃语同云又初进呈景朱明之曲午日驾崇智殿中使传勅礼卿言卿拟二奏曲目可改作景炎明盖国之姓号也
　　八月重修寳训实録成宴监録诸臣于谨身殿乐五奏一奏本太初之曲讃圣喜功臣庆贺之舞二奏仰大明之曲宾鸿翺翔之舞羣仙朝圣队舞承应三奏民初生之曲二十八将封侯之舞四奏品物亨之曲感洪恩之舞五奏御六龙之曲金安之舞朝圣队舞承应
　　十七年六月山西辽州同知李文察进所着乐书诏授太常寺典簿同寺官肄乐
　　文察进所着乐书四圣国觧二卷乐记补説二卷律吕新书补注一卷兴乐要论三卷因请兴正乐以荐上帝祀祖考教皇太子章下礼部覆言文察所进乐书其于乐理乐声乐原多前人所未发者且于人声中考定五音以为制律气之本深合虞书言志永言依永和声之防宜令文察及太常知音律者选能歌乐舞生百余人协同肄习本部及太常寺正官以时按试俟声律谐协吹律候气咸有应騐更议推用诏按文察太常寺典簿同寺官肄乐
　　律吕精义曰嘉靖间太常寺典簿李文察著书名曰古乐筌蹄其説迂谬可取者少所撰谱据隔八相生诸説【详见本书文多不载】本不知音而乃强作觧事后世学者非有超卓之见不为所惑者鲜矣文察杜撰乐书以进所谓青宫乐章并谱鄙俚谬妄识者无不笑之今録为撰谱戒【详见本书】盖旋宫者毎篇各为一宫非每句各为一宫也文察不晓此理其所撰者每句各为一宫遂致宫商角征羽五者皆错乱正古人所谓迭相陵者也
　　乐志曰李文察进所着乐书四种礼官谓于乐礼乐原多前人所未发者乃授太常寺典簿以奬劝之而其所云按人声以考定五音者不能行也又曰世宗制作自任张鹗李文察以审音受知终以无成盖学士大夫之著述止能论其理而施诸五音六律輙多未叶乐官能纪其铿锵鼓舞而不晓其义是以卒世莫能明也
　　【臣】等谨按春明梦余録云礼部言俟文察吹律候气有騐方授官与张鹗同事从之时张鹗先已得罪遣戍此説谬矣
　　九月上太宗庙号成祖献皇帝庙号睿宗遂奉睿宗神主祔太庙各撰乐章并定九庙乐章
　　上成祖諡号乐章迎神太和举册寳熙和初献寿和亚献豫和终献康和彻馔永和送神安和上睿宗庙号乐章曲名同词别撰其升祔太庙乐章迎神太和初献寿和亚献豫和终献寜和彻馔雍和送神安和于是二祖七宗凡九庙春特三时祫季冬大祫乐章皆更定焉孟春九庙特享乐章太祖庙迎神太和初献寿和亚献豫和终献寕和彻馔豫和还宫安和成祖庙迎神太和【曲名与太祖同词别撰后仿此】三献彻馔还宫俱与太祖庙同【曲名曲词并同后仿此】仁宗庙迎神太和初献寿和亚献豫和终献寜和彻馔雍和还宫安和宣庙英庙宪庙俱与仁庙同孝庙曲名与仁庙同词别撰武庙迎神曲词别撰余俱与孝庙同【按乐志于武庙俱不着曲名防典云迎神太和之曲当亦自太和至安和也】睿宗曲名并同词别撰九庙时祫乐章孟夏迎神太和初献寿和亚献豫和终献寜和彻馔雍和还宫安和孟秋迎神三献彻馔还宫曲词俱别撰【按秋冬曲名当俱与孟夏同】孟冬迎神彻馔词另撰三献俱同孟秋还宫亦同惟改尝祫为烝祫大祫乐章迎神三献彻馔选宫并有词无曲名
　　乐律志曰十七年九月尊献皇为睿宗祔太庙太宗为成祖二祖七宗为九庙乐章皆更定
　　春明梦余録曰嘉靖十七年九月尊皇考庙号睿宗祔享太庙睿宗于孝宗弟行也跻武宗上遂称太宗为成祖于是定享祫礼及其乐章凡立春特享亲献太庙遣大臣献列圣各出主成庙迎神乐别歌三献彻馔还宫乐如太庙仁宣英宪四庙乐歌同孝武二庙迎神乐别歌三献彻馔还宫歌同睿庙乐异于诸庙立夏时祫各出主于太庙大殿行礼立秋时祫如夏礼乐歌异于夏立冬时祫如秋礼迎神彻馔还宫乐歌异于秋季冬中旬大祫出四祖太祖成祖七宗主于太庙歌大祫乐章祭毕各归主于其寝
　　【臣】等谨接乐志以九庙春特三时祫季冬大祫乐章为嘉靖十五年定误也十五年太宗未称成祖献帝未称宗升祔而乐章有成祖庙睿宗庙云云其为十七年追尊后更定无疑今据乐律志世法録梦余録订正
　　大享上帝于元极寳殿奉睿宗配定大享乐章
　　帝欲宗祀皇考以配上帝遂定明堂大享礼时未建明堂迨季秋乃大享上帝于元极寳殿奉皇考睿宗配焉所奏乐章迎神中和奠玉帛肃和进俎凝和初献寿和亚献豫和终献熙和彻馔雍和送神清和望燎时和至十月礼部言皇上肇成大享仰答严恩诸礼度仪物皆宜次第修举而太常寺宗祀赞礼尤宜备官请选乐舞生以次充补并令各坛乐舞生通融执事帝曰今秋肇称大祀制度未备诸建置厘正事宜朕命行太常官即加考选乐舞生许通融执事
　　十一月上皇天上帝防号改上太祖髙皇帝髙皇后尊号各撰乐章
　　上泰号乐章迎神中和升册表元和奠玉帛休和进俎豫和初献寿和奏祝景和亚献太和终献永和彻馔咸和送神清和奉燎熙和改上尊号乐章迎神太和举册寳鸿和初献崇和亚献豫和终献永和彻馔彰和还宫绥和
　　【臣】等谨按改上尊号乐章乃夏言撰见桂洲文集词与乐律志同
　　又按上皇天泰号改上髙帝后尊号追尊成祖及献庙称宗睿宗升祔诸乐章乐志俱不载将以渎于礼而不足为训耶然所载明堂大享严父配天之乐又乌可训也
　　十八年三月谒显陵享上帝于龙飞殿奉睿宗配亲制乐章秩于国社国稷徧羣祀皆用乐
　　帝至承天谒显陵毕享上帝于龙飞殿奉皇考配亲制乐章迎神中和初献寿和亚献敷和终献承和彻馔永和送神感和
　　桂洲文集曰谒显陵乐章二阕一奏报亲恩之曲调御銮歌二奏还朝之曲调阙名祀国社稷山川坛礼成乐章一阕一奏报神功之曲调御銮歌【按谒陵不应用乐即用亦不止二奏社稷羣祀亦不止一奏此所载似俱不全存其畧以补乐志之阙】
　　八月献皇后祔庙乐六奏
　　迎神太和初献寿和亚献豫和终献寜和彻馔雍和送神安和
　　【臣】等谨按此六章乐志乐律志俱失载
　　二十二年十月祭三皇于景惠殿用鼓乐
　　太常寺奏请比厯代帝王祭典但景惠殿前地狭难举大乐请比圣济殿先医例用鼓乐从之
　　二十四年六月命太庙乐章仍旧
　　先是九庙灾重建太庙至是告成帝谕礼部仍用四时岁祫诸礼仪乐章器物一如旧制罢大禘之礼乐律志曰复同堂异室之制仍以旧乐篇
　　二十七年六月増承天府儒学乐舞
　　学故安陆州春秋祀典有礼器而无乐舞至是御史贾大亨言州已升府则庙典亦宜备设报可
　　増设显陵供祀乐官
　　照长陵制设左司乐一员右司乐三员俳长四名色长十四名教师十六名供祀铸给显陵供祀教坊司印信
