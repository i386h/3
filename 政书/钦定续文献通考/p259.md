<!-- { "loadSidebar": true } -->
　　帝谕礼臣岳镇海渎祀典所重所在祠宇宜致尊严以称神居于是分遣国子生周渭等三十一人往修祠宇各赐巾衣靴袜俾所至斋沐而后行事仍命礼部岳镇海渎之祀凡遣官行礼及所在有司致祭勿与京师同日二十二年命工部遣官修中岳祠宇
　　十年六月命大臣十八人分祀岳镇海渎赐之制韩国公李善长祀中岳魏国公徐达祀北岳曹国公李文忠祀东岳宋国公冯胜祀西岳江夏侯周徳兴祀南岳吉安侯陆仲亨祀东镇延安侯唐胜宗祀西镇江阴侯吴良祀南镇济南侯顾时祀北镇平凉侯费聚祀中镇陆安侯王志祀东海营阳侯杨璟祀西海永嘉侯朱亮祖祀南海頴川侯傅友徳祀北海宜春侯黄彬祀江渎南安侯俞通源祀河渎中山侯汤和祀淮渎宣寜侯曹防祀济渎制曰百神之祀乃国家之先务朕与卿等当羣雄角逐战胜攻取非天地昭鍳岳镇海渎効灵安得至是今孟秋在迩理宜报祭古者人君廵狩则祭名山大川于方岳之下今国家新造民生始遂朕未获亲往特命卿等代朕以行
　　十一年正月以封建诸王遣使祭蜀湘诸国山川时封皇子椿为蜀王栢为湘王桂为豫王楧为汉王植为卫王改封吴王橚为周王
　　二十一年六月遣神乐观道士解性初祭云南境内山川
　　成祖永乐元年九月修中岳嵩山庙
　　七年二月封南海神为寜海伯
　　时遣使往诸畨国神屡着灵应故封之
　　十八年十二月北京山川坛成
　　明年正月命黔国公沐晟诣坛奉安太嵗诸神及山川诸神主位置陈设与南京旧制同惟正殿钟山之右増祭天夀山之神
　　英宗正统三年八月修南岳祠
　　廵按御史陈祚言南岳神庙頽败请撤去殿宇像设依祀山川例为坛以祭礼臣重兴革不允其请仍命大吏督有司修复至景泰六年十月再修
　　孝宗治六年七月兵部尚书马文升请改祀北岳于浑源州不允
　　文升言北岳恒山在今大同府浑源州宋有天下未能混一北为契丹所有故祭北岳于真定府曲阳县迨我太宗迁都北平而真定乃在京都之南当时礼官亦未建明犹祭北岳于曲阳臣考周礼载恒山为并州之镇在正北我朝一统志亦载恒山在浑源州南三十里即北岳以此观之则北岳当在浑源州无疑今本州北岳庙址犹存乞勅礼部详考移文山西守臣于浑源州恒山旧址修建北岳庙以后嵗祭于此行礼下礼臣议以为祀北岳恒山于曲阳厯汉唐宋以至国朝防三千年未之有改其浑源州虽有恒山亦名北岳然祀典不闻碑志无考况今恒山实为畿内钜镇孕美已久一旦废此举彼恐有窒碍如文升所奏浑源州恒山既为一方之望古迹间存其洪武年间重修庙宇年久頽敝请下所司量加修葺春秋致祭用垂悠久从之世宗嘉靖初科臣陈棐复请改祀不允神宗万厯十四年廵抚胡来贡再请礼臣据大明集礼定议仍祀曲阳
　　世宗嘉靖二年三月遣官祭东岳
　　六年诏建河神祠于沛县
　　时漕河复通议者以为神助请复其故宇春秋致祭工部以请从之
　　七年二月遣官祭河神
　　先是六年十二月河南灵寳县黄河清五十里至是遣太常寺官赍祝往祭
　　八年八月始亲祭山川着为令【详星辰门】
　　十年七月改建地祗坛
　　先是分雷雨风云为天神岳镇海渎陵山及京畿天下名山大川为地祗至是合建坛于先农坛南天神在左南向地祗在右北向又加祖陵山曰基运皇陵山曰翊圣孝陵山曰神烈显陵山曰纯徳与岳镇海渎并祀凡五坛从坛二京畿山川西向天下山川东向以丑辰未戍年亲祭余年遣大臣摄祭【互见星辰门】
　　二十六年十月命祀小孤山神
　　先是献皇帝舟次小孤制诗一篇留庙中至是勒诗于石建亭蔵之庙故士民私建为小姑神女像命改用木主题小孤山之神赐额曰小姑山庙令有司春秋致祭又圣母舟过曽遣致茶果留龙盘三彩盘九即用以盛祭品龙盘餈食一麦饼二彩盘果五蔬四牲用少牢帛一爵三着为令
　　穆宗隆庆元年正月罢祀山川坛【详星辰门】
　　六年三月诏祀沿河水神诸庙
　　从工部尚书朱衡请也
　　祭山川仪【详星辰门】
　　【臣】等谨按明初建山川坛岳渎山川与太嵗诸神同祀其后改天神地祗坛或分或合祭仪则同已见星辰门不重载
　　遣官祀岳镇海渎山川城隍仪
　　斋戒降香陈设正祭俱如祭太嵗仪惟迎神瘗毛血改望燎为望瘗
　　钦定续文献通考卷七十四
　　钦定四库全书
　　钦定续文献通考卷七十五
　　郊社考
　　祈禳【祷疾　祓除祷水旱已见雩祭门】
　　宋寜宗嘉定元年六月以蝗祷于天地社稷
　　八年八月蝗祷于霍山九年六月蝗祷羣祀
　　理宗绍定四年九月以太庙火灾告于天地宗庙社稷嘉三年八月以浙江潮患告于天地宗庙社稷景定五年十月帝有疾命官分祷天地宗庙社稷宫观辽太祖神册四年十月次乌尔古部以大风雪兵不能进祷于天俄顷而霁
　　太宗防同五年六月以皇太后不豫祷于太祖庙时驻阳门闗闻皇太后不豫即驰入侍汤药必亲尝仍告太祖庙幸菩萨堂饭僧五万人七月乃愈
　　圣宗统和四年九月皇太后行再生礼十月皇太后复行再生礼为帝祭神祈福
　　【臣】防谨按再生礼每十二年一举无一嵗再行者兹为帝祈福葢创举也故书之余不悉载
　　再生礼仪
　　凡十有二嵗皇帝本命前一年季冬之月择吉日前期禁门北除地置再生室母后室先帝神主舆在再生室东南倒植三岐木其日以童子及产医妪置室中一妇人执酒一叟持矢箙立于室外有司请神主降舆致奠奠讫皇帝出寝殿诣再生室羣臣奉迎再拜皇帝入室释服跣以童子从三过岐木之下毎过产医妪致词拂拭帝躬童子过岐木七皇帝卧木侧叟击箙曰生男矣太巫幪皇帝首兴羣臣称贺再拜产医妪受酒于执酒妇以进太巫奉襁褓防结防物賛祝之预选七叟各立御名系于防皆跪进皇帝选嘉名授之赐物再拜退羣臣皆进襁褓防结防物皇帝拜先帝诸御容遂宴羣臣
　　【臣】防谨按辽俗毎十二年一行始生之礼惟帝与太后太子及额尔竒木得行之名曰再生又名覆诞葢以嵗一周星因天道更新之象而预祓除之亦禬禳颂祷之义也史称始以三过岐木俾念母氏劬劳终拜先帝御容朂以敬承宗庙为苏尔威汗之善于垂训顾名思义或亦有取欤
　　金章宗承安四年八月以皇嗣未立命有司祈于太庙至五年复以继嗣未立祷祀太庙山陵少府监张汝猷言皇嗣未立乞亲行祀事之后遣近臣诣诸岳观庙祈祷诏司空襄徃亳州祷太清宫既遣刑部员外郎完顔匡徃焉泰和元年春襄承命驰祷太清宫及后土方岳
　　宣宗兴定二年京师屡火遣礼部尚书杨云翼禜之三年七月以地震遣叅知政事图克坦思忠祭地祗于上清宫八月遣礼部尚书杨云翼祭社稷翰林侍读学士赵秉文祭后土于河中府
　　元成宗大徳九年十二月帝有疾遣宣政院使实廸防祷于太庙
　　防定帝防定元年十月遣使祀盐官州海神
　　时盐官州海水溢屡壊堤障侵城郭特遣使祀之三年八月大风海溢复壊堤防三十余里再遣使祭不止徙居民千二百五十家致和元年三月遣户部尚书李嘉努徃盐官祀海神仍集议修海岸造浮屠二百六以厌海溢
　　【臣】防谨按盐官海神世宗时尝以海岸崩遣使命天师祈祀潮即退语载河渠志防定元年三年事志皆不载止载四年五月以潮水冲败海岸平章图们岱尔茶议遣直省舍人巴延奉御香令天帅依世祖例祈祀制可是世祖以后防定四年以前中间又似无遣使事或者河渠志误以元年为四年耶志又云文宗天厯元年八月十日至十九日正当大汛潮势不髙风平水穏十四日祈请天妃入庙是盐官海神亦有天妃也
　　二年六月皇子生命巫祓除于宫
　　四年九月以灾变命祀天地享太庙致祭岳渎及名山大川以禳之
　　是嵗四方霖潦旱蝗河决海溢山崩地震日食星变屡告至是以灾变赦天下复祀以禳之
　　文宗天厯二年八月幸世祖所御幄殿祓除
　　十二月又祓祭于太祖幄殿
　　【臣】防谨按元祓祭毎于八月十二日行之谓可以脱旧灾迎新福为国俗之常故史皆不书独文宗纪两载之皆于祖宗幄殿行事葢文宗以簒窃得国隠有不安于心者欲借祖宗以厌之耳
　　祭祀志曰国俗旧礼毎嵗驾幸上都以八月二十四日祭祀谓之洒马妳子用马一羯羊八防段练绢各九疋以白羊毛纒若穂者九貂鼠皮三命防古巫觋及防古汉人秀才达官四员领其事再拜告天又呼太祖青吉斯御名而祝之曰托天皇帝福荫年年祭赛者礼毕掌祭官四员各以祭币表里一与之余币及祭物则凡与祭者共分之每嵗十二月下旬择日于西镇国寺内墙下洒扫平地太府监供防币中尚监供细氊鍼线武备寺供弓箭环刀束秆草为人形一为狗一剪杂色防段为之肠胃选达官世家贵重者交射之非伯苏札拉尔奈曼防古岱拉拜塔坦沙卜珠苏尼特防氏族不得与列射至縻烂以羊酒祭之祭毕帝后及太子嫔妃并射者各觧所服衣俾防古巫觋祝赞之毕遂以与之名曰脱灾国俗谓之射草狗每嵗十二月十六日以后选日用白黒羊毛为线帝后及太子自顶至手足皆用羊毛线纒系之坐于寝殿防古巫觋念呪语奉银槽贮火置米糠于其中沃以酥油以其烟薫帝之身断所系毛线纳诸槽内又以红帛长数寸帝手裂碎之唾之者三并投火中即觧所服衣帽付巫觋谓之脱旧灾迎新福云又曰世祖至元七年以帝师帕克斯巴之言于大明殿御座上置白伞葢一顶用素段泥金书梵字于其上谓镇邪伏魔防安国刹自后每嵗二月十五日于大殿启建白伞葢佛事用诸色仪仗社直迎引伞葢周逰皇城内外云与众生祓除不祥导迎福祉
　　明太祖洪武六年五月定太嵗诸神春祈秋报礼【详星辰门】十七年十二月以大将军徐达疾祷于山川城隍之神是年太阴数犯上将帝忧之诏达还朝十二月有帝祷诸神曰曩者天下有乱朕命将偃兵息民大将军徐达之功为多今疾弗瘳朕特告神愿全生数载固寜万姓朕他日与达同往惟神鉴之明年二月达卒
　　成祖永乐五年五月以征安南遣官遍祀岳镇海渎及安南山川城隍之神
　　以将士冲冒炎暑虑生疾病遣官奉香帛遍祷以祈神佑
　　六年十二月命安逺伯桞升廵捕倭冦仍祭告东海九年七月陜西疫遣官祭告西岳及陜西山川诸神十六年十一月遣官祭东海之神
　　时浙江濒海诸县风潮冲激堤岸垫溺居民修治迄无成功帝乃斋戒遣保定侯孟瑛防以大牢往祭水患息
　　英宗正统六年正月以庄浪地屡震躬祀郊庙遣官祭告西方岳镇
　　四月以南京烈风为灾遣官祭孝陵及钟山大江之神九年闰七月南京大风雨雹壊坛壝陵庙复遣官祭告孝陵及钟山大江之神
　　八年五月以雷震奉天殿鸱吻遣官祭告天地
　　明年闰七月以雷震奉先殿鸱吻亲告太庙复遣官祭告天地
　　十年正月以太仓屡火遣官祭太嵗及火神
　　六月以浙江台州寜波绍兴诸处及陜西西安府疫遣官祭南镇西岳西镇
　　十一年十二月甘州疫复遣官祷西岳西镇及甘肃境内山川之神
