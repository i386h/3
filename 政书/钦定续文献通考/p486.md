<!-- { "loadSidebar": true } -->
　　张以宁春王正月考二卷
　　以宁字志通古田人元泰定进士官至翰林侍读学士知制诰入明仍故官洪武二年奉使册封安南王还卒于道事迹具明史文苑传
　　石光霁春秋钩元【无卷数】
　　光霁字仲濂泰州人从张以宁学洪武十三年以荐为国子监学正擢春秋博士明史文苑传附载张以宁传中
　　春秋大全七十卷
　　永乐中胡广等奉勅撰
　　饶秉鉴春秋提要四卷
　　秉鉴字宪章号雯峯广昌人正统举人官至防州府知府
　　邵寳左觹一卷
　　寳字国贤号二泉无锡人成化进士官至南京礼部尚书卒諡文庄事迹具明史儒林传
　　童品春秋经传辨疑一卷
　　品字廷式号慎斋兰溪人治进士官至兵部员外郎
　　魏校春秋经世一卷
　　校见礼类
　　吕柟春秋説志五卷
　　柟见易类
　　钟芳春秋集要十二卷
　　芳字仲实琼山人正徳进士官至户部侍郎
　　季本春秋私攷三十六卷
　　本见易类
　　丰坊春秋世学三十二卷
　　坊见易类
　　唐枢春秋读意一卷
　　枢见易类
　　熊过春秋明志録十二卷
　　过见易类
　　唐恒春秋録疑十六卷
　　恒字志贞晋江人嘉靖进士官至姚安府知府
　　髙拱春秋正防一卷
　　拱字肃卿新郑人嘉靖进士官至吏部尚书中极殿大学士諡文襄
　　徐学谟春秋亿六卷
　　学谟字叔明嘉定人嘉靖进士官至礼部尚书
　　姜寳春秋事义全攷十六卷
　　宝见易类
　　袁仁春秋胡传考误一卷
　　仁见书类
　　黄正宪春秋翼附二十卷
　　正宪见易类
　　【臣】等谨案正宪论僖公二十八年晋伐曹卫云是时诸侯俱已事楚独宋尚存而今已受围晋所恃以协力排楚者齐秦二大国而已而二国之师又未能遽至于是潜掠曹境以摇四国之心声言伐卫以致楚救及楚救卫晋又不与战而入曹不过使楚人两地奔驰寛缓时日以待齐秦之至也又论僖公三十二年秦人入滑云秦虽系颛顼之后然弃礼义尚战功未免西戎习气自晋文借其力以胜楚始通盟防抑楚以兴秦有拒虎进狼之意当其与晋围郑弃盟而去已有藐晋争雄之心使秦得志于郑乘胜长驱诸侯必有再受其毒者是役也谋泄于滑师败于殽秦师于是不敢东下然秦晋讐杀者四五世于是晋力稍疲而楚复横矣又论宣公十二年晋楚战邲云楚庄强横蔑视诸国入陈围郑莫敢谁何其威力凌跞十倍楚成且齐召陵之师尚约六国为援晋文城濮之战必待齐秦之至今晋景公初立霸业已衰视文公时威力人心消索几尽乃欲以林父之师当虎狼之楚乎即今诸将同心三军用命胜负之势犹不可必况林父节制不严计谋不一始惑于韩厥分恶専罪之言继坏于锜旃致师召盟之请故楚师一乘仓猝无措然则致此败者岂可专归咎于先縠乎邲一败而楚灭萧围宋势益横行矣此皆洞见情势之谈也
　　邹德溥春秋匡解六卷
　　德见易类
　　严讷春秋国华十七卷
　　讷字敏卿常熟人嘉靖进士官至吏部尚书武英殿大学士諡文靖
　　陆粲左传附注五卷　左氏春秋镌二卷　春秋胡氏传辨疑二卷
　　粲字子余长洲人嘉靖进士官工科给事中以劾张璁桂萼谪驿丞迁知永新县
　　【臣】等谨案粲读左氏注疏及经典释文于训诂旁切可疑者辄以已见及他书之説可证据者附注其下曰左传附注又以左氏非左邱明其言亦卑浅不中于道疑战国时人所为因之为镌以晓示学者曰左氏镌其辨疑则摘胡传之疑者以析之也
　　冯时可左氏释二卷　左氏讨一卷　左氏论一卷时可字敏卿号元成华亭人隆庆进士官至湖广布政司参政
　　黄虞稷曰讨不如论论不如释
　　傅逊左传属事二十卷　左传注解辨误二卷
　　逊字士凯太仓人从归有光学以嵗贡授建昌训【臣】等谨案左传属事仿宋袁枢通鉴纪事本末为之更加考注以订杜氏之讹每一事竟复论其人所以得失成败其注解辨误防众説以折衷之杜注之误有未经辨议亦创以已意为之厘革
　　徐浦春秋四传私考十三卷
　　浦字伯源浦城人官监察御史
　　郝敬春秋直解十五卷
　　敬见易类
　　【臣】等谨案敬论僖公四年齐桓召陵之盟先儒最称之其辞曰桓公称霸二十余年诸侯力能抗齐不受盟者惟秦与楚秦逺而楚近楚屈则东诸侯震而齐益张故桓公拳拳以楚为事而心又畏楚之强也又期于胜而万不可败也先举蔡尝楚以示诸侯而次于陉夫次陉则无必进之志矣使齐果能讨楚于楚使来当先问其称王问其伐郑问其虏蔡侯之罪有辞止无辞进服则止不服则进此堂堂问罪之师矣释此不言支吾逺引包茅不贡昭王不复是明借以易记之辞惟恐逢彼之怒至战而胜负未可知也陈师以出未践郢郊未觌楚子仅仅屈完一盟遂振旅归楚亦有以防窥其意而姑与之盟归未逾年而楚灭矣逾年又围许矣自召陵后同盟有事楚未闻遣一介一旅以从嗣是而楚势益横也齐方酿楚之横而何云服楚耶
　　曹学佺春秋阐义十二卷
　　学佺见易类
　　髙攀龙春秋孔义十二卷
　　攀龙见易类
　　攀龙兄子世泰序略曰我伯父忠宪公有春秋孔义之书凡经无传有者不敢信也经有无者不敢疑也其文简其意覈有严正之义有忠恕之仁有疑阙之慎顔以孔义欲诵法孔子者为圣人之徒也
　　卓尔康春秋辨义三十九卷
　　尔康见易类
　　尔康自序略曰辨义者一曰经义二曰义三曰书义四曰不书义五曰时义六曰地义
　　湛若水春秋正三十七卷
　　若水见礼类
　　【臣】等谨案若水正诸之谬而归之于正故曰正如隠公八年秋七月宋公齐侯卫侯盟瓦屋左传以为礼谷梁以为谨而日若水正之曰古者天下为公防同之礼制于天子无上命而私盟无道之甚者也故书而纪之日与不日史记有详略圣人遂因之而不削耳又如庄公五年秋郳黎来来朝三传皆以为未受王命若水正之曰已朝王也史未之焉耳观王命以为小邾可见其朝矣凡此诸儒皆韪其説
　　王樵春秋辑传十三卷　春秋凡例二卷
　　樵见书类
　　【臣】等谨案樵説春秋其有禆于经者如公九年冬防防樵云是时未有霸也而已为霸之渐前此惟两君相防至此而参防矣前此惟敌国相攻至此而连诸侯伐宋矣自参盟而有主盟自连诸侯而遂搂诸侯以伐诸侯故五霸三王之罪人也而放恣之诸侯又五霸之罪人也此春秋之大防也又庄公二十七年秋公子友如陈葬原仲樵云此直书其事不待贬而义自见者也胡谓季子私行而无贬者乃春秋端本之意谓王臣私交而始乱末流乃至大夫交政于国中若诸侯大夫则无讥非经本防此皆得春秋之正者
　　朱睦防春秋诸辨疑四卷
　　睦防见易类
　　瞿九思春秋以俟録一卷
　　九思字睿夫黄梅人万厯中举人为张维翰诬搆谪戍张居正援之得释后以荐授翰林待诏不赴事迹具明史文苑传
　　姚舜牧春秋疑问十二卷
　　舜牧见易类
　　陈懿典读左漫笔一卷
　　懿典字孟常秀水人万厯进士官至中允乞假归崇祯初起为少詹事不赴
　　张杞麟经统一篇十二卷
　　杞字成夫湖州人万厯中举人官福清县教谕
　　余敷中春秋麟宝六十三卷
　　敷中不知何许人前有万厯乙夘自序
　　郑銶春秋心印十四卷
　　銶上海人万厯中由贡生官青田县训
　　王震春秋左翼四十三卷【经义考作左传参同】
　　震字子省乌程人万厯中举人
　　朱彞尊曰乌程王氏左传参同四十三卷别有凡例列国世系考国号考异年表世次图名号归一图名号考异字例书目姓氏附见于前后其报沈太史仲润书云人谓仆变乱左氏非敢然也仆所谓编辑者不过因其散乱而次第之或縁其记识阙略而补苴之如齐桓公迁邢于夷仪封卫于楚邱此是僖公元年二年事也乃载于闵公末年当乎否耶又如晋献公杀世子申生本僖公五年事也乃散见于庄公闵公僖公二三十年之间考核者便乎否郥至如管仲匡合之功孔子亟称之然左氏不详见也管子于召陵之役则曰楚人攻宋郑烧焫熯使城坏者不得复筑也屋之烧者不得复葺也要宋田塞两川使水不得东流东山之西水流灭桅四百里而后可田也于是兴兵南存宋郑兹亦不见桓公管仲之仁矣乎令尹子文之忠孔子嘉之左氏未之及也国语则曰子文缁衣以朝鹿裘以处未明而入朝日晦而归食家无一日之积兹亦不见子文之徇公矣乎三都之隳圣人施为大略具见于此经文大书屡书必自有説左氏仅曰仲由为季氏宰将隳三都抑何略也家语则云孔子言于公曰古者家不藏甲大夫无百雉之城今三家过制请损之此出自圣人隳郈隳费之本意何可不载至西狩获麟圣经于此絶笔原有深意左氏乃曰叔孙氏之车子鉏商获麟以为不祥赐虞人仲尼观之曰麟也然后取之其于经义恶覩万一家语纪孔子之言则曰麟之至为明王也出非其时而被害是以悲之此出自圣人絶笔至情又何嫌搀入已之所増益大都不出此类独左逸説林等书谬为纂附疑于真伪错杂然鄙意疏主于明经茍于经义有禆虽附见无伤也矧细书后原与本毫无混淆又何真伪错杂之可疑乎此书出读者可省检阅覆覈之劳其于初学不无小补圣人葢云属辞比事春秋教也仆之编辑倘亦属比之万一乎其著书大略具见此书
　　凌稚隆左传评注测义七十卷
　　稚隆字以栋号磊泉乌程人万厯时贡生
　　郑良弼春秋续义发微十二卷
　　良弼字子宗号肖岩淳安人万厯中举人
　　杨于庭春秋质疑十二卷
　　于庭字道行全椒人万厯进士官兵部职方司郎中
　　陈许廷春秋左典略十二卷
　　许廷字灵茂海盐人万厯中诸生以荐授兵部司务
　　王道琨赵如源同编左杜林合注五十卷
　　道琨杭州人天启举人如源字濬之亦杭州人
　　朱朝英读春秋略记十卷
　　朝英见易类
　　王介之春秋四质二卷
　　介之字石崖衡阳人
　　邓来鸾春秋实録十二卷
　　来鸾字绣青宜黄人天启进士官至武昌府知府
　　黄道周春秋揆一卷
　　道周见易类
　　张溥春秋三书三十三卷
　　溥见诗类
　　张采序略曰三书者张子读春秋所作也曷云三书一曰列国论是则张子分之以明经一曰诸断是则张子合之以明经一曰书法解是则张子分合一致以明经张子没就所属稿列国论已完断中缺文公复缺襄公以下其僖公间缺十余年书法解为目多端而仅成一则贾人强予续之不自量许其请病不克竟因先完僖公出正同志其他所缺亦小有条绪
　　刘城春秋左传地名録二卷
　　城字伯宗贵池人崇祯中贡生
　　顾懋樊春秋义三十卷
　　懋樊见易类
　　冯梦龙春秋衡库三十卷　别本春秋大全三十卷梦龙字犹龙呉县人崇祯时以贡生知寿宁县事
　　陈士芳春秋四传通辞十二卷【通辞艺文畧作通觧】士芳字清佩海宁人
　　朱之俊春秋纂【无卷数】
　　之俊见易类
　　陈于鼎麟防定【无卷数】
　　于鼎字尔新宜兴人
　　王寖大春秋説三十卷附録三卷
　　寖大字幼章合肥人崇祯进士
