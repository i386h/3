<!-- { "loadSidebar": true } -->
　　黻字声伯号质翁乐清人淳祐中由学官擢御史累官吏部尚书国亡从二王入广卒諡忠肃
　　【臣】等谨案黻所着有谏坡奏牍薇垣制稿经帷纳献诸书航海时挟以自随遂散落不存此为其弟应奎裒集诗文残稿
　　方逢辰蛟峯文集八卷外集四卷
　　逢辰字君锡淳安人淳祐十年进士第一官至吏部侍郎德祐初征为礼部尚书未赴宋亡终于家【臣】等谨案逢辰宋史无传惟元黄溍集中有所作逢辰墓表畧见其始末是集乃其五世从孙渊所辑正集八卷前七卷逢辰诗文末一卷附其弟逢振作逢振字君玉景定进士官太府寺簿宋亡不仕外集四卷其七世孙中续辑凡逢辰歴官诰勅及酬赠诗文皆在焉
　　李曾伯可斋杂稿三十四卷续稿八卷续后稿十二卷曾伯字长儒覃怀人丞相邦彦之孙南渡后流寓嘉兴由著作郎累官观文殿学士
　　【臣】等谨案曾伯杂稿编于淳祐壬子续稿编于寳祐甲寅续后稿不着年月皆有曾伯自序其子杓尝彚三稿刻之荆州咸淳间书肆又有小板刋行其序即杓所作至元嘉禾志称为可斋类稿殊非宋刻之旧
　　马廷鸾碧梧玩芳集二十四卷
　　廷鸾字翔仲乐平人淳祐进士官右丞相兼枢宻使【臣】等谨案廷鸾集为其子端临所编宋史不载卷数已不可考今据四库全书著录凡二十三卷又廷鸾尝彷大事记作读史旬编以十年为一旬起帝尧元载甲辰迄周显德七年庚申为三十八帙今全书虽佚而绪论尚散见于永乐大典中并裒为一卷附后
　　卫宗武秋声集六卷
　　宗武字淇父华亭人淳祐间歴官尚书郎出知常州入元不仕
　　姚勉雪坡文集五十卷
　　勉字述之高安人寳祐元年廷试第一除校书郎兼太子舍人
　　【臣】等谨案勉宋史无传其集艺文志不载是本为其从子龙起所编讹缺特甚今以永乐大典所载各为校补其不载者则仍其旧云
　　文天祥文山集二十一卷
　　天祥字履善又字宋瑞庐陵人寳祐进士第一官至少保右丞相兼枢宻使封信国公督兵潮州被执死柴市
　　【臣】等谨案天祥生平有文山随笔数十大册常以自随遭难后尽失之元元贞大德间其乡人搜访遗集编为前集三十二卷后集七卷刋之世称道体堂刻本明初其本散佚尹鳯岐重加编次为诗文十七卷江西副使陈价庐陵处士张祥先后为之刋行附指南录一卷后录二卷则天祥于德祐丙子奉使入元营间道浮海誓师闽粤羁留燕邸患难中手自编定者又纪年录一卷亦天祥在狱时所述后人复集众説以益之
　　王柏鲁斋集二十卷
　　柏见经类
　　谢枋得叠山集五卷
　　枋得见经类
　　【臣】等谨案枋得所着诗文原本六十四卷岁久散佚明嘉靖中林光祖以黄溥所辑叠山集刋行仅分上下二卷今本为谭瑄重订厘为五卷
　　陈着本堂集九十四卷
　　着字子微号本堂鄞县人寳祐进士官临安通判
　　舒岳祥阆风集十二卷
　　岳祥字舜侯宁海人寳祐进士官奉化尉终承直郎
　　刘辰翁须溪集十卷　须溪记钞八卷
　　辰翁见史类
　　危昭德巽斋四六一卷
　　昭德字子恭寳祐进士官至权工部侍郎
　　何梦桂潜斋文集十一卷附铁牛翁遗稿一卷
　　梦桂字岩叟号潜斋淳安人咸淳进士累官大理寺卿
　　【臣】等谨案是集明成化中梦桂八世孙淳访旧本刋行后其逺孙之论等又重刻之末附铁牛翁稿铁牛翁名景福字介之梦桂族孙
　　何希之鸡肋集一卷
　　希之乐安人咸淳进士官零陵教授宋亡遁迹以终
　　胡次焱梅岩文集十卷
　　次焱字济鼎号梅岩源人咸淳进士官贵池尉宋亡教授乡里以终
　　黄仲元四如集五卷
　　仲元见经类
　　【臣】等谨案宋濂有仲元集序称其门人詹清子类次六经四书讲义为六卷其子梓又分记序墓铭字训为五卷其曾孙至又裒其遗文为十卷请濂序之是仲元原集实合讲义襍文共二十一卷今讲义单行而诗文卷数不合盖散佚之余重为掇辑者也
　　林景熙霁山集五卷
　　景熙一作景曦字德阳平阳人咸淳中官礼部架阁宋亡不仕
　　熊禾勿轩集八卷
　　禾初名鉌字去非号勿轩建阳人咸淳进士授宁武州司户防军宋亡不仕
　　陈仁子牧莱脞语十二卷二稿八卷
　　仁子字同甫号古迂茶陵人咸淳中漕试第一宋亡不仕
　　谢翺晞髪集十卷晞髪遗集二卷遗集补一卷　天地间集一卷　西台恸哭记注一卷　冬青引注一卷翺字臯羽一字臯父长溪人试进士不第文天祥署为咨议防军天祥兵败避地浙东终老于杭
　　【臣】等谨案方鳯作翺行状称翺遗稿凡诗六卷襍文五卷唐补传一卷南史赞一卷楚词芳草图谱一卷宋铙歌鼓吹曲骑吹曲各一卷睦州山水人物古迹记一卷浦阳先民传一卷东坡夜雨句图一卷世逺久佚今本为平湖陆大业所刻云从旧刻录出末附天地间集一卷皆翺所录故臣遗老之诗考宋濂作翺传称天地间集五卷此非完帙
　　郑震菊山清隽集一卷附郑思肖题画诗一卷锦钱集一卷襍文一卷
　　震字叔起连江人淳祐间为和靖书院山长思肖震子字所南以太学生应博学宏词科宋亡隠居以终
　　心史七卷
　　旧本题郑思肖撰
　　【臣】等谨案此书明季始出凡咸淳集一卷大义集一卷中兴集二卷皆各体诗久久书一卷襍文一卷畧叙一卷皆记宋亡时杂事后附自序自防世称其书出自井中乃明末好异之徒伪作以欺世者
　　家铉翁则堂集六卷
　　翁见经类
　　赵必覆瓿集六卷
　　必字玉渊号秋晓太宗十世孙居东莞咸淳进士任南康丞文天祥辟摄惠州军事判官入元不仕
　　牟巘牟氏陵阳集二十四卷
　　巘字献之湖州人子才子举进士官至大理寺少卿入元不仕
　　【臣】等谨案是集凡诗六卷襍文十八卷前有至顺二年程端学序牟氏本蜀井研人世居陵山之阳故以陵阳名而冠以牟氏别于韩驹诗名耳
　　俞德邻佩韦斋文集十六卷
　　德邻见子类
　　邓牧伯牙琴一卷
　　牧见史类
　　【臣】等谨案是集为牧自编前后皆自作序防谓知音难遇故以伯牙琴为名又牧所着洞霄图志大涤洞天记皆作于元成宗大德间故史类著录列于元人之内谨识于此
　　赵偕寳峰集二卷
　　偕字子永慈谿人自以宗宗室入元不仕隠居大寳山东麓
　　方鳯存雅堂遗稿五卷
　　鳯见子类
　　王炎午吾汶稿十卷
　　炎午初名应梅字鼎翁安成人宋太学生文天祥辟置幕府
　　金履祥仁山集四卷
　　履祥见经类
　　黄公绍在轩集一卷
　　公绍字直翁昭武人咸淳进士入元不仕
　　葛长庚琼琯集十二卷
　　长庚见子类
　　杨至质勿斋集二卷
　　至质字休文号勿斋閤皁山道士
　　释契嵩镡津集二十二卷
　　契嵩姓李氏字仲灵镡津人居杭州灵隠寺皇祐间入京师两作万言书上之赐号明教大师寻还山而卒
　　【臣】等谨案是编为明治间嘉兴僧如巹刋凡文十九卷诗二卷附他人所作序赞诗题疏一卷首有陈舜俞所撰行业记称契嵩所着凡百余卷盖兼语录言之而诗文止此数也
　　释居简北磵集十卷
　　居简字敬叟潼川王氏子嘉熙中勅住净慈光孝寺
　　释道璨栁塘外集四卷
　　道璨字无文姓陶氏南昌人咸淳间尝主饶州荐福寺
　　【臣】等谨案是集宋以来书目皆不著录今本乃释大雷访得旧本释元宏为之校正刋行
　　金
　　王寂拙轩集六卷
　　寂字元老玉田人天德进士歴官中都路转运使諡文肃
　　赵秉文滏水集二十卷
　　秉文字周臣自号闲闲道人滏阳人大定进士歴官礼部尚书
　　【臣】等谨案元好问中州集称秉文着易丛説十卷中庸説一卷扬子发微一卷太赞六卷文中子类説一卷南华畧释一卷列子补注一卷删集论语孟子説各十卷资暇录十五卷今皆未见史称所着诗文三十卷此本乃二十卷与史异然刘祁归潜志云秉文为佛老二家所作另为一编号闲闲外集凡十卷则史传合而计之故云三十卷也
　　王若虚滹南遗老集四十五卷
　　若虚字从之号慵夫藁城人承安经义进士累官至翰林直学士金亡不仕事迹具金史文艺传
　　【臣】等谨案史称若虚有慵夫集滹南遗老集今慵夫集已佚惟此集尚存
　　李俊民庄靖集十卷
　　俊民字用章泽州人承安经义进士第一应奉翰林文字后隠于嵩山自称鹤鸣道人元世祖召见乞还山卒赐諡庄靖先生
　　元好问遗山集四十卷附录一卷
　　好问见子类
　　元
　　耶律楚材湛然居士集十四卷
　　楚材字晋卿辽东丹王八世孙从太祖平定四方太宗时官至中书令追封广宁王諡文正
　　郝经陵川集三十九卷附录一卷
　　经见史类
　　张养浩归田类稿二十四卷
　　养浩见史类
　　【臣】等谨案养浩尝自序其集为四十卷名曰归田类稿焦竑经籍志作文忠集十八卷吴师道序称云庄集四十卷皆已佚散今本乃掇拾而成者
　　王义山稼村类稿三十卷
　　义山字元高丰城人宋景定进士知新喻县歴永州户曹入元官提举江西学事
　　方回桐江续集三十七卷
　　回见子类
　　【臣】等谨案回所着有虚谷集今未见是编皆元时罢官后作黄虞稷千顷堂书目作五十卷今本仅存十之七矣
　　戴表元剡源集三十卷
　　表元字帅初一字曾伯奉化人宋咸淳进士乙科入元以荐除信州教授事迹具元史儒学传
　　张伯淳养防集十卷
　　伯淳字师道崇德人宋末举童子科元至元间以荐除杭州路教授累官翰林侍讲学士
　　陆文圭墙东类稿二十卷
　　文圭字子方江阴人宋咸淳初中乡选入元再中乡举以老疾终于家事迹具元史儒学传
　　赵文青山集八卷
　　文字仪可一字惟恭号青山庐陵人宋咸淳乡贡入元为东湖书院山长选授南雄儒学
　　刘诜桂隠文集四卷诗集四卷
　　诜字桂翁庐陵人延祐复科举后十年不第江南行御史台屡以教官馆职遗佚荐皆不报年八十三卒王荣禄为之请于朝諡曰文敏事迹具元史儒学传
　　刘壎水云村稿十五卷
　　壎见子类
　　【臣】等谨案壎文集有二本一曰水云村氓稿乃洪武间其孙瑛手编一即此本乃其裔孙凝收拾遗佚较为赅备惟原目二十卷今本所存止十五卷自十六卷以下有目无书
　　邓文原巴西文集一卷
　　文原字善之一字匪石绵州人宋末应试中魁选入元为杭州路儒学正官至集贤直学士兼国子监祭酒致仕諡文肃
　　【臣】等谨案文原所着有内制集素履斋稿皆未见今本仅录其襍文七十余首盖出于后人摘选者
　　王奕玉斗山人集三卷
　　奕字敬伯玉山人宋儒生入元补玉山教谕
　　胡祗遹紫山大全集二十六卷
　　祗遹字绍闻磁州人中统初以荐授员外郎累官浙西道提刑按察使追赠礼部尚书諡文靖
　　任士林松乡文集十卷
　　士林字叔实号松乡奉化人以荐授安定书院山长
　　赵孟頫松雪斋集十卷外集一卷
　　孟頫字子昻宋宗室居湖州宋亡以荐授兵部郎中累官翰林学士承防追封魏国公諡文敏
　　吴澄文正集一百卷
　　澄见经类
　　白珽湛渊集一卷
　　珽见子类
　　杨宏道小亨集六卷
