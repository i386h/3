<!-- { "loadSidebar": true } -->
　　泰定帝泰定元年五月漷州固安州水陇西县大雨水漂死者五百余家龙庆路雨水伤稼六月益都济南般阳东昌东平济宁等郡三十有二县曹濮髙唐徳州等处十县淫雨水深丈余漂没田庐大同浑源河溢陈汾顺晋恩深六州雨水害稼真定滹沱河溢漂民庐舍陜西大雨渭水及黒水河溢损民庐舍渠州江水溢七月真定河间保定广平等郡二十有七县大雨水五十余日害稼大都路固安州清河溢顺徳路任县沙沣洺水溢奉元朝邑县曹州楚邱县开州濮阳县河溢九月延安路洛水溢奉天长安县大雨沣水溢濮州馆陶县水十二月杭州盐官州海水大溢坏堤堑侵城郭有司以石囤木柜捍之不止
　　帝以海水屡壊隄障侵城郭遣使祀海神仍令有司视形势所便还请垒石为塘诏曰筑塘是重劳吾民也其増石囤捍御庶天其相之
　　二年正月大都寳坻县肇庆髙要县雨水巩昌路水闰正月雄州归信县大水二月甘州路大雨水漂没行帐孶畜三月咸平府清滱二河合流失故道隳隄堰四月涿州房山范阳二县水岷洮文阶四州雨水五月檀州大水平地深丈有五尺髙邮兴化江陵公安二县水河溢汴梁被灾者十有五县六月冀宁路汾河溢潼江府绵江中江水溢入城深丈余卫辉汲县归徳宿州雨水济宁路虞城砀山单父丰沛五县水七月睢州河决八月霸州涿州永清香河二县大水伤稼九千五十余顷九月开元路三河溢没民田坏庐舍十月宁夏鸣沙州大雨水　三年正月恩州水二月归徳府河决六月大同县大水汝宁光州水七月河决郑州漂没阳武等县民一万六千五百余家东安檀顺漷四州雨浑河决温榆水溢伤稼延安路肤施县水漂民居九十余户八月盐官州大风海溢捍海隄崩广三十余里袤二十里徙民居千二百五十家以避之真定蠡州奉先蒲城县无为州歴阳含山等县水九月平遥县汾水溢十一月崇明州三沙镇海溢漂民居五百家十二月辽阳大水大宁路瑞州大水坏民田五千五百顷庐舍八百九十所溺死者百五十人　四年正月盐官潮水大溢捍海隄崩二十余步四月复崩十九里发丁夫二万余人以木栅竹落砖石塞之不止六月大都东安固安通顺蓟檀漷七州永清良乡等县雨水七月上都云州大雨北山黒水河溢云安县水八月汴梁扶沟兰阳二县河溢漂民居一千九百余家济宁虞城县河溢伤稼十二月夏邑县河溢汴梁中牟开封陈留三县归徳邳宿二州雨水
　　【臣】等谨按泰定帝纪泰定三年是嵗亳州河溢漂民舍八百余家坏田二千三百顷当与志河决归徳郑州是一时事余如二年五月浙西诸郡霖雨江湖水溢六月通州三河县大雨水丈余八月卫辉路汲县河溢十月曹州属县水十一月常徳路水是嵗陜西御河水溢三年六月大昌屯河决七月永平大都诸属县水八月扬州崇明州海溢九月扬州宁国建徳诸属县水四年三月浑河决五月睢州河溢六月汴梁路河决七月衢州大雨水八月滹沱水溢扬州路崇明州海门县海溢志皆不载惟三年崇明海溢四年汴梁河决合而所纪月又不同存以备考
　　致和元年三月盐官州海堤崩遣使祷祀造浮图二百十六用西僧法厌之河决砀山虞城二县四月盐官州海溢益发军民塞之置石囤二十九里六月南宁开元永平等路水河间林邑县雨水益都济南般阳济宁东平等郡三十县濮徳泰安等州九县雨水害稼七月广西两江诸州水
　　【臣】等谨按泰定帝纪是年四月广宁路大水崇明州大风海溢志不载
　　文宗天厯元年八月杭州嘉兴平江湖州建徳镇江池州太平广徳九郡水没民田万四千余顷　二年六月大都东安通蓟霸四州河间靖海县雨水害稼
　　【臣】等谨按文宗纪二年五月水达勒达路乌苏果勒千户所大水志不载今考本纪至顺元年九月辽阳行省水达勒达路自去夏霖雨黒龙松阿哩二江水溢民无鱼为食至是迈拉逊一十五狗驿狗多饿死赈粮两月狗死者给钞补市之是赈给在后被灾在前即是年五月事也
　　至顺元年五月右卫左右手屯田大水害禾稼八百余顷六月河决大名路长垣东明二县没民田五百八十余顷曹州髙唐州水七月海潮溢漂没河间运司盐二万六千七百引闰七月平江嘉兴湖州松江三路一州大水坏田三万六千六百余顷被灾者四十万五千五百余户杭州常州庆元绍兴镇江宁国等路望江铜陵长林寳应兴化等县水没民田一万三千五百余顷大都保定大宁益都属州县水　二年四月潞州潞城县大雨水五月河间莫亭县宁夏河渠县绍庆彭水县及徳安屯田水六月彰徳属县漳水决十月吴江大风太湖水溢漂民居一千九百七十余家十二月深州晋州水　三年三月奉天朝邑县洛水溢五月汴梁河水溢江都泰兴云梦应城等县水六月汾州大水
　　【臣】等谨按文宗纪至顺二年七月湖州安吉县大水暴涨漂死百九十人或即志十月吴江大风水溢事大都河间汉阳属县水或即志深州晋州事而无汉阳八月江浙诸路水潦害稼计田十八万八千七百三十八顷则仍是大风江溢一事无疑葢太湖界连江浙溢则均分其害也九月湖州安吉县久雨太湖溢此疑于一事重出余如元年六月前后武卫屯田水灾二年六月大都保定真定河间东昌诸路属州县及诸屯水三年五月滹沱河决没河间清州等处屯田四十三顷六月无为州和州水九月益都路之莒沂二州泰安州之奉符县济宁路之鱼台丰县曹州之楚邱县平江常州镇江三路松江府江隂州中兴路之江陵县皆大水志俱不载
　　四年五月汴梁阳武县河溢害稼六月京畿大霖雨水平地丈余泾河溢闗中水灾黄河大溢河南水泉州霖雨溪水暴涨漂民居数百家七月潮州大水
　　【臣】等谨按至顺四年即元统元年顺帝于六月初八日即位十月改元是十月以前犹遵用文宗年号志称元统非也
　　顺帝元统二年正月东平须城县济宁济州曹州济隂县水二月滦河溢永平路属县皆水瑞州路水三月山东霖雨水涌四月东平益都水五月镇江路水宣徳府大水六月淮河涨漂山阳县境内民畜房舍九月吉安路水
　　【臣】等谨按顺帝纪载是年三月有赈济杭州镇江嘉兴常州松江江隂水旱疾疫事其何地被水未详
　　至元元年河决大梁封邱县　二年五月南阳邓州大水六月泾水溢八月大都至通州霖雨大水　三年二月绍兴大水五月广西贺州大水害稼六月卫辉淫雨至七月丹沁二河泛涨与城西御河通流平地深二丈余漂没人民房舍田禾甚众民皆栖于树木郡守僧家奴以舟载饭食之移老弱居城头日给粮饷月余水方退汴梁兰阳尉氏二县归徳府皆河水泛溢黄州及衢州常山县皆大水
　　【臣】等谨按顺帝纪三年六月辛巳大霖雨自是日至癸巳不止京师河南北水溢御河黄河沁河浑河水溢没人畜庐舍甚众壬辰彰徳大水深一丈七月己亥漳河泛溢至广平城下与志小异
　　四年五月吉安永丰县大水六月邵武大水城市皆洪流漂沿溪民居殆尽　五年五月汀州路长汀县大水平地深三丈许损民居八百家坏民田二百顷溺死者八千余人七月沂州沂沭二河暴涨决隄防害田稼邵武光泽县大水常州宜兴县山水出势髙一丈坏民居六年二月京畿五州十一县及福州路福宁州大水
　　六月衢州西安龙游二县大水处州松阳龙泉二县积雨水涨入城中深丈余溺死五百余人遂昌县尤甚平地三丈余七月延平南平县淫雨水泛涨溺死百余人损民居三百余家坏民田二顷七十余亩奉元路厔县河水溢漂溺居民八月卫辉大水漂民居一千余家十月河南府宜阳县大水漂民居溺死者众　至正元年汴梁钧州大水扬州路崇明通泰等州海潮涌溢溺死一千六百余人　二年四月睢州仪封县大水害稼六月济南山水暴涨冲东西二闗流入小清河黒山天麻石固等寨及卧龙山水通流入大清河漂没上下民居千余家溺死者无算　三年二月巩昌宁逺伏羌成纪三县山水涌溺死者无算五月黄河决白茅口七月汴梁中牟扶沟尉氏洧川四县郑州荥阳汜水河隂三县大水　四年五月霸州大水六月河南巩县大雨伊洛水溢漂民居数百家济宁路兖州汴梁鄢陵通许陈留临颍等县大水害稼人相食七月滦河水溢出平地丈余永平路禾稼庐舍漂没甚众东平路东阿阳谷汶上平隂四县衢州西安县大水温州风大作海水溢漂民居溺死者众
　　【臣】等谨按顺帝纪四年正月河决曹州雇夫万五千八百修筑之是月河又决汴梁五月大霖雨黄河溢平地水二丈决白茅堤金堤曹濮济兖皆被灾与志防差不符如此
　　五年七月河决济隂漂官民亭舍殆尽十月黄河泛溢七年五月黄州大水　八年正月河决陷济宁路四
　　月平江松江大水五月广西山水涌漓江溢平地水深二丈余屋宇人畜漂没寳庆大水六月中兴路松滋县骤雨水暴涨平地深丈有五尺余漂没六十余里死者一千五百人是月胶州大水七月髙宻县大水　九年七月中兴路公安石首潜江监利等县大水夏秋蕲州大水伤稼
　　【臣】等谨按顺帝纪九年五月白茅河东注沛县遂成巨浸或即去年五月河溢决白茅堤未塞故成巨浸又江溢浸汉江城则与志所载中兴路自一事也
　　十年五月龙兴瑞州大水六月霍州灵石县雨水暴涨决隄堰漂民居甚众七月汾州平遥汾水溢静江荔蒲县大水害稼　十一年夏龙兴南昌新建二县大水安庆桐城县雨水泛涨冲决县东大河漂民居四百余家七月冀宁路平晋文水二县大水汾河泛溢东西两岸漂没田禾数百顷河决归徳府永城县坏黄陵冈岸静江路大水决南北河二陟渠　十二年六月中兴路松滋县骤雨水暴涨漂民居千余家溺死者七百人七月衢州西安县大水　十三年夏蓟州丰润玉田遵化平谷四县大水　十四年六月河南府巩县大雨伊洛水溢漂没民居溺死三百余人秋蓟州大水　十五年六月荆州大水　十六年八月河决郑州河隂县官署民居尽废遂成中流山东大水　十七年六月暑雨漳河溢广平郡邑皆水秋蓟州四县皆大水　十八年秋京师及蓟州广东惠州广西四县贺州皆大水　十九年九月济州任城县河决　二十年七月通州大水　二十二年三月邵武光泽县大水　二十三年孟州济源温县水七月河决东平夀张县圯城墙漂屋庐人溺死甚众　二十四年三月怀庆路孟州河内武陟县水七月益都路夀光县胶州髙宻县水　二十五年秋蓟州大水东平须城东阿平隂三县河决小流口达于清河壊民居伤禾稼　二十六年二月河北徙上自东明曹濮下及济宁皆被其害六月河南府大霖雨瀍水溢深四丈许漂东闗居民数百家七月汾州介休县汾水溢蓟州四县卫辉汴梁钧州大水害稼八月棣州大清河决濵棣二州之界居民漂流无遗济宁路肥水县西黄水泛溢漂没田禾民居百有余里徳州齐河县境七十余里亦如之
　　【臣】等谨按元史所载水灾纪略而志详故今从志若王圻续通考更有纪志所不载者恐不足凭概置之
