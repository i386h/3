<!-- { "loadSidebar": true } -->
　　湖广行中书省路十七府二州四安抚司十一属州十二县六十四
　　江南湖北道肃政亷访司
　　武昌路【宋鄂州大徳五年更名升路】领县七　江夏　咸宁　嘉鱼　蒲圻　崇阳　通城【皆仍宋旧】武昌【宋升寿昌军至元十四年升防府治本县后废府以县来属】
　　岳州路【宋岳州至元十二年升为路】领县三州一　巴陵　临湘
　　华容【皆仍宋旧】
　　平江州【宋平江县元贞元年升为州】
　　常德路【宋鼎州后升常徳府至元十四年改为路】领县一州二州领一县
　　武陵【仍宋旧】
　　桃源州【宋桃源县元贞初升为州】
　　龙阳州【宋龙阳县元贞初升为州】领县一　沅江【宋鼎州元贞中来属】
　　澧州路【宋澧州至元十四年升为路】领县三州二　澧阳　石门
　　安乡【皆仍宋旧】
　　慈利州【宋慈利县元贞初升为州】
　　柿溪州【沿革未详】
　　辰州路【宋辰州至元中升为路】领县四　沅陵　辰溪　卢溪
　　溆浦【皆仍宋旧】
　　沅州路【宋沅州至元十四年升为路】领县三　卢阳　黔阳　麻阳【皆仍宋旧】
　　兴国路【宋兴国军至元十四年升为路】领县三　永兴　大冶　通山【皆仍宋旧】
　　汉阳府【宋汉阳军至元十四年升为府】领县二　汉阳　汉川【皆仍宋旧】归州【初升为路后仍宋旧】领县三　秭归　巴东　兴山【皆仍宋旧】靖州路【宋靖州至元十三年升为路】领县三　永平　防同　通道【皆仍宋旧】
　　湖南道宣慰司
　　岭北湖南道肃政亷访司
　　天临路【宋潭州至元十四年升为路天厯二年更名】领县五州七　长沙
　　善化　衡山　宁乡　安化【皆仍宋旧】
　　醴陵州【宋醴陵县】
　　浏阳州【宋□阳县】
　　攸　州【宋攸县】
　　湘乡州【宋湘乡县】
　　湘潭州【宋湘潭县】
　　益阳州【宋益阳县】
　　湘隂州【宋湘隂县　以上皆元贞元年升为州】
　　衡州路【宋衡州至元十四年升为路】领县三　衡阳　安仁　酃【皆仍宋旧　宋旧有耒阳常宁二县并升为州直行省】
　　道州路【宋道州至元十四年升为路】领县四　营道　宁逺　江华　永明【皆仍宋旧】
　　永州路【宋永州至元十四年升为路】领县三　零陵　东安　祁阳【皆仍宋旧】
　　郴州路【宋郴州至元十四年升为路】领县六　郴阳【宋郴县至元十三年改】宜章　永兴　兴宁　桂阳　桂东【皆仍宋旧】
　　全州路【宋全州至元十四年升为路】领县二　清湘　灌阳【皆仍宋旧】寳庆路【宋邵州后升宝庆府至元十四年改为路】领县二　邵阳　新化【皆仍宋旧】
　　武冈路【宋武冈军至元十四年升为路】领县三　武冈　新宁　绥宁【皆仍宋旧】
　　桂阳路【宋桂阳军至元十四年升为路】领县三　平阳　临武　蓝山【皆仍宋旧】
　　茶陵州【宋茶陵军】
　　耒阳州【宋耒阳县衡州】
　　常宁州【宋常宁县衡州以上皆至元十九年升为州】
　　八番顺元蛮夷官
　　【臣】等谨按王圻续考有八番顺元等处宣慰司节制诸安抚官而元志无之考元志至元二十八年播州酋长杨汉英请直行省遂以汉英为绍庆珍州南平等处沿边宣慰使则是二十八年以后诸安抚大抵皆直行省或即以其官为宣慰而不别设节制之官故志中纲目皆不列王圻本盖犹是据顺元安抚条下史注至元二十年之文信如所书诸安抚皆其所属不应平列矣今从元志祗以蛮夷官提纲
　　罗番遏蛮军安抚司
　　程番武胜军安抚司
　　石番太平军安抚司【亦作金石畨】
　　卧龙番南宁州安抚司
　　小龙番静蛮军安抚司
　　大龙番应天府安抚司
　　洪番永盛军安抚司
　　方番河中府安抚司
　　卢番静海军安抚司
　　韦番蛮夷长官
　　卢番蛮夷长官
　　木犵狫蛮夷军民长官
　　【臣】等谨按此所谓八番蛮夷官也据元志云至元十六年潭州行省招降西南诸番以龙氏程氏洪氏韦氏石氏卢氏罗氏为安抚官并给怀逺大将军虎符盖龙氏有三合计诸番其数九岂以大小龙番合为一耶方番之长曰韦昌盛是韦番即方番既立安抚又析其族分设长官与罗番例同惟木犵狫长官史连书于龙番之后其即为龙番之族或别自一种史皆不详今姑阙之至其地在潭州西南为荆梁二州之域今以招降由潭州行省故列入荆州不更分析入梁亦以溪洞丛杂散落不可确指为某处从其所可也
　　定逺府
　　【臣】等谨按定逺府下有州五县十有一元志不云府领而书法用属州县例盖官失其版史氏特以意拟又阙其疑而不书领也州曰桑州章龙州必化州小罗州下思同州县曰朝宗上桥新安麻峡瓮蓬小罗章龙乌山华山都云罗博
　　又按元史至元十六年潭州宣慰使塔海以西南归附各番洞寨户口之数来上内有八番五番或直云西南番之不同洞寨至数千户至十万以上是其类甚多正不止有八故八番既设安抚而又别立定逺府及管番民总管以统其余八番最大因以八番为名耳桑州以下大抵皆蛮夷官与下小程番等同而元志但于小程番注云以下各设蛮夷军民长官盖举其一而余可类推也
　　管番民总管
　　【臣】等谨按总管所领溪洞皆各设蛮夷军民长官曰小程番曰中嶆百纳曰底窝紫江曰瓮眼纳八曰独塔曰客当刻地曰天台曰梯下曰党兀曰勇都朱砂古曰大小化曰洛甲洛屯曰低当低界曰独石曰百眼佐曰罗耒州曰那厯州曰重州曰阿孟州曰上龙州曰峡江州曰罗頼州曰桑州曰白州曰北岛州曰罗那州曰龙里寨曰六寨曰帖犵狫曰木当三寨曰山斋曰羡塘带夹曰都云桑林独立曰六洞柔逺曰竹古弄曰中都云官水曰金竹府【古县】曰都云民军府曰万平曰南宁曰丹竹曰陈曰李稍李殿曰阳安曰八千蛮曰恭焦溪曰都鎭曰平溪曰平月曰李崖曰阳并曰卢山曰乖西军民府以上各溪洞元志自中嶆百纳以下皆系以等处二字盖即各长官所领之衔而衔不能尽地前所谓洞寨数千是也则其所挂漏不少矣就中有以州府名者亦即蛮夷长官所治与经制州府不同故提纲不入正数今亦俱从附録
　　顺元等路安抚司
　　【臣】等谨按此所谓顺元蛮夷官也元志至元二十年四川行省讨平九溪十八洞以其酋长赴阙定其地之可以设官与其人之可官者大为州小为县立总管府总管即安抚也本四川二十八年改湖广所称大州小县皆不著名即雍真乖西葛蛮等处是矣岂初议立州县而卒仍番旧号不欲扰动之耶今亦附録于后曰雍真乖西葛蛮曰葛蛮雍真曰曽竹曰龙平曰骨龙曰底寨曰茶山百纳曰纳坝紫江曰磨坡雪波曰漕泥曰青山逺地曰木窝普冲普得曰武当曰养龙坑宿征曰骨龙龙里清江水楼雁眼曰髙桥青塘鸭水曰落邦札佐曰平迟安徳曰六广曰贵州曰施溪漾头曰朶尼曰水东曰市北洞以上除龙平施溪水东市北外凡地名下史皆以等处为文説见管番民总管条下
　　新添葛蛮安抚司【元志大徳元年授葛蛮安抚驿券一】
　　【臣】等谨按顺元安抚所属有葛蛮等处后又别于葛蛮増设安抚故曰新添明改为新添卫其地在梁州之南其所属如南渭州犵狫寨上黎平白崖独山州保靖州诸地并为荆州之域其余省废不详者大都在荆梁之地今以湖广行省所辖故顺摭入荆州不复割裂别载曰南渭州曰落葛谷鹅罗椿曰昔不梁骆杯密纳曰干溪呉地曰哝耸古平曰瓮城都桑曰都镇马乃曰平普乐重墺曰落同当曰平族曰三坡地蓬曰小葛龙洛邦到骆豆虎曰大小田坡带曰洪安画剂曰平伐曰雍都客都曰雍门犵狫曰栖求曰娄木曰乐頼防嚢吉利曰华山谷津曰青塘望怀甘长不列独娘曰茅难思风北部都变曰潘乐盈曰诚州富盈曰罗章特团曰允州曰硬头三寨曰水厯吾洞曰雍门客当乐頼防嚢大化木曰洛河洛脑曰孤顶得同曰大青山骨记曰百佐曰当桥山齐朱谷列曰虎列谷当曰真滁杜珂曰杨坪杨安曰棣甫都城曰百也客曰阿落传曰三寨苗犵剌曰杜拱章秀拱江曰恭溪望成崖岭曰焦溪防住曰草堂曰令其平尾【以上史皆以等处系衘】曰独禄曰罗月和曰麦傲曰都云洞曰谷霞寨曰刺客寨曰吾狂寨曰割利寨曰必郎寨曰谷底寨曰都谷郎寨曰犵狫寨曰安剌速曰思楼寨曰落暮寨曰梅求望怀寨曰甘长寨曰桑州郎寨曰永县寨曰平里寨县曰锁州寨曰双隆曰思母曰归仁曰各丹曰木当曰栖求仲家蛮曰光州曰者者寨曰安化思云等洞曰北遐洞曰必际县曰上黎平曰赤畬洞曰福水州曰钦村曰顔村曰顺东曰六龙曰推寨曰橘叩寨曰黄顶寨曰金竹等寨曰格慢等寨曰客芦寨曰地省等寨曰平魏曰白崖曰嘉州曰分州曰平硃曰寗溪曰瓮除曰麦穰曰瓮包曰三陂曰控州曰南平曰独山州曰木洞曰瓢洞曰窖洞曰九十九寨蛮曰杨友阆曰楚曰公洞龙术曰黒土石曰洛賔洛咸曰益轮沿边蛮曰割和寨曰王都谷浪寨曰王大寨曰只蛙寨曰黄平下寨曰密秀丹张曰林钟拱幚曰西罗剖盆曰杉木筲曰各郎西曰孤把曰上桑直曰下桑直曰米坪
　　思州军民安抚司【宋旧州元初改设安抚司至元末改安为宣今从元志臣】等谨按思州安抚所领曰婺川县【仍宋旧婺宋作务】曰镇逺府曰楠木洞曰古州八万洞曰偏桥中寨曰野鸡坪曰亮寨曰沿河曰龙泉平【宋夷州地平亦作坪】曰祐溪曰水特姜曰麻景洞曰思勒洞曰徳明洞曰秃罗曰浦口曰髙丹曰福州曰永州曰廼州曰銮州曰程州曰三旺州曰地州曰忠州曰天州曰文州曰合鳯州曰芝山州曰安习州曰茒□等团曰荔枝曰安化上中下蛮曰商滴等洞曰洛卜寨曰麦着土村曰衙廸洞曰契锄洞曰臈惹洞曰劳岩洞曰驴迟洞曰来化州曰中古州乐墩洞曰上黒坪曰洪州泊李洞等曰张家洞曰徳胜寨偏桥四甲曰思印江【宋卭水县地】曰石千曰晓爱泸洞赤溪曰卑带大小田曰黄道溪曰省溪坝塲曰金容金逹【宋安夷县地】曰台篷若洞住溪曰洪安曰葛章葛商曰平头着可通逹曰溶江芝子平曰杨溪公俄【宋安夷县地】曰大万山蘓葛辨曰五寨铜人曰铜人大小江曰乌罗龙平干曰西山大洞曰防溪施容曰感化州曰客团【自徳胜寨以下史皆以等处系衘】以上凡不称等处者所领者狭故得专举其名其各设长官则一也
　　沿边溪洞军民宣慰司
　　【臣】等谨按元志至元二十八年播州杨汉英即寨因不化言洞民近因籍户怀疑窜匿乞降诏招集诏曰爰自前宋归附五十余年阅实户数乃有司当知之事诸郡皆然非独尔播自今以往咸奠厥居流移失所者招谕复业有司常加存恤毋致烦扰重困吾民遂以汉英为绍庆珍州南平等处沿边宣慰使行播州军民宣抚使考宋志大观三年南平夷人杨文贵等献其地建播州后废属南平军嘉熙三年复置设安抚使是杨氏之归附不止五十余年元志特据嘉熙以后言之耳而宋播州条下略不及诸溪洞名者宋盖不设长官故史氏无从稽考抑其时酋长虽来而未服者尚众欤
