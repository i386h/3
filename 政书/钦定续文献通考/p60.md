<!-- { "loadSidebar": true } -->
　　金世宗大定二年制院务剏亏及功酬格
　　八月罢诸闗征税止令讥察
　　时张中彦为吏部尚书上疏曰古者闗市讥而不征今使掌闗市者征而不讥苛留行旅至披剔囊笥甚于剽掠有伤国体乞禁止之从之
　　二十年正月定商税法金银百分取一诸物百分取三至章宗防和四年言事者以物价视旧为髙除金银则额所不能尽该自余金银可并一分诏从之七年三月户部尚书髙汝砺言旧制小商贸易诸物收钱四分而金银乃重细之物多出富有之家复止三分是为不伦亦乞一例收之省臣议以为如此恐多隠匿遂止从旧
　　章宗明昌元年正月勅尚书省定院务课商税额诸路使司院务千六百一十六处比旧减九十四万一千余贯遂罢坊塲免赁房税
　　八月禁止托亲王公主奴占网船侵商旅
　　十月罢提防所赏罚制
　　尚书省奏今天下使司院务既减课额而监官増亏复有升迁追殿之制宜罢提防所给赏罚俸之制但委提刑司察提防官侵犯塲务者则论如制诏从之
　　五年増置中都等路院务
　　陈言者乞复旧制坊塲不许惟许増置院务诏尚书省叅酌定制遂拟辽东北京依旧许人分办中都等十一路差官按视量添设院务于二十三处自今嵗九月一日立界制可大定间中都税使司嵗获十六万四千四百四十余贯自増院务后嵗获二十一万四千五百七十九贯凡増五万贯有奇
　　泰和六年五月制院务课亏令运司差官监
　　元太宗二年正月定诸路课税
　　十一月置十路徴收课税使
　　以陈时可赵昉使燕京刘中刘桓使宣徳周立和土贞使西京吕振刘子振使太原杨简髙廷英使平阳王晋贾从使真定张瑜王锐使东平王徳亨侯显使北京夹谷永程防使平州田木西李天翼使济南元史耶律楚材曰太宗初即位楚材条上便宜一十八事其一贸易借贷官物者罪之近臣愽第言汉人无补于国可悉空其人以为牧地楚材曰陛下将南伐军需宜有所资诚均定中原地税商税盐酒鐡冶山泽之利嵗可得银五十万两帛八万匹粟四十余万石足以供给何谓无补哉乃奏立燕京等十路徴收课税使凡长贰悉用士人如陈时可赵昉等皆寛厚长者极天下之选参佐皆用省部旧人
　　六年立徴收税课所
　　凡仓库院务官并合千人等命各处官司选有产有行之人充之其所办课程毎月赴所输纳有贸易借贷者并徒二年杖七十所官扰民取财者罪亦如之
　　十一年十二月商人乌尔图哈玛尔扑买中原银课二万二千锭以四万四千锭为额从之
　　至次年正月即以乌尔图哈玛尔充提防诸路课税所官
　　耶律楚材曰富人刘忽笃马涉猎发丁刘廷玉等以银一百四十万两扑买天下课税楚材曰此贪利之徒防上虐下为害甚大奏罢之自庚寅定课税格至甲午平河南嵗有増羡至戊戌课银増至一百一十万两译史安天合者謟事镇海首引乌尔图哈玛尔扑买课税又增至二百二十万两楚材极力辩谏至声色俱厉言与涕俱帝曰尔欲搏鬭耶又曰尔欲为百姓哭耶姑令试行之楚材力不能止乃叹息曰民之困穷将自此始矣又杨奂曰嵗戊戌试诸道进士奂试东平两中赋论第一北上谒中书耶律楚材楚材奏荐之授河南路徴收税课所长官兼亷访使将行言于楚材曰仆不敏误防不次之用以书生而理财赋已非所长又况河南兵荒之后遗民无防烹鲜之喻正在今日急而扰之糜烂必矣愿假以嵗月使得抚摩疮痍以为朝廷爱养基本万一之助楚材甚善之既至招致一时名士与之议政事约束一以简易为事按行境内亲问监务月课防何难易若何有以増额言者奂责之曰剥下欺上尔欲我为之耶即减元额四之一公私便之不逾月政成时论翕然以为前此漕司未之有也
　　世祖中统四年正月改诸路监课税所为转运司至至元六年二月罢宣徳府税课所以上都转运司兼领改河南懐孟顺徳三路税课所为转运司十七年六月中书左丞安塔哈等请罢江南所立税课提举司平章政事阿哈玛特力争诏御史台选官检覈具实以闻十九年二月改上都宣课提领为宣课提举司二十六年正月罢甘州宣课提举司入寜夏都转运使司
　　是年令凡在京权势之家为商贾及以官银买卖之人并赴务输税入城不吊引者同匿税法
　　用都转运司阿哈玛特防言也至至元十九年十一月以势家为商贾者阻遏官民船立沿河廵察军犯者没其家仁宗元祐五年二月勅上都诸寺权豪商贩货物并输税课
　　【臣】防谨按元典章中统二年六月恢办课程条画十二事内一条诸犯匿税者货物一半没官一半付告人充赏但犯笞五十入门不吊引者同匿税科断食货志谓是年用阿哈玛特等言始定是制与典章年月不同
　　至元四年九月申严西夏中兴防路僧尼道士商税酒醋之禁
　　至十二年二月遣必勒陶齐啰检覈西夏课
　　七年五月定三十分取一之制以银四万五千锭为额有溢额者别作増余
　　尚书省言诸路课程嵗银五万锭恐疲民力宜减十分之一运司官吏俸禄宜与民官同其院务量给工食仍禁所司多取于民嵗终较其増损而加黜陟从之至二十年诏各路课程差亷干官二员提防增羡者迁赏亏兊者赔偿降黜凡随路所办毎月以其数申部违期不申及虽申不圆者其首领官初犯罚俸再犯决一十七令史加一等三犯正官取招呈省其院务官俸钞于增余钱内给之其课仍依旧例三十分取一院务官大者不过三员攅拦合千人防騐课存设运司并提防官吏于管下院务取借钱物者以盗论与者同罪即应税之物不经依例抽分使讫税印者亦如之
　　免上都商课惟收市易荘宅等契本费
　　尚书省言上都地里遥逺商旅往来不易宜特免收税以优之惟市易荘宅奴婢孳畜例收契本工墨之费从之至二十年七月勅上都商税六十分取一二十二年五月又减上都税课于一百两之中取七钱半
　　十年四月免隆兴路课三年
　　十四年七月大都商税
　　至十九年二月减大都税课官十四员为十员二十年九月徙旧城市肆局院税务皆入大都减税徴四十分之一
　　二十年十一月巩昌设拘课税所
　　诸王哲必特穆尔请于分地二十四城自设管课官不从又请立拘课税所其长从都省所定次则王府差设从之至二十三年正月罢巩昌二十四城拘所以其事属有司
　　禁云南管课官于常额外多取余钱
　　二十一年七月定税物不得抽分本色
　　行御史台言应税货物并宜扣算寳钞不得抽分本色违者以偷盗官物论取与同罪命中书省下部行之
　　二十二年六月诏减商税罢牙行
　　二十六年大増天下商税
　　增腹里为二十万锭江南为二十五万锭从丞相僧格请也
　　二十七年八月禁诸人毋沮平阳太原大同宣课至二十八年二月又诏毋沮扰山东转运使司课程
　　二十九年定诸路输纳之限不许过四孟月十五日三十年五月勅僧寺邸店商贾舍止其物货依例收税三十一年诏天下商税有增余者毋作额
　　成宗元贞元年增上都税
　　用平章拉沁言也至大徳元年十月又减大都商税嵗额为三千锭
　　大徳二年十二月定诸税钱二十取一嵗额之上勿增至七年二月帝谓中书省臣曰比有以嵗课增羡希求爵赏者此非掊克于民何从而出自今除元额外勿以增羡作正数十月安西转运司于常课外增算五万七千四百锭人赐衣一袭以劝其功
　　三年三月罢陕西路拘课税所
　　七年二月减杭州税课提举司冗员
　　九年七月蠲晋寜冀寜今年商税之半
　　以累嵗被灾故也
　　武宗至大三年正月禁近侍诸人外增课额及进他物有妨往制
　　定税课殿最法
　　诸色课程并系大徳十一年较定旧额元增总为正额折至元钞作数自至大三年为始恢办余止以十分为率増及三分以上为下酬五分以上为中酬七分以上为上酬増及九分为最不及三分为殿所设资品官员以二周嵗为满定税课官防第万锭之上设正提举同提举副提举各一员千锭以上设提领大使副使各二员五百锭之上设提领大使副使各一员百锭之上设大使副使各一员
　　四年十一月【时仁宗已即位】勅商税官盗税课者同职官赃罪仁宗延祐七年十一月禁京城诸寺邸舍匿商税至防定帝防定元年四月税僧道邸舍积货致和元年正月禁僧道匿商税文宗至顺二年八月命宣课提举司毋收伊特穆尔邸舍商货税
　　文宗天厯二年三月僧道伊噜勒昆珠格逹实宻为商者仍旧制纳税
　　至七月遂征京师僧道商税至顺二年三月中书省言宣课提举司嵗榷商税为钞十万余锭比嵗数不登乞凡僧道为商者仍征其税命诚为僧者仍免之
　　十月以亲祀太庙礼成诏免奉元路民间商税一年至至顺三年六月又免陕西行省本年商税
　　天厯时天下总入商税额数
　　大都宣课提举司一十万三千六锭一十一两四钱大都路八千二百四十二锭九两七钱上都留守司一千九百三十四锭五两上都税课提举司一万五百二十五锭五两兴和路七百七十锭一十七两一钱永平路二千二百七十二锭四两五钱保定路六千五百七锭二十三两五钱嘉定路一万七千四百八锭三两九钱顺徳路二千五百七锭九两九钱广平路五千三百七锭二十两二钱彰徳路四千八百五锭四十二两八钱大名路一万七百九十五锭八两五钱懐庆路四千九百四十九锭二两衞辉路三千六百六十三锭七两河间路一万四百六十六锭四十七两二钱东平路七千一百四十一锭四十八两四钱东昌路四千八百七十九锭三十二两济寜路一万二千四百三锭四两一钱曹州六千一十七锭四十六两三钱濮州二千六百七十一锭七钱髙唐州四千二百五十九锭六两防安州二千一十三锭二十五两四钱冠州七百三十八锭一十九两七钱寜海州九百四十四锭三钱徳州二千九百一十九锭四十二两八钱益都路九千四百七十七锭一十五两济南路一万二千七百五十二锭三十六两六钱般阳路三千四百八十六锭九两大同路八千四百三十八锭一十九两一钱冀寜路一万七百一十四锭三十四两六钱晋寜路二万一千三百五十九锭四十两二钱岭北行省四百四十八锭四十五两六钱辽阳行省八千二百七十三锭四十一两四钱河南行省一十四万七千四百二十八锭三十二两二钱陕西行省四万五千五百七十九锭三十九两三钱四川行省一万六千六百七十六锭四两八钱甘肃行省一万七千三百六十一锭三十六两一钱江浙行省二十六万九千二十七锭三十两三钱江西行省六万二千五百一十二锭七两三钱湖广行省六万八千八百四十四锭九两九钱
　　【臣】防谨按元史食货志谓天厯总入之数视至元七年所定之额不啻百倍葢七年额止四万五千锭也今就志所载诸路总数计之凡九十三万九千五百六十八锭有奇尚不及百万然以四万之额而增至九十余万民亦何堪此苛征乎
　　顺帝至元三年二月立船户提举司十处提领二十处定船户科差船一千料之上者嵗纳钞六锭以下逓减至六年二月罢各处船户提举司
　　邵逺平续简録曰元有商课又有额外课若税及船料又在额外课之外者
　　六年二月罢通州河西务防处抽分按利房
