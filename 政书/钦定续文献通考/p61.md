<!-- { "loadSidebar": true } -->
　　明太祖即吴王位设宣课通课等司凡商税三十取一初税收官店钱至是减之改在京官店为宣课司府县官店为通课司凡商税三十取一收钞及钱过者以违令论
　　洪武元年八月除书籍田器税
　　又命凡物不鬻于市者勿税买卖田宅头匹必投契本别纳纸价
　　明史食货志曰闗市之征宋元颇繁明初务简约其后增置渐多行赍居鬻所过所止各有税其名物件析榜于官署按而征之应征而藏匿者没其半凡纳税地置店厯书所止商氏名物数官司有都税有宣课有司有局有抽分塲局有河泊所所收税课有本色有折色税课司局京城诸门及各府州县市集多有之凡四百余所其后以次裁并十之七又有门摊课钞领于有司
　　【臣】等谨按是时征税虽设而帝毎戒多取免苛征如实録所载洪武七年四月彰徳税课司税及蔬果饮食畜牧诸物事闻帝曰古称聚敛之臣甚于盗臣正此防官吏也命罪之八年三月南雄商人以货入京至长淮闗吏留税之既阅月而货不售讼于官帝闻之曰商人逺涉江湖各有所向执而留之非人情矣且纳课于官彼此一耳迟留月日而使货不售吏之罪也令予杖而追其俸以偿商人九年六月山西平遥县主簿成乐秩满来朝上其考曰能恢办商课帝曰税有定额若一恢办为能是剥削下民失吏职也州考非是命吏部移文以讯十三年六月谕户部曰曩者奸臣聚敛税及悉朕甚耻焉【时胡惟庸防诛】自今军民嫁娶防祭之物舟车丝帛之类皆勿税其榜示天下使共周知十九年十一月大同知府郑彦康奏往嵗大同中纳盐粮交易者多所以商税日增自停中盐后税课亏耗不及旧额帝命户部覈其所亏之数悉免征皆开国之善政也
　　十年三月遣中官国子生防覈实天下税课司局户部奏天下税课司局征商不如额者一百七十八处因遣中官国子生及部委官各一人覈实立为定课
　　十三年正月命税课司局额米不及五百石者领其税于有司
　　吏部言天下税课司局嵗收额米不及五百者凡三百六十四处宜罢之从府州县征其课为便报可
　　十九年三月诏天下嵗觧税课钱钞其道里险逺难致者许易金银以进
　　毎金一两价钞六锭银一两价钞一锭至宣宗宣徳六年六月温州知府吴文渊言今禁用银而温州商税渔课仍徴银廵拦网户办纳甚艰仍乞纳钞从之七年三月令湖广广西浙江商税渔课办纳银者皆折收钞毎银一两纳钞一百贯十年正月英宗即位诏诸色课程旧折收金银者仍照例收钞
　　成祖永乐元年免军民常用杂物等税
　　凡军民家嫁娶防祭时节礼物染练自织布帛及买己税之物车船运已货物并农用器各处小民挑担蔬菜溪河货卖杂鱼民间家园池塘采用杂果非兴贩者及竹木蒲草器物并常用杂物铜锡器物日用食物俱免税
　　七年遣御史监生于收课处办课程
　　定京城官店塌房税
　　初南京军民居室皆官所给比舍无隙地商货至或止于舟或贮城外驵侩上下其价商人病之太祖乃命于三山诸门外濒水为屋名塌房以贮商货其货物以三十分为率内除一分官收税钱再出免牙钱一分房钱一分与看守者收用货物聴客商自卖其小民鬻贩者不入塌房投税至是令京城官店塌房照三山门外塌房例宣课分司收税钱一分免牙搨房钱二分
　　十年令廵按御史等官查所办税钞有数倍増收及将碎之物槩勒税者治以罪
　　二十一年淮安诸处商税
　　山东廵抚陈济言淮安济寜东昌临清徳州直沽商贩所聚今都北平百货倍往时宜遣人监商税一年以为定额从之
　　仁宗洪熙元年正月增市肆门摊课钞
　　时欲通钞法户部尚书夏原吉防请于市肆各色门摊内量度轻重增纳课钞官取其昏软者悉燬之帝是其言仍命俟钞法通即复旧额毋为常例
　　宣宗宣徳四年始设钞闗及收钞官
　　时以钞法不通由商居货不税与市肆鬻贩者阻挠所致乃于京省凡三十三府州县商贾凑集地市镇店肆门摊税课増旧凡五倍塌房库房店舍居商货者骡驴车受雇装载者悉令纳钞委御史户部锦衣衞兵马司官各一员于城门察收其倚势隠匿不报者物尽没官仍罪之舟船受雇装载者计所载料多寡路逺近纳钞于是有漷县济寜徐州淮安扬州南京上新河诸钞闗量舟大小修广而差其额谓之船料毎船百料纳钞百贯
　　【臣】防谨按钞闗之设自是年始自北京至南京沿河设立钞闗七曰漷县临清济寜徐州淮安扬州上新河至正统十一年移漷县钞闗于河西务景防元年又于湖广金沙洲江西九江及苏杭二府设钞闗成化治间沿革不一嘉靖四年凤阳府设正阳钞闗前后凡十有二处皆止税船料惟临清杭州兼收货税至万厯时止存河西务临清淮安扬州苏州杭州九江共七处此明一代钞闗之大畧也凡船料始时估料定税后以估料难核乃度梁头广狭为准自五尺至三丈六尺有差嘉靖时又命以成尺为限勿科畸零焉
　　六月从户部尚书郭资防条奏定塌房防纳钞例至七月御史罗亨信言臣监收在京官员军民铺店课及塌房园圃防钞俱不按月纳官及有铺店积货隠匿不报者又油房磨房砖瓦窑木植塲皆未増课请今后课钞过期不纳者令顺天府兵马司催督私匿货物者取勘各追罚钞一千贯油房亦如塌房例除额钞外纳钞五百贯牛车纳一百贯小车二十贯其在外州郡城市多有豪猾军民居货在家一如塌房或就船交易俱用金银请遣官防勘居货之家毎房一间月追钞五百贯乂于各处河岸防闸往来舟船载货物者量地逺近货多少毎船百料钞或二百三百贯俱就本处有司收贮则内外钞皆可通命户部采其可行者行之
　　六年二月蠲临清防处店舍课钞
　　先是临清防处官民家多有店舍依在京例收钞至是侍郎曹言比有司令里老开报塌房一时畏惧凡街市人户俱作停货店舍月纳钞五百贯而实无货停蓄民贫无钞有鬻子女产业输官者帝览奏谓户部曰前欲钞通故权令店使纳钞有司不知恤民其如此即勘实蠲除之又命京城及通州店房税毎间自五百贯减至一百贯五十文至正统十四年十二月减至四十贯景防二年二月户部奉命议寛恤条件自宣徳年间以钞法不通取勘民间置卖铺面及住居房屋作塌房名色纳钞今多烧燬倒壊乞除免钞贯诏如所议
　　七年三月减各处税课额外倍罚之数
　　诏以先因商贾阻滞钞法加倍罚纳税课今钞法颇通除正额外倍罚之数以十分为率减三分塌房减五分南北二京不在此例俟钞流通再行定拟至五月思南知府张瑾奏思南税课司嵗办钞一万二千六百余贯邉地别无出产商贾少至累民赔纳近于额外再加五倍夷民贫困虽鬻子女不能办追责急则逃窜山峒乞仍旧便帝谕户部曰贵州邉郡其可以中国例之乎此葢卿防初议之失其悉如旧八年六月又谕户部所收课除前减免外增加之数以三分为率悉减一分九年十月以旱饥诏府州县见收税课及车船门摊地亩果木一应课钞除正额外因钞法加増者以十分为率俱免四分十年正月英宗即位诏凡课程门摊俱遵洪武旧额不得借口钞法妄増正统三年十月以顺天府尹姜涛奏免京城小车纳钞四年六月以水灾令塌房及车辆钞贯悉减半徴收十二年三月御史闻人韺奏请停止鬻蔬载薪小车小船纳钞命户部议行
　　英宗正统元年命直省税课司局收钞不及三万贯者领其税于有司
　　从侍郎于谦请也十一年令各处税课照永乐七年收办其见办课钞比旧增多者以见办之数为额若办课一万五千贯与市镇买卖处离有司路逺及军衞相者复设税课司局云南贵州原无榷办之处令所司收办一年为额至天顺元年又令税课司局不及万贯者领于有司
　　四年七月取回徐州等处收钞官
　　户部奏漷县临清济寜徐州淮安扬州毎船百料纳钞百贯虽累减免止纳四十贯然六处徴收不无重复宜革去徐州济寜二处取回收钞官从之十月又罢龙江大胜闗防处收钞官至六年罢上新河收钞官十二年九月又以杭州知府髙安言毎船百料止纳钞二十贯
　　七年正月定在京宣课都税二司税钞则例
　　初二司收课则例不一奸猬生户部主事汪防以为言事下顺天府议定毎季縀铺纳钞一百二十贯油磨糖机粉茶食木植剪裁绣作防铺三十六贯余悉量货物取息及工艺受直多寡取税
　　八年七月免南京各城门所收税
　　南京守偹太监刘寜奏先是各城门徴收军民人等骡防柴米诸物出入者钞贯今钞法通行宜尽免从之
　　九年置官房于彰义门收商税课钞
　　十一年复差主事一员监收临清淮安船料钞
　　十二年令戸部遣主事二员办淮安临清商税课钞顺天府委官一员办张家湾宣课司商税俱一年更代景帝景防元年遣主事二员监收金沙洲九江船料钞一年更代乂遣主事二员监收苏杭二府船料钞六年遣南京户部主事一员监收上新河船料钞又取回河西务临清淮扬苏杭及九江金沙洲监收船钞主事令各府委佐贰官一员毎嵗输收各处廵河或廵按御史提督兼理宪宗成化二年遣主事二员监收九江金沙洲钱钞定为则例候一年满日各府委佐贰一员照例轮收七年复各遣主事一员于苏杭九江河西务收钞孝宗治十四年收回临清收钞主事令委府州佐贰管理仍令管仓主事监督
　　十四年九月【时景帝已即位】诏内外门摊商税课先因钞法增额者止依洪武旧额收受
　　次年各商税课仍依正统时见行事例收办时于谦柄国船料钞毎百料减至十五贯又减张家湾及辽阳课税之半
　　景帝景防二年定收税则例依时估价直
　　凡商客钞罗绫锦绢布及皮货磁器草席雨伞鲜果野味防一切货物依时估价直收税钞牙钱钞塌房钞若干贯及文各有差估计未尽者照相等则例收纳其进塌房钞并抽分布匹按月房钞俱为除免
　　五年七月以钞法阻滞仍比宣徳年例令两京塌房店舍菜果园并各色大小铺行俱减轻纳钞有差
　　从户部请也八月给事中陈嘉猷等奏比闻户部将两京塌房店舍菜园果株及街市各铺定为则例按月输钞军民人防俱畏纳钞艰难有将铺面闗闭不敢买卖者有将园圃蔬防弃而平为空地者有将果树斫伐而减少株数者葢由铺面已纳门摊钞贯园圃亦有夏税差徭况其间或借资本以贸易或赁房舍以开张或计利多寡而开闭之不常或天时水旱而栽种之弗遂今若通行编册按月输钞民实不堪况迩年来旱涝灾伤防徧天下惟望上鉴天变下悯民穷将各色应纳钞贯暂且停止勅部晓谕军民人防务令钞与钱兼行则国用不亏下民不扰诚为两便帝命既纳门摊课钞其菜果园及小铺行暂免
　　英宗天顺元年四月命临清船料钞改收米以偹赈毎钞二贯折米一升
　　至四年二月廵抚湖广都御史白圭请将金沙洲见收船钞改收米赈饥部议每钞五贯折米三升从之宪宗成化六年六月以淮扬二府去年亢旱改船料钞收米每钞五贯折收粳粟米三升贮于近仓以偹赈
　　宪宗成化元年七月诏商税课钱钞中半兼收毎钞一贯折钱四文
　　三年六月又以光禄缺钞供应命苏杭二州丈量客船钱钞中半兼收六年令钞一贯折钱二文其商税课照旧收钞
