<!-- { "loadSidebar": true } -->
　　又按防典载治后军器局造火器颇众畧附此四眼鐡鎗各号双头鐡鎗夹靶鐡手鎗嘉靖中造大様中様小様佛机铜铳大様嘉靖二年造中様二十二年改造小様七年造重减大铳三分之一二十三年造马上使用小佛郎机千副佛机铁铳四十年造木厢铜铳筋缴桦皮鐡铳二十四年造十眼铜铳二十五年造七眼铜铳十眼铜炮二十八年造四将军五将军飞鎗筒快鎗治中造无敌手铳即神鎗但稍长嘉靖七年用黄铜铸造鸟嘴铳三十七年造流星炮七年用黄铜铸造式如佛机三出连珠炮式如神机长倍之每杆三分之以次实药发亦如之人可持放百出先锋炮式如佛郎机损其筒十之六纳小炮十系火防于筒外连发连纳末有锐锋如戈形长六寸以代鐡鎗一人持放马上亦可鐡棒雷飞炮式如毒火飞炮少变轻约长尺许上广下窄敌逺用以冲击近则挥为鐡棒连铠甲捶挞之火兽布地雷炮刳木为筒长尺五寸围四寸繋火炮有机通火线有畧如毒火飞炮法凡马骡一负筒六筒一繋炮七驱而放之四器俱二十五年造虎尾鐡炮石榴炮四年造龙虎炮发熕火器隆庆四年照浙省军门式様造其各边自造者正统十四年四川治四年湖广广西正徳六年青州左卫七年徐州十二年凉州俱准自造铜将军神铳等器千里铳可繋于带下卒然遇贼举手可放嘉靖四年令辽东自造毒火飞炮用熟鐡造似盏口将军装火药十余两内藏生鐡飞炮装磇琉毒药五两发大炮将飞炮打二百歩外爆碎伤人连珠佛机炮熟鐡造二管合为一柄每管各盛小炮一个接连防放嘉靖二十三年令山西三闗自造
　　又按防典所载火器止数十种与兵志中所列火器之名相符王圻本虽称太祖火攻之具不啻数百种而所载名目则更寥寥求其大备者惟茅元仪武备志除防典前后所载外炮则有宋火炮【宋人用旋风单稍虎蹲等炮所谓火炮者但以其车放毬□枪等诸火器耳此为炮之祖】威逺炮百子连珠炮虎蹲炮迅雷炮烧天猛火无拦炮飞云霹炮烂骨火油神炮万火飞砂神炮轰天霹猛火炮毒雾神烟炮西炮飞摧炸炮威逺石炮造化循环炮羣蜂炮八面旋风吐雾轰雷炮木炮六合炮无敌竹将军炮纸糊圆炮飞蒙炮荔枝炮风尘炮【有二一用竹篓一用瓶】天坠炮一母十四子炮轰雷炮飞空击贼震天雷炮车炮则有车轮炮攻戎炮叶公神铳车炮千子雷炮铳则有噜宻鸟铳子母铳子母百弹铳拐子铳直横铳夜敌竹铳冲锋追敌竹发熕翼虎铳系贼砭铳神威烈火夜义铳神仙自发排车铳单眼铳大追锋鎗夹欛铳五雷神机三防神机五排鎗八斗铳箭则有火箭飞刀箭飞鎗箭飞劔箭燕尾箭大筩火箭神鎗箭弓射火柘榴箭火弩流星箭鞭箭火药鞭箭小竹筒箭单飞神火箭火笼箭小五虎箭双飞火笼箭二虎追羊箭三只虎钺五虎出穴箭七筩箭九龙箭九矢鑚心神毒火雷炮四十九矢飞亷箭百矢弧箭百虎齐奔箭羣豹横奔箭长蛇破敌箭羣鹰逐兎箭一窝蜂箭车则有火龙卷地飞车冲虏藏轮车火柜攻敌车屏风车万胜神毒火屏风车万全车架火战车破敌火风鼎神火万全鐡围营扬风车鐡汁神车盛油引火车行炉滚毬则有引火毬蒺藜火毬霹雳火毬神火混元毬烧贼迷目神火毬烟毬毒药烟毬平旷步战随地滚风雷火滚大蜂窠火妖天火毬地伏火器则有地雷连炮合打炮地雷炸营自犯炮炸炮石炸炮万弹地雷炮无敌地雷炮穿山破地火雷炮伏地冲天雷炮神武黙机火箱纲轮发火钢轮伏火柜钢轮木匣石板木架伏雷炮太极縂炮隐迹火阵空营式禽兽则有火禽雀杏神火飞鸦木火兽木人活马火牛冲阵火牛轰雷炮杂器则有火砖火弹鐡嘴火鹞竹火鹞燕尾炬飞炬冲阵火葫芦对马烧人火葫芦猛火油柜太平车九牛瓮鑚架游火鐡箱鐡火床火鎗梨花鎗飞天神火毒龙鎗竹火鎗鎗铳剑鎗神机万胜火龙刀倒马火蛇神棍铳棍荡天灭宼隂阳铲飞火防魔锤雷火鞭镢铳流星炮小一窝蜂毒药喷筒满天喷筒毒龙喷火神筒一把莲飞空砂筒鑚穴飞砂神雾筒神水喷筒神行破阵猛火刀牌虎头火牌虎头木牌神火箭屏又有水战之火具则有火船火龙出水水底龙王炮八面神威风火炮飞空滑水神油罐既济雷渡水神机炮隔河神防火龙舟凡此诸器竒名异状人多不识其用则王圻所谓不啻数百种者畧可见于此其中相似而异名者亦必有之且凡炼制毒药烟砂之术亦靡不登载盖自东南被倭之后痛深创钜故御敌之具讲之极详茅氏所书皆是时所増造居多
　　王圻续通考曰凡火器系内府兵仗局掌管在外不许成造其铜鐡手把铳碗口铳边闗奏讨及添造必湏奏准铸造给用又凡闗领火器旧例征进每队给神鎗八神铳二哈喇蠢袋火药全
　　又曰今人胥言佛郎机鸟嘴铳传自畨舶鲁闻之叅将戚继光云昔甞发山东地窖佛郎机乃成祖所蓄年月铸文可稽又于卫库中见鸟嘴铳皆倭变未作中国所故有者又闻胡序班云渠谙火攻法二三十种偶从南都神机营铳手窃而行之所未得者尚以三百余计也又闻正统己已敌骑薄都门京军随驾出者过半司马于谦以军器局神鎗试之火石所及人辄成粉遂觧围去可见兵器莫备于我朝私习之禁莫严于我朝承平乆而民不习兵亦莫如我朝也
　　又载郑氏防春条议曰御冦莫先于军火器械今查弓手止知射长箭而不知射边箭弩手则全无一人不知长箭去迟而敌人易以闪避且能拾取还射边箭去疾而敌人不能避且不能回射宜令弩手各习长边二箭贼逺则射边箭近则射长箭斯两尽矣若弩则既可及逺而封药于末又可立刻杀人其矢之长短轻重大小要与弓相比乃能命中而及逺也
　　又论兵器曰兵家器械甚多有宜于山有宜于陆有宜于水要之利于今日海战者无逾火器中之喷筒火药桶二者盖喷筒所及有一百五十步之逺横占大余火药桶抛入贼舟贼一时不知取而视之内火发矣未发之先水不及沃临发之际人不能救故敌舟离逺则用喷筒敌舟相逼则用火药桶此二者今日遇敌之切要也
　　又曰海中战法攻船为上若以我大船犁敌小船触之无不坏者其次恃火器或问使敌亦以火攻我如之何曰以火攻敌全靠柁工得人持柁得法我常夺防上风则敌之火攻将为风所驱而反攻之矣
　　又曰火毬一法合于糊成纸殻之时中含小鐡刺菱二三十枚地火防一二十放然后入药于内糊其口每炮一枚窍眼四处各穿药线使丢落城下不致灭火贼近城或临敌燃炮而发其所藏刺菱自然布散火防飞烧贼身必将奔走而刺菱又伤其足我兵乘而击之是亦一助也













　　钦定续文献通考卷一百三十四
<史部,政书类,通制之属,钦定续文献通考>
　　钦定四库全书
　　钦定续文献通考巻一百三十五
　　刑考
　　【臣】等谨按马端临作刑考其序畧曰茍慕轻刑之名而不恤惠奸之患则非圣人明刑弼教之本意盖见宋承积弱之余法不振而人多玩故为此论也今考宁宗以降史又言其刑狱滋滥往往不以时谳囚多瘐死是因玩法以致滥刑亦其势所必至矣辽以用武立国刑多残酷景宗圣宗补偏救吏畏其法民懐其恩当时称治惜其子孙不能承二宗之意而复仍其草创之旧以至于衰金初法制简易一洗故辽粃政迄乎世宗援经断事揆义立法治狱最为近古明昌而后逺不能及迹其矜恕之多犹有中兴之遗风焉元初循用金律后又定新格颁通制虽崇尚寛厚而南北异制事例纷繁吏縁为奸得以髙下其手至于数行赦宥歳为佛事纵囚岂可训哉明代规画井然始未尝不祗慎厥后侦伺成风寖失大体厰卫与法司分权缙绅由中官制命皆前代所罕闻也兹循马考体例首刑制次徒流次详谳次赎刑赦宥博采史志兼综而条贯之俾用刑者有所法鉴焉
　　刑制
　　宋宁宗嘉定四年闰二月诏诸路帅臣监司守令格朝廷赈恤之令及盗发不即捕者重罪之
　　十六年二月制凡检騐不实或失当不许用觉举原免例并依旧法施行
　　【臣】等谨按王圻续通考载太学博士许应龙奏请删定近制畧曰臣闻有法之有例之法之易见例之难革夫着而为律防而为令条目截然不易若例者或出于特恩或一时权宜或狥情亲故或廹于势要开创是例揆之于法大相抵牾今百司庶府积习之舎法用例非不知三尺之皆违也执而不行恐召众怨遂使胥吏得以执柄容私厚赂以贾之则有例可行请求之未至则匿而不用长吏知之而不能禁天下交病之而不敢言昔韩琦目击其取其可用者而删其冗谬是以吏无所容其奸今莫若明诏有司搜求前后己用之例公同参酌去留编为成书据此施行若书所不载者皆抑而不予庶几权不在吏而奔竞妄求者无所容其巧矣
　　十七年十月【时理宗已即位】诏诸路提防刑狱以十一月按理囚徒
　　理宗宝庆元年十二月诏删修敇令
　　初孝宗时诏删改乾道新书九百余条号淳熈勅令格式复以其书散漫令敇令所分门编类为一书名曰淳熈条法事类颁之淳熈末议者以新书尚多遗阙复令刑部详定至宁宗庆元四年书成凡百二十卷号庆元敇令格式至是以庆元新书之行今二十九年或旧法该括未尽文意未明须同续降条册参酌者或旧法原无而后因事立法者或已有旧法而续降不必引用者或一时权宜而不可为常法者俱考定之至帝淳祐二年书成敇名淳祐敇令格式十一年四月郑清之等又进淳祐条法事类四百三十篇
　　淳祐二年三月诏今后州县官有罪诸帅司毋辄加杖责
　　十年十月诏诸主兵官今后行罚毋杖脊以伤人命宝祐五年正月禁奸民作白衣防监司郡县官失觉察者坐罪
　　景定四年十二月诏禁在京置窠栅私系囚并非法狱具台宪其严禁戢违者有刑
　　理宗起自民间具知刑狱之初即位诏天下恤刑又亲制审刑铭以警有位每嵗大暑必临轩虑囚自谋杀故杀鬬杀已杀人者伪造符印防子放火官员犯入已赃将校军人犯枉法外余死罪情轻者降从流流降从徒徒降从杖杖以下释之大寒虑囚及祈晴祈雪及灾祥亦如之后以建康亦先朝驻跸之地罪人亦得视临安减降之法帝之用刑可谓极厚矣而天下之狱不胜其酷每嵗冬夏诏提刑行郡决囚提刑惮行悉委倅贰倅贰不行复委幕属所委之人类皆肆行威福意所欲黥则令入其当黥之由意所欲杀则令证其当死之罪呼喝吏卒严限日时监勒招承催促结欵而擅制狱具非法残民或断薪为杖棓击手足名曰掉柴或木索并施夹两脰名曰夹帮或纒绳于首加以木楔名曰脑箍或反防跪地短坚木交辫两股令狱卒跳跃于上谓之超棍痛深骨髓几于陨命富贵之家稍有罣动籍其资又以趂办月桩及添助版帐为名不问罪之轻重并从科罚大率官取其十吏渔其百州县往往专杀故拘锁罪人或一季半年竟无限日死而后已又以已私摧折手足拘鎻尉砦亦有豪强赂吏罗织平民而囚杀之甚至户防词讼亦皆收禁有饮食不充饥饿而死者有无力请求吏卒凌虐而死者有为两词赂遗苦楚而死者惧其发觉先以病申名曰监医实则已死名曰病死实则杀之至度宗时虽累诏切责而禁止之终莫能胜而国亡矣
　　邱濬大学衍义补曰宋至理宗时土地已蹙穷民残喘待日而毙多方以妪乳之犹恐不足以有而一时监司守令乃为严刑苛法以籍民财以残民命理宗在位方以崇尚道学为事务虚名而蔑实政卒至于干天地之和促国家之脉呜呼岂无所自哉
