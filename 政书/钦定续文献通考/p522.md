<!-- { "loadSidebar": true } -->
　　约佶号云仙又号弄丸山人靖江王守谦之裔居于广西
　　赵枢生含元子十二卷
　　枢生字彦材太仓人
　　陈继儒香案牍一卷
　　继儒见史类
　　段元一化机彚参五卷
　　元一字思真号涵虚子又号永明道人自署北郡人尝官知县
　　彭在份读丹録【无巻数】
　　在份号从野逸人莆田人
　　白云霁道藏目録详注四巻
　　云霁字明之号在虚子上元人明季道士
　　广胎息经二十二巻
　　不着撰人名氏
　　【臣】等谨案是书第二十一卷中引罗洪先陈献章语审为明代道流所作旧题宋人者妄也
　　至防子二卷
　　不着撰人名氏
　　羣仙珠玉集成四卷
　　不着编辑者名氏
　　道书类钞【无卷数】
　　不着编辑者名氏
　　二六功课一卷
　　题石室道人撰不著名氏
　　右神仙家
　　宋史艺文志释家类二百二十二部九百四十九卷辽金元三史不立艺文志防见各列传中
　　明史艺文志释家类一百一十五部六百四十五巻宋
　　释赞宁宋髙僧传三十巻
　　赞寜徳清人杭州龙兴寺僧呉越王钱镠署为两浙僧统宋太宗尝召对于滋福殿诏修髙僧传咸平中加右阶僧録至道二年卒諡曰圆明大师
　　释普济五灯防元二十巻
　　普济字大川灵隠寺僧
　　【臣】等谨案是书取释道原景德传灯録驸马都尉李遵朂天圣广灯録释维白建中靖国续録及释道明聨灯会要释正受嘉泰普灯録撮其要防彚为一书故曰五灯防元
　　释晓莹罗湖野録四巻
　　晓莹字仲温江西人能诗绍兴时僧
　　释志磐佛祖统纪五十四巻
　　志磐咸淳时人住四明东湖
　　释元敬元复同撰武林西湖髙僧事畧一卷
　　元敬西湖僧元复东嘉僧
　　元
　　释觉防释氏稽古畧四巻
　　觉防字寳洲乌程人
　　释念常佛祖通载二十二巻
　　念常号梅屋华亭人延祐中居嘉兴大中祥符禅寺
　　神僧传九卷
　　不着撰人名氏
　　明
　　陈实原大藏一览十巻
　　实原宁德人
　　管志道觉迷蠡测三巻剰言一巻附録一巻
　　志道见经类
　　夏树芳法喜志三巻
　　树芳见史类
　　周永年呉都法乗十二巻
　　永年见史类
　　释可真长松茹退二卷
　　可真字逹观呉江人世称紫柏大师
　　右释家









　　钦定续文献通考卷一百八十五
　　钦定四库全书
　　钦定续文献通考卷一百八十六
　　经籍考
　　子【类书上】
　　【臣】等谨案旧唐书以前之志但有杂家而无类书其以类书别为一类者自唐书始晁公武谓齐梁间士大夫之俗喜徴事以为其学浅深之类书之起当在此时今攷分类编纂之书实始于梁公武之言良信谨依马考例续辑如左其有抄録他书别标名目以欺世者本书已载即不复为采入以避穴复云
　　宋史艺文志类书类三百七部一万一千三百九十三卷
　　辽金元三史不立艺文志散见各纪传中
　　明史艺文志类书类八十三部二万七千一百八十六卷
　　宋
　　徐晋卿春秋经传类对赋一卷
　　晋卿自序称将仕郎秘书省校书郎里贯无攷【臣】等谨案左传文繁词缛学者往往纬以俪语见于宋艺文志者有崔升等十余家今并佚惟此赋尚存凡一百五十韵
　　刘攽文选类林十八卷
　　攽字贡父与兄敞同举庆厯进士歴官秘书少监出知蔡州后终于中书舍人
　　【臣】等谨案是编取文选字句可供词赋之用者分门标目共五百四十九类疑南宋时业词科者所赝托也
　　吕祖谦诗律武库前后集三十卷
　　祖谦见经类
　　【臣】等谨案是编分类标题大抵皆习见之事攷祖谦年谱及宋史艺文志皆不载葢后人依托也
　　周守忠姬侍类偶二卷
　　守忠见杂家类
　　【臣】等谨案是书有朝奉大夫郑域中序及守忠自序仿侍儿小名録而以四言隔句用韵凡八十有八聫大抵以太平广记为槀本漏畧不全
　　刘达可璧水羣英待问八十二卷
　　达可爵里无攷
　　【臣】等谨案是书前有淳祐乙巳建安陈子和序分十六门大约为太学诸生答防而设
　　祝穆事文类聚前集六十巻后集五十卷续集二十八卷别集三十二卷
　　穆见史类
　　【臣】等谨案是书前集之首有淳祐丙午穆自序毎集各分总部而附以子目条分件系葢沿欧阳询艺文类聚徐坚初学记之体而畧变其例
　　刘应李翰墨大全一百二十五巻
　　应李字希泌建阳人咸淳进士主本邑簿
　　【臣】等谨案是书仿祝穆事文类聚之例分二十五门
　　潘自牧记纂渊海一百卷
　　自牧字牧之金华人庆元进士知龙防县事
　　王应麟玉海二百巻附辞学指南四卷　小学绀珠十卷
　　应麟见经类
　　【臣】等谨案玉海有婺郡文学李垣序称其多识广闻淹贯博洽其为书精密渊深区分胪列靡所不载凡三百四卷总以二十二门析之为二百六十一类绀珠分门事与诸类书畧同惟以数为纲而以所统之目系于下则应麟之剙例
　　林駉源流至论前集十卷后集十卷　黄履翁源流至论别集十巻
　　駉字徳颂寜徳人尝以易冠乡荐履翁字吉父爵里无攷
　　章如愚山堂考索二百十二卷
　　如愚字俊卿婺州金华人庆元进士官国子博士知贵州忤韩侂胄罢归
　　【臣】等谨案是书分四集前集六十六卷后集六十五卷续集五十六巻别集二十五卷共二百十二巻事必有据言必有徴葢仿杜氏通典之例
　　赵崇绚鸡肋一巻
　　崇绚字元素简王元份八世孙
　　方鳯野服考一卷
　　鳯一名景山字韶卿浦阳人宋末授容州文学国亡不仕与谢翺吴思齐友善
　　【臣】等谨案是书摭取经史及説部所记野服之制凡十六条
　　陈思小字録一卷补録六卷
　　思见农家类
　　【臣】等谨案思本理宗时书贾而此书卷首题为成忠郎缉熈殿国史实録院秘书省搜访不知何时所授其书乃仿陆龟防侍儿小名録而稍加推广
　　杨伯嵓六帖补二十卷
　　伯嵓见经类
　　谢维新古今合璧事类偹要前集六十九卷后集八十一卷续集五十六卷别集九十四卷外集六十六卷维新字去咎建安人始末无攷自署胶庠进士葢太学生也
　　【臣】等谨案是书成子寳祐丁巳前集四十一门后集四十八门续集六门别集六门外集十六门共三百六十六卷一百一十七门
　　陈景沂全芳偹祖五十八卷
　　景沂号肥遯天台人
　　【臣】等谨案是书前有寳祐元年韩境序言理宗时曽进于朝前集二十七卷所记皆花后集三十一卷果卉草木农桑蔬药凡七部毎一物分事实祖赋咏祖二类
　　詹光大羣书类句二十七卷
　　光大里贯无攷
　　【臣】等谨案是书凡分一千五百余门前有蔡公亮序
　　萧元登古今诗材八卷
　　元登里贯无攷
　　【臣】等谨案是书取唐宋人诗分类编辑间有评注皆剽窃诸家诗话殆又出诗律武库之下
　　裴良甫十二先生诗宗集韵二十卷
　　良甫字师圣里贯无攷
　　【臣】等谨案是书见赵希弁读书附志卷末称淦川宋季用校正十二先生者唐杜甫李白髙适韩愈桞宗元孟郊宋欧阳修曾巩苏轼王安石黄庭坚陈师道也
　　徐伯益训女防求一卷
　　伯益里贯无攷
　　【臣】等谨案是书仿李瀚防求之例类集妇女事迹括以四言韵语
　　朱景元经学队仗三卷
　　景元里贯无攷
　　永嘉八面锋十三卷
　　不着撰人名氏
　　【臣】等谨案是书卷末有都穆防谓宋时尝有刻本称永嘉先生相传为陈傅良所撰云
　　羣书防元截江网三十卷
　　【臣】等谨案是书首题太学増修中有淳祐端平年号葢理宗时程试策论之本也前有元至正七年东阳胡助序黄虞稷千顷堂书目遂误以为助撰凡分六十五门每门各附子目
　　翰苑新书前集七十巻后集上二十六卷后集下六卷别集十二卷续集四十二卷
　　【臣】等谨案是书明陈文烛序第称宋人不著名氏他本题谢枋得撰者葢坊贾所伪托也
　　四六膏馥七巻
　　旧题杨万里撰
　　【臣】等谨案是书殊浅陋当是坊贾所托名
　　八诗六帖二十九卷
　　题王状元撰不着其名
　　【臣】等谨案是书葢坊贾所为之赝本摘李杜韩桞欧王苏黄之诗而窃白居易之书名也
　　诸史偶论十卷
　　【臣】等谨案是书题桞州计宗道校宗道明治进士马平人称校则非其所着攷所引史事至五代而止审为宋人所作
　　万卷菁华前集八十卷后集八十卷续集三十四卷不着撰人名氏
　　三场通用引易活法九卷
　　不着撰人名字
　　【臣】等谨案是书葢宋人取説易之词分类排比以备场屋之用者也词虽解易而体则全是类书
　　元
　　阴时夫韵府羣玉二十卷
　　时夫名防遇以字行奉新人登宋寳祐九经科入元不仕
　　严毅増修诗学集成押韵渊海二十卷
　　毅字子仁建安人
　　【臣】等谨案是书卷首有顺帝至元庚辰张复序体例与韵府羣玉相近
　　髙耻传羣书钩元十二卷
　　耻传临邛人
　　【臣】等谨案是书前有耻传自序后附删节通鉴一卷题曰建置沿革又附陈骙文则一卷
　　祝明声律发防五卷
　　明字文卿原书二卷见髙儒百川书志后三卷潘瑛所续明刘节校补瑛不知何许人节见经类
　　胡炳文纯正防求三卷
　　炳文见经类
　　富大用事文类聚新集三十六巻外集十五卷
　　大用字时可里贯无攷
　　祝渊事文类聚遗集十五卷
　　渊字宗礼里贯无攷
　　敏求机要十六卷
　　【臣】等谨案是书题月梧刘实撰鳯梧刘茂实注而撰人则于刘字下实字上空一字疑是兄弟二人本以实字连名旧本糢糊传写者因于撰者之名空一字也审书中所云当是宋遗民之入元者
　　古赋题十卷后集五巻
　　题天厯己巳古雍刘氏翠岩家塾识葢元仁宗时所刋
　　排韵増广事类氏族大全十卷
　　不着撰人名氏
　　明
　　寜王权原始秘书十卷
　　权见史类
　　张九韶羣书拾唾十二卷【一本作羣书备数】
　　九韶见史类
　　【臣】等谨案是书仿王应麟小学绀珠之例以数记事分十二门前有李登序
　　杨信民姓源珠玑六卷
　　信民江阴人永乐中官日照县知县
　　袁均哲羣书纂类十二卷
　　均哲字庶明建昌人正统中官桞州知州
　　【臣】等谨案是编补张九韶羣书拾唾之阙加以注释凡十三门
　　包瑜韵府续编四十卷
　　瑜字希贤莆田人景泰庚午举人官教谕
　　陈士元名疑四卷　姓滙四巻　姓觽十卷
　　士元见经类
　　【臣】等谨案名疑博采史传及百家杂説凡古人名字同异无不毕载虽间有讹误然采摭繁富颇广见闻其姓滙姓觽两书徴引殊多疏舛
　　何乔新策府羣玉三卷
　　乔新见经类
　　范典籍便覧八卷
　　字本涵婺源人
　　羣书集事渊海四十七巻
　　不着撰人名氏
