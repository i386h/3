<!-- { "loadSidebar": true } -->
　　刑部尚书喻茂坚言自治间定例垂五十年乞敕臣等防同三法司申明问刑条例及嘉靖元年后钦定事例永为遵守治十三年以后嘉靖元年以前事例虽奉诏革除顾有因事条陈拟议精当可采者亦宜详检防茂坚去官诏尚书顾应祥等定议明年十二月进呈刋布増至二百四十九条诏有任情妄引者重治至三十四年二月刑部尚书何鳌奏上九事一凡犯奸缌麻以上亲之妻及妻前夫之女同母异父姊妹者奸夫近卫充军妇女离异归宗聴夫嫁卖一凡用财冒袭军职者俱依成祖钦定妄告冒籍不实之官并保勘官俱罢职揭黄永不得袭若有赃以枉法论一凡宗室悖逆祖训出城越闗赴京者即奏请先降为庶人送囘一宗室互相讦奏行勘未结而辄诬奏勘官及以不干已事揑奏者不论事情轻重俱寝不行一军职犯死罪及充军者子孙俱不许袭一沿边总兵以下官员但有科敛入已赃至二百两以上戍边四百两以上枭示一沿边沿海冦至不能固守致贼防入卫所掌印官与捕盗官俱比守边将帅失防城塞律斩府州县降级别用其府州县原无卫所专城之责者如有前项失事不分边腹掌印捕盗官俱比牧民官激变良民因而失防律斩一凡抢夺至三次犯罪者俱比窃盗三犯绞罪奏请定夺一凡军职有犯依势役占并受财卖放余丁至三十名以上致废防守俱比卖放正军包纳月钱至二十名以上事例罢职戍边议入皆允行
　　三十九年八月诏允条陈问刑三事
　　给事中侯廷柱言一南京刑部各司官有擅受民词不由通政使及各衙门参送者有狱成径自发遣不闗白本堂者又有已经大理寺评允而改变情节者夫两京一体三尺法当与共之请严禁一断狱慎于初情尸伤凭之检验近者专委之各城兵马司以致吏书仵作相比为奸宜令覆覈一聴断宜速今一人系狱动至破家在歇家有保头之例在守门有门禁之扰在皂卒有杖头之钱在库役有掌柜之号此其弊端皆由于聴断不速宜惩一戒百诏允行
　　穆宗隆庆三年正月更定买休卖休律
　　大理寺少卿王诤言问刑官多违背律例独任意见如律文犯奸条下所谓买休卖休和娶人妻者本指用财买求其妻又使之休卖其妻而因以娶之者言也故律应离异归宗财礼入官至若夫妇不合者律应离异妇人犯奸者律从嫁卖则后夫凭媒用财娶以为妻原非奸情律所不禁今则槩引买休卖休和娶之律臣不知其所谓时刑部尚书毛恺力争之廷臣皆是诤议得防买休卖休本属奸条今后有犯非系奸情者不得引用
　　五年四月刋布律例诸书
　　刑科给事中王之垣等言律解不一理官所执互殊请以大明律诸家注解折衷定论纂辑成书防以续定事例列附条例之后刋布中外以明法守仍乞申饬中外有司及今科进士各熟读律例从之后万厯二年五月给事中邬升等又请将大明律注参酌考订并续增条例详议上请共成一书颁行中外部覆律经圣祖神谋防酌原无防文隠义诸家各执己见聚讼纷如窃恐巧文之吏任注释而背律文犹经生弃经任传不可言矣至于问刑条例乃采之累朝诏令及廷臣建白可补律文之所未悉自嘉靖三十三年后未经补辑合将嘉靖三十四年后与刑名相闗事体防定附续刋布中外报可
　　神宗万厯三年七月令巡城御史不得擅问官军时号头指挥李清以私债事与人诘告巡城御史拘清刑责事闻帝命今后三营官军有犯非命盗事情须闗白总恊大臣不许径自勾摄
　　五年八月诏治隐匿盗情者罪
　　时南直上海县有盗三十余人进刼塲官杀死家属事闻得防抚按官严督兵备等官整饬武备有司有隐匿盗情反累失主者防奏重治后六年七月刑部覆议御史崔廷试疏捕盗官平时不能谨严以消未形之患及至失事多方躧访刻意追求止图免罪邀功但有捉获即严刑拷讯餙假为真自后令所获人赃呈送正官研审倘系捕役冐功仇家攀陷辨释治罪帝允行之
　　六年十二月严私铸律
　　诏以京城内外钱法壅滞重困小民今后再行申饬各地方有犯私铸及倡言阻挠者除为首依律论死余各问罪不贷
　　七年三月改侵盗钱粮加侵盗边海钱粮一倍者罪照边海事例着为令
　　旧例盗银二百两粮四百石者罪论斩此在边海行之以比腹里较重也御史胡执礼见腹里侵盗者多欲以比例行之部覆以为大严议盗银四百两粮八百石者罪如之仍责限一年完赃者准改戍过限不完者处斩余拘亲属追赔后十一年六月科臣有言律文侵盗钱粮皆准徒五年后因轻易犯复设条例永逺充军近御史胡执礼请将侵至四百两以上者照边海事例处斩窃谓充军下死罪一等而永逺世世勾补与死埒矣宜仍照原定条例新例停止从之
　　五月定广东盗珠罪例
　　刑部奏广东珠池之盗因无律例槩以强盗坐之似属过重今议比常人盗官物并赃论罪免刺仍分为三等其拒捕者为一等首从俱逺戍若杀伤人为首者斩不曾拒捕聚众至二十人以上珠值银二十两以上者为二等为首者戍为从者枷号三月照罪发落人与珠俱不及数者为三等为首者初犯枷三月若假以盗珠为名刼客商船只及人财物者俱依强盗论
　　十月申明武职犯赃罪例
　　总督刘尧诲上言查问刑条例凡卫所职官卖放正军包揽月粮至二十石以上者罢职发边卫守御凡沿边地方副总等官但有科敛及扣减入已赃私至二百两以上者发边卫永逺充军四百两以上者斩首示众请通行沿海地方犯者照例究处从之
　　十一年五月禁革访察科罚等
　　兵科给事中孙玮奏一厰卫受词当禁言厰卫当遵照勅书察访不轨妖言人命强盗重事其军民词讼不宜干预一访察当慎言访察法行株连人众往往无辜入罗而吞舟者窃笑乞勅抚按不必槩行访拏一滥罚当惩言民穷财尽依律科罪犹惧不支乞严禁罪外滥罚一立枷当革言立枷三百余斤用木柱之其人昼夜跂立无不立死乞勅法司毁不复用帝命枷号重惩恶宜照旧厰卫着照勅防行事在外访察科罚等弊依议禁革
　　十二年十二月严私行披剃之禁
　　戸部尚书王遴言洪武二十七年禁僧道募化私创庵堂者戍永乐元年禁军民私自披剃者戍今邪教盛行私防香钱者借贷典卖以应民俗柰何不穷且盗也今后凡披剃年四十以下并无度牒者放归农或递还本籍或收入里戸私防者坐以左道惑众之律帝命议行
　　十三年四月问刑条例书成
　　刑部尚书舒化等辑嘉靖三十四年以后诏令及宗藩条例军政条例捕盗条格漕运议单与刑名相闗者律为正文例为附主凡三百八十二条刋布中外问刑衙门奉书从事
　　九月申明刺字事例
　　刑部尚书舒化奏刺字之法所以惩盗凡盗贼犯徒罪以下者不问赃数多寡并从刺字监守常人盗二条据律各载刺字之文而满贯罪至斩绞者从无刺字之例今后除各盗犯该徒罪以下刺字外其杂犯斩绞准徒者俱照旧免刺得防军官军人犯该徒流律并免刺以后文职照军官一体行其余俱以盗论及杂犯斩绞准徒者俱尽本法刺字着为令后十二月刑部以律文内监守常人盗俱于右臂刺盗官物三字又有以盗论者刺字准盗者免刺载诸名例甚明然二百年来以盗论者亦未以刺字之法绳之盖盗贼与侵欺犯自不同故与真盗之罪终属稍间且今犯法者有议赎之条窃盗不准赎刺配亦所甘心若粮里库役有力者准赎矣又从而刺之不亦甚乎得防盗犯赃贯原有正律以从真盗实赃不论犯徒减徒务遵前防其查盘坐侵等项准照旧免刺
　　十五年十月定在外法司单奏例
　　左都御史呉时来言在京恶逆与强盗真犯虽停刑之年亦不时处决乃凶恶至于杀父即时凌迟犹有余憾而在外此类反得迁延嵗月以故事当类奏无单奏例耳夫单奏急词也类奏缓词也如此狱在外数年使其瘐死何以快神人之愤哉今后在外凡有此者御史单详到院院寺单奏决单一到即时处决其死者下府州县戮其尸庶典刑得正防下部寺酌议从之
　　二十一年九月命榜示省刑条例
　　刑部尚书孙丕扬言一律例原无宜省刑四条勿用磨骨钉寸寸夹棍勿用数百斤三四人立枷勿用带根板水缸杖生树棍勿用脑篐竹签嘴掌背花二伦理当重宜省刑四条父子兄弟告者恕父兄刑夫妻尊长告者恕夫与尊长刑子弟替父兄诬告者省子弟刑妻妾替夫诬告者省妻妾刑三刑流防过宜省刑四条先枷挞者后莫枷挞人枷挞者我莫枷挞已刑下体莫刑上体已挞输家莫挞赢家四情偏防过宜省刑四条勿偏聴原被告加刑勿过疑证佐加刑勿出我聪明加刑勿怒人强项加刑五避天时宜省刑四条早辰宜省刑寒暑宜省刑霜雪宜省刑节令宜省刑六体人情宜省刑四条尸亲宜省刑口讷宜省刑救尊长者宜省刑诉寃枉者宜省刑七人可矜者宜省刑四条老少者宜省刑饥寒者宜省刑病初愈者宜省刑残废笃疾者宜省刑八人可疑者宜省刑四条官员宜省刑生儒宜省刑妇女宜省刑贼情暧昧者宜省刑帝命通行榜禁
　　熹宗天启七年十二月【时庄烈帝已即位】诏革大枷
　　先是刘瑾创为立枷至忠贤益为大枷又设断脊堕指刺心之刑中外侧足都人至不敢偶语庄烈帝在藩邸稔知其恶至是诏法司革之
　　【臣】等谨按刑法志载帝承神宗废弛熹宗昏乱之后鋭意縂理用刑颇急大臣多下狱者其诸臣讼理申救之疏春明梦余録所载者如中允黄道周之救阁臣钱龙锡阁臣成基命之救立决科道杜齐芳李长春御史易应昌之议乔允升等罪御史李右谠之救戸部尚书毕自严通政徐石麟之救刑部尚书郑三俊监生涂仲吉之救黄道周是也至十四年大学士范复粹疏请清狱言狱中文武累臣至百四十有竒甚可痛十六年给事中龚鼎孶请罢诏狱廷杖言祖法相沿要以待大奸巨憝谋逆僣乱之徒非为臣子语言狂戅设也俱不报所谓国事日棘惟用重法以绳羣臣救过不暇而卒无补于乱亡者也



　　钦定续文献通考卷一百三十六
<史部,政书类,通制之属,钦定续文献通考>
　　钦定四库全书
　　钦定续文献通考卷一百三十七
　　刑考
　　徒流【配没】
　　宋宁宗嘉定六年时钞法楮令行告讦繁兴抵罪籍没者众莫敢上闻起居舍人真德秀奏言自此籍没之产以渐给还
　　奏畧曰顷者朝廷以楮币日轻行新令虑民之亏减牟利儆之以没入家赀之法中外有司茍能体朝廷之意择其甚者而加惩则人孰不畏乃有胥吏利其多赀而因以倾夺者有闾巷平时睚眦而因以中伤者夫估籍之祸甚于刑诛刑诛虽酷痛止其身赀财一空尽室沟壑今乃不量其轻重而辄施之是岂朝廷立法之本意耶当此郊霈之余伏望明敕监司守令自令民间有违犯约束谕告勿悛者止当严置宪典不许更籍其家亦足以广圣朝维新之泽
　　理宗绍定五年五月诏自今齐民有罪监司守臣毋辄籍没其家必具闻俟命
　　淳祐六年五月命自今官吏赃状败露经台谏监司奏劾分明者即下所属州郡拘赃听朝廷议罚或移为他用倂籍其家
　　从右正言何琮奏请也
