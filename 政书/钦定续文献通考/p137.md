<!-- { "loadSidebar": true } -->
　　时牒试既罢士人又复冒求国子而士大夫为子弟计者辄牒外方他族利为屋相资或公然受价以鬻及命徧谕百官司知杂司等如已凖朝廷辨验批书印纸批下国子监收试即报赴试人躬赴监一姓结为一保每保不过十人责立罪罚当官书押递相委保各给告示方许投纳试卷冒牒官降官罢任或一时失于叅照误牒他族许自陈悔牒一次冒牒中选之人限主保官举人一月自首举人驳放主保官免罪出限不首者仍照前条罪之二年臣僚言国子牒试之冒滥滋甚今后令牒官各从本职长官具朝典状保明先期取本官知委状仍立赏格许人指实陈首冒牒之官按劾镌秩受牒之人驳放殿举保官亦与连坐专令御史台觉察都省勘防淳祐九年臣僚又言士子又有免解伪冒入试者或父兄没而窃代其名或同族物故而填其籍于是令自本贯保明给据类其姓名先申礼部各州揭以示众犯者许告捉依鬻举法治罪
　　寳庆间礼部侍郎曹彦约奏曰科举之莫甚于牒试而牒试之莫甚于作伪盖解额之有广狭士子之有众寡广而寡者固已安其分则狭而众者必思所以为之计朝廷以承平日久士子日盛试为牒试之法寛其进取之门末节细故未暇深察于是改乡里以就他人之贯改三族以认他人之亲甚者改其父祖改其姓氏若得若失尚未可知而欺君之迹已昭昭不可掩矣今国子监牒试其尚少臣不知其本末未敢遽议惟是漕试之积习既久士大夫互相欺诈恬不为怪壊士子心术莫甚于此时举摘一二尤者而惩戒之于事无补律以科举之法无一可者则改而更张之不可缓也好事者深知其不便求其説而不得欲増解额则难立限制欲均解额则侵及他郡欲废漕额以益诸郡不特旧额不等极费区处而所部之亲戚故旧有决不可不避者变旧法以起争端终不可久无已则有一焉在内有职事官朝廷之所选用也在外有监司帅守朝廷之所责任也大郡之有通判小郡之有签判转运司之有主管文字诸路之有川广福建又逺地之多士子处也与其诈伪避亲而使之冒试孰若严其保任而使之牒试随其官职分其差等若监司帅守可举十五人则大郡可举十人中下可举七八人通判可举五人主管文字与签判可举三人川广福建不在此位者不过一二人职事官之牒门客者当如其旧其以川广福建牒者郎官以上不得过下郡之数寺监丞以下不得过通判之数明载公牍叅以法令如是行之不増发觧不拂人情而解额之狭处与士子之众处受其利如前日也但前之为法不许其保任而容其诈伪后之为法不容其诈伪而许其保任其利害相去何如哉然州县官之牒本路可以稽考而监司帅守之牒邻路容有泛滥且如两浙路与江东福建为邻而又与淮东为邻湖北一路与湖南江西为邻而又与淮西京西防路为邻若止许一处则地里有不便或分之数路则涣散而无统须合与之闗防立为限制应监司帅守牒过员数并限九月三十日以前具申礼部礼部总其名数并限九月三十日具申部省偹牒御史台谏院则其可革矣
　　初置绍兴安吉试院
　　时以士子数多于礼部及临安转运司两试院外绍兴安吉各置一院从朝廷差官前诣同日引试分各路士人就试同在京不许见烛
　　是年已失京西诸州军士多徙寓江陵鄂州命京湖制置司于江陵别立贡院取徳安府荆州军归峡复三州及随郢均房等京西七郡士人别差官混试用十二郡元额混取以优之
　　二年命省试下第及游学人并就临安府给据赴两浙转运司混试待补国子生
　　元年罢诸路转运司及诸州军府所取待补国子生命自明年并赴国子监混试至是遂有是命
　　四年诏两淮经冦州郡已举未改免人与比荆襄例令赴来年省试一次
　　淳祐元年复别院引试之制
　　臣僚言既复诸路漕试合国子试两项科举及免举人不下千数宜复拨漕举胄举同避亲人并就别院引试使大院无卷冗之患小院无额容之从之三年仍令试别院者复归大院
　　二年诏军功补授人愿就乡举者听
　　三年申定试法科之制
　　先是宁宗嘉定十一年五月申严试法官七等之制至是以试法科者皆取撰成见义挟入试塲令刑部措置闗防其考试则选差大理丞正歴任中外有声望者不许止用新科评事未经作县之人逮其试中仍仿省试中书覆试之法质以疑狱观其谳笔明允始与差除所立等第文法俱通者为上径除评事文法粗通者为次其检法不通者驳放至度宗咸淳元年复申严选试之法凡引试刑法官命题一如绍兴式八年以试法科者少特命考试命题务在简严毋用长语有过而愿就试者照现行条法除私罪应徒或入已赃失入死罪并停替外余犯轻罪者与放行收试或已经三试终塲之人已歴三考赴部叅注命本部考覈元试果有所批分数不须举状与注外郡刑法狱官差使一次旧制试法科者批及八分方在取放之数咸淳末有仅及二分以上者亦特取一名授提刑司检法官
　　命淮东西诸州郡附近秋试
　　时淮南诸州郡岁有兵祸士子不得以时赴乡举且漕司分差试官路梗不可径达乃命淮东州郡附镇江府秋试淮西州郡附建康试蕲黄光三州安庆府附江州试三处各増差试官二员别项考校照各州元额取放
　　四年増防检雷同官
　　绍定元年有言举人程文雷同或一字不差者其有二一则考官受赂或受暗记或与全篇各家分传誊写一则老儒卖文塲屋一人传十十人传百考官不暇叅稽于是命礼部戒饬前申号三日监试防聚考官将合取卷叅验互考稍涉雷同即与防落或仍前以致觉察则考官监试一例黜退至是复添差防检雷同官一员仍命监察御史一人钤试度宗初以雷同假手之多由于州郡试院闲日引试以致继烛达旦或至次日辰己犹未出院遂一遵旧制连试三日咸淳九年又以臣僚条上科塲之令大院别院叅详官防检试卷官兼考雷同又监试兼专一详定雷同试卷不预考校遂罢帘外防检雷同官其国子监解试雷同官亦罢
　　【臣】等谨按宋时省闱体例士人卷子先经防检官批定分数然后叅详官审定其当否上之知举而决其去取高下则一卷凡经数人之手而雷同之不辨其踈玩亦太甚矣
　　六年命三学在籍诸生并赴来年省试一次
　　诏曰昨令三学各举经明行修气节之士而诸生合辞控免秉义甚高其令在籍诸生并赴来年省试一次临安府学长谕亦如之以称搜罗之意
　　十年诏每举待补人先就郡庠试
　　试曰国家以儒立国士习美恶治道所闗端平初増诸郡解额寖漕闱牒试正欲四方之士安乡井修孝悌以厚风俗比岁殊失初意可令逐州于每举待补人数内分额之半先就郡庠校以课试取分数及格者同待补生给据赴上庠补试其大府一体施行次年又谓辅臣曰去岁罢京学类申欲令四方之士各归乡校以课试校定稍复乡举里选之意近览土著士人投匦之书谓犹有未还乡井者科举在近可令临安守臣晓谕士子早还本乡所有土著人自依此制行岁校之法其游士出学年久不能赴乡举者与赴浙漕试另行考校仍取待补以示优防
　　十二年诏广南分东西两路考试
　　广南西路言所部二十五郡科选于春官者仅一二盖山林质朴不能与中土士子同工请援两淮荆襄例别考从之
　　寳祐二年定发解给歴之法
　　监察御史陈大方言士风日薄文塲多乞将发解士人初请举者从所司给帖赴省别给一歴如命官印纸之法批书发解之年及本名年贯保官姓名执赴礼部又批赴省之年长贰印署赴监试者同如将来免解免省到殿批书亦如之如无歴则不收试候出官日赴吏部缴纳换给印纸应合免解免省人亦从先发解处照此给歴如省殿中选将元歴发下御史台考察以凭注阙给告士子得歴可为据证有司因歴可加稽验目前伪冒之人可不却而自遁遂自明年始行之四年又命在朝之臣除宰执侍从台谏外自卿监郎官以下至厘务官各具三代宗支图三本结立罪状申尚书省御史台及礼部所属各置簿籍存留照应遇属子孙登科发解入学奏补事故并具申入凿后由外任登朝亦于供职日后具图籍记如上法遇胄试之年照朝廷限员于内牒能应举人就试以革胄牒冒滥之
　　景定二年増胄子牒试员
　　初寳庆元年诏胄试职事官牒同居五服内亲厘务官牒同居小功亲铨次三人取一至是复命宰执牒缌麻以上亲増作四十人侍从台谏给事中舎人小功以上亲増作二十七人卿监郎官秘书省官四总领小功以上亲増作二十人寺监丞簿学官二令大功以上亲増作十五人六院四辖省部门史馆校勘检阅大功以上亲増作十人临安府通判大功以上亲増作八人余应牒亲子孙者一仍旧制
　　三年以建储恩诏三学免觧外行食生员两赤县觧试终塲人及临安府学职事生员特令赴省一次
　　二月诏省试中选士人覆试于御史台为定制
　　旧制乡贡监补省试皆有覆试其法令宰执出题不许都司干预仍日轮台谏一员帘外监试至是并士人中选者亦覆之度宗初又以州郡乡贡未有覆试易滋冒滥之命漕臣及帅守于解试揭晓之前防差有出身倅贰或幕官专充覆试尽一日命题考校解名多者斟酌分日但能行文不谬説理优通觉非假手即取非才不通就与驳放如将来省覆不通罪及元覆试漕守之臣及考校官又严省覆试法比校中省元卷字踪稍异者黜之
　　五年正月诏三省详议取士之法
　　诏畧曰我国家因唐之旧进士一科得人为盛三百年闲所以保乂王家垂休亿载厥功懋哉久蠧滋近年尤甚非无佳士頴出由此其选然穷经学古者或病于词华植徳砺行者难究其蕴奥高才大器者往往局于纎悉绳墨之末是以官甚冗而才愈乏家殊俗而风益漓至于冒国法以茍营假儒冠而挟策俚言乱雅勦説趋时使习之者反贼其良而取之者莫任其咎人情至此咸欲变通尝阅先朝名臣奏议其论取士之法非一惟程颢程頥深知治道酌古通今纲目详明用意纯切令三省详议参酌其可行者条具以闻务于科举无大更张以安士心而于进士举之外所以崇尚经术考察徳行选用材能之道立为一代之典陶成四方之风庶几丰苞之仁垂之万世顾不美哉
　　度宗咸淳七年十二月初置士籍
　　丞相贾似道欲制东南士心令御史陈伯大请置士籍开具姓名年甲三代妻室令乡邻给勘于科举条例无碍方许纳卷
　　周宻癸辛杂识曰咸淳辛未正言陈伯大建议以为科塲之极矣欲自后举始行下诸路运司牒州县先置士籍编排保伍取各家戸贯三代年甲娶谁氏兄弟男孙若干之数其有习举业者则各书姓名所习赋经子孙凭所书年甲如十五以上实能举业者自五家至二十五家而百家百家而里正许自召其乡之贡士结罪保明批书举歴然后登士籍一様四本州县漕部各觧其一仍从县给印歴俾各人亲书家状于歴首以为字迹之验不许临期陈状改易或有随侍子弟合赴漕牒诸色漕试者各令赍歴先赴县批凿前去各处状试每遇唱名后重行编排保伍取防如有新进可应举者续照前式保明付籍或有事故服制者并画时申闻批凿或毁抹如虚増人名妄称举子其犯人与里正保伍并照贡举条例施行自是严行天下或稍有瑕疵皆不敢有功名之望士论纷纷至贾似道溃师之后台中始首劾伯大焉
　　九年以诸州郡乡贡终塲人众而元额少命自今年为始视终场人数多寡每二百人取放一名
