<!-- { "loadSidebar": true } -->
　　献官法服七梁冠三【簮全】鸦青三绒锦绶绅三【各帯青绒网并铜环二】方心曲领蓝结带铜佩红罗裙白绢中单红罗蔽膝革履各三【白绢袜全】　执事儒服软角唐巾白襴挿领黄鞓角带皂鞾各九十有八　曲阜祭服连蝉冠四十有三七梁冠三五梁冠三十有六三梁冠四皂纻丝鞋三十有六防舒角幞头二软角唐巾四十角簮四十有三冠缨四十有三副【凡八十有六条】象牙笏七木笏三十有八玉佩七【凡十有四系】铜佩三十有六【凡七十有二繋】带八十有五蓝鞓带七红鞓带三十有六乌角带二黄鞓带乌角偏带四十大红金绶结带七【上用玉环十有四】青罗大防夹衣七紫罗公服二褐罗大防衣三十有六白罗衫四十白绢中单三十有六白纱中单七大红罗夹蔽膝七大红夹裳绯红罗夹蔽膝三十有六绯红夹裳四黄罗夹裳三十有六黄罗大带七白罗方心曲领七红罗绶带七黄绢大带三十有六皂鞾白羊毳韈各四十有二对大红罗鞋七辆白绢夹韈四十有三防
　　天子济逊
　　冬之服凡十有一等服纳竒实克黙尔里克则冠金锦暖帽服大红桃红紫蓝緑布哩叶苏则冠七寳重顶冠服红黄粉皮则冠红金荅子暖帽服白粉皮则冠白金荅子暖帽服银鼠则冠银鼠暖帽其上并加银鼠比肩【俗称襻子达呼】夏之服凡十有五等服塔纳图纳竒实【缀大珠于金锦】则冠寳顶金鳯钹笠服苏布特图纳竒实【缀小珠于金锦】则冠珠子卷云冠服纳奇实则帽亦如之服大红珠寳里红毛子塔纳则冠珠縁邉钹笠服白毛子金丝寳里则冠白藤寳贝帽服駞褐毛子则亦如之服太红緑蓝银褐枣褐金绣龙五色罗则冠金鳯顶笠各随其服之色服金龙青罗则冠金鳯顶漆纱冠服珠子褐七寳珠龙荅子则冠黄雅库特寳贝珠子带后檐帽服青苏普金丝防子则冠七寳漆纱带后檐帽
　　百官济逊
　　冬之服凡九等大红纳竒实一大红克黙尔里克一大红冠素一桃红蓝緑冠素各一紫黄鸦青各一夏之服凡十有四等素纳奇实一聚线布哩叶苏纳竒实一枣褐浑金间丝蛤珠一大红官素带布哩叶苏一大红明珠荅子一桃红蓝緑银褐各一高丽鸦青云防罗一駞褐茜红白毛子各一鸦青官素带布哩叶苏一
　　舆服志曰济逊内廷大宴则服之冬夏之服不同然无定制凡勲戚大臣近侍赐则服之下至于乐工卫士皆有其服精粗之制上下之别虽不同总谓之济逊云
　　百官公服
　　公服制以罗大防盘领俱右衽一品紫大独科花径五寸二品小独科花径三寸三品散荅花径二寸无枝叶四品五品小杂花径一寸五分六品七品绯罗小杂花径一寸八品九品緑罗无文　幞头漆纱爲之展其角　笏制以牙上圆下方或以银杏木爲之偏带正从一品以玉或花或素二品以花犀三品四品以黄金爲荔枝五品以下以乌犀并八胯鞓用朱革　鞾以皂皮爲之
　　仪卫服色
　　交角幞头其制巾后交折其角　鳯翅幞头制如唐巾两角上曲而作云头两旁覆以两金鳯翅　学士帽制如唐巾两角如匙头下垂　唐巾制如幞头而椭其角两角上曲作云头　控鹤幞头制如交角金缕其额　花角幞头制如控鹤两角及额上簇象生杂花　锦帽制以漆纱后幅两旁前拱而高中下后画连钱锦前额作聚文　平巾帻黒漆革爲之形如进贤冠之笼巾或以青或以白　武弁制以皮加漆甲骑冠制以皮加黒漆雌黄爲縁　抹额制以绯
　　罗绣寳花　巾制以絁五色画寳相花　兠防制以皮金涂五色各随其甲　衬甲制如云肩青锦质縁以白锦衷以氊里以白绢　云肩制如四垂云青縁黄罗五色嵌金爲之　裲裆制如衫　衬制用绯锦武士所以禓裲裆　士卒袍制以绢絁绘寳相花窄袖袍制以罗或絁　辫线袄制如窄袖衫腰作
　　辫线细折　控鹤袄制以青绯二色锦圆荅寳相花窄袖袄长行舆士所服绀緅色　乐工袄制以绯
　　锦明珠琵琶窄袖辫线细折　甲覆膊腌心扞背扞股制以皮或爲虎文狮子文或施金铠锁子文　臂鞲制以锦緑绢爲里有双带　锦螣蛇束麻长一丈一尺裹以红锦　束带红鞓双獭尾黄金涂铜胯余同腰带而狭小　绦环制以铜黄金涂之　汗胯制以青锦縁以银褐锦或绣扑兽间以云气　行縢以绢爲之　鞋制以麻　防鞋制以皮爲履而长其靿缚于行縢之内　云头鞾制以皮幇嵌云朶头作云象防束于胫
　　服色等第
　　一防古人不在禁限及见当集赛诸色人等亦不在禁限惟不许服龙鳯文【龙谓五爪二角者】　一职官除龙鳯文外一品二品服浑金花三品服金荅子四品五品服云防带襴六品七品服六花八品九品服四花【职事散官从一高】繋腰五品以下许用银并减鐡　一器皿【谓茶酒器】除钑造龙鳯文不得使用外一品至三品许用金玉四品五品惟台盏用金六品以下台盏用镀金余并用银　一帐幕除不得用赭黄龙鳯文外一品至三品许用金花刺绣纱罗四品五品用刺绣纱罗六品以下用素纱罗　一内外有出身考满应入流见役人员服用与九品同　一授各投下令防钧防有印信见任勾当人员亦与九品同　一庶人除不得服赭黄惟许服暗花纻丝防绫罗毛毳帽笠不许饰用金玉鞾不得裁制花様首饰许用翠花并金钗錍各一事惟耳环用金珠碧甸余并用银酒器许用银壶瓶台盏盂镟余并禁止帐幕用纱绢不得赭黄一诸色目人除行营帐外其余并与庶人同　一诸职官致仕与见任同解降者依应得品级不叙者与庶人同　一父祖有官既没年深非犯除名不叙之限其命妇及子孙与见任同　一诸乐艺人等服用与庶人同凡承应妆扮之物不拘上例　一皂公使人惟许服防绢　一汉人高丽南人等投充集赛者并在禁限
　　舆服志曰服色等第上得兼下下不得僣上违者职官解见任期年后降一等叙余人决五十七下违禁之物付告捉人充赏有司禁治不严从监察御史亷访司究治惟御赐之物不在禁限
　　【臣】等谨按以上等第即仁宗延祐元年所定也又王圻续通考载官民帽檐或圆或前圆后方其髪或辫或打纱练惟庶民椎髻服用深金縁爲纳竒实或腰线绣通神襴上下均服焉附録于此叶世竒草木子曰纱帽圆领唐服也仕者用之中笠襴衫宋服也中环领金服也帽子系腰元服也庶民服之












　　钦定续文献通考卷九十二
　　钦定四库全书
　　钦定续文献通考卷九十三
　　王礼考
　　君臣冠冕服章
　　明太祖洪武元年二月诏衣冠如唐制　二十四年六月诏廷臣参考厯代礼制更定冠服居室器用制度明史舆服志曰明初俭徳开基重惩时弊乃命儒臣稽古讲礼厯代守之递有禁例
　　世宗嘉靖九年二月禁官民服舍器用逾制　十四年二月禁冠服非制
　　舆服志曰帝燕居服燕弁讲武用武弁更为忠靖冠以风有位保和冠以亲宗藩亦一王之制也
　　皇帝冕服
　　洪武元年学士陶安请制五冕太祖曰此礼太繁祭天地宗庙服衮冕社稷等祀服通天冠绛纱余不用三年更定正旦冬至圣节并服衮冕祭社稷先农册拜亦如之十六年定衮冕之制冕前圆后方元表纁里前后各十二旒旒五采玉十二珠五采缫十有二就就相去一寸红丝组为缨黈纩充耳玉簪导衮元衣黄裳十二章【六章织于衣日月星辰山龙华虫六章织于裳宗彛藻火粉米黼黻】白罗大带红里蔽膝随裳色绣龙火山文玉革帯玉佩大绶六采【赤黄黒白缥緑】小绶三色同大绶间施三玉环白罗中单黻领青縁黄韈黄金舄饰二十六年更家衮冕十二章冕版广一尺二寸长二尺四寸冠上有覆元表朱里余如旧制衮元衣纁裳十二章如旧制中单以素纱为之红罗蔽膝上广一尺下广二尺长三尺织火龙山三章革带佩玊长三尺三寸大带素表朱里两边用縁上以朱锦下以緑锦大绶六采【黄白赤元缥緑】织成纯元质五百首小绶三色同大绶间织三玉环朱鞾赤舄
　　成祖永乐三年定冕冠以皂纱为之上覆曰綖桐板为质衣之以绮元表朱里前圆后方以玊衡维冠玉簪贯纽纽与冠武【足前体下曰武绥在冠之下亦曰武】并系缨处皆饰以金綖以左右垂黈纩充耳【用黄玉】系以元紞承以白玊缜朱纮余如旧制衮服十有二章元衣八章日月龙在肩星辰山在背火华虫宗彜在防【每防各二】皆织成本色领褾裾纁裳四章织藻粉米黼黻各二前三幅后四幅前后不相属共腰有辟积本色綼裼【裳侧有纯谓之綼裳下有纯谓之裼纯者縁也】中单以素纱为之青领褾襈裾领织黻文十三蔽膝随裳色四章织藻粉米黼黻各二本色縁有紃施于缝中玉钩二玊佩二各用玉珩一瑀一琚二冲牙一璜二瑀下垂玊花一玉滴二瑑饰云龙文描金自珩而下系纽五贯以玉珠行则冲牙二滴与璜相触有声金钩二有二小绶六采【黄白赤元缥緑】纁质三小绶色同大绶间施三玉环龙文皆织成韈舄皆赤色舄用黒絇纯以黄饰舄首
　　嘉靖八年谕阁臣张璁衮冕有革带今何不用对曰按陈祥道礼书古革带大带皆谓之鞶革带以系佩韨然后加以大带而笏搢于二带之间夫革带前系韨后系绶左右系佩自古冕弁恒用之今惟不用革带以致前后佩服皆无所系遂附属裳要之间失古制矣帝曰冕服祀天地享祖宗若阙革带非齐明盛服之意及观防典载蔽膝用罗上织火山龙三章并大带縁用锦皆与今所服不合卿可并革带系蔽膝佩绶之式详考绘图以进又云衣裳分上下服而今衣恒掩裳裳制如帷而今两幅朕意衣但当与裳要齐而露裳之六章如何已又谕璁以变更祖制为疑璁对曰臣考礼制衣不掩裳与圣意允合夫衣六章裳六章义各有取大明集礼及防典与古制不异今衣八章裳四章故衣常掩裳然于典籍无所准内阁所藏图注葢因官司织造循习讹谬今订正之乃复祖制非有变更帝意乃决因复谕璁曰衣有六章古以绘今当以织朕命织染局考国初冕服日月各径五寸当从之裳六章古用绣亦当从之古色用元黄取象天地今裳用纁于义无取当从古革带即束带后当用玊以佩绶系之于下蔽膝随裳色其绣上龙下火可不用山卿与内阁诸臣同考之于是杨一清等详议衮冕之服自黄虞以来元衣黄裳为十二章【衣六章日月星辰山龙华虫其序自上而下裳六章宗彛藻火粉米黼黻其序自下而上】自周以后变其制或八章或九章已戾于古矣太祖皇帝复定为十二章之制司造之官仍习舛讹非制作之初意帝乃令择吉更正其制冠以圆匡乌纱冒之旒缀七采玉珠十二青纩充耳缀玊珠二余如旧制元衣黄裳衣裳各六章洪武间旧制日月径五寸裳前后连属如帷六章用绣蔽膝随裳色罗为之上绣龙一下绣火三系于革帯大带素表朱里上縁以朱下以绿革带前用玊其后无玉以佩绶系而掩之中单及圭俱如永乐间制朱韈赤舄黄绦縁元缨结
　　皇帝通天冠服
　　洪武元年定郊庙省牲受俘皇太子诸王冠婚醮戒则服通天冠綘纱袍冠加金博山附蝉十二首施珠翠黒介帻组缨玉簪导綘纱袍深衣制白纱内单皂领褾襈裾綘纱蔽膝白假带方心曲领白韈赤舄其革带佩绶与衮服同【金博山亦名述律如今之妇人篐也上饰以金】
　　皇帝皮弁服
