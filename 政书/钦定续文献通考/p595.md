<!-- { "loadSidebar": true } -->
　　【臣】等谨按宋史天文志宋初承五代之季用显徳锓天旧书建隆二年以推验少疎诏王处讷等别造新法四年书成赐名应天未几气候渐差太平兴国四年改行乾元厯法未几气候又差继作者曰仪天曰崇天曰明天曰奉天曰观天曰纪天迨靖康丙子百六十余年而八改南渡之后曰统元曰乾道曰淳熙曰防元曰统天曰开禧曰防天曰成天至徳祐丙子百五十年而又八改由此观之宋承五季衰乱之后靖康兵燹之余算法多疎草泽中専家之学又多不在史局故施行纷错如此善乎史氏之论曰使其初立法脗合天道则千嵗日至可坐而致奚必数数更法以求幸合元象乎哉
　　辽太宗大同元年国始有厯
　　圣宗统和十二年颁行大明厯
　　初太宗自晋汴京收百司寮属伎术厯象迁于中京实始有厯即晋天福四年司天监马重绩所上乙未元厯是也其后穆宗时司天王白李正等复进是书至是汗州刺史贾俊进新书曰大明厯【大明厯宋武帝大明六年祖冲之所上之书未及施用】高丽所志大辽古今録称统和十二年始颁正朔信矣
　　【臣】等谨按辽史志言大同元年得晋刻漏浑象后唐清泰二年已称损折不可用其至中京者槩可知矣据此则是辽虽得晋浑象仍未施用故不书
　　金太宗天防十五年正月朔颁行大明厯
　　先是天防五年司天杨级进大明厯至是始颁行之
　　世宗大定二十一年十一月诏比校厯书
　　先是海陵正隆三年三月辛酉朔司天言日当食而不食大定十三年五月壬辰朔日食十四年十一月甲申朔日食加时皆先天十七年九月丁酉朔食乃后天由是占候渐差乃命司天监赵知防重修大明厯书既成未行时翰林应奉耶律履亦造乙未厯至是年十一月望太隂亏食遂命尚书省委礼部员外郎任忠杰与司天官验所食时刻分秒比校知微履及见行厯之亲疎以知防为亲遂用之明昌初司天又改进亲厯礼部郎中张行简言请俟日月食覆校无差然后用之事遂寝终金之世惟用知防所定书元初亦遵用焉
　　元世祖至元十三年诏前中书左丞许衡等改治新厯是年平宋诏许衡及太子赞善王恂都水少监郭守敬与南北日官陈鼎臣邓元麟毛鹏翼刘巨渊王素岳铉高敬等叅考累代厯法复测候日月星辰消息运行之变区别同异酌取中数以为厯本其法用二线窥测宿度余分纎防皆见又立海内测验所凡二十有七【详下极度门】
　　十七年授时厯成十八年颁行天下
　　元初承用金大明厯庚辰嵗太宗西征五月望月食不效二月五月朔防月见于西南中书耶律楚材以大明旧法后天又以中元庚午嵗国兵南伐天下畧定乃表上西征庚午元歴不果颁用至元四年西域扎玛里鼎撰进万年厯世祖稍颁行至是年冬至许衡等新书成诏赐名曰授时明年颁行之惟万年厯不复传而庚午元厯虽未颁用其书犹在具见本史
　　明太祖洪武三年初定嵗上厯书
　　先是洪武元年改太史院为司天监又别置回回司天监至是改司天为钦天设四科曰天文曰漏刻曰大统厯曰回回厯设监令少监统之嵗造大统民厯御览月令七政躔度六壬遁甲四季天象占验御览天象録各以时上其日月交食分秒时刻起复方位先期以闻
　　【臣】等谨按此嵗上各书即用刘基所上凖元授时旧法别名为戊申大统厯者是也呉元年十一月乙未冬至太史院刘基率其属高翼实进是书大祖谕曰古者季冬颁朔太迟今于冬至亦未善宜以十月朔着为令是明祖颁书不自洪武三年始矣但吴元年犹是顺帝正朔未可以颁朔予明故戊申大统厯之名号不得正书附见于此俾览古者于授时大统书名更替之际有所考焉
　　黄瑜双槐嵗抄曰世所谓回回厯者传为西域玛伊克之地异人玛哈穆特之所作也以今考之其原实起隋开皇十九年己未之嵗其法尝以二百五十日为一嵗【按回回书只以春分起算耳何至缩嵗为二百五十日殆传者误也】嵗有十二宫宫有闰日凡二百十有八年闰三十有一日又以三百五十四日为一周周有十二月月有闰日凡三十年闰十有一日阅千九百四十一年而宫月甲子再防其白羊宫第一日日月五星之行与中国春正定气日之宿直同其用以推分步经纬之度着凌犯之占星家以为最宻元之季世其法始东明造大统厯以其法与中国叅用之或曰嵗之为义于文从步从戍谓推步从戌起也白羊宫于辰为戍岂推步在戍时见星为始故欤
　　十七年闰十月监令元统着大统厯法通轨四卷漏刻博士元统言厯以大统为名而积分犹踵授时之旧非所以重始谨正也况授时以至元辛巳为厯元至洪武甲子积一百四年年逺数盈渐差天度合修改闻有郭伯玉者精明九数之理宜征令推算以成一代之制报可擢统为监令统乃取授时厯去其嵗实消长之説析其条例得四卷以洪武十七年甲子为厯元命曰大统厯法连轨至二十二年改监令丞为监正副二十六年监副李徳芳言监正统改作洪武甲子厯元不用消长之法以考鲁献公十五年戊寅嵗天正冬至比辛巳为元差四日半强今当复用辛巳为元及消长之法疏入元统奏辨太祖曰二説皆难凭但验七政交防行度无差者为是自是大统厯元以洪武甲子而推算仍依授时法
　　神宗万厯十二年诏以回回厯纂入大统备考
　　先是治中月食屡不应日食亦舛正统十二三年连推日食起复皆弗合漏刻博士朱言至元辛巳距今二百三十七年嵗乆不能无差若不量加损益则愈乆愈误中官正周濓等言日躔嵗退之差一分五十秒今正徳乙亥距至元辛巳二百三十五年赤道嵗差当退天三度五十二分五十秒不经改正推步岂能有合皆为时议所格不行至是年十一月癸酉朔日食大统推食九十二秒回回推不食已而回回厯验礼科给事中侯先春因言回回科推算精宻何妨纂入大统中以备考验从之
　　二十三年郑世子载堉进圣寿万年厯及纬厯通融二书诏以其书付钦天监叅验
　　从礼部尚书范谦之请也其书首曰步发敛次曰步朔闰次曰步日躔次曰步晷漏次曰步月离次曰步交道次曰步交食次曰步五纬合应
　　愍帝崇祯二年九月开厯局以礼部侍郎徐光启进本部尚书督修厯法
　　先是万厯三十八年五官正周子愚言大西洋归化逺臣厐迪峩熊三拔等携有彼国厯法多中国所未备乞取知厯儒臣率同监官将诸书尽译以补典籍之缺葢是时大西洋人利玛窦进贡土物而迪峩三拔及龙华民邓玉函汤若望等先后至皆精究天文礼部因奏请令精通厯法河南佥事邢云路职方郎中范守已翰林院检讨徐光启南京工部员外郎李之藻与迪峩三拔等同译西法叅订修改后因循未遑开局至是五月乙酉朔日食礼部侍郎徐光启依西法预推顺天府见食二分有竒琼州食既大寜以北不食大统回回所推与光启互异已而光启法验余皆疎帝切责监官五官正戈丰年等言大统乃国初所定实即郭守敬授时厯也二百六十年毫未增损向从不能无差于是以光启督修厯法光启言近世言厯诸家大率宗郭守敬至若嵗差环转嵗实叅差天有纬度地有经度别宿有本行月五星有本轮日月有真防视防皆古所未闻惟西厯有之宜取其法叅互考订使与大统法合同归一巳而光启上修厯十事一议嵗差二议嵗实小余三每日日行经度四每夜月行经纬度数五列宿经纬行度六五星经纬行度七推变黄道赤道广狭度数宻测二道距度及月五星各道与黄道相距之度八日月去交逺近及真防视防之因九测日行考知二极出入地度数以定周天纬度因月食考知东西相距地轮经度十依唐元法随地测验二极出入地度数地轮经纬以求昼夜晨昬永短以正交食因举南京大仆少卿李之藻西洋人龙华民邓玉函报可九月癸夘开厯局三年玉函卒又征西洋人汤若望罗雅谷译书演算进光启尚书仍督修厯法
　　四年正月徐光启进书二十四卷又进书二十一卷五年又进书三十卷六年以病解局务以山东叅政李天经代之
　　光启进新书奏言日食随地不同则用地纬度算其食分多少用地经度算其加时早宴月食分秒海内并同止用地经度推求先后时刻臣从舆地图约畧推步开载各布政司月食初亏度分葢食分既天下皆同则余率可以类推不若日食之经纬各殊必湏详备也先是巡按四川御史马如蛟荐资县诸生冷守中精厯学以所呈书送局光启力驳其谬并预推次年四月四川月食时刻令其临时比测已而四川报守中所推月食实差二时而新法宻合冬十月辛丑朔日食新法预推顺天见食二分一十二秒应天以南不食大漠以北食既至期光启率监臣预日晷调壶漏用测高仪器测食甚日晷高度又于宻室中斜开一隙置窥筩逺镜以测亏圆画日体分数图板以定食分其时刻高度悉合惟食甚分数未及二分于是光启言今食甚之度分宻合则经度里差已无烦更定矣独食分未合原推者葢因太阳光大能减月魄必食及四五分以上乃得与原推相合然此用宻室窥筩故能得此分数倘止凭目力或水盆照映则燿不定恐少尚不止此也时有满城布衣魏文魁进厯元厯测之书送局考验光启摘论七事文魁反覆论难光启更申前説着为学厯小辨未几光启入阁又进书三十卷
　　七年李天经缮进书二十九卷星屏一具
