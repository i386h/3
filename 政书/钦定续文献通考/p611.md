<!-- { "loadSidebar": true } -->
<史部,政书类,通制之属,钦定续文献通考,卷二百十三>法二月己夘太白犯垒壁阵西第二星五月辛酉月犯建星西第四星八月癸巳犯毕右股第二星九月丁未太白犯亢南第一星己酉月犯斗北第一星癸亥嵗星犯轩辕大星丙寅荧惑犯西北星己巳犯积尸气十月己夘月犯牛距星丁亥辰星犯亢南第一星戊子月犯毕距星十二月壬辰犯角距星　二十三年正月庚戌嵗星退犯轩辕大星三月丙辰月犯氐距星四月辛丑荧惑犯嵗星庚申嵗星犯轩辕大星五月乙未荧惑犯右执法六月乙夘太白犯井西扇北第二星壬戌入犯井东南第二星八月壬寅入犯轩辕大星乙巳月犯建星东第二星丁未太白犯轩辕左角丙辰月犯毕右股北第二星辛酉太白犯嵗星乙丑入犯右执法九月辛未入犯左执法乙亥嵗星入犯右执法丁丑辰星犯填星丁亥太白犯填星辰星犯亢南第一星十月癸夘太白犯氐距星戊午犯房北第一星十一月癸未月犯轩辕右角嵗星犯太微垣左执法　二十四年正月癸酉月犯毕大星戊寅犯轩辕右角二月壬子嵗星自去年九月九日东行入右掖门犯右执法出端门留守三十余日犯左执法今逆行入端门西出右掖门又犯右执法月犯西咸南第一星四月乙未复犯之癸丑太白入犯井东扇北第一星五月甲戌犯西北星乙亥又犯积尸气嵗星入犯右执法六月丁巳太白犯右执法七月甲子嵗星犯左执法八月乙未荧惑入积尸气九月甲申月犯轩辕右角戊子荧惑入犯轩辕大星十月丙午月犯毕大星己酉犯井东扇南第一星丙辰太白犯斗西第二星十二月乙夘月犯太白
　　【臣】等谨按顺帝纪二十四年不载正月癸酉月犯毕事若戊寅则为太白犯轩辕与志小异此纪之误也又四月乙未志作丁未考是月甲午朔是日后载有壬寅日事自当以纪作乙未为是
　　二十五年正月戊辰月犯毕右股东第四星甲戌太白犯建星西第四星二月丙午犯填星三月戊辰太白犯垒壁阵东第五星五月辛酉犯太微西垣上将七月己夘月犯毕左股北第二星八月乙未犯建星东第三星己亥犯垒壁阵东第六星九月辛丑犯井东扇第一星十月辛夘荧惑犯天江东第二星己酉犯斗杓西第二星月犯右执法庚戌犯太微东垣上相闰十月戊辰犯毕右股北第四星又犯左股北第三星壬申太白犯辰星十一月己丑犯荧惑月犯垒壁阵东第五星丙申犯毕大星癸夘犯太微西垣上将十二月丙辰犯太白癸亥犯毕右股第二星庚午嵗星掩房第一星辛未月犯太微垣右执法　二十六年正月戊戌月犯太微西垣上将辛丑犯亢距星二月戊午犯毕大星丁丑嵗星退犯房北第一星守钩钤三月甲午月犯左执法四月己未犯轩辕大星乙丑犯西咸西第一星丙子太白入积尸气七月丁酉荧惑犯积尸气八月己未月掩牛南第三星庚午嵗星犯钩钤乙亥月掩轩辕大星九月壬辰太白犯太微垣右执法甲辰月犯太微西垣上将丙午荧惑犯太微西垣上将十一月乙酉太白犯填星丁亥犯房北第一星戊子荧惑犯太微东垣上相太白犯键闭庚寅月犯毕右股北第四星庚子犯太微东垣上相辛丑填星犯房北第一星甲辰太白犯嵗星十二月戊午月犯毕大星庚申犯井西扇北第二星乙丑犯轩辕左角丙寅犯太微西垣上将辛未犯西咸西第一星甲戌犯建星西第三星　二十七年正月癸巳月犯太微西垣上将二月乙夘犯井西扇北第二星三月辛巳填星退犯键闭四月丙寅月犯垒壁阵西第四星六月乙夘犯氐东北星辛未犯井西扇北第二星七月壬辰荧惑犯氐东南星丙申月犯毕大星己亥犯井东扇南第二星八月庚戌荧惑犯房北第二星癸丑月犯建星西第二星九月丁丑嵗星犯房北第一星荧惑犯天江南第二星乙酉月犯垒壁阵东第六星辛夘填星犯键闭月犯毕大星癸巳犯井西扇北第二星丁酉荧惑犯斗西第二星十月戊午月犯毕右股西第二星辛酉犯井东扇南第三星癸亥犯西南星十一月庚辰犯垒壁阵东南东第一星
　　【臣】等谨按元史所载五星凌犯纪志中每多复见与舛错处至顺帝至正二十六年二十七年则志载之纪皆阙焉不可得而叅考矣
　　明太祖洪武元年五月甲申月犯填星七月己巳朔太白犯井八月甲午荧惑犯太微西垣上将九月戊申犯右执法　二年正月乙夘荧惑犯房六月壬辰犯东咸三年九月丙申荧惑入太微垣乙夘留太微垣十一
　　月甲寅太白犯垒壁阵　四年九月乙夘荧惑犯垒壁阵　五年十一月庚午荧惑犯钩钤　六年三月戊申犯填星六月壬辰太白犯嵗星九月庚申嵗星犯十一月壬子又退行犯　七年八月乙巳嵗星犯轩辕大星
　　洪武实録七年十月甲寅月犯轩辕十一月壬午复犯轩辕左角帝谕中书省臣曰占为大臣黜免尔中书宜告各省衞官知之凡政务有乖政体者宜速改以求自安
　　八年三月癸亥荧惑犯填星　九年二月乙丑嵗星退入太微犯左执法三月辛酉荧惑犯井四月戊申犯六月丁亥太白犯毕庚戌犯井八月太白犯上将九月己未犯右执法　十年七月戊寅及戊戌嵗星犯亢八月丙寅荧惑犯天罇十月壬子太白犯进贤乙夘荧惑犯舆十一月甲辰嵗星犯房　十一年二月壬戌荧惑犯五诸侯三月甲午犯积尸气四月戊申嵗星犯键闭六月壬戍荧惑犯右执法七月甲申嵗星犯牛八月丙午犯房九月丁丑太白犯氐十二月辛丑犯垒壁阵庚戍辰星犯南斗　十二年三月戊辰朔月犯辰星壬午太白犯昴六月丁亥犯井七月乙巳犯八月乙亥荧惑犯戊寅犯积尸气十二月庚寅犯轩辕大星十三年八月丙戍太白犯星宿　十四年四月壬戌嵗星犯垒壁阵十月丙子荧惑犯太微垣十一月甲午月犯填星　十五年三月乙亥荧惑犯右执法四月丁亥辰星犯东井六月丁亥填星犯毕九月乙未复犯之乙丑荧惑犯南斗　十六年八月己夘填星犯天闗辛夘荧惑行轩辕中九月辛酉犯太微西垣上将十一月乙夘太白犯垒壁阵　十七年正月乙夘荧惑入氐三月戊午犯氐七月癸夘太白犯天罇闰十月癸夘嵗星犯井丙辰填星犯井十二月丙申太白犯垒壁阵
　　【臣】等谨按十年七月嵗星犯亢志作六月十二年三月壬午太白犯昴志作壬子十三年八月丙戌太白犯星宿志作心今俱从实录改正又实录十七年八月十一月月数犯太微西垣上将时魏国公徐达出镇北平帝忧之诏还朝志不载
　　十八年正月戊辰荧惑犯外屏七月己巳填星犯天罇八月丁酉辰星入太微垣十月丁酉荧惑犯进贤壬子太白犯亢　十九年正月壬戌荧惑犯罚星庚午太白犯牛二月己丑犯垒壁阵丁未荧惑犯箕三月甲戌填星犯天罇四月丙申嵗星入己亥荧惑留斗五月己未月犯嵗星七月己夘太白入太微垣辛巳荧惑犯斗八月丁亥复犯之壬辰嵗星犯轩辕九月甲寅填星入十月甲午留辛亥荧惑犯垒壁阵十一月己巳复犯之　二十年八月己巳太白入太微垣　二十一年正月丙申荧惑入斗四月丁未嵗星留太微垣荧惑犯垒壁阵六月壬戌太白犯左执法七月庚辰荧惑犯垒壁阵十月壬子辰星入氐十一月甲戍嵗星入亢癸巳荧惑犯外屏　二十二年正月己夘太白犯建星丙戌荧惑犯天阴二月癸夘填星退行轩辕荧惑行昴中三月辛夘嵗星退入亢五月癸巳太白犯诸王九月丁夘嵗星犯氐十月癸夘辰星犯氐庚申荧惑入氐十一月辛未太白入南斗甲午嵗星入房荧惑犯东咸十二月癸丑犯天江丁巳太白犯垒壁阵壬戍嵗星犯东咸二十三年正月甲戍荧惑入南斗戊子填星犯灵台三月辛夘荧惑犯垒壁阵四月丁酉月掩太白壬戌太白犯五诸侯五月戊戌荧惑犯外屏壬子填星犯灵台己未嵗星守房六月丁丑太白留井八月乙丑嵗星犯东咸十月庚午太白入亢月在太微垣内十一月癸夘月犯荧惑　二十四年七月庚寅太白入太微垣右掖门辛夘犯右执法十月丙辰入南斗十一月己未填星犯太微东垣上相十二月甲子荧惑与辰星同犯箕　二十五年二月辛酉填星退犯太微东垣上相乙夘退入太微左掖荧惑犯垒壁阵八月庚午辰星犯上将九月己夘朔荧惑入井闰十二月乙酉太白入垒壁阵【臣】等谨按二十四年七月庚辰志作庚戌二十五年闰十二月志作闰十一月今俱从实录
　　二十六年二月丙子朔嵗星犯垒壁阵癸夘太白犯天街三月丙午朔犯诸王庚戍荧惑犯积薪五月丙辰犯轩辕六月己丑犯右执法　二十七年三月乙丑荧惑犯嵗星于奎六月辛未犯天街七月辛丑辰星犯八月癸巳荧惑犯积薪九月乙巳犯十一月庚子辰星犯键闭　二十八年正月丁酉辰星犯垒壁阵癸丑填星守氐二月壬午荧惑犯四月乙丑填星退入氐戊子荧惑入轩辕五月甲辰辰星犯天罇戊午荧惑犯灵台六月癸酉太白犯毕七月丙午犯井己酉出井犯东第三星闰九月乙酉荧惑犯东咸壬申太白入角　二十九年五月丙寅荧惑犯诸王六月甲午犯司怪庚子嵗星犯井钺七月丙辰朔入井戊辰太白入角八月癸丑犯心中星十月癸夘嵗星退入井辛亥荧惑犯上将十一月甲子填星犯罚星十二月癸夘荧惑守太微垣三十年正月丙辰填星犯东咸壬戌太白犯建星三
　　月壬午荧惑入太微垣五月壬子填星犯罚星戊午荧惑犯右执法八月庚辰朔嵗星入戊子荧惑入氐丁未入房十月癸巳犯南斗杓十二月戊戌太白入垒壁阵甲辰辰星犯建星
　　三十年荧惑入太微垣时诏谕楚王桢戒慎未几桢子巴陵王卒帝复与勅曰太微居翼轸楚分也太微天庭也五星无故而入灾必甚焉且荧惑径入而东往犹可也今顺入而逆出已八十日矣尔子疾逝天象岂不可信尔当省愆慎德以回天心五月帝复以天象示变占北方当有警屡勅成祖及晋代辽宁谷诸王
　　【臣】等谨按明史天文志曰厯代史志凌犯多系以事应非附会即偶中耳兹次厯之比事以观其有验者十无一二后之人可以观矣至于月道与纬星相似而行甚速其出入黄道也二十七日而周计其掩犯恒星殆无虚日岂皆有休咎可占今见于实录者不及百分之一然已不可胜书故不书
　　三十一年正月乙亥太白犯外屏五月丁未朔犯五诸侯十月【时惠帝已即位】荧惑守心
　　惠帝建文四年六月辛未【时成祖已即位】辰星犯积薪七月乙未嵗星退犯东咸庚子太白入太微垣右掖门八月甲子入角戊辰荧惑犯上将甲戌入太微垣右掖门九月辛巳朔犯右执法癸未太白入氐壬辰荧惑犯左执法丙申太白入房十月甲寅荧惑犯进贤丙辰嵗星犯天江癸亥太白入南斗杓甲子荧惑入角十一月壬午入亢己亥入氐
　　帝以八月荧惑犯上将勅宁夏总兵官何福慎边备【臣】等谨按六月辛未志作庚午七月志作六月今俱从实录
