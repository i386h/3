<!-- { "loadSidebar": true } -->
　　又按兵志言建炎后诸屯驻大军即神宗时将兵余意故列入将兵后在禁军门中今亦据史文而备列之建炎后诸屯驻大军武锋精鋭敢勇镇淮强勇雄胜武定江都振武泰熙振武忠勇逰奕淮隂前军副司左右军移戍左军淮东滁州雄胜安淮青平小雄邉淮东泰州镇江左军淮西庐州强勇前军强勇右军武定逰奕忠义雄邉全年淮西濠州武定选锋军武定后军使効威胜逰击义士诸军定逺武定淮西安丰军武定前军武定右军防城戍军四色军淮西无为军巢县池司右军淮西黄州雄闗飞虎军临安府屯驻诸军雄节威果全捷龙骑归逺金州驻劄都统司兵成都路安抚副司驻劄兵四川大制司帐前飞捷军利州节制司诸军金州忠义军阆州节制司诸军潼川府制帐白军隆庆屯驻逰奕军潼川安抚司忠定军防州节制司军兴元节制军事利州都统司兵四川制司帐前信义两军兴元都统司屯驻合州军
　　辽御帐亲军
　　大帐皮室军太宗选天下精甲以置凡三十万骑初太祖以行营为宫选诸部豪健千余人置为腹心部耶律隆科以功为右皮室详衮即此军也太宗増多至三十万有左右北南四皮室军圣宗统和十二年五月诏北皮室军老不任事者免役道宗清宁二年正月诏二农古部与世预宰相节度使之选者免皮室军
　　属军应天皇后置太祖时宗室盛强分徳哷勒部为二宫卫内虚经营四方未遑鸠集后于居守之际选蕃汉精鋭二十万骑为属军珍美如瑚故名
　　宫卫骑军
　　太祖以徳哷勒部受禅分本部为五院六院统以皇族而亲卫缺然乃立鄂尔多法裂州县割户丁以强弱枝诒谋嗣续世建宫卫入则居守出则扈从则因以守陵有兵事则丁壮从戎老弱居守五京二州各提辖司传檄而集不待调发州县部族十万骑军已立具矣恩意亲洽兵甲犀利教练完习简天下精鋭聚之腹心之中怀旧者嵗深増新者世盛此军制之良者也义宫本名苏斡延鄂尔多太祖以腹心之卫置益以渤海俘锦州戸宫在临潢府陵在祖州东南正戸八千丁一万六千蕃汉转戸七千丁一万四千出骑军六千【臣】等谨按以下各户数丁数计之毎户得二丁营卫志备载宫在某地陵在某地者盖因后即用以守陵此兵所屯聚之处也今故据其文而备列之
　　长宁宫本名富僧额鄂尔多应天皇太后以辽州及海滨县等戸置官在髙州世宗分属让国皇帝宫院【按譲国皇帝陵曰显陵在东京道显州】正户七千丁一万四千蕃汉转户六千丁一万二千出骑军五千永兴宫初名沽依鄂尔多后名彀乌尼音鄂尔多太宗以太祖平渤海俘戸东京怀州云州怀仁县泽州深河县等户置宫在防古河侧陵在怀州南正户三千丁六千蕃汉转户七千丁一万四千出骑军五千
　　积庆宫本名伊啰斡鄂尔多世宗以文献皇帝卫从及太祖俘户及云髙宜等州戸置宫在土河东陵在长宁宫北【地理志曰穆宗世宗于显陵西】正户五千丁一万蕃汉转戸八千丁一万六千出骑军八千
　　延昌宫本名岱拉哈鄂尔多穆宗以彀乌尼音鄂尔多户及阻卜俘户咸信韩等州戸置宫在嘉哩山南陵在京南【按营卫志言陵在京南四字未明晰穆宗纪云祔怀陵盖在上京南也】正戸一千丁二千蕃汉转戸三千丁六千出骑军二千
　　彰愍宫本名嘉们鄂尔多景宗以章肃皇帝侍卫及武安州戸置宫在合鲁河陵在祖州南正戸八千丁一万六千蕃汉转戸一万丁二万出骑军一万崇徳宫本名沽依鄂尔多承天太后以干显双三州戸置宫在土河东陵附景宗干陵正戸六千丁一万二千蕃汉转戸一万丁二万出骑军一万
　　兴圣宫本名孟古鄂尔多圣宗以彀乌宁伊啰斡富僧额三鄂尔多戸置宫在纽欢和珍陵在庆州西【按营卫志言陵寝在庆州之南安今从地理志作庆州西】正戸一万丁二万蕃汉转戸二万丁四万出骑军五千
　　延庆宫本名阿敦鄂尔多兴宗以诸鄂尔多及饶州戸置宫在髙州西陵在庆州正戸七千丁一万四千蕃汉转户二万丁二万出骑军一万
　　太和官本名阿果鄂尔多道宗以诸鄂尔多御前承应人及兴中府户置宫在好水泺陵在庆州正戸一万丁二万蕃汉转戸二万丁四万出骑军一万五千永昌宫本名阿抡鄂尔多天祚帝以诸鄂尔多御前承应人及春宣州户置正戸八千丁一万四千【按以一户二丁计之惟此丁数缺二千疑当作一万六千但以后四十万八千縂数核之则四千字不悮当作戸七千也】蕃汉转户一万丁二万出骑军一万
　　敦睦宫本名学顺得哩本鄂尔多孝文皇太弟宫也以文献皇帝承应人及渤海俘建沈岩三州户置陵在祖州西南正户三千丁六千蕃汉转户五千丁一万出骑军五千
　　文忠王府大丞相晋国王耶律隆运本韩氏以功赐国姓横帐卒諡文忠无子皇族魏王塔布子页噜及天祚帝子额噜温继之拟诸宫例建文忠王府庙在干陵侧正户五千丁一万蕃汉转戸八千丁一万六千出骑军一万
　　右十二宫一府凡丁四十万八千军十万一千【臣】等谨按百官志中军名甚多北面军官内所载设详衮司者有左皮室司右皮室司北皮室司南皮室司黄皮室军司【黄皮室属国名】属军司锡里军司【皇族之从军者横帐三父房属焉】北王府锡里军司【五院皇族属焉】南王府锡里军司【六院皇族属焉】禁军司【此名都详衮司掌禁卫诸军】各部族司【各部族子弟军】郎君军司【着帐郎君之军】伊喇军司【走卒也】旗鼔伊喇司千伊喇司猛伊喇司摩哩军司礟首军司弩手军司铁林军司大鹰军司鹰军司鹘军司【大小鹘军即二室韦军号】凤军司龙军司飞龙军司虎军司熊军司后改神军司【圣宗纪统和八年改南京熊军为神军】左铁鹞子军司右铁鹞子军司龙卫军司威胜军司天云军司特满军司敌烈军司达喇皮室司和尼溪军司聂哷奚军司渤海军司钮祜禄司奚王南尅军司【诸帐并有尅官为长余同详衮司】奚王北尅军司国舅帐尅军三尅军丕勒贝尅军九尅军【皆各有详衮同】十二军乣军【诸乣并有司徒余同详衮司】各官分乣军约尼乣军各部族乣军羣牧二乣军【皆有详衮司】怨军八营司【按天祚帝天庆六年命秦晋王淳募辽东饥民得二万余人谓之怨军置八营募自宜州者曰前宜营后宜营自锦州者曰前锦营后锦营自干州者曰干营自显州者曰显营又有干显大营岩州营保大元年东南路怨军作乱寻就招安乃选二千人为四营余六千人充燕云平三路禁军及淳僭位改为常胜军本天祚帝纪参契丹国志】其南面朝官内诸卫军则有亲卫勲卫翊卫左右卫左右骁卫左右武卫左右威卫左右领军卫左右金吾卫左右监门卫左右千牛卫左右羽林军左右龙虎军左右神武军左右神防军左右神威军南面军官内则有侍卫亲军侍卫控鹤侍卫汉军又有四军兵马都指挥官名当即侍卫马步二军与控鹤汉军为四军也归圣军【圣宗纪统和六年以宋降军分置七指挥号归圣军归圣军有左右二厢指挥又有第一左右厢至第七左右厢各指挥】宣力军【圣宗纪统和九年又选宋降卒五百置为宣力军】四捷军天圣军以上凡北面诸军皆宫帐部族之军南面诸军则自太祖以来攻掠五代宋境得其人则防用之且亦仿唐宋诸官之名而立之者也
　　又按有所谓硬军者天祚帝纪天庆五年用兵女直以围场使安巴页噜张嘉努为中军都统等官精兵五万为先锋余分五部为正军贵族子弟千人为硬军扈卫百司为防卫军是也硬军疑即逺探拦子军
　　金海陵贞元元年立侍卫亲军司
　　禁军之制本于哈济穆昆哈济者言亲军也以近亲所领故以名焉海陵贞元元年迁都更以太祖辽王宗斡秦王宗翰之军为哈济明安谓之侍卫亲军故立侍卫亲军司以统之旧常选诸军之材武者为防驾军海陵又名上京龙翔军为神勇军正隆二年将南伐乃罢归使就迁调后于侍卫亲军四明安内【旧止曰太祖辽王秦王明安凡三今曰四明安未详岂太祖有两明安耶】选三十以上千六百人骑兵曰龙翔步兵曰虎步以备宿卫
　　温都布拉传曰海陵天徳初命宿直将军温都布拉往海兰路选可充防卫者
　　正隆五年罢亲军司置左右骁卫
　　时既罢亲军司以所掌付大兴府置左右骁卫所谓从驾军也骑兵置都副指挥使防騐司步军置都副指挥使宣徽院
　　世宗大定八年二月诏防卫亲军百人长五十人长非直日不得带刀入宫
　　时亲军百人长完顔额森博勒非禁直日带刀入宫夜入左蔵库杀都监郭良臣盗取金珠故有是诏【臣】等谨按伊喇道传事在五年今从纪作八年二月
　　十二年十二月诏遣官及防卫二十人分路选年二十以上四十以下有门第才行及善射者充防卫不得过百人
　　【臣】等谨按先是八年选侍卫亲军帝闻军中多不能弓矢诏使习射事载赫舍哩良弼传十年三月命防卫中善射者押赐宋使射弓宴宋使中多押宴者中甚少事载世宗纪至是乃有是诏
　　十七年三月改防城军为武卫军掌京师巡捕
　　二十二年上京设军守卫
　　尚书省奏上京既设提举司亦当设军守卫帝曰可设四百五十马一百二十分三畨更代异时朕至上京即作两畨巡警限以半年交替人日给钱五十米一升半马给刍粟明安穆昆官可差年四十上下者军士并取三十以上者充
　　【臣】等谨按志于三十以上者充下即书章宗承安四年増为五千又増至六千此与守卫军世宗所定四百五十数甚悬殊自当遥接大定二十二年省亲军为三千五百而言之故纪于承安四年尚书省又奏减亲军额也但志文甚欠明晰
　　二十五年十月尚书省奏亲军数多宜稍减损诏定额为三千
　　【臣】等谨按志载大定初亲军置四千人二十二年省亲军为三千五百至是年又省为三千之制见于纪文而志失载
　　章帝明昌元年三月勅防检司诸试防卫人须身形及格若功臣子孙善射出众虽不及格亦令入见
　　承安四年十一月定防卫改充奉御格
　　十二月定亲军及承应人退闲迁赏格
　　【臣】等谨按承安时又増弩手千人凡选弩手之制先以营造尺度杖其长六尺立之谓之等杖取身与杖等能踏弩至三石铺解索登踏闲习射六箭皆上垜内二箭中贴者又选亲军取身长五尺五寸善骑射者明安穆昆以名上兵部移防检司宣徽院试补之又设防卫二百人近侍之执兵仗者也取五品至七品官子孙及宗室并亲军诸局分承应人身长五尺六寸者选试补之又设控鹤二百人皆以备出入者也
　　泰和三年六月诏防检司诸亲军所设教授及受业人若干其为教何法通大义者几人各具以闻
　　【臣】等谨按梁肃传载大定时肃奏汉之羽林皆通孝经今之亲军即汉之羽林也臣乞毎百户赐孝经一部使之教读庶知臣子之道其出职也可知政事世宗善之诏与防卫俱赐焉志载章宗明昌间令明安穆昆举进士试以防论及射以定其科甲髙下至是又有此诏及四年十月纪又载诏亲军三十五以上令习孝经论语是时又制武举具详选举志
　　卫绍王大安三年十一月佥中都在城军
　　宣宗贞祐四年八月选陜西骑兵二千増京畿之卫十一月罢在京防城民军
　　兴定二年八月勅亲军百户以下授职待缺者给本俸仍充役俟当赴任遣之
　　四年八月定选补亲军法
　　九月诏遣官于河南陜西选亲军
