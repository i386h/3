<!-- { "loadSidebar": true } -->
　　受册寳乐　皇帝将出奏干寕之曲册寳入宫县奏归美扬功之曲合班乐奏归美扬功之曲册宝进行乐奏肃寕之曲册匣升殿乐奏肃寕之曲读册讫寳盝升殿乐奏肃寕之曲读宝讫宫县奏纯诚享上之曲太尉跪贺宫县奏肃寕之曲太尉司徒就百僚位宫县奏肃寕之曲礼毕奏干寕之曲降座入后閤百僚归幕次以俟上寿上册宝礼毕有司供办御床及与宴羣臣位摄太常卿与大乐令帅工人入宫县奏干宁之曲皇帝即座合班乐奏肃宁之曲上公由东阶升宫县奏肃宁之曲进爵宣答讫分班再引上公自东阶升宫县奏肃宁之曲跪举酒宫县奏景命万年之曲饮讫降阶宫县奏肃宁之曲与宴羣官升殿宫县奏肃宁之曲内侍局进御床入再进第一爵酒登歌奏圣徳昭明之曲行羣官酒宫县奏肃宁之曲文舞入设羣官食宫县奏保大定功之舞三成止出又进第二爵酒登歌奏天赞尧龄之曲行羣官酒宫县奏肃宁之曲武舞入设羣官食宫县奉万国来同之舞三成止出又进第三爵酒登歌奏庆云之曲行羣官酒官县奏肃寕之曲设羣官食宫县奏肃宁之曲礼毕羣官降阶宫县奏肃宁之曲扇合降奏干寕之曲降座入后閤　谢太庙乐　前三日大乐令设登歌于殿上宫县于殿下其日车驾动不鸣鼓吹司徒奉俎入皇帝执圭皇帝升殿皆宫县乐作升自阼阶酌献诣版位诣饮福位还版位太祝进彻豆皆登歌乐作赐胙宫县作一成止礼毕皇帝降阼阶登歌乐作至阶下宫县作车驾还内鼓吹振作至应天门外百官班迎起居宫县奏采茨之曲　颁赦乐前期大乐署设宫县于楼下又设鼓一于宫县之
　　左皇帝降辇宫县乐作【乐志曰侍中奏外办大乐令撞黄钟之钟右五钟皆应昌寕之乐作皇帝乃出】升座羣臣合班宫县乐作【凡分班合班则乐作立定即止】金鸡初立大乐署击鼓宣赦礼毕宫县乐作【乐志曰礼毕大乐令撞防宾之钟左五钟皆应昌寕之乐作】皇帝降座乐止
　　金史乐志曰大定七年正月上册宝皇帝将升御座宫县奏泰宁之曲降座同册宝入门奏天保报上之曲奉册宝官将复班位奏归美扬功之曲册宝初行奏和宁之曲册宝将升殿皇太子自侍立位至降阶曲并同皇太子升殿贺奏同心戴圣之曲上寿皇帝将升御座宫县和宁之曲举酒万寿无疆之曲皇太子升阶降阶及与宴官升殿并奏和寕之曲进第一爵登歌奏王道明昌之曲行羣官酒宫县和宁之曲文舞入设羣官食奏功成治定之舞三成止进第二爵登歌奏天子万年之曲行羣官酒宫县和宁之曲武舞入设羣官食奏四海防同之舞三成止进第三爵登歌嘉禾之曲行羣官酒设羣官食羣官降阶宫县并奏和宁之曲皇帝将降御座奏泰宁之曲并用太簇宫【十一年十一月行册礼同】
　　【臣】等谨按受册宝乐礼志乐志同载大定七年上册宝仪而乐节乐名参差不一又班首升殿称贺礼志则云太尉上公乐志则云皇太子如系通用仪注则有太子时应是太子无太子时便属上公固无所不可今同载一年事【此时有皇太子】不容互异如此
　　七月建社稷坛于中都乐用登歌
　　祭用春秋二仲月上戊日乐用登歌遣官行事祭日大乐令率乐工入太尉诣盥洗位作太蔟宫正宁之曲诣太社坛作应钟宫嘉宁之曲奠玊帛作太蔟宫嘉宁之曲司徒奉太社之爼大官令引太社太稷之馔入作太蔟宫正宁之曲太尉诣盥洗位诣太社坛至酒罇所酌酒讫作太蔟宫阜寕之曲太尉诣配位酌酒讫作太蔟宫昭宁之曲太祝进彻豆作应钟宫娯寕之曲
　　九年十一月帝亲制君臣乐曲
　　皇太子生日帝宴于东宫命奏新声谓大臣曰朕制此曲名君臣乐今天下无事与卿等共之不亦乐乎词律不传
　　十一年十一月郊祀前一日朝享于太庙备宫县登歌乐宫县九成改迎神乐节　荐享于昭徳皇后庙用登歌乐有司摄事
　　先是天徳二年晨祼毕还小次方奏迎神曲是年朝享奏依开元开宝礼至版位即奏　朝享太庙乐皇帝入门宫县无射宫昌寕之曲升殿歌登夹钟宫昌宁之曲迎神宫县来宁之曲黄钟三奏大吕角二奏太蔟徴二奏应钟羽二奏皇帝盥洗宫县无射宫昌宁之曲升阶降阶并同司徒奉俎宫县无射宫丰宁之曲始祖酌献宫县无射宫大元之曲【按乐志宗庙诸室之曲及禘祫亲享乐歌始祖下尚有徳帝大熙安帝大安二曲不知郊前朝享何以独阙】献祖大昭之曲昭祖大成之曲景祖大昌之曲世祖大武之曲肃宗大明之曲穆宗大章之曲康宗大康之曲太祖大定之曲太宗大恵之曲【按乐志诸室之曲及禘祫亲享乐歌太宗下尚有熙宗大同之曲而郊前朝享不载葢大定十一年熙宗尚未升祔改諡故庙乐阙焉】睿宗大和之曲文舞退武舞进宫县【按此处阙宫调】肃宁之曲亚终献同皇帝饮福登歌夹钟宫福宁之曲彻豆登歌夹钟宫丰宁之曲【按乐志宗庙乐又云彻豆丰宁之曲用无射宫】送神宫县黄钟宫来宁之曲　荐享庙乐　初献盥洗夷则宫肃宁之曲初献升降殿仲吕宫嘉宁之曲司徒奉俎夷则宫丰宁之曲酌献夷则宫仪坤之曲彻豆仲吕宫丰宁之曲【昭徳皇后庙时享登歌乐曲初献盥洗无射宫肃寕什殿夹钟宫嘉宁三献及司徒降同司徒奉爼无射宫丰宁酌献无射宫仪坤亚终献同彻豆夹钟宫丰寕】
　　【臣】等谨按郊祀前朝享太庙礼志大定十一年郊祀前晨祼享日皇帝入东神门宫县昌宁之乐作升阶至版位登歌乐作降阶升殿宫县乐作祼毕还版位还小次登歌乐作入小次少顷迎神宫县奏来宁之曲作仁丰道洽之舞九成止黄钟三奏大吕太蔟应钟各再奏防此则迎神九奏仍作于晨祼毕还小次之后与乐志至版位即奏之说互异附録于此以备防考
　　郊之日用宫县二十簴乐奏六成登歌钟磬各一簴时太常议按唐防要旧制南北郊宫县二十架周汉魏晋宋齐六朝及唐开元宋开宝礼其数皆同宋防要三十六架五礼新仪四十八架其数过多因拟太常因革礼天子宫县之乐三十六簴宗庙与殿庭同郊丘则二十簴用宫县二十架登歌编钟编磬各一簴又按周礼大司乐圜钟为宫黄钟为角太蔟为徴姑洗为羽冬日至圜丘奏之乐六变则天神皆降葢圜钟为宫宫声三奏角徴羽各一奏合阳之竒数凡乐起于阳至少隂而止圜中自夘至申其数有六故六变而乐止于是定用宫县二十架登歌编钟编磬各一簴降神宫县奏干宁之曲六成圜钟三奏黄钟太蔟姑洗皆一奏
　　是年始补撰郊祀乐曲皆以宁字制名
　　太常议乐曲之名唐以和宋以安本朝以宁顾郊祀乐曲未备皇统九年拜天用干宁之曲其皇帝入中壝奠玊币迎俎酌献舞出入乐曲皆以寕字制名遂命学士院撰焉　郊祀乐歌　皇帝入中壝宫县黄钟宫昌宁之曲【凡歩武同】降神宫县干宁之曲仁丰道洽之舞圜钟为宫三奏黄钟为角太蔟为征姑洗为羽皆一奏皇帝盥洗宫县黄钟宫昌宁之曲升坛登歌大吕宫昌宁之曲昊天上帝奠玉币登歌大吕宫洪宁之曲皇地祗坤宁之曲配位太祖皇帝永宁之曲司徒迎俎宫县黄钟宫丰寕之曲昊天上帝酌献登歌大吕宫嘉宁之曲皇地祗泰寕之曲配位太祖皇帝燕宁之曲文舞退武舞进宫县黄钟宫咸宁之曲亚终献宫县黄钟宫咸寕之曲功成治定之舞皇帝饮福登歌大吕宫福宁之曲彻豆登歌大吕宫丰宁之曲送神宫县圜钟宫干宁之曲　方丘乐歌　迎神镇宁之曲林钟宫再奏太蔟角再奏姑洗徴再奏南吕羽再奏初献盥洗太蔟宫肃宁之曲升坛应钟宫肃宁之曲奠玉币太蔟宫亿宁之曲司徒奉俎太蔟宫丰宁之曲正位酌献太蔟宫溥宁之曲配位【配太宗也】酌献太蔟宫保宁之曲亚终献升坛太蔟宫咸宁之曲彻豆应钟宫丰宁之曲送神林钟宫镇宁之曲诣望燎【按应作史误刻也】位太蔟宫肃寕之曲
　　【臣】等谨按金主亲行郊见之礼实始于是年方丘则有司行事乐止登歌将以皇地祗亦合祀圜丘故于此杀其礼耶不知始自何时乐志云方丘如圜丘之仪今按礼志方丘仪祭日献官就位有司请行事乐作坤寜之曲八成初献诣盥洗位乐作肃寜之曲盥讫诣坛乐作肃寜之曲【凡初献升降皆作肃寜之曲】诣皇地祗神座前乐作静寜之曲奠玉币讫次诣配位神座前乐作亿寜之曲初献诣盥洗位乐作诣配位酌献乐作太蔟官保寜之曲亚终献并如上仪彻豆乐作丰寜之曲赐胙乐作一成止初送神乐止初献诣望位乐作太蔟宫肃寜之曲与乐志方丘乐歌互有详畧附録于此以备参考
　　定三年冬祫五年夏禘之礼皇帝亲享备宫县登歌乐皇帝入门宫县无射宫昌寜之曲【出入步武同】升殿登歌夹钟宫昌寜之曲【升阶及将还版位皆同】盥洗宫县无射宫昌寜之曲【降阶同】迎神宫县来寜之曲【九成黄钟宫三太吕角二太蔟徴二应钟羽二曲词俱同】司徒引俎宫县无射宫丰寜之曲始祖酌献宫县无射宫大元之曲徳皇帝大熈之曲安皇帝大安之曲献祖大昭之曲昭祖大成之曲景祖大昌之曲世祖大武之曲肃宗大明之曲穆宗大章之曲康宗大康之曲太祖大定之曲太宗大恵之曲熈宗大同之曲睿宗大和之曲世宗大钧之曲显宗大寜之曲章宗大隆之曲宣宗大庆之曲文舞退武舞进宫县无射宫肃寜之曲亚终献无射宫肃宁之曲饮福登歌夹钟宫福宁之曲彻豆登歌夹钟宫丰寕之曲送神宫县黄钟宫来宁之曲
　　【臣】等谨按乐志禘祫亲享乐歌载此其诸室之至宣宗止则非大定十一年所定也是年所用乐曲当与郊前朝享同且此条内除去徳帝安帝熈宗及世宗以下诸曲亦正与朝享无异特乐节宫调间有一二不同耳故即系之于此而一代庙乐因可备考云
　　十二年定制祫禘有司摄事仍备宫县登歌乐　时享有司行事止用登歌
　　祫禘乐　初献盥洗宫县无射宫肃宁之曲升自西阶登歌夹钟宫嘉宁之曲余并同亲祀　时享乐初献盥洗无射宫肃宁之曲升殿夹钟宫嘉宁之曲余同亲祀惟不用宫县
　　十四年定乐名曰大和
　　太常仪歴代之乐各自为名今郊庙社稷所用宋乐器犯庙讳宜皆刮去更为制名于是命礼部学士院太常寺撰名取大乐与天地同和之义名之曰大和
　　制宣圣庙乐
　　国子监言春秋释奠于文宣王用留守司乐以乐工为礼生于礼未合行请下详定礼官参酌唐开元礼定拟释奠仪数礼行三献乐用登歌大乐令一员本署官充乐工三十九人迎神三奏姑洗宫来宁之曲初献盥洗姑洗宫静宁之曲升阶南吕宫肃宁之曲奠币姑洗宫和宁之曲降阶姑洗宫安宁之曲兖国公酌献姑洗宫辑宁之曲邹国公酌献姑洗宫泰宁之曲亚终献姑洗宫咸宁之曲送神姑洗宫来宁之曲至章宗明昌三年四月定宣圣庙登歌改用太常乐工
　　十七年十月武灵皇帝【即熙宗时未改諡升祔也】别庙行礼用登歌乐
　　时祫享太庙有司奏检讨唐礼孝敬皇帝庙时享用庙舞宫县登歌譲皇帝庙至禘祫月一祭用登歌其礼制损益不同今武灵皇帝庙庭与太庙地不同难以容设宫县乐舞并乐器亦阙少宜依唐譲皇帝祫享典故乐用登歌从之
　　十八年十二月羣臣奉上大金受命万世之宝御殿受贺乐奏大礼宫
　　皇帝将升御座宫县奏泰寕之曲宝入门奏天保报上之曲羣臣合班奏归羙扬功之曲皇太子升殿并自侍立位降阶宫县奏称觞介寿之曲举酒登歌奏万寿无疆之曲
　　十九年四月升祔闵宗【二十七年改諡日熈】用宫县乐
　　上册宝宫县静宁之曲皇帝降殿宫县鸿宁之曲
