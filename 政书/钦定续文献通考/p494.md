<!-- { "loadSidebar": true } -->
　　孚敬初名璁字秉用永嘉人正徳进士官至大学士諡文忠
　　霍韬明诏制八卷
　　韬字渭先南海人正徳进士官至礼部尚书諡文敏
　　明诏令二十一卷
　　不着编辑者名氏
　　【臣】等谨案是书所载自明太祖至世宗嘉靖十八年止盖嘉靖时人所为也
　　丝纶提要便览一卷
　　不着编辑者名氏
　　【臣】等谨案是书所载乃明万厯天啓中内阁票防成式皆两房中书舍人抄撮而成者以其为当日王言之式故附録于诏令之末
　　以上诏令
　　宋
　　陈次升谠论集五卷
　　次升字当时兴化仙游人熈宁进士知安邱县以荐为监察御史提防淮南河东刑狱入为殿中侍御史进左司谏贬南安军监酒税徽宗立召为右谏议大夫复除名编管循州政和中复旧职卒
　　【臣】等谨案次升是集为其兄子南安丞安国所编凡録奏疏二百七篇马考未见盖已久佚不传今四库全书従永乐大典中采葺编次共得八十六篇又于厯代名臣奏疏中增补三十篇厘为五卷读史者亦可借以参证焉
　　【臣】等又案马考以章奏自为一门次于别集之后然奏议皆论事之文与纪传互证自应归入史部今从四库全书之例附载于诏令之后其或编入本集者则仍従集部着録再章奏类亦有别集总集之分今但统为一门不复以别集居前总集居后一依撰人时代为次焉
　　吕午左史谏草一卷
　　午字伯可歙县人嘉靖进士官至起居郎右文殿修撰知彰州
　　【臣】等谨案是编凡奏议六首皆嘉熙二年所上虽篇数无多而宋末时事颇可考见后附其子沆一
　　疏并方囘所为午及沆亦多与宋史本传可以相证焉
　　眀
　　黄淮杨士竒厯代名臣奏议三百五十卷
　　淮字宗豫永嘉人洪武进士官至大学士户部尚书
　　諡文简士竒见本类
　　【臣】等谨案是书乃永乐十四年黄淮杨士竒奉勅编自商周以迄宋元分六十四门
　　商辂文毅疏稿略一卷
　　辂见编年类
　　【臣】等谨案辂是集为其子侍讲良年所编后有其孙汝颐防称辂素庵文集凡数十卷两遭回禄悉
　　为煨烬幸此卷独存因锓诸梓云云则是书固为单行之本所载奏疏凡三十三篇
　　叶盛文庄奏疏四十卷
　　盛字与中昆山人正统进士官至吏部左侍郎諡文庄
　　王恕端毅奏议十五卷
　　恕见经类
　　【臣】等谨案恕又有介庵奏稿六卷乃其官南京兵部尚书时所刻其吏部诸疏不在编内此为正徳辛巳三原知县王成章合而刻之者故舍彼登此
　　谢铎黄孔昭赤城论谏録十卷
　　铎见经类孔昭字世显天顺进士官至工部侍郎諡文毅天台人
　　邵寳大儒奏议六卷
　　寳见经类
　　马文升端肃奏议十四卷
　　文升字负图钧州人景泰进士官至吏部尚书諡端肃
　　王琼晋溪奏议十四卷
　　琼字徳华太原人成化进士官至吏部尚书諡恭襄
　　杨一清关中奏题稿十卷
　　一清字应宁安宁人成化进士官至大学士諡文襄
　　杨廷和文忠三録七卷
　　廷和字介夫新都人成化进士官至大学士諡文忠
　　毛纪宻勿稿三卷　辞荣録一卷
　　纪字维之掖县人成化进士官至大学士諡文简
　　胡世宁端敏奏议十卷
　　世宁字永清仁和人治进士官至兵部尚书諡端敏
　　何孟春文简疏议十卷
　　孟春字子元郴州人治进士官至吏部左侍郎以争大礼左迁南京工部左侍郎寻削籍隆庆初赠礼部尚书諡文简
　　毛伯温襄懋奏议二十卷
　　伯温字汝厉言水人正徳进士官至兵部尚书天啓初追諡襄懋
　　方凤改亭奏草一卷
　　凤字时鸣号改亭昆山人正徳进士官至广东提学佥事
　　邵锡石峯奏疏四卷
　　锡字天佑号石峯安州人正徳进士官至右副都御史巡抚山东
　　孙懋毅庵奏议二卷
　　懋字徳夫号毅庵慈溪人正徳进士官至应天府尹
　　桂萼文襄奏议八卷
　　萼字子实安仁人正徳进士嘉靖初以议礼骤贵官至大学士諡文襄
　　王以旂漕河奏议四卷
　　以旂字士昭江宁人正徳进士官至兵部尚书总督三邉諡襄敏
　　毛宪谏垣奏草四卷
　　宪字式之武进人正徳进士官吏科给事中
　　张原玉坡奏议四卷
　　原字士元三原人正徳进士官吏科给事中以疏论时事谪贵州新添驿丞嘉靖初复故官
　　邓显麒梦虹奏议二卷
　　显麒字文端号梦虹奉新人正徳进士官监察御吏
　　夏言南宫奏稿五卷　桂洲奏议二十一卷
　　言字公谨贵溪人正徳进士官至大学士为严嵩所搆坐与曾铣交关弃市隆庆初复原官諡文愍
　　曾铣复套议二卷
　　铣字子重江都人正徳进士官至兵部侍郎总督三邉
　　张孚敬奏对稿十二卷
　　孚敬见本类
　　李遂督抚经略疏八卷
　　遂字邦良丰城人嘉靖进士官至兵部尚书諡襄敏
　　曾忭前川奏疏二卷
　　忭号前川泰和人嘉靖进士官至兵科都给事中
　　杨博本兵疏议二十四卷
　　博字维约蒲州人嘉靖进士官至吏部尚书諡襄毅
　　黄训名臣经济録五十三卷
　　训歙县人嘉靖进士官至副都御史
　　【臣】等谨案是书辑洪武至嘉靖九朝名臣经世之言不皆奏议之体故但以经济録为名其实奏议居十之九故附于此
　　唐顺之右编四十卷
　　顺之字应徳武进人嘉靖进士官至淮扬巡抚【臣】等谨案是书所録皆厯代名臣论事之文与黄淮等所编厯代奏议体例相近并附于此
　　张卤嘉隆疏抄二十卷
　　卤字召和仪封人嘉靖进士官至南京太常寺卿
　　张瀚台省疏稿八卷　疏议辑略三十七卷
　　瀚字元洲仁和人嘉靖进士官至吏部尚书諡恭懿
　　周怡讷谿奏疏一卷
　　怡字顺之号讷谿太平人嘉靖进士官至太常寺少卿
　　章焕平倭四疏三卷
　　焕字华长洲人嘉靖进士官至督理南京仓储右副都御史
　　谭纶襄敏奏议十卷
　　纶字子理宜黄人嘉靖进士官至兵部尚书諡襄敏
　　髙拱南宫奏牍二卷　纶扉内稿一卷外稿一卷　掌铨题稿十四卷　献忱集二卷
　　拱见经类
　　潘季驯司空奏疏六卷　两河经略【无卷数】
　　季驯字时良乌程人嘉靖进士官至总督河道工部尚书
　　董传策奏疏辑略一卷
　　传策字原溪上海人嘉靖进士官至南京礼部右侍郎
　　呉文华粤西奏稿三卷　留都疏稿一卷
　　文华字子彬连江人嘉靖进士官至兵部尚书諡襄恵
　　张槚存笥録一卷
　　槚字叔养江西新城人嘉靖进士官至南京工部右侍郎
　　王锡爵文肃奏草二十三卷
　　锡爵字元驭太仓人嘉靖进士官至大学士諡文肃
　　项笃夀小司马奏草六卷
　　笃夀字子长秀水人嘉靖进士官至兵部郎中
　　顾养谦冲庵抚辽奏议二十卷　督抚奏议八卷养谦字盖卿江南通州人嘉靖进士官至户部侍郎总督蓟辽兼经略
　　安南奏议一卷　议处安南事宜一卷
　　不着撰人名氏
　　沈一贯敬事草十九卷
　　一贯见经类
　　赵志臯内阁题奏稿十卷
　　志臯字汝迈兰谿人隆庆进士官至大学士諡文懿
　　王家屏文端奏疏四卷
　　家屏字仲伯山隂人隆庆进士官至大学士諡文端
　　李颐奏议二卷
　　颐字维贞余干人隆庆进士官至总督河漕
　　顾九思掖垣题稿三卷
　　九思字与睿长洲人隆庆进士官至右通政
　　姚学闵谏垣疏稿四卷
　　学闵字顺山武陵人隆庆进士官至给事中
　　万世徳海防奏议四卷
　　世徳山西偏头千户所人隆庆进士官至右都御史总督蓟辽
　　李化龙治河奏疏四卷
　　化龙字于田长垣人万厯进士官至兵部尚书諡襄毅
　　顾尔行两朝疏抄十二卷
　　尔行归安人万厯进士官大名府推官
　　陈与郊黄门集三卷
　　与郊见经类
　　呉达可奏疏遗稿【无卷数】
　　达可字安节宜兴人万厯进士官至左通政
　　周孔教中丞疏稿十六卷
　　孔教字明行临川人万厯进士官至右都御史总理河道
　　杨东明青荩言二卷
　　东明字啓修虞城人万厯进士官至刑部右侍郎
　　张贞观掖垣谏草五卷
　　贞观字惟诚沛县人万厯进士官至礼科给事中
　　马从聘兰台奏疏【无卷数】
　　从聘见经类
　　王纪畿南奏议六卷
　　纪字维理芮城人万厯进士官至刑部尚书
　　杨天民全甫諌草十四卷
　　天民号全甫山西太平人万厯进士官礼科给事中降永从县典史后赠光禄寺少卿
　　朱吾弼李云鹄萧如松孙居相防台奏议二十卷吾弼字谐卿髙安人万厯进士官至南京太仆寺卿云鹄字黄羽内乡人万厯进士如松字鹤侣内江人并官南京御史居相字拱扬沁水人万厯进士官至户部尚书
　　【臣】等谨案吾弼尚有朱子奏议一编皆自晦庵集中抄出故不复録
　　朱燮元督蜀疏草十六卷　襄毅疏草十二卷　少师奏疏八卷
　　燮元字懋和浙江山隂人万厯进士官至兵部尚书总督四川贵州军务晋左柱国少师諡襄毅
　　姚文蔚右编补十卷
　　文蔚见经类
　　黄汝亨古奏议【无卷数】
　　汝亨字贞父仁和人万厯进士官至江西布政司参议
　　黄起龙留垣奏议四卷
　　起龙字应兴蒲田人万厯进士官至南京吏科给事中
　　黄建中留垣疏草【无卷数】
　　建中字良辅扬州兴化人万厯进士官至南京戸科给事中
　　逯中立两垣奏议一卷
　　中立见经类
　　周起元忠愍奏疏五卷
　　起元字仲先海澄人万厯进士官至右佥都御史巡抚江南以忤珰魏忠贤被害崇祯初追赠兵部侍郎諡忠愍改諡忠恵
　　钱春湖湘五略十卷
　　春字梅谷武进人万厯进士官至户部尚书
　　刘懋兵垣奏疏一卷
　　懋字养中临潼人万厯进士官至兵科给事中
　　呉玉侍御奏疏一卷
　　玉夀阳人天啓进士官至河南布政司参议
　　李嵩按晋疏草【无卷数】
　　嵩字影石枣强人天啓进士官至布政使
　　周堪赓治河奏疏二卷
　　堪赓字仲声宁乡人天啓进士官至工部侍郎
　　卫桢固真定奏疏一卷附刻一卷
　　桢固韩城人崇祯进士官至御史
　　徐宗防二李先生奏议二卷
　　宗防字效虞苏州人
　　【臣】等谨案宗防所编盖李梦阳李三才二人奏议也
　　以上奏议








　　钦定续文献通考卷一百六十二
　　钦定四库全书
　　钦定续文献通考卷一百六十三
　　经籍考
　　史【杂史】
　　【臣】等谨案杂史之名肇于隋志马端临通考因之惟陈振孙书録解题则立别史一门以处上不至于正史下不至于杂史者义例诚为最善然马氏杂史类既列宋三朝志杂史部卷总数于前复列宋中兴志别史部卷总数于后又目内所载如东观汉记及高峻小史苏辙古史之类亦即可列于别史则其书尚属相近今沿马氏之例杂史别史仍彚为一门云
　　宋史艺文志别史类一百二十三部二千二百八十卷辽金元三史不立艺文志散见各纪传中
　　明史艺文志杂史类二百十七部二千二百四十四卷宗
　　李纲建炎时政记三卷
