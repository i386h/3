<!-- { "loadSidebar": true } -->
　　刑法志曰诸产金之地有司歳徴金课正官监视人户自执权衡两平收受其有巧立名色广取用钱及多秤金数尅除火耗为民害者从监察御史亷访使纠之
　　三年十二月立诸路洞冶所
　　四年正月立诸路洞冶都总管府专掌金银铜铁丹粉锡绿恢办课程
　　凡系官拨戸兴煽及见设官员自备工本洞冶并听总管府催督若诸路山川有旧立洞冶都总管府即将所出之物取勘见数赴制国用使司入状立额兴煽毋许势豪之家影占阻挠各处鑪冶户供鑪矿炭等役所司不得擅行科差总管府设官吏合干人等所在官司如有相关公事同总管府取问归断银在大都者中统四年八月从博尔欢等请以宣徳州徳兴府等处银冶付匠戸歳取银及石绿丹粉输官至元十一年听王庭璧于檀州奉先等洞采之十五年令关世显等于蓟州丰山采之防定帝防定二年闰正月罢永兴银塲听民采链以十分之一输官文宗至顺二年四月全宁民王脱欢献银矿诏设全宁银塲提举司
　　在云州者至元二十七年拨民戸于望云煽链设官掌之二十八年又开聚阳山银塲十一月置望云银冶二十九年立云州等处银塲提举司成宗元贞元年二月立云州银塲都提举司武宗至大中巴图鲁斯言云州朝河等处产银令往试之得银六百五十两三年六月诏立上都中都等处银冶提举司以巴图鲁斯为达噜噶齐十一月中书省言巴图鲁斯去歳输银四千二百五十两今歳复输二千五百两且言复得新矿银当増办乞加授嘉议大夫从之四年六月复云州银塲提举司英宗至治三年正月罢上都云州兴和宣徳蔚州奉圣州及鸡鸣山房山黄芦三又沽金银冶听民采链以十分之一输官
　　在辽阳者至元二十九年十月命赵徳泽吴荣领逃奴无主者二百四十戸于广宁沈州耕田并淘银仁宗延祐二年四月谕晋王伊苏特穆尔以先朝所赐恵州银矿洞归还有司至七月复赐之四年于恵州银洞三十六眼立提举司办课
　　在江浙者至元二十一年建宁南剑等处立银塲提举司煽链二十九年正月从江西行省左丞髙兴请罢福建银铁提举司八月以福建行省防政魏天祐献计发民一万凿山链银歳得万五千两而天祐赋民钞市银输官私其一百七十锭台臣请追其赃而罢福建银冶从之十二月中书省又言宁国路六百户凿山冶银歳额二千四百两皆市银以输官未尝采之山乞罢之诏可成宗元页元年三月罢福建银塲提举司以有司领其歳额閠四月罢徽州路银塲在湖广者至元十九年十二月罢湖广行省金银铁冶提举司以其事各路总管府二十三年韶州路曲江县银塲听民煽链每歳输银三千两
　　在河南者延祐三年李允直包罗山县银塲课银三锭四年李珪等包霍邱县豹子崖银洞课银三十锭其所得矿大抵以十分之三输官
　　刑法志曰诸烧造伪银者徒造卖伪银买主不知情价钱给主伪银内销提真银没官依本犯科罪
　　铜在益都者至元十六年拨戸一千于临朐县七宝山等处采之
　　在辽阳者至元十五年拨采木夫一千户于锦瑞州鸡鸣山巴山等处采之
　　在澂江者至元二十二年拨漏籍户于萨矣山煽链凡一十有一所
　　刑法志曰诸出铜之地民间敢私链者禁之
　　铅锡在湖广者至元八年定铅锡课令辰沅靖等处转运印造锡引每引计锡一百斤官收钞三百文客商买引赴各冶支锡贩卖无引者比私盐减等杖六十其锡入官
　　八年十二月宣徽院请以防遗漏籍等戸淘金以劳民止之
　　九年五月罢西番多罗干等处金银矿户为民
　　十年命乌玛喇采碧甸子于和林
　　至二十一年云南防川输碧甸子一千余块二十七年十一月罢防川采碧甸子
　　十一年増费里沙淘玉戸及采朱砂水银于北京湖广诸处
　　穆尔玛哈穆特阿里三人言淘玉之戸旧有三百经乱散亡存者止七十戸其力不充而费里沙之地旁近有民户六十毎同淘焉于是免其差徭与淘戸等所淘之玉于古都斯和尔锡喇卜丹三人所立水站逓至京师
　　朱砂水银在北京者是年命防古达实以恤品人戸于济喇敏之地采链
　　在湖广者沅州五寨萧雷发等每年包纳朱砂一千五百两罗管赛包纳水银二千三百四十两潭州安化县毎年办朱砂八十两水银五十两
　　十二年九月禁私造铜器
　　十六年二月拨民万户明里淘金
　　二十年三月罢淮安等处淘金官惟计户取金
　　七月罢淮南淘金司至二十八年正月罢江淮淘金提举司七月又罢淘金提举司
　　六月命福建根访铜矿
　　中书省奏铜铁系国家必用之物除铁货已煽链外铜坑未曽经理宜访产铜之处募人兴链禁止沮坏从之
　　八月立懐来淘金所
　　十二月罢女直出产金银禁并罢云南造卖金箔规措所
　　二十一年二月放檀州淘金五百人还家
　　至二十五年九月又罢檀州淘金戸顺帝至正元年十二月诏革王巴延彻尔等所献檀景等处产金地土
　　二十六年四月高丽置银冶
　　以高丽国多产银遣工即其地发旁近民冶以输官
　　二十七年五月尚书省遣人行视云南银洞获银四千四十八两奏立银塲官
　　十二月湖广省上二年宣课珠九万五百一十五两珠在大都者成宗元贞元年听民于杨村直沽口捞采命官买之
　　在南京者至元十一年命竒唻安山等于松阿哩江阿雅勒古江呼兰果斯江采之
　　在广州者采于大歩海仁宗延祐四年十二月复广州采金银珠子都提举司至七年英宗即位六月罢徽政院广东采珠提举司以有司领其事泰定帝泰定元年七月罢广州福建等处采珠蜑户为民仍免差税一年顺帝至元三年二月防知政事纳琳等请复立广东采珠提举司且以采珠户四万赐巴延六年二月出巴延为河南省左丞相罢采珠提举司元史张珪传曰泰定元年六月中书平章政事张珪等奏广州东莞县大歩海及恵州珠池始自大徳元年奸民刘进程连言利分蜑户七百余家官给之粮三年一采仅获小珠五两六两入水为虫鱼伤死者众遂罢珠户为民其后同知广州路事塔齐尔等又献利于实勒们创设提举司监采亷访司言其扰民复罢归有司既而内正少卿魏温都尔冒啓中防驰驿督采耗廪食疲民驿非旧制请悉罢遣归民从之
　　外又有鄂诺多喇珲塔哈三河之珠至元五年徙鳯格等户捞之胜州延州纳顔等城之珠十三年命多喇卜丹等捞焉
　　二十八年七月罢江南诸省买银提举司
　　三十一年十月【时成宗已即位】弛江西银冶课额
　　江西行省言银塲歳办万一千锭而未尝及数民不堪命命自今从实办之不为额
　　成宗元贞二年九月命各路铁冶官为兴煽发卖中书省言各路系官铁冶累年积铁为数甚多虽百姓自备工本二八抽分而纳官之数额不尽实请罢其制官为煽卖从之至大徳元年十一月又命将见在铁货及官铁从实覈计亏短追赔外仍讲防如何兴煽备细保结
　　大徳元年十一月禁权豪僧道及各位下擅据矿炭山塲
　　十二月命漳州采水晶
　　福建平章高兴言漳州漳浦县大梁山产水晶乞割民百戸采之帝曰不劳民则可劳民勿取
　　二年十一月罢徐邳鑪冶所进息钱
　　七年六月命还西京所鬻瑟瑟
　　西京道宣慰使帕哈里鼎以瑟瑟二千五百余斤鬻于官为钞一万一千九百余锭帝命除御榻所用外余未用者悉还之至武宗至大元年八月仁宗为皇太子兼尚书令金州献瑟瑟洞詹事府院请遣使采之仁宗曰所宝惟贤瑟瑟何用焉若此后勿复闻
　　武宗至大四年四月【时仁宗已即位】买卖铜器听民自便仁宗皇庆二年二月谕左右勿鬻回回宝玉
　　先是至大二年八月帝以皇太子兼尚书令近侍言贾人有售美珠者曰吾服御雅不喜饰以珠玑生民膏血不可轻耗汝等当广进贤才以恭俭爱人相规不可以奢靡蠧财相导言者慙而退淮东宣慰使萨敦献玉观音七宝帽顶宝带宝鞍却之戒谕如初至是谕左右曰回回以宝玉鬻于官朕思此物何足为宝惟善人乃可为宝善人用则百姓安兹国家所宜宝也
　　延祐二年正月禁民链铁
　　七年二月【时英宗已即位】括民间系官山塲河泊窰冶庐舎英宗至治二年十二月免囘囘人户屯戍河西者银税泰定帝防定二年十月罢防山银冶提举司
　　先是至元二十九年正月江西行省巴延阿喇卜丹言防山岁课银二万五千两初制链银一两免役夫田租五斗今民力日困每两拟免一石世祖曰重困吾民民何以生从之至是罢提举司命瑞州路领之
　　文宗天厯元年金银铜铁铅锡歳课之数
　　金课腹里四十锭四十七两三钱江浙江西湖广河南云南五省共四百四十六锭一百十六两二钱四川省麸金七两二钱
　　银课腹里一锭二十五两江浙江西湖广云南四省共一千五百五十六锭八十六两
　　铜课云南省二千三百八十斤
　　铁课江浙省额外铁二十四万五千八百六十七斤课钞一千七百三锭一十四两江西省二十一万七千四百五十斤课钞一百七十六锭二十四两湖广河南陜西云南四省共四十二万一千二百二十六斤
　　铅锡课江浙省额外铅粉八百八十七锭九两五钱铅丹九锭四十二两二钱黑锡二十四锭一十两二钱江西省锡一十七锭七两湖广省铅一千七百九十八斤
　　顺帝至元元年六月有司言甘肃萨里斡产金银请遣官税之
　　至正十二年三月立饶州铜冶
　　中书省言张理献言饶州徳兴三处胆水浸铁可以成铜宜即其地各立铜冶塲直宝泉提举司即以张理为铜冶场官从之
　　五月罢苽儿棚等处金银塲课
　　明太祖洪武元年三月近臣请开山东银塲不许时右丞相徐达下山东近臣因进言旧有银塲可兴举者帝谓银塲之利于官者少损于民者多况今凋瘵之余岂可以此重劳民力言者慙而退
　　六年四月命各省置铁冶凡一十三所
　　初甲辰歳四月中书省言湖广所属州县故有铁冶请募工兴链以资军用从之至是各省置冶江西进贤新喻分宜湖广兴国黄梅山东莱芜广东阳山陜西巩昌各一所山西平阳二所【富国丰国】太原【大通】潞州【润国】泽州【益国】各一所歳输铁共七百八十三万一千余斤至十二年三月又于湖广茶陵置铁冶所
　　十五年四月亷州廵检王徳亨请开阶州水银坑冶不许德亨言家本阶州界于西戎有水银坑冶及青緑紫泥愿得兵取其地以归于朝帝谓戸部曰尽力求利商贾所为开边啓衅帝王深戒此途一开小人规利劳民伤财为害甚大岂可听耶自后水银塲有四川梁山山西五台陜西宁羌略阳及云南等处皆采水银青緑又贵州铜仁大万山长官司大崖土黄坑有水银硃砂塲局宣徳五年四月裁副使一员其思印江长官司婺川县板塲局亦皆有水银课景防三年命蠲思印江课婺川如旧治十八年裁板坑局大使等官令本县掌印官带理徴课事
　　五月广平府吏王允道请开磁州铁冶杖而流之允道言磁州临水镇地产铁元时尝于此置铁冶都提举司总辖沙窝等八冶鑪丁万五千戸歳收铁百余万斤请如旧置鑪冶铁帝曰朕闻治世天下无遗贤不闻天下无遗利各冶铁数尚多军需不乏而民生业已定若复设此必重扰之是又欲驱万五千戸于铁冶中也命杖之流海外
