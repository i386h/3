<!-- { "loadSidebar": true } -->
　　【臣】等谨按宋自宁宗以后及金元明三朝不见异事
　　辽太宗防同三年四月乙丑南唐进白【互见土贡门】
　　虫异
　　【臣】等谨按宋自宁宗以后虫异无可考
　　辽太宗防同四年七月己巳有司奏神纛车有蜂巢成宻史占之吉
　　金太宗天防三年七月锦州野蚕成茧
　　南京帅以其丝绵来献命赏其长吏
　　章宗明昌四年邢洛深冀及河北西路十六穆昆之地野蚕成茧　承安元年六月乙丑平晋县民利通家蚕自成绵叚长七尺五寸五分濶四尺九寸
　　诏赐绢十匹
　　元世祖至元四年六月中都顺天东平等处蚕灾　七年五月东平大名等路桑蚕皆灾　十七年二月真定七郡桑有虫食之　二十二年五月真定广平河间恩州大名济南蚕灾　二十三年五月广平等路蚕灾二十五年七月乙巳保定路唐县野蚕茧丝可为帛二十九年真定之中山新乐平山获鹿元氏灵夀河间之沧州无棣景山之阜城东光益都之潍州北海县有虫食桑叶尽无蚕
　　【臣】等谨按王圻续通考载至元中许州麦熟时有青虫如蟊食麦人无可奈何忽生大华虫尽嚼之
　　成宗元贞元年四月真定路平山灵夀二县有虫食桑二年五月随州野蚕成茧数百里民取为缯　大德
　　元年六月平滦路虫食桑　　五年四月大都彰德广平真定顺德大名濮州虫食桑　七年五月济宁等处虫食桑时仁宗在潜邸日奉塔济太后驻辇懐孟颇苦蛙鸣终夜不寐翌旦太后命近侍传防谕之曰吾母子方愦愦蛙忽恼人耶自后其母再鸣故今其地有蛙而不作声
　　武宗至大元年五月大名广平真定三郡虫食桑仁宗延祐七年【时英宗已即位】四月左翊屯田虫食麦苗英宗至治元年五月癸巳寳定路飞虫食桑
　　泰定帝致和元年六月河南德安屯蠖食桑
　　文宗天厯二年二月真定平山县河间临津等县大名魏县有虫食桑叶尽四月濮州鄄城县大名路六月卫辉俱蚕灾
　　王圻曰是年三月沧州髙州及南皮盐山武城等县桑虫食之如枯株
　　至顺元年三月濮州诸县虫食桑叶且尽五月沧州髙唐州属县虫食桑叶殆尽七月寳庆衡永诸防田生青虫食禾稼　二年二月深冀二州有虫食桑为灾三月真定汴梁二路恩冠晋冀深蠡景献等八州亦如之五月东昌保定二路濮唐二州曹州禹城博野封邱等县虫食桑皆尽六月济宁路虫食桑七月辰州兴国二路虫食桑伤稼　三年三月髙唐德冀诸州大名汴梁广平诸路有虫食桑叶尽四月东昌济宁二路及曹濮诸州皆有虫食桑
　　顺帝至正三年六月梧州青虫食稼　十年七月同州虫食稼
　　时同州郡守石亨祖祷于元妙观寒雨三日虫尽死王圻曰至正初卢文璧尹荆山忽有一巨蛙登防前两目瞠视类有所诉者令卒尾之行去县六七里有废井遂跳入不出既得报徃集里社汲井获尸乃日前二人同出为商一人谋其财而杀之揜捕究问抵罪死者之家云其在生不食蛙见则买放
　　明景帝景泰五年三月畿南五府有虫食桑
　　孝宗治六年八月己巳临晋雨虫如雪　七年三月广宁诸卫有黒虫堕地大如蝇久之入于土
　　蝗
　　宋理宗绍定三年福建蝗　端平元年五月当涂县蝗嘉熈四年建康府蝗六月江浙福建大旱蝗　淳祐
　　二年五月两淮蝗
　　辽圣宗统和元年九月东京平州旱蝗　开泰六年六月南京诸县蝗
　　道宗清宁二年六月乙亥中京蝗　咸雍三年南京旱蝗　九年七月丙寅南京奏归义涞水两县蝗飞入宋境余为蜂所食　太康二年九月南京蝗　七年五月永清固安武清三县蝗　大安四年八月庚辰有司奏宛平永清蝗为飞鸟所食
　　【臣】等谨按王圻续通考载夀隆四年七月南京蝗时萧文知易州属县议捕除之文曰蝗乃天灾当反躬自责于是蝗尽飞去遗者亦不食苗散在草莾间为鸟鹊所食今以辽史能吏传考之亦载其事而不纪年月未知圻何所本也
　　金太宗天防二年海兰伊勒呼水霖雨害稼且为蝗所食
　　熈宗皇统元年秋蝗　二年七月广宁府蝗
　　海陵正隆二年秋中都山东河东蝗　三年六月壬辰蝗入京师
　　世宗大定三年五月丙申中都以南八路蝗　四年八月中都南八路蝗飞入京畿
　　大定时宗宁为归德军节度使方旱蝗督民捕之视所得死蝗给米数
　　十六年中都河北山东陜西河东辽东等十路旱蝗二十二年五月庆都蝗蝝生散漫十余里一夕大风蝗皆不见
　　章宗泰和七年六月蝗　八年四月河南路蝗六月戊子飞蝗入京畿
　　是年七月庚子诏更定蝗虫生发坐罪法乙巳颁捕蝗图于中外
　　宣宗贞祐三年五月河南大蝗　四年四月丙申河南陜西蝗甲辰扶风郿县有虫伤麦五月甲寅鳯翔及华汝等州蝗戊寅京兆同华邓裕汝亳宿泗等州蝗六月丁未河南大蝗伤稼七月癸丑飞蝗过京师　兴定元年三月乙酉宫中有蝗　二年四月河南诸郡蝗哀宗正大三年四月旱蝗
　　至六月辛夘京东大雨雹蝗尽死
　　元太宗十年八月旱蝗
　　世祖中统三年五月真定顺天邢州蝗　四年六月燕京河间益都真定东平蝗八月壬申滨棣二州蝗　至元二年七月益都大蝗十二月西京北京顺德徐宿邳等州郡蝗　三年东平济南益都平滦洺磁顺天邢州中都河间北京真定路蝗　四年山东河南北诸路蝗五年六月东平等郡蝗　六年六月河南河北山东
　　诸郡蝗真定等路旱蝗　七年三月益都登莱七月南京河南山东诸路蝗　八年六月上都中都大名河间益州顺天懐孟彰德济南真定卫辉平阳归德顺德等路淄莱洺磁等州蝗　十五年七月濮州蝗　十六年四月大都十六路蝗六月左右卫屯田蝗蝻生　十七年五月真定咸平沂州及连海邳宿等州蝗　十九年五月巴实伯里部东三百余里蝗害麦　二十一年六月中卫屯田蝗　二十二年四月大都汴梁益都庐州河间济宁德保定蝗七月京师亦如之　二十五年六月资国富昌等十六屯七月真定汴梁八月晋赵冀三州蝗　二十六年七月东平济宁东昌益都真定广平归德汴梁懐孟蝗　二十七年四月河北十七郡蝗二十九年闰六月东昌路乙夘济南般阳归德蝗
　　三十年六月大兴县九月登州蝗　三十一年六月东安州蝗
　　王圻曰释者谓蝗虫有甲飞扬之类阳气所生也恒则有介虫之孽于春秋为螽今谓之蝗刘歆云贪虐取民则螽与鱼同占
　　成宗元贞元年六月汴梁蝗　二年六月大都真定保定太平常州镇江绍兴建康澧州岳州庐州汝宁龙阳州汉阳济宁东平大名滑州德州七月平阳大名归德真定八月德州彰德太原俱蝗
　　【臣】等谨按王圻续通考又载二年六月任城鱼台须城汶上开州长垣靖丰济河太和内黄等处蝗考纪志皆不载
　　大德元年六月归德徐邳州蝗　二年二月归德等处蝗四月江南山东江浙两淮燕南属县百五十处六月山东河南燕南山北五十处辽东道大宁路金源县蝗三年五月江陵路旱蝗七月扬州淮安属县蝗【在地者为】
　　【鹙啄食飞者以翅击死诏禁捕鹙　互见羽虫之异门】十月陇陜蝗　四年五月扬州南阳顺德东昌归德济宁徐濠芍陂蝗　五年六月顺德懐孟淇州七月广平真定等路八月河南淮南睢陈唐和等州新野汝阳江都兴化等县蝗　六年四月真定大名河间等路七月大都涿顺固安三州及安丰濠州钟离镇江丹徒等县蝗　七年五月东平益都济南等路六月大宁路蝗　八年四月益都临朐德州齐河六月益津蝗　九年六月通泰靖海武清等州县八月涿州良乡河间南皮泗州天长等县及东安海盐嘉兴等州蝗　十年四月大都真定河间保定河南郡六月龙兴南康诸郡蝗　十一年五月【时武宗已即位】真定河间顺德保定等郡六月保定属县七月德州八月河间真定等郡蝗
　　武宗至大元年二月汝宁归德二路蝗五月晋宁等路六月保定真定八月淮东俱蝗　二年四月益都东平东昌济宁河间顺德广平大名汴梁卫辉泰安髙唐曹濮德扬滁髙邮等郡蝗六月檀覇涿曹濮髙唐泰安等州良乡野城厯阳合肥六安江宁句容溧水上元等县七月济南济宁般阳曹濮德髙唐河中解绎耀同华等州八月真定保定河间顺德广平彰德大名卫辉懐孟汴梁等处蝗　三年四月盐山宁津堂邑茌平阳谷髙唐禹城七县蝗五月合肥野城厯阳防城霍邱懐宁等县七月磁州威州饶阳元氏平棘滏阳元城无棣等县八月汴梁懐孟卫辉彰德归德汝宁南阳河南等路蝗仁宗皇庆元年四月彰德安阳县蝗　延祐七年四月【时英宗已即位】左卫屯田蝗六月益都路蝗
　　英宗至治元年五月覇州蝗六月卫辉汴梁等处蝗七月胙城县江都泰兴古城通许临淮盱眙清池等县十二月宁海州亦如之　二年汴梁祥符县蝗【有羣鹙食之既而复吐积如邱垤】十二月汴梁顺德河间保定庆元济宁濮州益都诸属县及诸卫屯田蝗　三年五月保定路归信县七月真定州诸路属县蝗
　　泰定帝泰定元年六月大都顺德东昌卫辉保定益都济宁彰德真定般阳广平大名河间东平等郡蝗　二年汴梁十五县五月彰德路六月河间东昌德濮曹景等州厯城章邱淄州栁城茌城等县七月般阳新城县蝗
　　【臣】等谨按王圻续通考元年永兴蝗二年九月济南归德等郡纪志皆不载
　　三年六月东平须城县兴国永兴县七月大名顺德广平等路赵州曲阳满城庆都修武等县淮安髙邮二郡睢泗雄覇等州永平汴梁懐庆等郡及诸卫屯田九月庐州懐庆二路蝗　四年五月大都南阳汝宁庐州等路属县蝗河南路洛阳县蝗【先有蝗可五亩羣鸟食之既数日蝗再集又食之】六月大都河间济南大名峡州属县七月畿内江南蝗借田蝗八月冠州恩州大都河间奉元懐庆等路十二月保定济南卫辉济宁庐州五路南阳河南二府博兴临淄胶西等县蝗　致和元年四月大都蓟州永平路石城县鳯翔岐山县五月汝宁府颍州卫辉路汲县蝗文宗天厯二年四月大宁兴中州懐庆孟州庐州无为州蝗六月益都莒宻二州永平屯田府昌国济民丰赡诸署及汴梁七月真定河间汴梁永平淮安大宁庐州诸属县及辽阳之盖州八月保定之行唐县并如之至顺元年五月大有千斯屯广平大名般阳济宁东平汴梁南阳河南等郡辉德濮开髙唐五州六月大都益都真定河间诸路献景泰安诸州及左都威卫屯田七月解州华州及河内灵寳延津永城奉元晋宁兴国扬州淮安懐庆卫辉益都般阳济南济宁河南河中保定河间等路武卫宗仁卫左卫率府诸屯田蝗　二年三月陜州诸县四月河中府六月河南晋宁二路诸属县七月河南阌乡陜县奉元蒲城白水等县蝗
