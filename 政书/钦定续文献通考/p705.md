<!-- { "loadSidebar": true } -->
　　明史贵州土司传曰其地西接滇蜀东连荆粤崇山深箐鸟道蚕丛诸蛮种类嗜淫好杀畔服不常田仁智入朝太祖谕之曰天下守土之臣皆朝廷命吏人民皆朝廷赤子汝归善抚之使各安其生则汝可长享富贵夫礼莫大于敬上徳莫盛于爱下能敬能爱人臣之道也二十九年清水江之乱既平首臣以贼首匿宣慰家宜并罪帝曰蛮人鸱张防伏自其常态勿复问明初御蛮之道其后世之龟鉴也夫【臣】等谨按明史贵州土司凡十有一今以一统志考之类皆为府治而府之所领长官及巡检司则惟贵阳二十七思南四镇逺二铜仁四黎平十安顺五都匀七平越二石阡一而已
　　贵阳
　　穆宗隆庆三年置贵阳府
　　贵阳旧为程番长官司洪武初置贵州宣慰司隶四川永乐十一年改隶贵州成化十二年置程番府至是移为贵阳府与宣慰司同城府辖城北司辖城南自后万厯时改为贵阳军民府领安抚司一曰金筑领长官司十八曰贵竹曰麻向曰木曰大华曰程番曰韦番曰方番曰洪番曰卧龙番曰金石番曰小龙番曰罗番曰大龙番曰小程番曰上马桥曰卢番曰卢山曰平伐其贵州宣慰司所领长官司九曰水东曰中曹曰青山曰劄佐曰龙里曰白纳曰底寨曰乖西曰养龙坑
　　明史贵阳土司传曰自蜀汉时济火从诸葛亮南征有功封罗甸国王后五十六代为宋普贵传至元阿画世有土于水西宣慰司霭翠其裔也后为安氏洪武初同宣慰宋防古歹来归赐名钦俱令领原职世袭及设布政使司而宣慰司如故安氏领水西宋氏领水东八番降者皆令世其职【安氏世居水西管苗民四十八族宋氏世居贵州城侧管水东贵竹等十长官司皆设治所于城内衔列左右而安氏掌印非有公事不得擅还水西至天顺时总兵官为之请许还水西以印授宣慰宋然代理先是宋然贪淫所管陈湖等十二马头科害苗民致激变而宣慰安贵荣欲并然地诱其众作乱于是阿朵等聚众攻防寨堡袭据然所居大羊肠然仅以身免贵荣遽以状上冀令己按治之防阿朵党泄其情官军进讨贵荣惧乃自率所部为助及贼平贵荣已死坐追夺然坐斩然奏世受爵土负国厚恩但变起于荣而身防重辟乞分释因从末减宋氏亦遂衰子孙守世官衣租食税听征调而已】
　　神宗万厯五年水西宣慰安国亨乞降命赦之
　　先是天顺时安万钟应袭骄纵不法汉民张纯土目乌挂等导之游猎酒酣輙射人为戯又尝挞其左右为所杀无子其从弟万镒宜袭镒以贼未获辞乌挂等遂以疎族幼子普者冒万钟弟曰万钧告袭承勘官入其贿遂暂委钟妻奢播摄事镒悔不立而恨乌挂主其谋遂以兵袭乌挂乌挂亦兵相仇杀皆以万钟之死为辞巡按御史上其状以万镒宜袭但与乌挂相诬讦宜各宥输赎而枭杀钟者并戍纯等受其贿者亦罚治诏如之未防镒死子阿写幼命以万
　　铨借袭万铨有助平阿向功乞加衔赐蟒帝命赐以应得之服后阿写长袭职改名仁未防死子国亨袭淫虐以事杀万铨之子信信兄智与其母别居于安顺闻之因告国亨反巡抚王诤遽请发兵诛国亨智遂为总兵安大朝画策且约输兵粮数万及师至陆广河智粮不至诤乃令人谕国亨而止大朝母进兵已渡河为国亨所败国亨惧大诛遣使哀辞乞降朝廷未之许巡抚阮文中至檄捕诸反者密使语国亨亟出诸奸徒割地以处安智母子还所费兵粮朝廷当待汝以不死于是国亨悉听命帝果赦不诛国亨事起于隆庆四年至是年乃已
　　二十六年安国亨子疆臣助讨杨应龙増其秩
　　国亨既革任日遣人至京纳赂为起复地旋乞如播州宣慰杨应龙献大木例给冠带诰封至是疆臣袭职防应龙反疆臣亦以戕杀安定事为有司所案科臣有言其逆节渐萌者诏不问许杀贼图功巡抚郭子章许疆臣以应龙平后还播所侵水西乌江地六百里以酬功于是疆臣兵从沙溪入有蜚语水西佐贼者总督孝化龙檄诘之疆臣遂执贼二十余人率所部夺落蒙闗至大水田焚桃溪庄应龙伏诛遂増官进秩
　　明史土司传曰初应龙之祖以内难走水西客死宣慰万铨挟之索水烟天旺地听还葬其地遂为水西所据及播州平分其地为遵义平越二府分隶蜀黔以渭河中心为界总督王象干代李化龙命疆臣归所侵播州地子章奏言侵地始于万铨而非疆臣安氏迫取于杨相防乱之时非擅取于应龙荡平之日且臣曽许其裂土今反夺故地臣无面目以谢疆臣愿罢去象干言疆臣征播殱应龙子惟栋不实首功可知至佯败弃阵送药往来欺君助逆迹已昭然令还侵地不咎既往已属国家寛大若因其挟而予之彼不为恩我且示弱疆臣既无功不与之地正所以全抚臣之信宜留抚臣罢臣以为重臣无能与蕞尔苗噂防者之戒于是清疆之议累年不决然议者多右疆臣尚书萧大亨遂主巡按李时华疏谓征播之役水西不惟假道且又助兵矧失之土司得之土司播固输粮水亦纳赋不宜以土地之故伤字小之仁地宜归疆臣于是疆臣増官进秩其母得赐祭水西尾大之患于是不可制矣
　　熹宗天啓元年水西贼围贵阳
　　先是万厯三十六年疆臣弟尧臣袭四十一年乌撒土舎谋逐安効良尧臣以追印为名领兵入滇直薄霑益州所过焚掠朝廷方以越境擅兵欲加尧臣罪而尧臣死子位幼命其妻奢社辉摄事社辉永宁宣抚奢崇明女弟崇明子寅犷悍与社辉争地相仇恨而安邦彦者位之叔父素怀异志阴与崇明合及崇明反调兵水西邦彦遂挟位叛以应之更招故宣慰土舎宋万化为助率兵趋毕节防之分兵破安顺平坝霑益而万化亦率苗仲九股防龙里遂围贵阳自称罗殿王巡抚李澐闻变与巡按御史史永安悉力拒守贼攻不能克则沿岩制栅断城中出入镇将张彦芳赴援隔龙里不得进贵州总兵杨愈懋推官郭象仪与贼战于江门而死城中粮尽人相食而拒守不遗余力中朝方急辽不之省已以王三善为巡抚仓卒调兵食大防将士分兵三道进三日抵龙头营屡败贼兵遂夺龙里邦彦闻新抚自将大兵数十万惧甚遂退屯龙洞前锋杨明楷率乌罗兵击死安邦俊遂乗胜抵贵阳城下先以五骑呼曰新抚至矣举城懽呼更生【贵阳围十余月城中军民男妇四十万饿死防尽仅余二百人】贵阳围既解邦彦逺遁陆广河外大军至者日益众三善欲因粮于敌又诸军视贼过易邦彦复纠诸苗来攻欲再围贵阳三善遣兵三路御之破生苗寨二百余禽万化等焚其积聚数万龙里定番四路并通诸苗叛者相继降邦彦于鸭池陆广诸要地掘堑屯兵为自守计时奢崇明为蜀兵所败计穷投水西与邦彦合三年三善兵攻大方贼巢进营红崖连破天台水脚等七囤遂深入红鸟冈诸苗奔溃奢社辉安位焚其巢窜火灼堡邦彦奔织金位遂遣人赴镇逺乞降于总督杨述中许之令禽崇明父子自赎一意主抚而三善责并献邦彦当并用勦议不合往返数月邦彦得益兵为备三善粮不继焚大方还贵州道遇贼三善为所害邦彦率数万众来追总理鲁钦力御之大战数日大军无粮乗夜皆溃钦自刭贼烧刼诸堡苗兵复助逆贵阳三十里外樵苏不行城中复大震明史土司传曰初大方东倚播北倚蔺相为犄角后播蔺既平贼惟恃乌撒为援而毕节为四夷交通处当三善由贵阳陆广深入大方百七十里皆猡巢窟以失地利而防天启间朱爕元为蜀督建议滇兵出霑益遏安効良应援分兵于天生桥寻甸等处以絶其走蜀兵临毕节扼其交通之路而别出龙场岩后以夺其险黔兵由普定渡思腊河径趋邦彦巢由陆广鸭池捣其虚粤西兵出泗城分道策应然后大军由遵义鼓行而前寻以忧去未及用
　　愍帝崇祯元年诏起朱爕元总督贵云川广分兵勦贼贵阳平
　　奢崇明自号大梁王安邦彦自号四裔大长老其部众悉号元帅悉力趋永宁先犯赤水爕元授意守将佯北诱深入度贼已抵永宁分遣别将林兆鼎从三坌入王国祯从陆广入刘养鲲从遵义入邦彦分兵四应力不支罗乾象复以奇兵绕其背急击之贼大惊溃崇明邦彦皆授首邦彦乱七年而诛爕元乃移檄安位赦其罪许归附位防子不能决其下谋合溃兵来拒爕元扼其要害四面迭攻斩首万余级复得向导辄发窖粟就食贼益饥复遣人至大方烧其室庐位大恐遂率四十八目出降而前助邦彦故宣慰宋万化之子嗣殷亦至是始勦灭乃以宋氏洪边十二马头地置开州建城设官爕元复遣兵平摆金五洞诸叛苗水西势益孤十年安位死无嗣族属争立朝议欲乗其敝郡县之爕元奏未可骤乃传檄土目谕以威德诸苗争纳土献印贵阳甫定而明亦旋亡矣
　　思南
　　明太祖洪武二年命思南土官率其部长入朝
　　初帝起兵平伪汉畧地湖南思南宣慰使田智仁遣使来归附并纳元所授宣慰诰俾仍为思南道宣慰使思州宣抚使田仁厚亦遣使来献镇逺古州军民二府婺川功水常宁等十县龙泉瑞溪沿河等三十四州于是命改思州宣抚为思南镇西等处宣慰使司以仁厚为使二年仁厚死子正袭帝以思南土官世居荒服未尝诣阙诏令率其部长入朝九年仁智入觐时思州田正亦与其弟道等来朝帝命礼部皆优赐十一年仁智子大雅袭命思南收集各洞弩手二千人备征调十八年思州诸洞蛮作乱命信国公汤和等讨之时冦出没不常闻师至辄窜山谷间退则复出剽掠和等师抵其地恐蛮人惊溃乃令军士于诸洞分屯立栅与蛮人杂耕使不复疑久之以计禽其魁余党悉定留兵镇之二十年思州宣慰正死子琛袭三十年大雅母杨氏来朝
　　成祖永乐十一年命思南三十九长官地更设州县时大雅死子宗鼎袭初宗鼎凶暴与其副使黄禧搆怨奏讦累年朝廷以田氏世守其土又先归诚曲与保全改禧为辰州知府未防思州宣慰田琛与宗鼎争沙坑地有怨禧遂与琛结图宗鼎搆兵琛自称天主禧为大将率兵攻思南宗鼎挈家走琛杀其弟发其坟墓并戮其母尸宗鼎诉于朝屡敕琛禧赴阙自辨皆拒命不至濳使奸人入教坊司伺隙为变事觉命镇逺侯顾成以兵压其境执琛禧械送京师皆引服琛妻冉氏尤强悍遣人招诱台罗等寨苗普亮为乱冀朝廷遣琛还招抚以免死帝闻而锢之以宗鼎穷蹙来归得末减令复职还思南而宗鼎必得报怨以絶祸根帝以宗鼎幸免祸不自惩乃更逞忿亦留之宗鼎出诽言帝以琛宗鼎分治思州思南皆为民害其三十九长官地可更郡县设贵州布政使司总辖之命顾成勦台罗诸寨成斩苗贼普亮思州乃平十二年遂分其地为八府四州贵州为内地自是始两宣慰废田氏遂亡
　　明史土司传曰思南即唐思州宋宣和中番部田祐恭内附世有其地元改宣慰司明洪武初析为二宣慰属湖广永乐十一年置思南府属贵州正统初蛮夷长官司奏土官衙门婚姻皆从土俗乞颁恩命帝以土司循袭旧俗因亲结婚者既累经赦宥不论继令悉依朝廷礼法违者罪之景泰间思南府奏府四面皆山闗隘五处无城可守乞发附近土军修筑命巡抚王来经画之
　　【臣】等谨按永乐宝録十二年以思州二十二长官司分设思州新化黎平石阡四府思南十七长官司分设思南镇逺铜仁乌罗四府而于贵州设贵州等处承宣布政使司以总八府仍与贵州都司同管贵州宣慰司十三年改普安安抚司为普安州布政司此贵州为内地所自始也
　　镇逺
　　明成祖永乐十一年改镇逺州为府属贵州
