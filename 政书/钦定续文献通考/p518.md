<!-- { "loadSidebar": true } -->
　　方于鲁方氏墨谱六卷
　　于鲁字建元歙县人
　　钟岳秀文苑四先生集四卷
　　岳秀字泰华自署江左人
　　顾孟容冠谱一卷
　　孟容钱塘人
　　朱术汝水巾谱一卷
　　术字均焉自号汝水居士辽简王植七世孙由辅国中尉改授镇江府通判迁戸部主事
　　严澂蝶几谱一卷
　　澂字道彻常熟人大学士讷次子由防生官邵武知府
　　周嘉胄香乗二十八卷
　　嘉胄扬州人
　　毛晋香国三卷
　　晋见经类
　　邓玉函竒器图说三卷　王徴诸器图说一卷
　　玉函西洋人徴泾阳人天启进士官州府推官徴尝询西洋竒器之法于玉函玉函以其国所传文字口授之乃译为是书
　　徐献忠水品二卷
　　献忠见史类
　　陆树声茶寮记一卷
　　树声见杂家类
　　田艺衡煑泉小品一卷
　　艺衡见经类
　　何彬然茶约一卷
　　彬然字文长一字寜野蕲州人
　　夏树芳茶董二卷
　　树芳见史类
　　屠本畯茗笈二卷　闽中海错疏三卷
　　本畯见杂家类
　　万邦寜茗史二卷
　　邦寜奉节人天启进士
　　许次纾茶疏一卷
　　次纾字然明钱塘人
　　汤品【无卷数】
　　不着撰人名氏
　　徐炬酒谱一卷
　　炬杭州人
　　冯时化酒史六卷
　　时化字应龙里籍无考
　　袁宏道觞政一卷
　　宏道见杂家类
　　沈沈酒槪四卷
　　沈自署震旦醚民囦囦父履贯无考
　　亳州牡丹志一卷
　　不着撰人名氏
　　【臣】等谨案黄虞稷千顷堂书目是编列朱统□牡丹志后疑亦统□所作
　　薛鳯翔牡丹史四卷
　　鳯翔字公仪亳州人由例贡仕至鸿胪寺少卿
　　张志淳永昌二芳记三卷
　　志淳见杂家类
　　【臣】等谨案是编以永昌所产山茶杜鹃二花为一谱
　　杨端琼花谱一卷
　　端字惟正鄞县人家居扬州
　　王思义香雪林集二十六卷
　　思义见史类
　　【臣】等谨案是编凡梅图二卷诗词文赋二十二卷图谱二卷
　　杨徳周澹圃芋纪一卷
　　徳周见小说家类
　　【臣】等谨案是编为徳周所撰而赵士骏复増定之士骏字西星鄞县人与徳周同里
　　张谦徳瓶花谱一卷
　　谦徳昆山人
　　释真一笋梅谱二卷
　　真一居江南法华山龙归坞其地多笋梅花亦极盛因各为作谱
　　邓庆宷荔支通谱十六卷
　　庆宷字道恊福州人
　　陈诗教花里活三卷
　　诗教字四可秀水人
　　【臣】等谨案是编辑古来花卉故实书名盖取张翥诗蛱蝶一生花里活之意然殊不雅驯
　　杨慎异鱼图賛四卷
　　慎见经类
　　【臣】等谨案是编凡鱼图三卷賛十六首海错一卷賛三十首词颇古隽
　　袁达禽虫述一卷
　　达字徳修闽县人正徳举人官贵溪县知县后为湖广都司经厯
　　陈继儒虎荟六卷
　　继儒见史类
　　沈宏正虫天志十卷
　　宏正嘉定人
　　【臣】等谨案是书集鸟兽虫鱼异事分为六部
　　林有麟素园石谱四卷
　　有麟字仁甫华亭人太仆寺卿景旸子由防生官龙安府知府
　　郁濬石品二卷
　　濬字开之松江人
　　右谱録











　　钦定续文献通考卷一百八十一
　　钦定四库全书
　　钦定续文献通考卷一百八十二
　　经籍考
　　子【天文　推算　五行占筮　形法】
　　【臣】等谨案刘歆七畧班固艺文志皆着隂阳家然班志所载二十一家之书无一存者隋书遂不立隂阳门故马考称隋唐已不能知其名义无由以后来所着之书续立此门也今仍分天文推算五行占筮形法五门以符马氏之例
　　宋艺文志天文类一百三十九部五百三十一卷辽金元三史不立艺文志散见各纪中
　　明史艺文志天文类五十部二百六十三卷
　　宋
　　王应麟六经天文编二卷
　　应麟见经类
　　【臣】等谨案是编裒六经之言天文者以易书诗所载为上卷周礼礼记春秋所载为下卷
　　金
　　天文主管一卷
　　题明昌元年司天台少监武亢校正
　　【臣】等谨案亢为哀宗时人不应章宗时已为司天少监疑其出于托名故时代舛错也
　　元
　　赵友钦革象新书五卷
　　友钦字敬夫饶州徳兴人宋之宗室
　　岳遐载天文精义赋四卷
　　遐载官太史院管勾里贯无攷
　　李克家戎事类占二十一卷
　　克家字肖翁南昌富州人官辽阳儒学提举
　　天文秘畧【无卷数】
　　题新安胡氏撰不著名字
　　明
　　刘基清类天文分野之书二十四卷
　　基见史类
　　王祎删定革象新书二卷
　　祎见史类
　　天元玉厯祥异赋【无卷数】
　　洪熙中官撰前有仁宗自制序
　　戈永龄太阳太隂通轨【无卷数】
　　永龄宛平人官钦天监保章正
　　韩万钟象纬彚编二卷
　　万钟蕲州人
　　魏濬纬谭一卷
　　濬见经类
　　柯仲炯宣夜经【无卷数】
　　仲炯里贯无攷
　　赵宧光九圜史图一卷附六訇曼一卷
　　宧光见经类
　　许胥臣盖载图宪一卷
　　胥臣见经类
　　李之藻浑盖通宪图説二卷　圜容较义一卷
　　之藻见史类
　　梅文鼎订补浑盖通宪图説畧曰浑盖之器以盖天之法代浑天之用其志见于元史札玛里鼎所用仪器中窃疑为周髀遗术流入西方然本书黄道分星之法尚缺其半故此器甚少盖无从得其制也兹为完其所缺正其所误可以依法成造之藻自序圜容较义畧曰凡厥有形惟圜为大有形所受惟圜至多浑圜之体难名而平面之形易析试取同周一形以相参考等边之形必钜于不等边之形多边之形必钜于少边之形最多边者圜也最等边者亦圜也析之则分杪不亿是知多边聨之则圭角全无是知等边不多边等边则必不成圜惟多边等边故圜容最钜昔经利公【按即西洋人利玛窦】研穷天体因论圜名拈出一义次为五界十八题借平面以推立圜设角形以徴浑体
　　徐光启测量法义一卷　测量异同一卷　勾股义一卷
　　光启见经类
　　利玛窦乾坤体义二卷
　　玛窦西洋人
　　【臣】等谨案利玛窦于明神宗时航海至广东是为西法入中国之始
　　熊三拔表度説一卷　简平仪説一卷
　　三拔西洋人
　　阳玛诺天问畧一卷
　　玛诺西洋人
　　王英明厯体畧三卷
　　英明字子晦开州人万厯举人
　　【臣】等谨案是书所论皆天文之梗概未及于测量推步之法
　　象纬全书【无卷数】
　　不着撰人名氏
　　刘孔昭星占三卷
　　孔昭基之十三世孙天启三年龙封诚意伯
　　柯洽天文书【无卷数】
　　洽字九疑天台人
　　灵台秘苑一百二十卷
　　不着撰人名氏
　　【臣】等谨案是书徴引故实迄于元末盖明人所编辑而袭庾季才之书名者也
　　注解祥异赋七卷
　　不着撰人名氏
　　天汉全占二卷
　　不着撰人名氏
　　【臣】等谨按是书上卷为步天歌下卷为天汉经各绘图于上而载其説及襍占于下
　　海上占一卷
　　不着撰人名氏
　　军占杂事一卷
　　不着撰人名氏
　　占书十卷
　　不着撰人名氏
　　天文诸占一卷
　　不着撰人名氏
　　右天文
　　宋史艺文志厯算类一百六十五部五百八十九卷辽金元三史不立艺文志散见各纪传中
　　明史艺文志厯算类一百三十一部二百九十一卷宋
　　秦九韶数学九章十八卷
　　九韶始末无攷惟卷首自序称其籍曰鲁郡其时为淳祐七年鲁郡已久入于元盖署其祖贯也
　　元
　　李冶测圆海镜十二卷　益古演段二卷
　　冶字镜斋栾城人金末登进士入元官翰林学士
　　明
　　贝琳七政推步【无卷数】
　　琳官南京钦天监监副里贯无攷
　　朱载堉圣夀万年厯八卷附律厯融通四卷
　　载堉见经类
　　鲍泰天心复要三卷
　　泰徽州人
　　顾应祥测图海镜分类择术十卷　弧矢算术一卷应祥见史类
　　邢云路古今律厯考七十二卷　戊申立春考证一卷云路字士登安肃人万厯进士官至陕西按察司副使
　　【臣】等谨按是书详于推算而畧于律法七十二卷中言律者不过六卷
　　李之藻同文算指前编二卷通编八卷
　　之藻见史类
　　徐光启等修新法算书一百卷
　　光启见经类
　　利玛窦译欧几里得几何原本六卷
　　【臣】等谨案此西洋人欧几里得所撰利玛窦口译而徐光启笔受之书
　　林祖述星厯释义二卷
　　祖述字道卿鄞县人万厯进士官至广西提学佥事
　　朱仲福折衷厯法十三卷
　　仲福灵夀人
　　类编厯法通书大全三十卷
　　不着编辑者名氏
　　右推算
　　宋史艺文志五行家八百五十三部二千四百二十卷辽金元三史不立艺文志散见各纪传中
　　明史艺文志五行家一百四部八百六十一卷
　　宋
　　宋仁宗洪范政鉴十二卷
　　前有仁宗自制序
　　【臣】等谨按王应麟玉海称康定元年十一月丙辰内出御制洪范政鉴十二卷示辅臣即此本也
　　徐子平徐氏珞琭子赋注二卷
　　子平事迹无攷
　　【臣】等谨按珞琭子原书见马攷
　　释昙莹珞琭子三命消息赋注二卷
　　昙莹号萝月嘉兴人
　　【臣】等谨按昙莹以谈易名一时故是编往往以命理附合易理
　　三命指迷赋注
　　旧题岳珂补注
　　【臣】等谨按是编疑出术家所依托然书颇可采
　　五星要録【无卷数】
　　不着撰人名氏
　　【臣】等谨案是书中多载乔行简真徳秀等命盖南宋人所辑也
　　康莭内秘影一卷
　　旧题邵子撰
　　【臣】等谨案是书以八卦之数定人贫富贵贱后有总论一篇杂引古今事而有张南轩北门视草云云当是南宋人所作也
　　河洛真数二卷
　　旧题陈抟撰抟字图南事具宋史隐逸传
　　【臣】等谨按是书盖术士伪托之书其説以易之卦爻配合人生年月日以定休咎
　　邵子加一倍法一卷
　　不着撰人名氏
　　【臣】等谨按是书以六十甲子积数以卜贵贱吉凶考程子谓邵子数学只是加一倍法非谓占禄命也书名盖假其语以附防于邵子耳
　　柴望丙丁鉴五卷续録二卷
　　望字仲山江山人官至国史编校宋亡不仕而终【臣】等谨按续録二卷一为元人所撰一为明人所续记
　　辽
　　星命总括三卷
　　旧题耶律纯撰
　　【臣】等谨按辽史列传无纯名其原序所称统和二年奉使高丽议地界事亦不见于辽史殆依托也
　　元
　　太乙统宗寳鉴二十卷
　　题晓山老人撰不著名氏前有大徳七年自序
　　李钦夫子平三命渊源注一卷
　　钦夫字仁敬号五羊道人
　　【臣】等谨按此外有寸金易鉴题西蜀易镜先生撰不着姓名旧以元李钦夫子平三命渊源注附于后又永乐大典载九宫八卦遁法秘书二卷成数大定一卷皆不着撰人名氏当是元以前书谨附识于此
　　明
　　佐元直指图解十卷
　　旧题刘基撰江之栋辑汪元标订
