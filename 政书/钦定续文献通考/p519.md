<!-- { "loadSidebar": true } -->
　　【臣】等谨按世有佐元直指赋一篇传为基所着天启丁卯之栋因演为图式而纂注之元标则为刋刻以行者也
　　演禽图诀【无卷数】
　　旧题刘基撰
　　【臣】等谨按明史艺文志不载是书殆出于依托也
　　肘后神经大全三卷
　　旧题涵虚子臞仙撰
　　【臣】等谨按臞仙为宁王权自号权所着肘后神枢二卷运化元枢一卷见明史艺文志是编卷帙与史志不合疑为后人増益非原本也
　　王巽遁甲吉方直指一卷
　　巽自号秦台子兰阳人官钦天监五官司厯
　　李淑通五行类事占徴验九卷
　　淑通河南人自序称赐进士前詹事府通事舎人
　　张贲通五行类事占徴验六卷
　　贲通里贯无考
　　万民英星学大成十卷　三命通防十二卷
　　民英字育吾大宁都司人嘉靖进士歴官河南道监察御史出为福建布政司右叅议
　　楼楷通书捷径【无卷数】
　　楷号南沙鄞县人
　　赵迎范围数【无卷数】
　　迎巩县人嘉靖进士官南京工部主事
　　黄一凤选择集要六卷
　　一凤字时鸣峡江人万厯进士
　　钱春五行类应九卷
　　春见史类
　　胡献忠大统皇厯经世三卷
　　献忠自号六六道人婺源人
　　郭仰廉竒门説要一卷
　　仰廉里贯无考
　　程道生遁甲演义二卷
　　道生字可生海宁人
　　池本理禽星易见一卷
　　本理贑州人
　　【臣】等谨按禽星易见明史艺文志作四卷此本仅作一卷葢传抄者所合并也
　　汪三益叅筹秘书十卷
　　三益字汉谋贵溪道士
　　【臣】等谨按是编采禽遁竒门诸书裒合成编
　　吕氏摘金歌【无卷数】
　　旧题吕氏撰不着其名
　　演禽通纂二卷
　　不着撰人名氏
　　太乙成书八卷
　　不着撰人名氏
　　黄帝演禽七元三传心法一卷
　　不着撰人名氏
　　七元六甲天书一卷
　　不着撰人名氏
　　竒门要略一卷
　　不着撰人名氏
　　太乙遁甲専征赋一卷
　　不着撰人名氏
　　【臣】等谨案焦竑经籍志有明员卓遁甲専征赋其名与此相合疑即卓书
　　将门秘法隂符经三卷
　　不着撰人名氏
　　五曜源流二卷
　　不着撰人名氏
　　五星考三卷
　　不着撰人名氏
　　星平防海十卷
　　不着撰人名氏
　　右五行
　　宋史艺文志蓍类三十五部一百卷
　　辽金元三史不立艺文志散见各列传中
　　明史艺文志并入五行类
　　宋
　　刘启明六壬军帐赋一卷
　　启明河南人始末无攷
　　徐道符六壬心镜要三卷后集一卷
　　道符自号无欲子始末无攷
　　凌福之六壬毕法赋一卷
　　福之履贯无攷
　　景齐神机相字法一卷
　　齐始末无攷
　　元
　　呉正皇极大定动数得一论一卷
　　正字太初里贯无攷
　　李道纯周易尚占三卷
　　道纯字元素号清庵又号莹蟾子都梁人
　　陆森玉灵聚义五卷
　　森字茂林平江路人官隂阳教谕
　　邵居敬鉴易影皇极数一卷
　　居敬无攷
　　六壬五变中黄经二卷
　　不着撰人名氏
　　六壬开云观月经一卷
　　不着撰人名氏
　　大六壬无惑钤一卷
　　不着撰人名氏
　　六壬行军指南一卷
　　不着撰人名氏
　　竒门遁甲赋一卷
　　不着撰人名氏
　　六壬兵占二卷
　　不着编辑者名氏
　　皇极数三卷
　　不着撰人名氏
　　皇极生成经数一卷
　　不着撰人名氏
　　九天元妙课一卷
　　不着撰人名氏
　　明
　　韩邦竒易占经纬四卷
　　邦竒见经类
　　卢翰籖易一卷
　　翰见经类
　　喻有功周易悬镜十卷
　　有功字若无又字混初高安人
　　乔中和大易通变六卷
　　中和见经类
　　易数总断【无卷数】
　　题新安和玉山人程汝文撰
　　六壬大全十二卷
　　不着撰人名氏题懐庆府推官郭载騋校
　　童轩纪梦要览三卷
　　轩字士昂鄱阳人景泰进士官至吏部尚书
　　张凤翼占梦类考十二卷
　　凤翼字伯起长洲人嘉靖举人
　　陈士元梦林元解三十四卷
　　士元见经类
　　【臣】等谨按是编为何栋如重辑栋如见史类右占筮
　　宋
　　赖文俊催官篇二卷
　　文俊字太素处州人尝官于建阳好相地之术弃职浪游自号布衣子
　　蔡元定发微论一卷
　　元定字季通建阳人防朱子之门庆元中伪学禁起坐党籍窜道州卒于谪所后韩侂胄败追赠迪功郎赐諡文节事迹具宋史儒林传
　　廖瑀九星穴法四卷
　　瑀字伯玉宁都人十五通五经人称廖五经建炎中以茂异荐下第卜居金精山自称金精山人
　　天玉经外传一卷　四十八局图一卷
　　旧题吴克诚撰其子景鸾续成之克诚徳兴人尝从学于陈抟景鸾字仲翔庆厯中官司天监正
　　【臣】等谨案是书似是明人赝作其四十八局附以经騐各图如朱国祚黄洪宪之属皆明神宗时人伪托之迹显然矣
　　金
　　张行简人伦大统赋一卷
　　行简字敬甫莒州日照人礼部侍郎暐之子大定进士累官礼部尚书翰林学士承防太子太傅赠银青荣禄大夫諡文正
　　元
　　玉尺经四卷
　　旧题刘秉忠撰明刘基注秉忠初名侃字仲晦邢州人少补邢台节度府令史旋弃去隐武安山中从浮屠法更名子聪世祖在藩邸僧海云邀与入见大悦之留賛大计人称聪书记及世祖即位始创议建国号规模制作皆所草定至元元年拜光禄大夫太保叅预中书省事赐今名十一年卒赠太傅赵国公諡文贞改諡文正追封常山王
　　【臣】等谨案是书晩出葢依托也
　　明
　　披肝露胆经一卷
　　旧题刘基撰
　　【臣】等谨案是书语颇浅陋殆嫁名于基者
　　袁忠彻古今识鉴四卷
　　忠彻鄞县人父珙字庭玉号栁庄精于相法尝决成祖当有天下及即位擢太常寺丞忠彻传其父术仕至尚寳少卿事迹见明史方技
　　李国木地理大全一集三十卷二集二十五巻
　　国木字乔伯汉阳人
　　罗珏地理总括三卷
　　珏字世美鄱阳人
　　徐之镆罗经顶门针二巻
　　之镆建阳人万厯中诸生
　　黄慎堪舆类纂人天共寳十二卷
　　慎字仲修海阳人
　　沈升罗经消纳正宗二卷
　　升履贯无攷
　　寸金穴法二卷
　　不着撰人名氏
　　右形法


　　钦定续文献通考巻一百八十二
<史部,政书类,通制之属,钦定续文献通考>
　　钦定四库全书
　　钦定续文献通考巻一百八十三
　　经籍考
　　子【兵家】
　　宋史艺文志兵书类三百四十七部一千九百五十六卷
　　辽金元三史不立艺文志散见各纪传中
　　明史艺文志兵书类五十八部一千一百二十二卷宋
　　将鉴论断十卷
　　旧题戴少望撰
　　【臣】等谨案宋沈光作戴溪春秋传序称其字曰少望则此书当为溪作然溪以孝宗淳熙五年登第宁宗开禧中尚官资善堂説书而此书自序题绍兴辛酉为高宗十一年下距登科之嵗已三十八年更六十五年而为开禧年代相隔太逺疑别一人其名偶与溪之字同也是书采辑古来善用兵者始于孙武终于郭崇韬凡九十三人每人之下皆以一语标目评其得失大抵多为南渡时事而发此本为宋麻沙版明武定侯郭勋重刋之本前有正徳十年达宾序题曰将鉴博议与宋版不同
　　许洞虎钤经一卷
　　洞字渊夫呉兴人咸平进士官雄武军推官兔归防召试中书改乌江县簿
　　【臣】等谨案是书卷首有洞进表及自序共二百十篇大都彚集前人之説而参以巳意惟第九卷所载飞鹗长虹重覆八卦四阵及飞辕寨诸图为洞自创耳
　　李舜臣江东十鉴一卷
　　舜臣字子思井研人乾道进士官成都府教授擢宗正寺主簿
　　【臣】等谨案是编搜辑江东战胜之迹上起三国下至六朝共得十事皆先叙其事次加论断大防为高宗南渡偏据一隅而发明姚广孝等编辑永乐大典特録是书又复迁就其説不知明太祖之得天下实起于江北与汉高祖畧同成祖篡立终于北迁则金陵之不为胜地明矣恭读
　　皇上御题综括南北之大势洞烛徃古之得失用以辟舜臣之虚谈揭广孝之私意经纬天地
　　睿鉴高深实足为万古定评非防常管蠡之见所能窥
　　测也永乐大典本有地图别本无之
　　美芹十论一巻
　　旧题辛弃疾撰弃疾字幼安歴城人官至龙图阁待制进枢宻都承防卒諡忠敏
　　【臣】等谨案是书皆论恢复之计卷末又载疏四篇则后人所附入也然史不言弃疾有是书考江西统志载临川黄兑字悦道绍兴进士官至朝议大夫尝献美芹十策进取四论此或兑书而后人讹为弃疾欤
　　李道传江东十考一卷
　　道传字贯之舜臣子也官至太常博士知果州諡文节事迹具宋史儒林传
　　【臣】等谨案是书前有自序大防考六朝备具之实而补其父舜臣十鉴所未尽然皆儒生坐谈之见也
　　南北十论一卷
　　题许学士撰不着其名
　　【臣】等谨案十论仅存其八曰呉曰蜀曰东晋曰宋曰齐曰梁曰陈曰元魏大约为讽南渡君臣而发
　　张预百将传一百卷
　　预字公立东光人
　　【臣】等谨案是编有翟安道注安道字居仁安阳人其书采歴代名将百人始于周太公终于五代刘词各为之传而综论其行事凡有一节与孙武书合者皆表而出之别以孙子兵法题其后盖欲述古以规时亦戴少望将鉴论断之类
　　明
　　刘寅三畧直解三卷
　　寅始末未详据太学题名洪武辛亥有崞县刘寅盖即其人
　　龙正八阵变合图説【无卷数】
　　正武都人
　　【臣】等谨案正徳中莱阳蓝章巡抚四川驻兵汉中遣人至鱼复江图八阵垒石正时在章幕中遂推演为图説刋于蜀中
　　王琼北边事迹一卷　西畨事迹一卷
　　琼见史类
　　【臣】等谨案琼在嘉靖初总督三边军务因集歴代守边得失及所条画奏疏合为一书西畨事迹一卷其出讨土鲁畨所作前有王九思序称闗中士大夫作为诗歌以纪其盛题曰元老靖边属九思序而书中实无诗歌疑刋书者误取他序以冠此册也
　　曹允儒辑握机经三卷　握机纬十五卷
　　允儒字鲁川太仓人
　　【臣】等谨案是书首载风后古文一十九字次载太公望増衍三百六十五字次载宋阮逸所撰李卫公问对中六十七字采辑诸家注释于衡冲风云诸阵皆绘为图凡三卷又以孙子十三篇呉子六篇为握机纬孙子辑诸家注释凡十三卷呉子惟用刘寅注凡二巻据王世贞序称昆山明斋王氏与念庵罗公荆川唐公因倭变力研穷之而以其説尽授之鲁川曹君云
　　万表海冦议一卷
　　表见杂家类
　　【臣】等谨案嘉靖时海冦出没为浙江患表推原祸本以为奸民通畨所致因为此议上之当事者攷黄虞稷千顷堂书目载表海防前后议一卷今已佚其后议
　　尹耕塞语一卷
　　耕见史类
　　【臣】等谨案是书作于嘉靖庚戌皆言捍御塞北诸部之术
　　唐顺之武编十卷
　　顺之见史类
