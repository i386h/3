<!-- { "loadSidebar": true } -->
　　宣宗宣德元年二月己卯白虹贯月珥　二年十一月乙未日下五色云见【实録是日皇长子生即英宗也】十二月甲戌白虹贯月珥　四年六月戊子五色云见　五年四月庚辰白虹贯日珥　十年三月【时英宗已即位】丁亥月生五色云十二月辛亥白虹贯日珥
　　【臣】等谨按宣德实録所载云物颇繁其言红黑苍白云之类大抵皆寻常时有者故不附録
　　英宗正统元年二月己酉白虹贯月九月丁未十二月丙戌亦如之辛亥未刻黑气亘天　二年七月庚子月生五色云八月甲申北方黑气东西亘天十月己丑日生五色云十二月癸亥亦如之　三年四月庚辰白虹贯日珥七月己亥夜中天有苍白云南北竟天贯南北斗十二月癸酉白虹贯月珥　七年十二月辛丑白虹贯月晕　九年十一月甲午月生五色云　十年九月丁酉日生五色云十一月甲午月生五色云　十一年正月乙未白虹弥天　十四年八月戊申东北生虹蜺如杵
　　【臣】等谨按正统实録元年八月丁卯夜有黑气二道东西竟天二年七月壬寅夜北方生白虹一道两头至地六年七月戊戌五色云见于西方七年四月戊戌月生五色云八年十月辛卯昏刻天中有黑气南北亘天九年十月丙午夜五鼔北方有黑气长十余丈濶五尺余离地逾三尺徐徐北行十年八月癸亥日生五色云十一年二月辛酉有异气现华盖殿金顶及奉天殿防吻之上十四年正月辛卯白虹贯月此外所载白黑云气亦寻常时有者不録
　　景帝景泰元年二月壬午酉刻日上黑气四道约长三丈离地丈许两头鋭而贯日其状如鱼壬寅黑气南北亘天六月乙酉赤云四道两头鋭如耕垅状徐徐东北行而散八月甲戌黑云如山化作龙虎麋鹿状十月辛未西南黑气如烟火南北亘天　二年正月癸卯白虹贯日珥四月庚辰有黑气如烟摩地而上六月戊寅日生五色云　三年正月丙辰日生白虹　四年十一月丁卯月生五色云　五年十一月壬戌白虹贯月右珥【臣】等谨按景泰实録元年闰正月癸酉酉刻西方有气下黑上黄非云非雾蔽天掩日更尽方散二年四月甲午西方有黑气如烟雾摩地而生徐徐南行七年九月丁丑夜北方白虹见首尾指地余所载亦如苍白云之类不録
　　英宗天顺元年二月庚戌白虹贯日辛亥白虹贯日弥天　二年二月乙卯白虹贯日十月壬申月生五色云四年十月戊午月生五色云
　　【臣】等谨按天顺实録元年六月甲辰北方有黑气濶而且厚如山林烟火状七月戊申白虹见东方直起上鋭长十余丈二年十月己巳南京日入后西南有赤气如火影十二月甲子正北火影中见赤气一道濶二尺余直冲天中长五十余丈其形上鋭状如立鎗三年十二月甲戌夜南方火影中见赤气濶二尺余长十余丈其形上鋭如立四年八月乙丑西北有黑气摩地而生徐徐南行余所载皆黑白云气不録
　　宪宗成化八年三月庚子黑气起西北临清德州昼晦十一年正月丙寅月生五色云　十八年十月庚午
　　五色云见于泰陵　二十年二月己未日生白虹东北亘天　二十一年闰四月壬辰开濮二州清丰金乡申未时黑气起西北化为五色须臾晦如夜
　　成化实録三年七月癸酉东北生白虹两头自地出良乆防五年三月癸卯月生五色云晕十一年正月丙寅月生五色云
　　【臣】等谨按成化十八年十月事实録载孝宗治十八年十月武宗已即位庚午孝宗葬泰陵五色云见非成化朝事也今从天文五行二志载于此
　　孝宗治二年正月甲戌白虹弥天辛巳日生五色云丙戌白红弥天　四年二月庚戌白虹弥天　五年二月己巳北方黑气东西亘天十二月辛未夜东方有白气南北亘天去地五丈　六年八月壬申南京有黑气东西百余丈　十四年三月己酉朔日生五色云　十六年二月庚子冝良黑气弥空咫尺莫辨人形　十八年二月己巳白虹弥天
　　治实録八年七月甲午夜京师北方白蜺见色苍白九年三月乙酉白虹贯日弥天十一年十二月庚申亦如之十三年二月己亥白虹弥天十四年三月己酉朔日生五色云十八年十月武宗已即位庚午孝宗葬泰陵五色云见
　　武宗正德元年正月乙酉白虹弥天崇明空中夜有红光曳尾如虹起东北至西南没声如雷年丑凤阳红光发与日同色声如雷三月戊申夜太原空中见红光如弯弓长六七尺旋变黄又变白渐长至二十余丈光芒亘天　二年八月己亥赤光见宁夏长五丈十二月年酉甲子白虹弥天　十二年闰十二月丁丑夜瑞州有红气变白形如曲尺中外二黑气相鬬者乆之
　　正德实録元年十二月庚戌青州有气如龙色红黄乆之变青白而散六年正月壬子朔清河干圩黑气突起俄而雷雨大作忽明忽晦至巳刻气如炎暑九年十一月癸酉山西襄陵西南白气二如帚移时散
　　世宗嘉靖七年正月乙亥白虹弥天　十三年二月壬辰白虹亘天　十七年九月戊子日生五色云　十八年二月庚子朔当午日下五色云见长径二寸形如龙凤十二月壬午立春白虹弥天　四十一年十一月辛丑白虹弥天
　　穆宗隆庆五年三月年巳白虹亘天
　　隆庆实録二年四月甲申万全都司空中有赤黑二云如鬬六年正月庚申夜北方有赤气如火光良乆渐散
　　神宗万厯三十五年正月庚午黑气蔽天　四十八年二月癸丑白虹弥天
　　万厯实録九年十月丙申庆云见于宜阳凝结如盖厯已尽午方散十九年二月丁丑甘肃凉州有白气贯月二十四年七月丁丑白气贯月三十七年二月壬戌夜八月甲戌黔白气亘天
　　熹宗天启元年二月甲午白虹弥天
　　愍帝崇祯八年二月丙午白虹贯日　十二年二月壬申濬县有黑黄云起旋分为二顷之四塞狂风大作黄埃涨天间以青白气五步之外不辨人踪至昏始定十三年正月丁卯黑气弥空者三日
　　【臣】等谨按以上所载黑气皆互见于物异考黒眚黑祥门以例须两存故也










　　钦定续文献通考卷二百十五
<史部,政书类,通制之属,钦定续文献通考>
　　钦定四库全书
　　钦定续文献通考卷二百十六
　　物异考
　　【臣】等谨按马端临考物异一门用刘向五行传以水火木金土为纲举天地万物动植无大小皆推其类而附之以发明大传着天人之应悉本唐史所谓于天为五星于地为五方于人为五常总其精气之用谓之五行绵代史官因而缵之是也昔宋仁宗最深范学尝与王洙论五行五事之证采五行六沴及前代庶应撰洪范政鉴及洛书五事图斯考殆奉为成宪欤又引苏洵郑樵之説极论向隳裂洪范失其伦理以及自汉以来志五行者强傅事应之谬其言与欧阳修吕祖谦叶适朱朝瑛诸家之论足相发明夫春秋记灾异而不着其事应要在人修省而自得之故圣人于迅雷风烈必变而不语怪神二者非相悖也惟其不语是以必变倘必曰某异应某事则事偶有不应而将无以示惩即事应而所惩亦止于此事则所遗且复不少董仲舒曰视前世已行之事以观天人相与之际以此见天心之仁爱人君又曰人之所为其美恶之极乃与天地相流通其善言天人之际矣马氏又以郑论一归之妖妄为矫枉过正其説亦最持平葢向歆而降京房李寻之徒往往杂于委巷小夫巫瞽之説乃攻之者竟至于天变不足畏系辞不足信不亦已甚耶今于宋以后诸史无可见者则径从其阙而事应之切近较然共晓者附録一二冀于经训遗意或有合焉
　　水灾
　　宋宁宗嘉定十年六月东川大水　十一年六月武康吉安县大水漂官舍民庐坏田稼人畜死者甚众　十四年沔成阶利四州水建康府大水
　　【臣】等谨按马端临通考载水灾始于春秋鲁桓公元年迄于宋宁宗嘉定十七年考之纪志嘉定时尚有未及载者今补録如右
　　理宗寳庆元年七月滁州大水　二年七月遂安休宁两县界山裂洪水发坏公宇民居田畴
　　【臣】等谨按理宗纪又载三年七月诏赈赡被水州县志无三年被水州县可考当是讹二为三王圻续通考谓五年秋台州大水漂屋人溺死考寳庆止三年则又讹三为五无疑也
　　绍定二年九月台州大水　四年沿江水灾　端平三年三月蕲州大雨水漂民居是年英徳府昭州及襄汉江皆大水　嘉熙元年饶信州水　三年浙江溢【臣】等谨按志称嘉熙二年浙江溢而纪则云三年八月戊戌朔以浙江潮患告天地宗庙是江溢实三年事而志误也今从纪
　　淳祐二年六月浙右大水七月常润建康大水两淮尤甚　七年福建水　十年八月台州大水九月严州水十一年八月甲辰汀州山水暴至漂人民九月江陵
　　水是年浙江多水饶州亦水　十二年六月建宁府严衢婺信台处南剑州邵武军大水冒城郭漂屋庐死者以万数
　　礼部郎兼史馆检讨牟子才言浙东福建九郡同日大水遣使访问徳至渥也愿出内帑赈之时又以防知政事徐清叟言即日降诏分郡赈恤
　　寳祐元年七月温台处三郡大水　二年九月山隂萧山会稽诸暨四县水　三年五月浙西大水　开庆元年五月婺州水漂民庐是嵗滁严州水　景定二年六月近畿水灾安吉尤甚　三年二月临安安吉嘉兴属邑水民溺死者众
　　度宗咸淳六年九月台州水闰十月安吉州水十一月嘉兴华亭两县俱水　七年正月绍兴府诸暨县湖田水五月诸暨大水重庆府江水溢者三　八年八月绍兴府六邑水　十年三月庐州水四月【瀛国公已即位】绍兴府大雨水八月临安府安吉武康县水
　　辽穆宗应厯三年十一月南京水
　　圣宗统和十一年七月桑干羊河溢居庸闗西害禾稼殆尽奉圣南京居民庐舍多垫溺者　十二年正月漷隂镇水漂溺三十余村　二十七年七月霖雨潢土斡剌隂凉四河皆溢漂没民舍　二十九年三月南京平州水　开泰元年十二月诸道水灾　太平六年二月南京水　十一年五月大雨水诸河横流皆失故道道宗咸雍四年十月永清武清安次固安新城归义容城诸县水　太康八年七月南京霖雨沙河溢永清归义新城安次武清香河六县伤稼
　　天祚帝干统三年二月武清县大水
　　金太宗天会二年海兰伊勒呼水霖雨害稼秋泰州潦害稼　十年鸭緑混同江暴涨
　　熙宗天眷元年七月安春河溢壊民庐舍
　　海陵正隆二年【时世宗已即位】东梁水溢暴至城下水与城齐世宗大定八年六月河决李固渡水溢曹州　十七年七月大雨滹沱卢沟水溢河决白沟　二十年秋河决卫州　二十六年秋河决坏卫州城　二十九年六月【时章宗已即位】曹州河溢
　　章宗明昌四年六月河决卫州魏青沧皆被害　五年七月河决阳武故堤灌封邱而东
　　宣宗贞祐二年六月潮白河溢漂古北口铁裹闗门至老王谷　兴定四年七月河南大水唐邓尤甚
　　元世祖至元元年真定顺天河间顺徳大名东平济南等郡大水　四年五月应州大水　五年八月亳州大水　六年十二月献莫青沧四州及丰州浑源县大水九年九月南阳怀孟卫辉顺天等郡洺磁泰安通滦
　　等州淫雨河水并溢圯田庐害稼　十三年十二月济宁及髙丽沈州水　十四年六月济宁路雨水平地丈余损稼曹州定陶武清二县濮州堂邑县雨水没禾稼十二月冠州永年县水　十六年十二月保定等路水十七年正月磁州永平县水八月大都北京懐孟保
　　定东平济宁等路水
