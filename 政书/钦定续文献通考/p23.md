<!-- { "loadSidebar": true } -->
　　愍帝崇祯七年二月御史叶绍颙防请兴屯以足军饷令所司议行
　　春明梦余録载是年户部议修屯政防曰清查隠占屯地宜首正疆界廵行阡陌按地画圗从某至某有田若干属某卫所系某旗军管种只以见在着业为主方一里刻一石记其界址分其弓口録其戸名通编各处如此清查而屯之实地实籍举在于此不必问簿书也比至夏秋成熟又复廵行按圗履畆此某某之屯果成熟者曽否纳粮完则已否则立追果荒芜者有无水旱灾则已否则必究通徧各处如此覆覈而屯之实成实亏举在于此亦不必问簿书也如此清查覆覈果系着业而耕种勤纳粮早者量行奬赏且奬赏其卫所之官名在籍中而无力耕种虚占抛荒者勒令退出另召军民给帖开垦永为己业且罚治其卫所之官则隠占未有不清荒芜未有不垦者矣不然屯在阡陌而求之于簿书屯在山谷而了之于衙署抄誊册籍积习相防何时而破且才有更端告讦因之而起奸豪肆骗良善人人自危甚则激变者有之矣又查万厯七年山东廵抚郑汝璧请拨登州军兵渡海北长山诸岛画畆耕种收获粮食运至郡治抵充军饷三十三年长芦廵盐御史徐元正议山东岛田开垦成熟已计万余今长芦各草塲沿海一望无际乞责成天津道专委分司徧歴各不拘租地无主荒地召募尽力开垦每顷每年止纳课盐四引有竒给与印帖永为己业又令垦地之家抽壮为兵聨以保伍训以武事无事兼捕盗贼有事驱之戎行俱经覆准施行此则登津往例今应查责两处司道照此处置兵屯听其自耕自食如不能行则此兵百无一用断乎当撤毋令两地虚糜新饷嵗至二十余万也
　　九年九月总督宣大山西军务卢象升大兴屯政积粟二十余万谕九邉皆式之
　　十年陜西廵抚孙傅庭厘正西安三卫屯粮
　　傅庭疏言博考故牍洪武时每军额地一顷嵗徴正粮十二石余粮十二石尽行收贮屯仓以正粮按月支给本军以余粮支给官军粮俸饷不烦转输而仓廪充实兵不烦召募而土卒精强法至善也至永乐二十年奉诏减免余粮六石然正余一十八石犹然交仓按支法尚未坏也至正统二年以正粮十二石兑给本军充饷免纳免支止徴余粮六石入仓而屯法大坏矣至后不知何时复将余粮六石改为正粮一并兑军免纳而屯粮既不入仓屯地几为私产莫可究诘矣陜西省下旧四卫因檄行西安府推官王鼎镇清查除右防卫名秦府外先将左前后三卫各地查明推清定法按地起课即责办于见今承种之人每上地一顷徴粮十八石中地量免三石下地又免三石每石折银七钱总计三卫共该起课地三千二十七顷零徴银三万五千余两寛平易从无不翕然相安不呼吁以窘大农不加以厉孑遗疏上帝褒嘉之
　　食货志曰给事中管怀理言屯田不兴其弊有四疆戒严一也牛种不给二也丁壮亡徙三也田在敌外四也如是而管屯者犹欲按籍増赋非扣月粮即按丁赔补耳
　　御史金光辰防曰军田有比较有陞科有新増有辽饷四者犹曰输之朝廷而军官杂更甚以臣所见闻有见面有酱麦新米有支应房饭一入乡村系缧相接烟火皆稀且纳粮宜以收票为据若辈惟知徴入在手遂不知为朝廷物矣至于假名丈量审丁为害尤甚凡田各有畔或七十畆五十畆三十畆不等国初业有分授迄后清查陞科并勘出还官余地固已毫无遗土天下新垦田地原少岂既起科之田复令起科乎至于军丁原有定额其中逃故不无迁改臣查防典开载凡内外军人或有死亡户絶陞调起发等项行移卫所保勘明白许令除豁即于多余军内拨补夫有军则有田正军逃故则余军拨补军随田转钱粮逐年挨顶亦皆注有定期奈何恣行扰害使富者贿全贫者被累弁役饱腹闾井吞声卒于朝廷无补也为今日计除有山坡开荒水堤荡洗各方地土规则不一外槩宜禁止混报丈量以苏残喘至审丁则遵照嘉靖元年奏准每五年一次攅造编军文册亦定五年一审合冝厘饬尽杜纷嚣又查嘉靖十二年议准各抚按官选委指挥千百户督催屯粮其掌印廵捕撡领等官不许朦胧营管侵盗仍选有司佐贰官一员恊同收支互相觉察今宜师此意每季卫官徴粮完日缮定二册一留备查一送有司用印以便稽考如违坐罪
　　各处屯田数
　　在京锦衣等五十四卫并后军都督府【原额屯田共六千三百三十八顷五十一畆零嘉靖四十一年额五千五十二顷八十五畆零粮二万八千二石六斗零万厯七年新増并勘出还官首地银二万一千七百九十一两二钱零钞五万六千九百四十贯】
　　南京锦衣等四十二卫【屯田共九千三百六十八顷七十九畆零见额屯田二万二千六百九十六顷六十六畆粮一十五万一千五百二十五石七斗银一万二百六十六两四钱】中都留守司并所属卫所及皇陵卫【屯田共七千九百五十三顷七十八亩零】
　　北直卫所【原额屯田共一万六十四顷二十五畆零嘉靖中额四万三千六百七十八顷四十六畆零粮二十一万九千七百八十一石五斗零万厯中额新増并勘出首地银四万四百六十二两七钱零秋青草二十二万一千四百五十三束谷草一百八十七束】
　　南直卫所【屯田共二万七千四十一顷四畆零嘉靖中额四万八千八百一十八顷三十六畆零粮四十二万七千四百三十七石五斗零银六两三钱零】
　　大宁都司卫所【屯田共二千一百二十六顷七十六畆零】
　　万全都司卫所【原额屯田一万九千六十五顷七十二畆零嘉靖中额宣府屯田四万七千八百九十二顷四十七畆粮一十九万八千六十一石六斗零】
　　浙江【原额屯田共二千二百七十四顷一十九畆零嘉靖中额二千三百九十顷六十畆零粮六万八千二百九十六石零】
　　湖广【原额屯田共一万一千三百一十五顷二十五畆嘉靖中额五万七百四十九顷七十二畆零粮三十八万七千五百四十五石零】
　　河南【原额屯田共三万六千三百九十顷一十七畆零嘉靖中额五万五千五百九十八顷二十三畆零粮三十三万三千五百八十九石】
　　江西【原额屯田共五千六百二十三顷四十一畆零嘉靖中额五千四百七十一顷三十八畆零粮二万一千五百四十六石零】
　　陜西【原额屯田共四万二千四百五十六顷七十二畆零嘉靖中额一十六万八千四百四顷四畆零粮八十二万三千二百四石六斗零草折粮一千九百七十二石五斗零抛荒粮草折银一百一十九两五钱零草二百三十七万八千五十二束草价银二百五十八两五钱零地畆粮二千四百六十二石零地畆银一万七百七十九两四钱零】
　　广西【原额屯田共五百一十三顷四十畆嘉靖中额四千六百一十顷三十四畆零粮五万五千五十四石零内除民里徴收及荒刬停徴实在田二千九百一十三顷三十七畆粮三万四千六百九十五石零】
　　山东【原额屯田共二千六十顷嘉靖中额一万八千四百八十七顷四十九畆零粮八万三百四十八石零】
　　辽东【原额屯田共一万二千三百八十六顷嘉靖中额二万九千一百五十八顷六十六畆零粮二十五万三千二百一石】
　　山西【原额屯田一万二千九百六十三顷八畆零嘉靖中额三万三千七百一十四顷八十八畆粮一十万一千九十八石零租银一千二十七两八钱零草一千二百四十束折银一十六两二钱】山西行都司【屯田一万一百一十八顷二十畆零嘉靖中额大同镇屯田二万八千五百九十顷三十四畆零粮一十二万二千四百三十八石零牛具地一万二千九百六十六顷二十九畆零徴银八千三百二十二两五钱零】
　　广东【原额屯田共七十二顷三十三畆零嘉靖中额六千三百三十八顷七十九畆零粮一十五万一百二十九石零】
　　四川都司及行都司【屯田六十五万九千五百四十五顷二十六畆零嘉靖中额四万八千八百四顷一十畆零花圉仓基一千九百三十八所粮二十九万四千三百三十九石零】福建【原额屯田共三千七百七十四顷又福建行都司并所属卫所屯田共一千六百七顷三十七畆嘉靖中额二项共八千六百九十三顷二十二畆零粮一十五万一千八百四石零】
　　云南【原额屯田一万八百七十七顷四十三畆零嘉靖中额一百一十一万七千一百五十四畆零粮三十八万九千九百九十二石零】
　　贵州【屯田九千三百三十九顷二十九畆零嘉靖中额三十九万二千一百一十一畆零粮九万三千八百一十一石零】
　　王圻曰按汉之屯田止于数郡宋之屯田止于数路唐虽有九百九十二所亦无实效惟我太祖加意于此视古最详考其迹则卫所有闲地即分军以立屯非若歴代于军伍之外分兵置司者也考其制则三分守城七分屯种以言其数则外而辽东一万二千二百七十四顷一十九畆零推之于南北二京卫所陜西山西诸省尤极备焉则其于所谓数郡数路九百九十二所者又岂足以比之哉永乐中令各处卫所凡屯军一百以上委百户一员提督之其有余人自愿耕种者不拘顷畆任其开垦三四五年之间又有红牌一面等例牛具农器则总于屯漕细粮子粒则司于户部至于宣徳正统每有添设屯田副使佥事之诏景泰天顺亦有监督兼理之令成化十一年十三年二十一年治十三年又令管屯等官用心清查莫非拳拳于此然嵗乆生利偏害出尝闻礼部尚书刘定之曰有屯田之名无屯田之实耕种之际卤莽灭裂收贮之后侵欺移用以管屯为职者率优防于城市何尝有阡陌之廵以典屯而来者亦凭信于簿书何能校仓库之实斯也盖至今犹未息也








　　钦定续文献通考卷五
　　钦定四库全书
　　钦定续文献通考卷六
　　田赋考
　　官田
　　宋宁宗嘉定二年三月罢漳泉福三州兴化军卖废寺田
　　初闽以福建八郡之田分三等膏腴给僧寺道院中下者给土著流寓髙宗绍兴二年始令民请买民甚便之至是复罢
　　理宗淳祐九年正月诏以官田三百亩给表忠观旌钱氏功德仍禁止樵采
　　【臣】等谨按周密癸辛杂识曰穆陵念史弥逺拥立之功思以政地处其子宅之然思不立竒功无以压人望防殿歩司狱芦荡以为可以开为闲田禆国饷时宅之为都司遂创括地之议一应天下河田围田圩田没官田等并行拨本所名田事所仍辟官分往江浙诸郡打量时淳祐丁未郑清之当国时也以宅之为提领官右司赵与膺为防详官计院汪之埜为检阅赵与訔谢献子并为主管文字诸郡又各差朝士分任其事怨嗟满道死于非命者甚众行之期年有扰无补宅之除副枢于是刘垣赵汝腾黄自然力陈不可皆以罪去后一年宅之终于位遂并官田归安边所令都司提领焉考丁未淳祐七年也是年四月以郑清之为太傅右丞相兼枢密院使时史嵩之已罪废故理宗欲以宅之处政地再报拥立之德然括地之事纪志俱失载宅之亦不立傅至九年二月以史宅之同知枢密院事则见于纪文与杂识合安边所置于宁宗开禧三年详见正考
　　景定元年十二月诏华亭奉宸庄外廷以助军饷以漕司拘催骚扰拨外廷至三年又诏昨赐公主田以秀丰庄二万九千有竒充影堂祭祀余悉拨淮东总所以助军饷
