<!-- { "loadSidebar": true } -->
　　武宗正徳七年六月壬戌黒见顺徳河间及涿大者如犬小者如猫夜出伤人有至死者寻见于京师形赤黒风行有声居民夜持刀斗相警逹旦逾月乃息后又见于封邱　十二年闰十二月丁丑夜瑞州有红气变白形如曲尺中外二黒气相鬬者久之　十八年十月癸巳杭州雨黒水　三十七年三月衡州黒见穆宗隆庆二年四月天雨黒豆【互见天雨异物门】　六年四月杭州黒雾有物蜿蜒如车轮目光如电冰雹随之神宗万厯二十四年十二月辛卯同安生黒毛　二十五年二月癸亥湖州黒雨杂以黄沙
　　愍帝崇祯十年山东雨黒水新乡亦如之　十一年京师有黒状如猫入民家为祟半嵗乃止　十三年正月丁卯黒气弥空者三日
　　【臣】等谨按以上辽金元明四代所载皆互见云气门













　　钦定续文献通考卷二百十六
<史部,政书类,通制之属,钦定续文献通考>
　　钦定四库全书
　　钦定续文献通考卷二百十
　　物异考
　　火灾
　　宋理宗宝庆二年三月己卯蕲州火　绍定元年三月行都火燔六百余家　四年九月丙戌夜临安火延及太庙庚子建昌军火　端平二年四月丁卯都城火嘉熈元年五月壬申京城大火燔三万家　淳祐元年徽州火　十二年十一月丙申夜临安火丁酉夜火乃熄　宝祐五年八月丙戌台州火丙申京城火　景定元年四月己酉扬州大火　四年六月乙卯京城火十一月乙亥福州火　五年七月甲戌京城大火
　　【臣】等谨按理宗纪景定三年闰九月戊申诏绍兴府火贷居民钱今及二载民贫可悯悉除勿徴是被灾当在元年也五行志乃载四年绍兴火不详其月日存以备考
　　恭帝德祐元年十月癸卯玉牒殿灾
　　【臣】等谨按王圻续通考载度宗咸淳四年二月永州火越保安津舍火飞焰过江燔及民居三百余家瀛国公德祐元年十一月初六日夜赵与释军溃瑞安平阳沿途纵火三日不灭端宗景炎二年五月五日淮军纵火平阳自平政坊燔至岭门考纪志皆不载
　　辽景宗干亨二年五月雷火干陵松
　　兴宗重熈十八年十二月戊寅庆陵林木火
　　道宗咸雍三年闰三月丁亥扈驾车营火　太康元年二月丁卯祥州火　大安七年六月丁未端拱殿门灾【臣】等谨按道宗纪太康五年十一月丁未南京被火之家免租税一年其火之月日不可考
　　金熈宗皇统元年十一月己酉稽古殿火
　　海陵贞元三年五月癸丑南京大内火
　　世宗大定二年闰二月辛卯神龙殿十六位焚延及太和厚德殿　四年十一月辛丑尚书省火　十六年五月戊申南京宫殿火　二十年四月丁亥太宁宫门火二十三年正月辛巳广乐园灯山焚延及熈春殿
　　章宗太和四年四月壬戌万宁宫端门灾
　　卫绍王大安三年三月戊午大悲阁灾延烧万余家火五日不絶
　　宣宗贞祐二年六月庚申南京宝镇阁火　兴定二年京师屡火　三年春吏部火　四年十二月癸酉火五年十一月壬寅京师相国寺火
　　【臣】等谨按金史帝纪所载火灾合之五行志大约相同惟兴定二年十一月丙申定京师失火法为志所不载
　　元定宗三年戊申野草自焚牛马十死八九民不聊生【臣】等谨按帝纪是年为戊申嵗定宗在位止三年此后不立君者凡三载
　　世祖至元十一年十二月淮西正阳火庐舍铠仗悉燬十八年二月扬州火
　　【臣】等谨按元世祖纪至元元年七月丁亥诸王算济所部营帐军民被灾志不载
　　成宗元贞二年四月朔杭州火燔七百七十家　大德六年五月太庙寝殿灾　八年五月杭州火燔四百家九年三月宜黄县火　十年武昌路火
　　【臣】等谨按成宗纪大德三年十一月杭州火七年三月都城火八年八月杭州火九年三月抚之宜黄兴国之大冶等县火皆以赈恤事纪之故与志有异
　　仁宗延祐元年二月真州杨子县火　三年八月重庆路火郡舍十焚八九　六年四月扬州火燔官民庐舍一万三千三百余区
　　英宗至治二年四月扬州真州火十二月杭州火　三年五月奉元路行宫正殿火上都利用监库火九月扬州江都县火燔四百七十余家
　　【臣】等谨按英宗纪又载仁宗延祐七年七月丁酉诸王噶珠等部火志不载岂以诸王所部非州郡之比抑其灾不甚故耶至所载至治时事悉与纪同惟三年九月江都县火考之纪系十月时泰定帝已即位矣
　　泰定帝泰定元年五月江西袁州火燔五百余家　三年六月龙兴路宁州髙市火燔五百余家七月龙兴奉新州辰州辰溪县火八月杭州火燔四百七十余家四年八月龙兴路火十二月杭州火燔六百七十家【臣】等谨按泰定帝纪泰定二年十一月丁卯有赈杭州被火贫民事以志不载其月日不可考
　　文宗天厯二年三月四川绍庆彭水县火四月重庆路火延二百四十余家七月武昌路江夏县火延四百家十二月江夏县火燔四百余家　三年四月河内诸县火
　　【臣】等谨按文宗纪天厯三年五月改元至顺是月丁酉杭州火被灾九十一戸池州火被灾七十一戸详赈恤门
　　顺帝元统元年六月甲申杭州火　至正元年四月辛卯台州火乙未杭州火燔官舍民居公廨寺观凡一万五千七百余间死者七十有四人　二年四月杭州又火　六年八月乙巳延平路火燔官舍民居八百余区死者五人　十年兴国路自春及夏城中火灾不絶日数十起　二十年惠州路城中火灾屡见　二十三年正月乙卯夜广西贵州火居民死者三百余人牛五十余头马九匹公署仓库案牍焚烧皆尽　二十八年二月癸卯京师武器库灾六月甲寅大都大圣寿万安寺灾
　　【臣】等谨按王圻续通考载元代火灾事甚伙然如至正年间有云十二年三月红巾况普天燔郡城火三月不絶考顺帝纪初徐寿辉起兵以红巾为号至是有伪将攻陷衡瑞徽信诸州今但云燔郡城未知何地其荒略如此故凡纪志所不载者概置不録
　　明太祖洪武元年闰七月丁酉京师火延烧永济仓三年二月己巳大河卫火燔及广积库七月乙未宝源局火甲子凤台门军营火延烧武德卫军器局　四年十一月癸亥京师大军仓火　五年二月癸未临濠府火壬辰至甲午京师火燬龙骧等六卫军民庐舍七月丁卯永清卫军器库火十二月丙戌京师定逺等卫火焚及军器局兵仗　十七年十二月己未潮州火官廨民居及仓廪兵仗图籍焚荡无遗　二十一年二月戊辰厯代帝王庙火上元县治亦灾甲戌天界能仁二寺灾　二十九年二月辛丑通州火燔屋千九百余　三十年四月甲午广南卫火延烧城楼及卫治仓库【臣】等谨按王圻续通考所载明代火灾殊繁琐今苐从五行志详録之
　　惠帝建文二年八月癸巳承天门灾
　　成祖永乐四年十二月辛亥瓯宁王邸第火　十三年正月壬子北京午门灾　十九年四月庚子奉天谨身华盖三殿灾　二十年闰十二月戊寅乾清宫灾宣宗宣德三年三月乙亥东岳泰山庙火　六年八月武昌火延烧楚王宫谱系勅符俱烬甲辰天津右卫北城外火飞焰入城烧仓厫　九年二月庚午京城东南楼火
　　英宗正统二年二月西镇呉山庙火　三年八月辛酉顺天贡院火【以席舍多焚改期再试】十二月乙亥韩府承运殿灾四年三月戊午代府寝殿灾　七年正月广昌木厰
　　火焚松木八千八百余株戊午南京内府火燔廊房六十余间图籍器用守卫衣甲皆空三月辛未赵城娲皇寝庙火　十年正月庚寅忠义前后二卫灾【是时太仓屡火遣官祷祭火龙及太嵗以禳之】五月甲申忠义后卫仓复火癸巳通州右卫仓火十一月丁酉御花房火　十一年秋武昌火死者数百人十二月乙未周府灾　十二年六月南京山川坛灾　十三年二月癸酉忠义前卫仓火　十四年六月丙辰夜南京谨身奉天华盖三殿灾
　　景帝景泰二年六月丙子青州废齐府火　三年八月戊寅秦府火　五年春南京火延烧数千家　七年九月壬申宁府火延烧八百余家
　　【臣】等谨按王圻续通考载景泰四年承天门灾下罪已诏志不载
　　英宗天顺元年七月丙寅夜承天门灾　二年五月戊子器皿厰火　三年九月庚寅肃州城中火延烧五千四百余家死者六十余人　四年八月己巳光禄寺大烹内门火是嵗楚府频火宫殿家庙悉燬　五年三月丁卯南京朝天宫灾　六年六月癸未楚府火　七年正月丁酉南京西安门木厰火延烧皇墙二月戊辰贡院火举子烧死者九十余人
　　时防试天下举人火作御史焦显扃其门不令出故也
　　宪宗成化二年九月癸未南京御用监火　六年十一月乙亥江浦火延烧二百六十余家　九年七月庚戌东直门灾　十一年四月壬辰夜乾清宫门灾　十三年十一月壬辰太仓米麦嵗久蒸浥自焚百余石　十八年八月丙午合州火延烧千五百余家乙卯楚府火凡三发十一月戊午南京国子监火十二月乙卯器皿厰火壬辰宁河王府火冠服器用皆尽
　　先有妖夜见或为神或为王侯时举火作欲焚状是夜燔府第无遗
　　二十年正月戊戌钦天监火　二十二年六月临海县火延烧千七百余家
　　孝宗治元年三月庚寅南京内花园火十一月丁丑夜南京甲字库灾　二年四月乙未南京神乐观火四年二月戊午礼部官舍火辛酉夜南京旧内灾　八年三月戊子镇南等堡跃火星如斗燬公馆仓厫人马毙　十一年自春徂夏贵州大火燬官民房舍千八百余所死伤者六千余人十月甲戌夜清宁宫灾　十二年六月甲辰夜阙里圣庙灾十二月建阳县书坊火古今书板皆烬　十三年二月乙酉礼部官舍火七月甲寅南城县空中有火乍分乍合流光下坠十余丈隠隠有声燬军民庐舍庚申永宁卫雁尾山至居庸闗之石纵山东西四十余里南北七十余里延烧七昼夜闰七月辛巳福州城楼火八月己未沈府火十一月庚辰宁河府火　十六年三月庚午辽东铁岭卫坠火如斗丙子火起烧房屋二千五百余间死者百余人四月戊午寛河卫仓灾燬米豆四万余石九月戊寅广宁卫城火燔三百余家　十七年四月丁巳淮安火焚五百余家五月癸巳正阳门内西廊火燔武功坊
　　武宗正德元年二月壬寅郧阳火燬谯楼官舍延百余家是嵗宁夏左屯卫红气亘天既而火作城楼台堡俱尽六月庚寅大同平虏城灾燔藁百余万十一月己亥临海县治火延烧百余家　七年三月乙未峄县有火如斗自空而陨大风随之燬官民房千余间火逸城外延及邱木庚申成山卫秦皇庙火屋宇悉燬像设如故五月癸酉至闰五月丙子辽东懿路城火三作焚官庐民舍之半九月壬午玉山火燔学舍及民居三百余家八年六月辛酉丰城县西南连陨火星如盆如斗既
　　而火作至七月初始熄燔二万余家七月戊子火陨龙泉县焚四千余家十月壬寅饶州及永丰浮梁火各燔五百余家浮梁学舍灾庚申临江火燔官舍延八百余家　九年正月庚辰乾清宫火　十一年八月丁丑黔阳火燬城楼官廨延七百余家　十二年正月甲辰清宁宫小房火四月裕陵神宫监火八月丁卯南昌火燔三百家九月壬午建安火燔二百五十余家　十三年二月己卯夷陵火燔七百余家八月庚辰献陵明楼灾丁酉延平火燔五百余家　十四年四月乙巳淮安新城火七月丙辰泰宁火燔五千余家　十五年五月辛卯静乐火燔八百余家
