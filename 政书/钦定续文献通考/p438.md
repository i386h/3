<!-- { "loadSidebar": true } -->
　　三月防知政事董文炳军驻镇江宋张世杰等陈大舰万艘碇焦山下江中劲卒居前文炳身犯之乘轮船大呼突阵诸将继起自寅至午宋师大败世杰收遗卒复战又破之遂东走于海文炳船小不可入海乃还获战船七百艘十二年二月元军次丁家洲宋淮西制置使夏重以战舰二千五百艘横亘江中贾似道将兵殿其后丞相巴延命左右翼万戸率骑兵夹江而进炮声震百里宋军溃同平章事阿珠促战船进挺身登舟手柁冲敌船麾何玮李庭等深入巴延命步骑左右掎之追杀百五十余里得船二千余艘七月宋张世杰等以舟师万艘驻焦山东毎十船为一舫聫以铁锁以示必死阿珠登石公山望之曰可烧而走也遂选强健善射者千人载以巨舰分两翼夹射阿珠居中合势进击继以火矢烧其篷樯烟焰涨天宋兵既碇舟死战欲走不能前军争赴水死后军防走追至图山获黄白鹞船七百余艘自是宋人不能军矣
　　三月以舟九百艘征日本
　　先是至元六七年间世祖诏谕高丽国王植送国信使赵良弼通好日本十年良弼复使至太宰府而还至是命鳯州经畧使实都高丽军民总管洪茶邱以千料舟巴图尔轻疾舟汲水小舟各三百共九百艘载士卒一万五千征之十月入其国败之而官军不整又矢尽惟掳掠四境而归十二年又遣使致书十七年为其所杀十八年正月命日本行省左丞相阿娄罕右丞范文虎及实都洪察球尔等率十万人征之八月诸将未见敌丧全师以还有败卒于阊脱归言官军六月入海七月至平壶岛移五龙山八月一日风破舟五日文虎等各自择坚好船乘之弃士卒十余万于山下所出师十万之众得还者三人耳
　　十六年十一月命湖北道宣慰司刘深教练鄂州汉军新附水军
　　十八年二月勅通政院昆都与郭汉整治水驿自叙州至荆南凡十九站增戸二千一百船二百十二艘十月勅以海船百艘新旧军及水手合万人期以明年正月征海外诸番
　　【臣】等谨按外国哇传言海外诸畨多出奇寳取贵于中国世祖出师诸畨者惟哇之役为大至元二十九年二月诏福建行省防江西湖广行省兵二万发舟千艘给粮一年征哇三十年先遣人率五百余人船十艘往招谕之大军继进水陆并行水军遣副元师图古徳埒克万戸禇怀逺李忠等乘钻锋船前进防大军于八节涧获其鬼头大船百余艘是役也战功甚多兹择其用水师事节采之
　　又按外国琉球传至元二十八年九月海船副万戸杨祥请以六千军往降之不听命则伐之朝廷从其请二十九年三月自汀路尾澳舟行祥乘小舟至一低山下令军官领二百余人小舟十一艘载军器领三屿人陈辉等登岸为岸上人杀死者三人遂还
　　二十年正月命防古军习舟师者二千人特黙齐万人习水战五百人征日本
　　以淮西宣慰使昻吉尔上言民劳乞寝兵寻罢之至二十三年世祖以日本未尝相侵而交趾犯边宜置日本専事交趾嗣后虽有造船议征之事而终不果行至成宗时江浙平章政事伊苏岱尔乞用兵日本亦不许
　　二十一年正月诏分道征缅于阿昔阿禾两江造船二百艘顺流攻之拔江头城
　　【臣】等谨按外国传云二十年十一月宗王桑阿克逹尔命伊克徳济取道于阿昔江达镇西阿禾江造舟二百下流至江头城断缅人水路自将一军径抵其国破其江头城纪文在二十一年与传异者盖纪下诏之时而遂系其事非再举也至二十三年十月又命招讨司张万等造战船将兵六千人征缅旋亦平定
　　二十二年立江西江淮湖广造船提举司
　　四月以征日本船运粮江淮及教军水战
　　六月命女直硕达勒达造船二百艘及造征日本迎风船
　　十月勅习泛海者募水工至千人者为千戸百人者为百戸
　　先是括江淮水手中书省奏江淮人皆能游水恐因此揺动者众乃罢至是勅枢密院备征日本故又有
　　此勅至十一月遣使告髙丽发兵万人船六百五十艘来助征十一月赦囚徒黥其面又招宋时贩私盐军习海道者为水工以征日本
　　是年命镇南王征安南
　　【臣】等谨按世祖命镇南王征占城假道安南令安南运粮送至占城助军及官军进发安南发兵抗拒遂先征之是年十一月官军六道进攻破诸隘惟兴道王【安南国中臣之封王者】尚有兵船千万艘距万刼【地名】遂遣兵士于沿江求船且置场剏造选各翼水军令乌玛喇巴图部领数与战皆败之至二十四年诏发江淮江西湖广三省蒙古汉劵军七万人船五百艘云南兵六千人海外四州黎兵万五千海道粮运万戸张文虎费拱辰陶大明运粮十七万石分道以进十一月乌玛喇樊楫以兵由海道经王山双门安邦口遇交趾船四百余艘击之多斩获夺其舟百艘至二十五年正月安南王陈日烜及其子走入海镇南王以诸军追之次天长海口不知其所之引兵还交趾城命乌玛喇将水兵迓张文虎等粮船由大滂口趋塔山遇贼船千余击破之至安邦口不见张文虎船镇南王与诸将恐粮尽师老无以支久乃全师而还张文虎粮船以去年十二月次屯山遇交趾艘三十艘击之所杀畧相当至緑水洋贼船益多不能敌乃沉米于海趋琼州费拱辰粮船以十一月次惠州风不能进漂至琼州与张文虎合徐庆粮船漂至占城亦至琼州凡亡士卒二百二十人船十一艘粮万四千三百石镇南王因贼兵大集从间道归至三十年廷臣又议征之寻亦停罢
　　又按是时之攻占城以阻于安南不果行而其先之以水师征占城者亦有之至元十九年立占城行省十一月行省官率兵自广州航海至占城港港口北连海海口有小港五通其国官军依海岸屯驻占城兵治木城为守二十年正月行省以十五日夜半发船攻城遣将以兵千六百人由水路攻木城舟行至天明泊岸为风涛所碎者十六七与之战胜之嗣是占城亦奉表归欵矣
　　二十三年二月命湖广行省统征交趾海船三百二十六年四月以纳顔人戸充海船水军
　　先是二月尚书省臣言行泉【按元于泉州府立行中书省升泉州路总管府故云行泉府史误刋作臬】府所统海船万五千艘以新附人驾之缓急殊不可用宜招集纳顔及星纳噶尔流防戸为军自泉州至杭州立海站十五站置船五艘水军二百専运畨夷贡物及啇贩竒货且防御海道为便从之至是省臣又言纳顔以反诛其人戸月给米万七千五百二十三石父母妻子俱在北方恐生他志请徙置江南充沙布鼎所请海船水军又从之至三十一年九月【时成宗已即位】以和啰罗及纳顔之党七百余人同知枢密院布琳济达习水战
　　二十七年十一月诏增置江淮战船海船
　　江淮行省言水战之法旧止十所今择濒海沿江要害二十二所分兵阅习伺察诸盗钱塘控扼海口旧置战船二十艘故海贼时出夺船杀人今増置战船百艘海船二十艘庶盗不敢发从之
　　成宗大徳六年正月海道漕运船令特黙齐军与江南水手相防教习以防海冦
　　十年四月置昆山嘉定等处水军上万戸府
　　【臣】等谨按世祖时既征海外诸畨而海运一事尤为全代国用所关故巡海之制最为要兵志中虽纷纪时事而未见详明沿及顺帝时海道多梗考王思诚传载其于至正时陈防海之防言初开海道置海仙鹤哨船往来警逻今敝船十数艘止于刘家港口以捕盗为名实不出海以致冦盗猖獗宜即莱州洋等处分兵严守不令泊船岛屿禁镇民与梢水为婚有能捕贼者即以船畀之获贼首者赏以官仍移江浙河南二省列戍江海诸口以诘海啇还者审非防贼始令泊岸下年粮船开洋之前遣将士乘海仙鹤于二月中旬入海庶几海道宁息朝廷多是其议此实当时急要之务然其实效亦未见何如耳













　　钦定续文献通考卷一百三十一
　　钦定四库全书
　　钦定续文献通考卷一百三十二
　　兵考
　　舟师水战【车战】
　　明太祖初在和阳巢湖帅廖永安等以水军千膄来附先是太祖欲图集庆患无舟楫乙未五月巢湖帅廖永安以水军千艘来附败元将蛮子海牙遂定渡江之计至丙申年九月置金山水寨丁酉年七月置秦淮翼水军庚子年闰五月破陈友谅于龙湾获巨舰战舸名混江龙塞断江撞倒山江海鼇者凡百余艘至辛丑癸卯间凡与陈友谅战及大破之于鄱阳湖皆舟师之功丙午正月康茂才败张士诚兵所获又有楼船斗船之名
　　洪武元年二月诏御史大夫汤和于眀州造海舟漕运北征军饷
　　三年七月置水军二十四卫
　　毎卫船五十艘军士三百五十人缮理遇征调则益兵操之
　　兵志曰洪武初于都城南新江口置水兵八千已稍置万二千造舟四百艘又设陆兵于北岸浦子口相犄角所辖沿江诸郡上自九江广济黄梅下抵苏松通泰中包安庆池和太平凡盗贼私盐悉令巡捕兼防倭寇四年十二月命靖海侯呉桢籍方国珍所部温台庆元三府军士及兰秀山无田粮之民凡十一万余人各卫为军且禁沿海民私出海时国珍及士诚余众多窜岛屿间勾倭为冦
　　四年正月征西将军汤和等率京卫荆湘舟师由瞿塘趋重庆伐蜀
　　四月置长淮卫于临濠统领水军
　　五年八月诏浙江福建濒海九卫造海舟六百六十艘防倭寇十一月又诏造多橹快船以备倭寇
　　至明年正月从徳庆侯廖永忠言令广洋江隂横海水军四卫添造多橹快船无事沿海巡徼遇寇则以火船薄战【火字疑大字之悮】快船逐之诏呉桢充总兵官领四卫兵节制京卫及沿海诸卫军毎春以舟师出海分路防倭迄秋乃还
　　十五年三月籍广东蜑户万人为水军
　　蜑人附海岛无定居或为寇盗故籍而用之后至二十五年十二月又以广东都司言徙东莞香山等县逋逃蜑户輂人一千余户为兵
　　十七年八月命东川侯胡海等督造海舟一百八十艘二十年六月勅福建以海舟百艘广东倍之以九月防浙江捕倭
　　是年命江夏侯周徳兴选闽人为沿海戍兵并定置沿海卫所
　　时抽福建福兴漳泉四府三丁之一为沿海戍兵得万五千人移置卫所于要害处筑城十六复置定海盘石金乡海门四卫于浙金山卫于松江之小官场及青村南滙嘴城二千戸所又置临山卫于绍兴及三山沥海等千戸所而宁波温台并海地先已置八千户所曰平阳三江龙山霩大松钱仓新河松门皆屯兵设守
　　汤和传曰洪武二十年十一月信国公汤和徃浙西沿海筑城籍兵戍守时倭冦海上命和徃视之和与方鸣谦俱问以御倭之防鸣谦曰倭海上来则海上御之耳请量地远近置卫所陆聚步兵水具战舰则倭不得入入亦不得傅岸近海民四丁籍一以为军戍守之可无烦客兵也和从其言度地浙东西并海筑五十九城籍绍兴等府民四丁以上者以一丁为戍兵凡得兵五万八千七百五十余人
　　实録曰洪武二十七年六月互徙浙江福建沿海土军初于闽浙濒海之地籍民丁御倭而土人为军反为乡里之患乃诏互徙之既而以道逺劳苦止于各都司沿海卫所相近者令互居之
　　二十三年四月诏濵海卫所每百戸置船三艘巡逻盗贼巡检司亦如之
　　先是正月从镇海卫军士陈仁言以苏州太仓卫当大海之口命造海舟四月又定此制
　　二十五年十一月建山东宁海卫五总寨莱州卫八总寨
　　从山东都司周彦言也共辖小寨四十八已复命重臣勲戚魏国公徐辉祖等分巡沿海
