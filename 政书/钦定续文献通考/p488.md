<!-- { "loadSidebar": true } -->
　　不着撰人名氏
　　元
　　熊朋来五经説七卷
　　朋来字兴可南昌人宋咸淳进士仕元为福清县判官事迹具元史儒林传
　　陆元辅曰易説一卷诗书説一卷春秋说一卷三礼说二卷大小戴记说一卷杂说一卷豫章自六经以至韵揲法无不精究
　　何异孙十一经问答五卷
　　异孙里贯无攷
　　明
　　蒋悌生五经蠡测六卷
　　悌生字叔仁福宁州人洪武初举明经任本州训导
　　周洪谟羣经疑辨録三卷
　　洪谟字尧弼四川长宁人正统进士累官礼部尚书太子少保諡文安
　　邵宝简端録十二卷
　　寳见春秋类
　　黄虞稷曰嘉靖四年应天巡抚吴廷举上终养南京礼部尚书邵宝简端録学史二书以资启沃诏下有司
　　王崇庆五经心义【无卷数】
　　崇庆见易类
　　【臣】等谨案崇庆解易曰议卦书曰说略诗曰衍义春秋曰断义礼记曰训释共五卷统名曰心义云
　　王恕石渠意见四卷拾遗二卷补阙一卷
　　恕见易类
　　陈深十三经解语四十七卷
　　深见礼类
　　蔡汝楠説经劄记六卷
　　汝楠字子木号白石德清人嘉靖进士累官南京工部侍郎明史文苑传附见髙叔嗣传中
　　陈士元五经异文十一卷
　　士元见易类
　　士元自序略曰汉初文字兼行篆后世易以今文予读十三经注疏及秦汉晋唐书所载经语有与今文异者辄私识之辑十一卷
　　邓元锡五经绎十五卷
　　元锡字汝极南城人嘉靖举人万厯中以翰林待诏徴未至而卒事迹具明史儒林传
　　本传略曰元锡之学渊源王守仁不尽宗其说时心学盛行元锡力排之故生平博极羣书而要归于六经所着五经绎等书行世
　　朱睦防五经稽疑六卷
　　睦防见春秋类
　　郝敬谈经九卷
　　敬见易类
　　周应賔九经考异十二卷附九经逸语一卷
　　应賔鄞县人万厯进士累官礼部尚书
　　【臣】等谨案是书所谓九经者以五经四书合而为九非古之所谓九经也
　　陈耀文经典稽疑二卷
　　耀文字晦伯确山人万厯进士官至按察司副使
　　吴继仕七经图七卷
　　继仕字公信徽州人
　　冯保经书音释二卷
　　保字永亭号双林深州人嘉靖中秉笔司礼太监隆庆及万厯之初最用事事迹具明史宦官
　　孙鑛月峯评经十六卷
　　鑛字文融号月峯万厯进士官至南京兵部尚书
　　许顺义六经三注粹抄【无卷数】
　　顺义字如斋晋江人
　　五经纂注五卷
　　旧题竟陵钟惺纂注
　　【臣】等谨案是书删节经文谬陋太甚当是书肆托名之本
　　郑鄤峚阳草堂说书七卷
　　鄤号峚阳武进人天启进士改庶吉士
　　冒起宗拙存堂经质二卷
　　起宗字宗起如臯人崇祯进士
　　蒋鸣玉五经圭约【无卷数】
　　鸣玉字楚珍号中完金坛人崇祯进士官台州府推官
　　陈世濬经髓七卷
　　世濬字学元闽县人
　　陈际泰五经读五卷
　　际泰见易类
　　山井鼎七经孟子考文补遗二百六卷
　　井鼎日本国人书首题西条掌书记山井鼎撰右经解
　　宋
　　真徳秀四书集编二十六卷
　　徳秀字希元浦城人庆元进士累官戸部尚书进资政殿学士諡文忠从祀孔子庙庭
　　刘才之序略曰西山所编中庸大学本之朱子集注附以诸儒问辩间又断以已意详采精择诚后学所愿见者已锓之梓为衍其传惟论孟二书阙焉叩之庭闻则云已经防校但未编集是论孟固未尝无成书也一旦论诸堂上学正刘朴谿承谓读书记中所载论孟与今所刋中庸大学凡例同其他如文集衍义等书亦有可采摭者因勉其彚集成书至是西山所编之四书为大全不惟有以成西山防校之初志抑使天下学者得是书而读之皆曰自吾建学始庶知沿流而遡源夫岂小补云哉
　　或问小注三十六卷
　　旧题朱子撰
　　【臣】等谨案是书宋以来皆不着録诸儒传朱子之学者亦无一人言及之康熙壬午始有陈彞则家刻本称名徐方广所增注郑任钥又为重刋而附以已説并作后序反覆力辨信为朱子书马考载朱子之言曰集注后来改定处多遂与或问不相应又无工夫修得云云是或问尚未暇改何暇又作小注殆近人所依托也
　　四书问目【无卷数】
　　旧题考亭朱元晦先生讲授门人云庄刘钥睦堂刘炳述记前有永乐壬寅其九世孙刘文序
　　【臣】等谨案朱彞尊经义考刘钥有四书集成刘炳有四书问目并注已佚则问目独出于炳不应兼题钥名又刘文序自述甞任丰城尉攷丰城县志载明一代典史六十三人亦无所谓建阳刘文殆亦其后人所依托也
　　钱时四书管见十三卷
　　时见书类
　　朱彞尊曰钱氏四书管见有孝经而无孟子与朱子所定四书不同
　　赵顺孙四书纂疏二十六卷
　　顺孙字和仲号格庵缙云人度宗时官资政殿大学士福建安抚使
　　顺孙自序略曰朱子四书注释其意精密其语简严浑然犹经也因编取朱子诸书及诸门人讲解有可发明注意者悉彚注下以便观省名曰纂疏洪天序曰朱子于论孟既成集义又作详説既约其精者为集注又疏其所以去取之意为或问其后集注日以精密而或问遂不复修文公自谓集注乃集义之精一字称轻等重不可增减格庵赵公又取文公口授及门人私淑与集注相发明者纂而疏之间以所闻附于后如援先儒与诸家之説有随文直解不以先后为髙下者有二说俱通终以前说为正者有二说相须其义始备不可分先后者此纂疏所以有功于后学也
　　纳喇性徳曰格庵赵氏四书纂疏共二十卷前有清源洪天锡序而陵阳牟子才又分序之其书一以朱子为归不杂异论于大学中庸先之以章句次以或问间以所闻附其后又以语録暨诸儒发明大义者注其下于论语孟子则一本集注而采或问集义详説语録所载分注焉昔朱子之为章句也大学则宗程子防众説而折其中中庸则以已意分之复取石子重集解删其繁名以辑略其为集注也取二程张范二吕谢防杨侯尹十一家之説辑为要义更名曰精义载更集义又本注疏防説并会诸家之言为训防口义更名曰详説然后约其精粹为集注而于集注章句之外记其所辩论取舍之意别为或问若是其严密也朱子自言集注如等上称来无异不髙不低又言添减一字不得然学者非由集义详说或问语録以观其全无由审章句集注之精粹则是书之有功于朱子多矣黄溍作阡表曰公父少傅卫公雷师事考亭门人滕先生璘授以尊所闻集公以得于家庭者溯考亭之源委纂疏所由作也
　　元
　　刘因四书集义精要二十八卷
　　因字梦吉号静修容城人至元中徴授承徳郎右赞善大夫未几辞归再以集贤学士徴不起
　　四书辨疑十五卷
　　不着撰人名氏
　　【臣】等谨案是书据苏天爵安熙行状盖为宁晋陈天祥所作朱彞尊经义考曰四书辨疑元人凡有四家云峯胡氏偃师陈氏黄岩陈成甫氏孟长文氏成甫长文并浙人云峯一宗朱子其为偃师陈氏之书无疑所说当矣其称偃师者元史称陈天祥因兄祐仕河南自宁晋家洛阳尝居偃师南山故也
　　胡炳文四书通二十六卷
　　炳文见易类
　　炳文自序略曰四书通何为而作也惧夫读者得其词未通其意也六经天地也四书行天之日月也子朱子平生精力之所萃而尧舜禹汤文武周孔顔曽思孟之心之所寄也其书推之极天地万物之奥而本之皆彞伦日用之懿也合之尽于至大而析之极于至细也言若至近而涵至永之味事皆至实而该至妙之理学者非曲畅而旁通之末易谓之穷理也余潜心五十余年防其同而辨其异防之庶不失其宗辨之庶不惑于似也余不敢自谓能通朱子之意后之通者倘恕其僭而正其所未是则余之所深冀也
　　邓文原序略曰汉世定论经于白虎观因名白虎通汉末封司马迁后为史通通之义尚矣新安云峯胡先生之为四书通也悉取纂疏集成之戾于朱子者删而去之有所发挥者则附已说于后如谱昭穆以正百世不迁之宗不使小宗得后大宗者惧其乱也
　　【臣】等谨案江南志曰余干饶鲁之学本出朱子而说多抵牾炳文深正其非作四书通以发其未尽之蕴
　　张存中四书通证六卷
　　存中字徳庸新安人
　　胡炳文序略曰北方杜缑山有语孟旁通平水薛夀之有四书引证皆失之太繁且各有未完处友人张徳庸精加讐校删宂而从简去非而从是又能完其所未完者合而名之曰四书通证以附余四书通之后学者于余之通知四书用意之深于通证知四书用事之审
　　存中自序略曰四书集注明理用事简明为尚至集成而理晦矣胡云峯去其晦而取其明则理通矣今赵氏笺义出而事益繁存中不揆僭越去其繁而存简则事亦通矣
　　史伯璿四书管窥八卷
　　伯璿字文玑温州平阳人
　　【臣】等谨案志称伯璿嗜学强记博通经史及诸子百家之书着窥外编论诸经史天文地理古今制度名物为学者传诵又有四书管窥辨诸说之与朱子相悖者
　　许谦读四书丛说四卷
　　谦见书类
　　吴师道序曰许君师仁山金先生履祥仁山师鲁齐王先生栢从登北山何先生基之门北山则学于勉斋黄公而得朱子之者也君上承渊源虽见仁山甚晩而天资纯敏妙理融于言表成説具于胸中奥者白之约者畅之要者提之异者通之画图以形其妙析段以显其义丛说一编其有禆于集注也审矣
　　倪士毅重订四书辑释二十一卷
　　士毅字仲宏歙县人
　　汪克寛序曰紫阳集诸儒之大成作为集注章句或问以惠后学而其词浑然犹经于是真氏有集义祝氏有附録蔡氏赵氏有集疏纂疏而吴氏集成最晩出同郡定宇陈栎云峯胡炳文睹集成之书辗转承误莫知所择乃各摭其精纯刋繁补缺定宇着四书发明云峯着四书通而定宇晩年欲合二书而一之未遂也友人道川倪氏实逰定宇之门乃荟萃二家之说鸠僝精要考订讹谬名曰四书辑释学者由是而求朱子之意则思过半矣
　　朱公迁四书通防六卷
　　公迁见诗类
　　袁俊翁四书疑节十二卷
　　俊翁字敏齐袁州人
　　王充耘四书经疑贯通八卷
　　充耘见尚书类
　　詹道传四书纂笺二十八卷
　　道传临川人始末无攷
　　明
　　四书大全三十六卷
　　永乐十三年胡广等奉勅撰
　　蔡清四书防引十五卷
　　清见易类
　　刁包曰自金谿迄姚江凡学其学者莫不厌薄朱注肆意妄解其于四子书穿凿决裂甚矣大全后惟防引専以发明朱注为主朱注者四书功臣蒙引又朱注功臣也
　　章一阳四书正学渊源十卷
　　一阳号元江兰谿人嘉靖中官漳州训导
　　萧阳复序曰金华何文定先生虽后朱子生而口传心授得之勉斋自是而传之王文宪金文安许文懿仅二百年间四先生踵武相承凡四子书悉为之阐防疏奥以翼朱注国朝采集大全书中湖其源流所自谓非朱氏之适不可也元江裒而辑之章分句释以附于朱注而注益显先生司训于漳绍乃祖枫山之家学殆闻四先生之风而兴起者乎
　　刘剡四书通义二十卷
　　剡字用章休宁人
　　郑晓四书讲意【无卷数】
　　晓见书类
　　吕柟四书因问六卷
　　柟见易类
　　高拱问辨録十卷　日进直讲五卷
