<!-- { "loadSidebar": true } -->
　　大凉歩辇【高一丈二尺五寸广一丈二尺五寸有竒】四面红髹匡装雕木五彩云板二十片问以贴金仰覆莲座下红髹如意绦环板如其数红髹辕六中二辕【长四丈三尺五寸有竒】左右二辕【长四丈有竒】外二辕【长三丈六尺五寸有竒】前后俱饰以雕木贴金龙头龙尾辇亭【高六尺五寸有竒广八尺五寸有竒】四柱红髹前左右有门【高五尺八寸有竒广二尺五寸有竒】四周描金香草板十二片门旁槅各二后槅三及明锨皆红髹编以黄线绦亭底上施垫氊加红锦褥幷席红髹坐椅一四周雕木沉香色描金寳相花靠背褥裙帷幔与马辇同内设红髹卓二红髹防干香卓一防干四柱首俱雕木贴金蹲龙镀金铜龙盖香炉一并香匙箸瓶红锦墩二外红帘三扇辇顶【高二尺七寸有竒】又镀金铜寳珠顶帯仰覆莲座【高一尺三寸有竒】垂攀顶黄线圆绦四顶用丹漆上冐红氊四垂以黄氊为如意云黄氊縁条四周施黄绮沥水三层每层百三十二折间绣五彩云龙文或用大红罗冐顶以黄罗为如意云縁条沥水亦用黄罗顶下四周以红氊为帷黄氊縁条四角镀金铜云四亭内寳盖绣五龙顶以红髹木匡冐以黄绮为黄屋顶心四周绣云龙各一辇亭四角至辇座用攀顶黄线圆绦四并贴金木鱼辇亭前左右转角防干二扇后一字帯转角防干一扇皆红髹雕木浑贴金龙间以五彩云板防干内四周布席其防干十二柱之饰及踏梯之属俱与马辇同
　　轿【轿者肩行之车宋中兴以后以征伐道路险阻诏百官乘轿名曰竹轿子亦曰竹舆元皇帝用象轿驾以二象至用红板轿则自明始也其制髙六尺九寸有竒】顶红髹近顶装圆匡蜊房窻镀金铜火寳帯仰覆莲座四角镀金铜云朶轿扛二前后以镀金铜龙头龙尾装钉有黄绒坠角索四周红髹板左右门二用镀金铜钉铰轿内红髹匡坐椅一福夀板一并褥椅内黄织金倚靠坐褥四周椅裙下铺席并踏褥有黄绢轿衣油绢雨衣各一青氊衣红氊縁条云子
　　穆宗隆庆四年设郊祀庆成宴帝乘板舆由归极门出入皇极门至殿上降舆
　　具服幄殿车驾之出有之【按周官大小次木架苇障上下四旁周以幄帟以象宫室明卤簿载具服幄殿仪仗有黄帐房仍元制也】帐并帷幕以黄木棉布为之上施兽吻柱竿红髹竿头彩装蹲狮氊顶
　　耕根车世宗朝始造【汉有耕车晋有耕根车俱天子亲耕所用】嘉靖十年帝将耕耤田诏造耕根车礼官上言考大明集礼耕耤用宋制乘玉辂以耕根车载耒耜同行今考仪注顺天府官奉耒耜及穜稑种置彩舆先于祭前二日而出今用耕根车以载耒耜宜令造车于祭祀日早进呈置耒耜先玊辂以行第稽诸礼书祗有图式而无高广尺寸宜依今置车式差小通用青质从之
　　钦定续文献通考卷九十七
<史部,政书类,通制之属,钦定续文献通考>
　　钦定四库全书
　　钦定续文献通考卷九十八
　　玉礼考
　　后妃命妇以下车辇卤簿
　　辽皇太后皇后车
　　【臣】等谨按辽史舆服志皇太后有总纛车有小辇有平头辇皇后有舆有车前已见乗舆门矣
　　公主青幰车
　　二螭头盖部皆饰以银驾用駞【公主下嫁以赐之】
　　舆服志曰古者王姬下驾车服不系其夫下王后一等此其遗意欤
　　又有送终车
　　车楼纯饰以锦螭头以银下悬铎后垂大毡驾以牛上载羊一【谓之祭羊】以拟送终之用【亦赐公主】
　　【臣】等谨按以上二车皆辽所谓国舆也若汉舆则皇太后乗小辇平头辇外无可见者又考后妃传圣宗仁德皇后所乘车置龙首鸱尾饰以黄金又造九龙辂诸子车以白金为浮图各有巧思夏秋从行山谷间花木如绣车服相错人望之以为神仙此可补志所未备
　　金皇后车
　　一曰重翟车青质金饰金涂铜钑花叶段装钉燿叶二十四明金立凤一紫罗销金生色宝相帷一青罗青油幰衣各一朱丝络网紫罗明金生色云龙络带各二两厢明金五防间装翟羽二金涂鍮石长辕凤头三横辕立鸾八香炉香宝子一副宜男锦带结朱红漆杌子踏床各一扶板扶舆一副红罗明金衣褥红罗衬褥一青罗行道褥四青罗明金生色云凤夹幔一红罗明金縁红竹二金涂铜叶防行马二朱红漆金涂银叶装钉胡梯一青罗胡梯寻仪褥二踏道褥十青绢裹大麻索二油防帕一　二曰厌翟车赤质倒仙锦帷一紫罗紫油幰衣各一朱丝络网宜男锦络带各二余同重翟惟行道夹幔寻仪褥罗及裹索等用红　三曰翟车黄质金饰鍮石叶段装钉宜男锦帷黄罗油幰衣鍮石长辕凤头三而无横辕立鸾余同厌翟而罗色用黄　四曰安车赤质倒山锦帷紫油幰衣朱丝络网天下乐锦络带鍮石长辕凤头三无横辕立鸾及香炉香宝子余同翟车而色皆用红　五曰四望车朱质宜男锦帷青油幰衣辕端螭头二余并同安车　六曰金根车朱质紫油紫罗幰衣朱丝倒仙锦络带各二踏床褥用红绫衣寻仪褥踏道褥并用绫余并同安车
　　以上凡六车造成后复改造圆辂重檐方辂五华亭头平头六等之制又増制九龙车一【髙二丈广一丈一尺长二丈六尺】五凤车四【各髙一丈八尺长广如之】圆辂车一方辂车一重檐车一【各髙一丈七尺长一丈八尺广八尺】皆驾四马驾士各五十人【并平巾帻生色青绯黄三色宝相花衫银褐袜带大口袴】平头辇一五华辇一亭头辇一【各髙一丈九尺广一丈五寸长三丈】舁士各九十六人作两番代【并生色绯宝相花衫余如前制】管押人员三十五人【长脚幞头紫罗窄衫金铜带束】驾马繁缨凉屉铃拂包尾皆从车色金铜面挿翟尾朱辔朱总龙车合用红罗繖一繖子二人【用锦服本防幞带】又检定扇障等制偏扇如仙人羽扇行障六扇【各长八尺髙六尺】用红罗表朱里画云凤龙首竿铅鞶结毎障用宫人四坐障二扇【各长七尺髙五尺】画云凤红罗表朱里余同行障锦六柱八扇【各濶二尺髙三尺】冐以锦内结使八人执
　　宫人车制如属车驾士八人【平巾帻绯衫大口袴鞋袜】供奉宫人三十人【云脚纱防紫衫束带緑鞾】
　　章宗明昌元年三月定妃嫔车辇用镀金凤头黄结御妻世妇用间金凤头梅红结子
　　皇太后皇后卤簿
　　用唐宋志共二千八百四十人
　　清防队三十人清防旗一执一人引二人夹二人【并平巾帻绯裲裆大口袴佩弓矢横刀执矟弩骑】次金吾卫执冲都尉一人【平巾帻紫裲裆大口袴锦腾蛇弓矢横刀】犦矟二人【平巾帻绯衫大口袴夹折冲】领四十骑横刀二十人执矟四人弩十六人【并平头帻绯裲裆大口袴横刀弓矢】次虞侯佽飞二十八人【并平巾帻绯裲裆大口袴弓矢横刀骑夹道分左右均布至黄麾仗】次内仆令一人丞一人【依本品服分左右】各书令史二人【平巾帻绯衫大口袴骑从】次黄麾一执一人夹二人【武弁朱衣革带正道骑】次左右厢黄麾仗厢各三行行百人从内第一行短防五色氅【执者并黄地白花綦袄防行縢鞋袜】次外第二行戈五色氅【执人并赤地黄花綦袄防行縢鞋袜】次外第三行仪锽五色旛【并青地赤花綦袄防行縢鞋袜】次左右领军卫左右威卫左右武卫左右骁卫左右卫等卫各三行行二十人【分前后】卫各主帅六人惟左右领军卫各三人【并平中帻绯裲裆大口袴领军卫前后狮子文袍防余卫豹文袍防各执鍮石装长刀骑领分前后】毎卫各果毅都尉一人检校【被绣袍以上各一人步从】左右领军卫有绛引旛引前掩后各三【执者六人并平巾帻绯衫大口袴】次内谒者监四人给事内常侍内侍少监各二人【并骑分左右以上各有内给使一人步从】次内给使百二十人【皆宫人并平巾帻绯衫大口袴分左右在车后】次偏扇团扇方扇各二十四【分左右以宫人执之皆服间防大袖裙□防衣革带履】次香蹬一执擎内给使四人【平巾帻绯裲裆大口袴在重翟车前】次重翟车马四驾士二十四人【平巾帻青衫大口袴鞋袜】次行障二坐障二【分左右夹车宫人执之服同执扇】次内寺伯二人领寺人六【分左右平巾帻绯裲裆大口袴执御刀并骑夹重翟车】次腰舆一舁士八人团雉扇二【夹舆】次大繖四次大雉扇八【分左右横行为二重】次锦华盖二【单行一正道】次小雉扇朱团扇各十二【并横行分左右】次锦曲盖二十四【横行为二重】次锦六柱八扇【分左右自腰舆以下并内给使执之服同前】次宫人车次绛麾二【分左右执各一人武弁朱衣革带鞋袜】次后黄麾一执一人夹二人【并骑武弁朱衣革带正道】次供奉宫人【在黄麾后】次厌翟车马四驾士二十四人次翟车安车皆四马驾士各二十四人次四望车金根车皆驾牛三驾士各十二人【服同前】次左右相牙门各二毎门执二人夹四人【并赤綦袄黄袍防第一门在前黄麾前第二门在后黄麾后】次左右领军卫毎厢各一百五十人执殳【并赤地黄花綦袄防行縢鞋袜前与黄麾仗齐后尽卤簿】厢各主帅四人检校【平巾帻绯衫大口袴被黄袍防执鍮金长刀骑其服豹文者二在内服狮文者二一引前一防后】次左右领军卫折冲都尉各一人检校殳仗【以上各一人骑从】后次殳仗内正道置牙门一毎门监门校尉二人【皆平巾帻绯裲裆大口袴执银装长刀骑】毎厢各巡检校尉一人往来检校【服仗同前】前后部鼓吹金钲防鼓大鼓长鸣中鸣铙吹羽葆鼓吹横吹节鼓御马并减大驾之半仪卫志曰时又改重翟等六车用圆方辂辇及行障坐障锦六柱八宫人等车
　　又曰海陵天德二年立后皇后乘龙饰肩舆有司设二步障于殿之西阶设扇左右各十繖一此盖殿庭导引之仪也又设皇太后导从六十人繖子不在数内【并服簇四盘雕团花红锦袄金花幞头涂金银束带】永寿永宁宫导驾各三十人繖子各二人此亦常行之仪也
　　诸妃嫔导从四十人【幞头绣盘焦紫衫涂金束带】妃用偏扇方扇团扇各十六诸嫔各十四皆宫人执【服云脚纱防紫四防衫束带緑鞾】大繖各一繖子二人【就用本服锦袄幞带】大长公主导从一十二人皇妹皇女一十人【并用紫罗绣胷背葵花夹袄盘裹幞头大佩银腰带】牙杖各二其诸宗室女各以亲疏差降之
　　繖制皇太子三位妃皆青罗表紫里金浮图亲王公主王妃金镀银浮图郡主县主夫人银浮图皆青表紫里诸臣下母妻各从其夫子勲封品级用繖
　　元文宗至顺三年九月【时将立宁宗】修皇太后仪仗十月【宁宗已即位】皇太后命作两宫幄殿车乘供帐【以下皆元史帝纪参舆服志】顺帝至元二年七月发和啰噶布哷齐骆驼一百一十上供太皇太后乗舆之用
　　中宫导从
　　舍人引进使中正院判同佥中正院事佥中正院事中正院副使同知中正院事中正院使各二人皆分左右行【各服其本品公服】内侍二人分左右行【服视四品】　押直二人【冠交角幞头紫罗窄袖衫涂金束带乌鞾】小内侍凡九人执骨朶二人执葆盖四人皆分左右行执繖一人由中道行携金盆一人由左负金椅二人由右【服紫罗□花窄袖衫冠带鞾如押直】中正使一人由中道捧外办象牌【服本品朝服】　宫人
