<!-- { "loadSidebar": true } -->
　　曲靖等路宣慰司【唐曲靖二州南诏东爨乌蛮居之宪宗六年立万户至元十三年改为本路二十五年置宣慰司】领县一州五州领六县　南宁【唐南宁州南诏曰石城郡宪宗六年立千户至元十三年复旧名二十二年改为县】
　　陆凉州【汉牂牁郡之平夷县南诏落温部宪宗三年立千戸至元十三年置州改落为陆凉为温】领县二　芳华【初置千户至元中改为县】河纳【初置百戸至元中改为县】
　　越州【在路之南南诏普麽部宪宗六年立千戸至元十二年更名置州】
　　罗雄州【盘瓠之种曰罗雄者居此后为罗雄部至元十三年置为州】
　　【臣】等谨按王圻续考有亦佐县本蛮夜苴部元并入罗雄州后置县元志不载
　　马龙州【以纳垢部马龙城置宪宗时立千户至元十三年改为州】领县一　通泉【初立易龙百戸至元十三年改为县】
　　【臣】等谨按明志马龙州注有马龙县属州元志不载
　　霑益州【在路东北南北盘二江之间大理国磨弥部至元十三年更名置州】领县三交水　石梁　罗山【皆至元十三年置】
　　澂江路【在滇池东南唐羁縻牂州大理国罗迦部宪宗六年立万戸至元三年置路十六年定今名】领县三州二州领三县　河阳【南诏曰河阳郡宪宗时立千户至元十六年改复为州二十六年复为县】江川【在路南大理国步雄部宪宗时立千戸至元十三年改江川州二十年降为县】阳宗【在路西北大理国强宗部宪宗时立千户至元十三年改为县】
　　新兴州【汉新兴县唐属羁縻州南诏曰温富州初立千户至元十三年复旧名置州】领县二　普舍【在州西北强宗部蛮之裔曰普舍部内附初立千戸至元十三年改为县】研和【本磨些徒蛮地初立百户至元十三年改为县】
　　路南州【在路东黒□蛮落防部宪宗时立万户至元七年改为路十三年降为州】领县一　邑市【木邑市城至元十三年置县】
　　普定路【本罗甸普里部归附后改立普定府至元二十七年改罗甸宣慰司大徳七年改为路臣】等谨按王圻续考及一统志皆有永宁镇宁二州本古荒服地元始置州普定路志并不载
　　仁徳府【本乌蛮新丁部语讹为仁地宪宗六年立万戸至元十三年改地为徳置府】领县二　为美【在府北地名溢浦适侣睒甸至元二十四年置县】归厚【在府西地名易浪南龙至元二十四年置倘俸县二十五年更名】
　　罗罗防庆等处宣慰司都元帅府
　　建昌路【唐中都府治越巂南诏立城曰建昌府以乌白二蛮居之宪宗时酋长建内附以其壻阿宗守建昌至元十二年改为路】领县一州九州领一县　中【乌蛮自别为中州沙麻部至元二十二年降为县】
　　建安州【南诏立建昌郡领建安普宁二州至元十六年分建昌地复置在城曰建安东郭曰永宁】
　　永宁州【説见上】
　　【臣】等谨按普定路有永宁州元志不载或即是此路之永宁又明志建昌卫注东有北社县元永宁州洪武中改为碧舍县后废元志亦无此县泸州【在路之西即诸葛亮擒孟获之地大理国洟笼城至元十五年置州】
　　礼州【在路西北大理国笼麽城至元九年立千户十五年改为州】领县一　泸沽【在州北乌蛮自号落兰部又名罗落至元九年立千户十三年升万户十五年改为县】
　　里州【即落兰部之分部曰阿都部至元十八年立千戸二十三年升军民府二十六年府废置州】
　　阔州【乌防蛮科部后讹为阔至元九年立千戸二十六年改为州】
　　卭部州【在路东北唐卭部县宋封其酋为卭都王中统五年立卭部州安抚招讨使二十一年改为州】
　　隆州【在路西南与卭部接壤南诏立大隆城至元十四年立千戸十七年改为州】姜州【大理国绛部姜者其祖名也至元十五年改置姜州】
　　【臣】等谨按一统志建昌路有苏州本礼州地分置元志不载
　　徳昌路军民府【在建昌西南所居蛮用祖名阿屈号屈部至元十二年立定昌路以本部为昌州二十三年废定昌并入本路治昌州】领州四
　　昌州【至元十二年置】
　　徳州【在路之北所居蛮号頳綖部至元十二年立千戸十三年改名置州】
　　威龙州【在路西南号巴翠部至元十五年改名置州】
　　普济州【在路西北蛮名玗甸属屈部至元二十三年改名置州】
　　会川路【在建昌南太理曰防川府至元十四年改为路】领州五
　　武安州【本龙泥城池至元十四年立千戸十七年改为州】
　　黎溪州【蛮黎彄地讹为黎溪至元九年置州】
　　永昌州【大理曰会同府至元十四年立千户十五年改为州】
　　防理州【在路东南亦绛部蛮所居后又号防歪部至元十五年改名置州】
　　麻龙州【乌蛮麻龙城地至元十四年立千户十七年改为州】
　　栢兴府【唐昆明县大理曰香城郡至元十四年立盐井千户十七年改闰盐州二十七年降州为县于县置本府】领县二　闰盐【夷名贺头甸以县境有盐井故名】金【在府北至元十五年立金州后降为县以县境斛僰和山出金故名】
　　临安广西元江等处宣慰司兼管军万戸府
　　临安路【唐牂州防氏号通海郡叚氏号秀山郡宪宗六年立万戸至元八年为南路十三年改本路】领县二千户一州三州领二县　河西【唐旧县蛮名休腊至元十三年立河西州二十六年降为县】防自【大理国阿僰蛮所居有山名自则汉语讹为防自宪宗七年立千户至元十三年改为县】
　　舍资千户【在防自县东亦阿僰蛮所居裔孙舍资内附因以为名至元十三年立】建水州【大理国建水城在路之南近接交趾为云南极边蛮名恵城元初立千户至元十三年改为州】
　　石坪州【在路西南阿僰蛮石坪邑至元七年改为州】
　　宁州【在路东唐黎州没于南诏后宁部酋得之元初立万戸后改宁海府至元十三年降为州】领县二　通海【初立千户至元十三年改为县】嶍峨【蛮嶍□旧地后为阿僰蛮所有元初归附立千户至元十三年改为州二十六年降为县】
　　【臣】等谨按王圻续考有阿迷州在元为阿寗万戸府领纳楼茶甸二千户临安等处宣慰司元志不载
　　广西路【东爨乌蛮弥勒等部所居唐为羁縻州后所部寖盛大理国莫能制宪宗七年内附至元十二年置路】领州二
　　师宗州【在路东南蛮名师宗部至元十二年立千户二十七年改为州】
　　弥勒州【在路南蛮名弥勒部至元十二年立千户二十七年改为州】
　　【臣】等谨按王圻续考广西路有维縻州本蛮维縻部元初立千戸后改为州元志不载
　　元江路【在梁州之南亦阿僰蛮所据地蛮名威逺□至元二十五年改置路】
　　步日部【在路西蛮名步日睒】
　　马龙部【因马龙山立寨在路北元初立千戸寜州至元中来属】
　　【臣】等谨按元江路有罗槃马笼步日思麽罗丑罗陀步腾步竭台威台阳设栖儞陀十二部又有亏容甸溪处甸和泥路案版寨等名今志只列步日马笼二部其余并阙
　　大理金齿等处宣慰司都元帅府
　　大理路军民总管府【即太和羊苴等城地南诏防氏所都本号大理国后为郑赵杨三氏递相纂夺至叚思平改礼为理宪宗六年立上下二万户至元七年并为路】领县一府二州五府领一县州领二县　太和【宪宗七年于城内外立上中下三千户至元二十六年并为县】
　　永昌府【大理国旧府至元十一年改为州十五年复为府】领县一　永年【蛮胜乡郡宪宗七年立千戸至元十一年改为县】
　　腾冲府【蛮越睒地唐羁縻郡后为白蛮所防号驯冲府至元十一年改滕越州又立滕越县十四年复置府二十五年州废以县省入】
　　邓川州【本邆睒地六诏之一唐置邆川州南诏改徳原城宪宗七年立千户十一年改为州】领县一　浪穹【即浪穹诏所居之地南诏取之并浪穹施浪邓睒三诏为浪穹州宪宗七年立千户十一年改为县】
　　【臣】等谨按一统志有鳯羽县元志不载
　　防化州【本南诏防舍城唐置阳州宪宗七年立千户至元十一年改为防化府二十年降为州】
　　赵州【大理国天水郡又名赵睒宪宗七年立千戸至元十一年改为州】
　　姚州【大理国旧州宪宗七年立千戸至元十二年复为州】领县一　大姚【唐髣州青蛉县夷名大姚堡宪宗七年立千户至元十一年改为县】
　　【臣】等谨按唐姚州州治在弄栋川元志于中庆路既云唐姚州此复有姚州注云唐弄栋川都督府盖元于姚州善阐府改立中庆路而又于旧州治别立姚州存其旧名也又王圻续考天厯间升姚州为姚安路元志失注
　　云南州【大理国旧州宪宗七年立千戸至元十一年复为州】
　　【臣】等谨按元有十二关防送千戸所至正中本云南州楚场地置元志不载
　　金齿等处宣抚司【本金齿白夷地在大理西南中统初立安抚司十五年改安抚为宣抚立六路总管府二十三年并入金齿等处宣抚司】
　　柔逺路【本僰蛮地至元十三年置路】
　　茫施路【本茫施蛮地至元十三年置路】
　　镇康路【本僰蛮地至元十三年置路】
　　镇西路【本白蛮地至元十三年置路】
　　平缅路【本白蛮地至元十三年置路】
　　麓川路【本白蛮地至元十三年置路】
　　南睒【亦白蛮地至元十五年置与上六路并宣抚司】
　　顺宁府【本蒲蛮地名庆甸泰定间内附大厯初置府】领县一　庆甸【与府并置臣】等谨按顺宁在永昌腾冲二府之东王圻续考及一统志皆有之元志不载今补入
　　防怜路【至元二十七年从云南行省请以防怜甸为防怜路防莱甸为防莱路】
　　防莱路【以上二路皆置军民府】
　　乌撒乌防宣慰司【乌撒部在中庆路东北七百余里十五年立军民府二十一年改宣抚司二十四年升乌撒乌防宣慰司】
　　【臣】等谨按元志乌防部有六曰乌撒部阿头部易溪部易娘部乌防部閟畔部后蛮折怒强大尽得其地因取逺祖乌撒为部名至元十年始附十三年立乌撒路又按王圻续考及一统志并有乌防路亦至元中置元志不载然元志亦不于宣慰司外别列乌撒路盖举其统辖之官而两路在其中也
　　木连路【至正二十六年置】
　　防先路
　　木那路【旧名孟都一名孟邦至元二十六年置路】
　　孟定路【旧名景麻至元二十六年置路】
　　谋粘路【泰定三年置】
　　南甸路军民府【旧名南宋至元二十六年置路以上六路皆置军民府】
　　【臣】等谨按元志无路字今据王圻续考及一统志増
　　六难路甸军民府【路字疑衍】
　　陋麻和管民官
　　云龙甸军民府【至元末置】
　　缥甸军民府
　　二十四寨达鲁花赤
　　孟隆路军民府【泰定三年置】
　　木朶路军民总管府【至元三十年以金齿木朶甸戸口置路】
　　金齿孟定各甸军民官
　　孟爱等甸军民府【至元三十一年金齿孟爱甸酋长遣子来朝即其地置府】防兀路
　　通西军民总管府【大徳元年防阳甸酋领缅吉纳欵遣弟来贡遂置府】
　　木来军民府【至元二十九年置】
