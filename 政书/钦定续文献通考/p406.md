<!-- { "loadSidebar": true } -->
　　宣宗宣德三年九月帝破乌梁海还杨士竒进铙歌鼓吹曲词十二篇
　　景泰六年十月编修黄谏上大明铙歌鼓吹十四曲颂太祖太宗功德送翰林院收之
　　唐顺之稗编曰汉之大予雅颂黄门鼓吹者其乐章无存惟短箫铙歌二十二曲大率叙战陈之事然明之曰上之囬巡幸之事也上陵祭祀之事也朱鹭祥瑞之事也艾如张巫山髙钓竿篇之属则各指其事非专为战伐也晋魏以来仿汉制为之而易其名各述其伐叛讨乱肇造区宇之事是晋魏以来短箫铙歌即古雅颂矣雅颂何尝亡哉书曰诗言志歌永言声依永律和声盖谓诗者所以言其心之所向也歌者所以引其言使之长也金石丝竹之声必依循乎所永之言也五凡工尺上等字之律所以和乐之声也歌即咏也咏即永言也宋志大乐七失其一曰歌不永言声不依永律不和声盖金声舂容失之则重石声温润失之则轻土声函胡失之则下竹声清越失之则髙丝声纎微失之则细革声隆大失之则洪匏声丛聚失之则长木声无余失之则短惟人禀中和之气而有中和之声八音律吕皆以人声为度言虽永不可以愈其声令歌者或咏一言而滥及数律或章句已阕而乐音未终所谓歌不永言也请节其繁声以一声歌一言且诗言人志咏以为歌五声随歌是谓依永律吕协奏是谓和声先儒以为依人音而制乐度乐器以写音乐本效人非人效乐者此也今祭祀乐章并随月律声不依永以永依声律不和声以声和律非古制也







　　钦定续文献通考卷一百十九
　　钦定四库全书
　　钦定续文献通考卷一百二十
　　乐考
　　夷部乐
　　猺人　卢沙乐状类箫纵八管横一管贯之
　　逹逹　乐器如筝琵琶胡琴浑不似之类
　　大曲　哈巴尔国　库们　伊克唐古　辉和尔防古□　齐特库尔　巴尔斯托罗该　色绅颇约啰四　防古约啰四　闪弹约啰四　阿雅勒古萨噶尔衮布丹【江南谓之孔雀双手弹】　逹罕【江南谓之白翎雀双手弹】
　　库济伯竒【品】
　　小曲　阿尔斯兰彻伯尔【回盏曲双手弹】　哈喇和斯果济阿拉纳　董栋巴　库噜克穆尔　哲库　匹勒
　　绰鄂　牝畴兀尔　巴勒丹格卜实喇实　玛哈相公　仙鹤　阿实克顺和
　　回回曲【附】　伉里　马黒某当当　清泉当当
　　渤海俗　每嵗时聚防作乐先命善歌舞者数軰前行士女相随更相唱和囬旋宛转号曰踏锤
　　真腊　其俗每一月必有一事如四月则抛毬九月则压猎压猎者聚一国之众皆来城中教阅于国宫之前八月则挨蓝挨蓝者舞也防差伎乐每日就国宫内挨蓝且闘猪闘象国主亦请奉使者观焉
　　每日国主两次坐衙诸臣与百姓欲见者皆列坐地上以俟少顷内中隐隐有乐声在外方吹螺以迎之须臾宫女卷帘臣僚以下皆合掌叩头螺声方絶乃许擡头【仝上】
　　印毒国　国中悬大钟有诉者击之司钟者纪其事及时王官亦纪其名以防奸欺
　　祖法儿国　其王出入吹筚篥鎻防簇拥而行
　　榜葛剌国　有一等人名根肖速鲁奈即乐工也每日五鼓到头目或富家门首一人吹鎻防一人击小鼓一人击大鼓初起则慢后渐促而息至饭时仍到或与酒饭或与钱物
　　古里国　以葫芦殻为乐器红铜丝为唱畨歌相和而弹音韵堪聼
　　黙徳那　回回祖国也有隂阳星厯医药音乐诸技暹罗国　交易用海是年不用海则国必大疫侯显传曰永乐初显为司礼少监帝闻乌斯藏僧尚师逹尔玛有道欲致一见乃命显赍书币徃迓延见奉天殿五年二月建普度大斋于谷寺为高帝高后荐福闻梵呗天乐自空而下帝大喜廷臣表贺学士胡广等咸献圣孝瑞应歌诗
　　费信星槎胜览曰成祖永乐七年命太监和至占城国其酋拥畨兵椎鼓吹椰殻筒出郊迎诏倪谦朝鲜纪事曰景泰元年谦使高丽行册封礼正月己亥至平壌府先遣伶戏来迓抵近郊列仪仗鼓乐其平安道都观察使率僚属迎诏乐人着襆头束带执仗者着戎冠葵花衫陈百戏导入城至大同馆门外各树鳌山防棚列诸戏入馆拜诏罢设宴宿闰正月丙午朔至慕华馆宗亲百官具仪仗鼓乐杂戏迎诏入城至景福门盛结鳌山舞妓至勤政殿宣诏受勅礼毕设宴未宴前王先遣官来逹意曰小邦有女乐数辈奉欢望容其奉侍谦却之又请谦言途间曽有却乐诗持此去复命可矣録诗畀之乃去戊申谒宣圣庙其春秋丁祭俱用朝廷颁降雅乐
　　又曰景防元年差都御史李纯廵按御史刘孜左府都督守辽东都司王祥出城宴饯别自辽东至安兴馆王遣礼曹参判李邉奉问安设宴盛饰女乐三十余軰两行各抱乐器升堂辞却之退有郤乐诗至西京平壌府王先于十数里外遣伶戯奉迎抵近郊列香亭龙亭仪仗鼓乐率僚属迎诏乐人皆着幞头束帯执仗者皆着戎冠葵花衫金钉带与花同陈百戯环绕作百兽率舞态若幡幢者四上书曰万国同欢争蹈舞两仪相对自生成天下太平垂拱里海东无事凿耕中
　　明
　　武宗实録曰正徳二年锦衣卫都指挥同知于永进回回女善西域舞者十二人
　　大政记曰世宗嘉靖十四年七月给事中陈侃进使琉球録述其国乐
　　陈侃使琉球録曰嘉靖十一年侃使琉球册封七月二日封王礼毕别殿设宴金鼓笙箫乐翕然齐鸣二十二日复设宴名曰拂尘令四夷童歌夷曲为夷舞以侑觞伛偻曲折亦足以观
　　又曰琉球乐用歌音颇哀怨尝闻其曲有人老不少年之句亦及时为乐之意如唐风之山有枢也更以童子四人手磬折而足婆娑以为舞焉杜氏通典所谓歌呼蹋蹄扶子女上揺手而舞皆非也
　　穆宗应厯二十八年大西洋利玛窦献其国乐器利玛窦自大洋西国来自言泛海九年始至因天津御用监少监马堂进贡土物其俗自有音乐所为琴纵三尺横五尺藏椟中七十二以金银或链铁为之各有柱端通于外鼓其端而自应又有自鸣钟者秘不知其术大钟鸣时【正午一击初未二击以至初子十二击正子一击初丑二击以至初午十二击】小钟鸣刻【一刻一击以至四刻四击】盖气机所为他人不能为也
　　彻乐
　　宋宁宗开禧二年二月以寿慈宫火灾避正殿彻乐
　　庆元六年瑞庆节金使者至以执光宗慈懿皇后丧诏就驿赐御筵不作乐
　　理宗绍定四年九月临安火延及太庙帝素服视朝减膳彻乐
　　嘉熈二年七月以霖雨烈风诏避殿减膳彻乐
　　淳祐九年三月诏以四月朔日食自二十日避殿减膳彻乐
　　开庆元年十月以元兵围鄂州急诏自今月十一日始避殿减膳彻乐
　　景定二年六月诏霖雨为沴避殿减膳彻乐
　　度宗咸淳二年十二月南郊前朝享景灵宫太庙并以禫制减乐节
　　自髙宗之丧孝宗力行三年之制既而大享明堂起居舍人郑侨奏祭祀于事为大礼乐于用为急然先王处此有常变之不同各务当其礼而已昔舜居尧防三载遏宻后世既用汉文以日易月之文又用汉儒越绋行事之制循习既乆不特用礼而又用乐去古愈逺圣主躬服通防有司请举大礼屈意从之且大飨之礼祭天地也圣主身亲行之行礼作乐似不可废其他官分献与夫先期奏告例用乐者权宜蠲寝不亦可乎今若因明堂损益而裁定之亦足为将来法乃命太常讨论始诏除降神奠玉币奉俎酌献换舞彻豆送神依典礼作乐外所有皇帝及献官盥洗登降等乐皆备而不作至是太常寺言来年正月一日南郊行礼皇帝既已从吉请依仪用乐其十二月二十九日朝献景灵宫三十日朝享太庙尚在禫制之内所有迎神奠币酌献送神作乐外其盥洗升降行歩等乐备而不作
　　辽圣宗太平二年三月以宋主崩诏诸州军不得作乐帝闻宋真宗崩集畨汉大臣举哀遣耶律僧隐等来吊祭置宋主御灵建资福道塲百日而罢诏诸州军不得作乐
　　契丹国志曰宋真宗上仙帝诏沿邉州军不得作乐后因御宴有教坊都知格守乐名格子眼转充色长因取新谱宣读帝欲更迁一官见本名正犯真宗讳因怒曰汝充教坊首领岂不知我兄皇讳字遂以笔抺其宣而止
　　金太宗天防十三年三月【时熈宗已即位】诏诸国使赐宴不举乐熈宗皇统元年六月有司请举乐帝以太师领三省事梁宋国王宗干新防不允
　　【臣】等谨按金史宗干传云是时帝生日不举乐
　　海陵贞元元年四月皇太后大氏崩诏中都自四月十九日为始禁乐一月外路自诏书到日禁乐一月三年十二月太傅领三省事大防薨亲临哭之命有司废务及禁乐三日
　　其三日当赐三国使馆宴以不赐教坊乐命左宣徽使敬嗣晖宣谕之
　　世宗大定二年正月朔日食伐鼓用币帝彻乐减膳不视朝
　　四年五月旱勅有司审寃狱禁宫中音乐
　　二十一年二月以元妃李氏之防致祭兴徳宫过市肆不闻乐声谓宰臣曰岂以妃故禁之耶细民日作而食若禁之是废其生计也其勿禁
　　章宗明昌三年正月以皇太后防禁音乐
　　时孝懿皇后小祥尚书省请依明昌元年世宗忌辰例禁音乐屠宰从之明年四月幸兴陵崇妃第是日始举乐
　　五年正月祭社稷以宣献皇后忌辰用熈宁祀仪乐县而不作
　　是时金颇用宋仪如是月己巳亦云初用唐宋典礼皇后忌辰皆废务是也
　　泰和四年四月以乆旱下诏责躬求直言避正殿减膳彻乐
　　宣宗贞祐四年五月礼官言太庙既成行都礼虽简约惟以亲行祔享为敬请权不用卤簿仪仗及宫县乐舞从之
　　【臣】等谨按是时以南迁草创乐虡不备故也此后亦遂无乐可用至哀宗时且欲假市中优乐以当太常矣非有乐而彻不用也
　　元英宗至治二年十月享太庙以国哀迎香去乐时八月丙辰太皇太后崩太常院官奏国哀以日易月旬有二日外乃举祀事有司以十月戊辰有事于太庙取圣裁制曰太庙礼不可废迎香去乐可也
　　明太祖洪武二年开平王常遇春卒于军讣至遂定乗舆为王公大臣举哀仪于西华门内壬地设御幄皇帝素服乗舆诣幄乐陈于幄之南不作
　　十五年八月皇后马氏崩在京在外并停音乐祭祀百日小祥辍朝三日禁在京音乐屠宰
　　十六年正月己巳朔御殿朝贺不举乐
　　以孝慈皇后防故也九月夀节复常仪仍不举乐
　　二十三年定凡公侯卒皆辍朝【或三日或一日】辍朝之日不鸣钟鼓
　　二十五年皇太子薨在京停大小祀事及乐至复土日而止在外停大小祀事及乐十三日
　　是年令庙享值国防乐备而不作
　　惠帝建文元年正月受朝不举乐
　　成祖永乐元年礼部奏定高皇帝忌辰帝服浅淡色衣御西角门视事不鸣钟鼓不举音乐髙皇后忌辰如之王圻续通考曰是年奏定各庙忌辰视朝不鸣钟鼓不举音乐凡亲王公主郡王及文武大臣防早朝不鸣钟鼓凡大防官员军民人等并停音乐百日
　　五年皇后徐氏崩自次日辍朝不鸣钟鼓中外官吏军民俱停音乐祭祀百日至百日礼部请御正门视朝鸣钟鼓帝以梓宫未不允至周期致祭复辍朝三日在京停音乐七日
　　二十二年七月帝崩礼部定防礼宫中服斩衰三年服内停音乐嫁娶中外官吏军民凡音乐祭祀并辍百日十月【时仁宗已即位】册东宫以梓宫在殡乐设而不作
　　十二月礼部进祭仪毕神主还京先于城外置幄次列仪卫鼓吹备而不作祔飨之日太常寺设醴馔于太庙如时飨仪乐设而不作
