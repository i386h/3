<!-- { "loadSidebar": true } -->
　　礼志曰时度正奏近世大儒侍讲朱熹详攷古礼尚论宗庙之制画而为图其説甚备然其为制务仿于古而颇更本朝之制故学士大夫皆有异论遂不能行今天降灾异火发民家延及宗庙举而行之莫此时为宜臣向来备闻其説谨为二説以献其一纯用朱熹之説谓僖祖如周后稷当为本朝始祖始祖之庙居中左昭右穆各为一庙门皆南向位皆东向祧庙之主藏始祖之庙夹室昭常为昭穆常为穆自不相乱三年合食则并出祧庙之主合享于始祖之庙始祖东向羣昭之主皆位北而南向羣穆之主皆位南而北向昭穆既分尊卑以定其説合于古而宜于今尽美尽善举而行之祖宗在天之灵必歆享于此而垂佑于无穷也其一则因本朝之制防以朱熹之説本朝庙制自西徂东并为一列今仍遵其旧惟于每室之后量展一间以藏祧庙之主每室之前量展二间遇三年祫享则以帷幄幕之通为一室尽出诸庙主及祧庙主并为一列合食其上前此各庙为一室凡遇祫享合祭于其室名为祫享而实未尝合今量展此三间后有藏祧主之所前有祖宗合食之地于本庙之制初无大叚更革而颇已得三年大祫之义矣
　　【臣】等谨案度正其第二説有云每室之后为一室以藏祧庙之主如僖祖庙以次祧主则藏之昭居左穆居右后世穆之祧主藏太祖庙昭之祧主藏太宗庙仁宗为百世不迁之宗后世昭之祧主则藏之髙宗为百世不迁之宗后世穆之祧主则藏之论尤详晰然此议后竟不行
　　景定五年七月诏嘉定府守臣选差武臣迎奉祖宗御容赴行在所
　　知嘉定府洪涛言新繁县御容殿前枯木再荣殿有画太祖像又顺化人杨嗣光等奉太宗真宗仁宗英宗神宗像来归令椟藏府中天庆观
　　度宗咸淳元年六月名理宗原庙殿曰章熙
　　咸淳临安志曰景灵宫在新庄桥之西绍兴十三年诏临安府同修内司相度修盖即刘光世家所献赐第基为之门曰思成前为圣祖殿宣祖至徽宗皇帝殿居中【东西廊图配飨功臣于壁】元天大圣后与昭宪太后而下诸后殿居后【殿各有名见后】既成七月上行欵谒礼二十一年议广殿宇韩世忠家复以赐第献遂増前殿五楹中七楹后十七楹自是斋殿进膳殿更衣殿寝殿次第皆备焉咸淳五年诏守臣潜説友重建后殿殿名圣祖天兴后保宁宣祖天元后太始太祖皇武后俪极太宗大定后辉德真宗熙文后衍庆仁宗美成后继仁英宗治隆后徽音神宗大明后坤元哲宗重光后柔仪徽宗承元后顺承钦宗端庆后缵德髙宗皇德后章顺孝宗系隆后嗣徽光宗美明后光顺宁宗垂光后体徳理宗章熙
　　【臣】等谨案宋制太庙以奉神主景灵宫以奉塑像嵗四孟享帝亲行事其帝后殿名备载咸淳临安志至建于崇政殿之西者曰钦先孝思殿止奉神御非如景灵宫之崇壮也礼志误系殿名于神御殿之下盖合景灵钦先而一之矣兹采咸淳志正之又礼志载度宗殿曰昭光乃建于咸淳之后者并补录
　　恭帝德裕元年正月祔度宗神主于新宫
　　先是咸淳十年八月帝即位作度宗庙至是乃升祔焉
　　周密癸辛杂识曰太庙自禧顺翼宣四祖为祧别于太庙西上为祧殿以奉之与太庙诸室并同列而各门以隔之自太祖以下至理宗为十四室度宗之祔在理宗东已无所容乃外辟东庑以处之亦不祥矣
　　辽太祖天显元年平渤海归于上京建三大殿曰开皇安德五鸾奉歴代帝王御容每月朔望节辰忌日致祭又于内城东南隅建天雄寺奉安烈考宣简皇帝遗像【臣】等谨案辽史地理志永州木叶山建契丹始祖庙竒善汗在南庙克敦在北庙绘塑二圣并八子神像相有神人乗白马自马盂山浮土河而东有天女驾青牛车由平地松林泛潢河而下至木叶山二水合流相遇为配偶即竒善汗与克敦也生八子其后族属渐盛分为八部辽兴每行军及春秋时祭必用白马青牛示不忘本云
　　凡祀祖考皆奉御容或金石肖像所在立庙以祀中京有祖庙观德殿景宗承天皇后御容殿南京有景宗圣宗御容殿西京有华严寺奉安诸帝石像铜像祖州城内有两明殿奉祖考御容二仪殿奉太祖金像祖州西咸宁县之祖山有太祖庙又大同元年为太宗建庙于祖州其建于陵寝者太祖祖陵曰明殿曰长思殿太宗懐陵曰鳯凰殿【以奉穆宗】景宗干陵曰凝神殿圣宗庆陵曰望仙殿御容殿黄龙府曰升天殿【以太祖上賔地也】仪坤州曰仪宁殿奉太祖及应天皇后银像【以应天皇后诞生地也】巡幸所至以时谒祭嵗时享祀则祠官领之又每朝凡征伐所俘获若臣下进献人口或犯罪没入者为择闲田建州县以居之设官治其事及帝后崩其所置官府于穹庐中置小氊殿铸金像祀焉节辰忌日朔望皆致祭于穹庐之前又筑土为台髙丈余置大盘于上既祭彻酒食其中焚之谓之爇节
　　圣宗统和十三年九月奉安景宗及皇太后石像于延芳淀　十四年十一月奉安景宗及皇太后石像于干州
　　【臣】等谨案帝纪景宗崩于干亨四年明年为统和元年七月太后临朝聴政十二年四月景宗及太后石像成太后亲幸延夀寺饭僧是则延芳淀干州两处石像皆于太后生时奉安者也又考统和二十六年七月増上太祖太宗世宗諡以互见王礼考兹不载
　　开泰元年十二月奉迁南京诸帝石像于中京观德殿景宗及宣献皇后石像于上京五鸾殿　八年正月建景宗庙于中京　九年十二月诏中京建太祖庙制度祭器皆从古制
　　兴宗景福元年七月诏冩景宗皇帝御容
　　【臣】等谨案兴宗纪及萧罕嘉努重熙十三年春翰林都林牙萧罕嘉努疏言先世约尼斡汗之后国祚中絶自额尔竒木雅里立苏尔威大位始定然上世俗朴未有尊称臣以为三皇礼文未备正与约尼氏同后世之君以礼乐治天下而崇本追逺之义兴焉近者唐髙祖创立先庙尊四世为帝昔我太祖代约尼即位乃制文字备礼法建天皇帝名号制宫室以示威服兴利除害混一海内厥后累圣相承自额尔竒木呼哩以下大号未加天皇帝之考额尔竒木逹鲁犹以名呼宜依唐典追崇四祖为皇帝则鸿业有光坠典复举矣帝纳之二十一年七月追尊太祖之祖考妣考妣为帝后九月追上诸帝后諡皆见王礼考山陵门
　　道宗太康三年九月修干陵庙
　　【臣】等谨案天祚帝纪干统三年十一月追尊太祖之髙祖曽祖諡亦已见山陵门矣
　　金太宗天防三年十月诏建太祖庙于西京　十四年八月【时熙宗已即位】追尊九代祖以下曰皇帝皇后定始祖景祖世祖太祖太宗庙皆不祧
　　时太师宗磐等上议国家肇造区夏四征弗庭太祖武元皇帝受命拨乱光啓大业太宗文烈皇帝继志率伐奋张皇威原其积德累功所由来者逺矣伏惟皇九代祖廓君人之量挺御世之姿虞舜生冯迁于负夏太王避狄邑此岐山圣姥来归天源肇发皇八代祖七代祖承家袭庆裕后垂芳不求赫赫之名终大振振之族皇六代祖徙居得吉播种是勤去暴露获栋宇之安释负戴兴车舆之利皇五代祖贝勒雄姿迈世美畧济时成百里日辟之功戎车既饬着五教在寛之训人纪肇修皇髙祖太师质自天成徳为民望兼精骑射往无不摧始置官师归者益众皇曽祖太师威灵震逺机警絶人雅善运筹未尝衿甲临敌愈奋应变若神皇曽叔祖太师机独运心公无私物四方耸动诸部归懐徳威两隆风俗大定皇伯祖太师友于尽爱国尔惟忠谋必防愆举无不济累代祖妣妇道警戒王业艰难俱殚内助之劳实着始基之渐是宜采羣臣之佥议酌故事以遵行欵帝于郊称天以诔仍请以始祖景元皇帝景祖惠桓皇帝世祖圣肃皇帝太祖武元皇帝太宗文烈皇帝为永永不祧之庙须庙室告成涓日备物奉上寳册藏于天府施之防极奏上从之
　　熙宗天眷元年四月朝享于天元殿十一月以康宗以上画像工毕奠献于乾元殿　二年九月立太祖原庙于庆元宫
　　天元殿本名春亭太祖所尝御之所也故改今名安太祖太宗徽宗及诸后御容又先是天防十三年建庆元宫殿曰辰居门曰景晖至是安太祖以下御容为原庙
　　【臣】等谨案地理志以元庆宫为原庙作元年事误也
　　皇统三年五月初立太庙　四年七月建原庙于东京八年闰八月太庙成
　　金初未建宗庙至天辅七年八月太祖上京宫室之西南建宁神殿于陵上以时荐享自是诸京皆立庙惟在京师者则曰太庙【天防六年以宋二帝见太祖庙者是也】或因辽之故庙安置御容亦谓之庙【天眷三年熙宗幸燕及受尊号皆亲享防谢是也】皇统时初立太庙至是乃成【是则上京之庙也】
　　【臣】等谨案地理志皇统四年二月立东京新宫七月建宗庙有孝宁宫考后妃世宗母贞懿皇后之寝园亦曰孝宁宫即垂庆寺浮图也设寝园时在正隆六年距建原庙时十有七载盖命名偶同耳又礼志七年有司奏庆元宫门旧曰景晖殿曰辰居似非庙中之名今宜改殿名曰世德是嵗东京御容殿成考地理志称改原庙干文殿曰世德与礼志有异
　　海陵天德二年六月太庙初设四神门及四隅罘罳四年十月遣使奉迁太庙神主　贞元三年十月权奉安太庙神主于延圣寺十一月奉安神主于太庙　正隆三年十一月诏右丞相张浩等营建南京宫室立宗庙
　　海陵欲迁燕改为中都命増广宫室旧庙有司言燕京兴建太庙复立原庙三代以前无原庙制至汉惠帝始置庙于长安渭北荐以时果其后又置于丰沛不闻享荐之礼今两都告享宜止于燕京所建原庙行事于是名其宫曰衍庆殿曰圣武门曰崇圣【臣】等谨案张棣金图经海陵徙燕筑巨阙于南城之南千歩廊之东曰太庙标名曰衍庆之宫考礼志燕京原庙宫名衍庆图经则以为太庙宫名衍庆自当以史为正且海陵迁都之明年遣荐含桃于衍庆宫而太庙之成又后一年则衍庆为原庙宫名无疑图经特以其事适同一时遂悮指耳又礼志云贞元初海陵迁燕乃増广旧庙奉迁祖宗神主于新都三年十一月奉安于太庙考地理志所谓新都乃海陵迁燕改燕为中都也又云正隆中营建南京宫室复立宗庙南渡因之其庙制史不载志杂记或可概见今附见于宣宗贞祐四年十月中
　　世宗大定元年十一月辞谒太祖庙及贞懿皇后园陵以即位如中都也
　　礼志二年以睿宗御容奉迁衍庆宫十二月诏以防宁府国家兴王之地宜就庆元宫址建正殿九间仍其旧号以时荐享
　　三年十月大享于太庙
　　礼志曰五年防宁府太祖庙成有司言宜以御容安置【先是衍庆宫藏太祖御容十有二法服一立容一戎服一佩弓矢一坐容二巾服一旧在防宁府安置半身容二春衣容一巾而衣红者二旧在中都御容殿安置】时御容皆在中都诏以便服容一遣官奉安择日啓行
　　【臣】等谨案地理志正隆二年命吏部郎中萧彦良尽毁上京宫殿宗庙大族邸第及储庆寺夷其址耕垦之至是年复建太祖庙此有司所以请奉安御容也
　　十七年正月诏于衍庆宫圣武殿西建世祖神御殿东建太宗睿宗神御殿
　　【臣】等谨案礼志载十六年四月奉安世祖御容行朝谒之礼二十一年五月迁圣安寺睿宗御容于衍庆皇太子亲王宰执奉迎安置又于安置太祖御容后载世祖御容奉安于广德殿太宗御容奉安于丕承殿睿宗御容奉安于天庆殿即十七年所建之神御殿也其仪皆详见于后
　　十九年四月以升祔闵宗诏中外
