<!-- { "loadSidebar": true } -->
　　忌辰　洪武八年四月仁祖忌日太祖亲诣皇陵致祭　永乐元年礼部尚书李至刚等奏定髙皇帝忌辰前二日帝服浅淡色衣御西角门视事不鸣钟皷不行赏罚不举音乐禁屠宰百官浅淡色衣黒角带朝叅至日亲祀于奉先殿仍率百官诣孝陵致祭髙皇后忌辰如之　宣徳四年令凡遇忌辰通政司礼科兵马司勿引囚奏事五年勅百官朝叅辍奏事仪英宗即位召礼臣及翰林院议忌辰礼大学士杨士竒杨荣学士杨溥议毎嵗髙庙帝后文庙帝后仁宗忌辰服浅淡色服不鸣钟皷于奉天门视事宣宗忌辰小祥之日于西角门视事从之　治十四年令凡遇忌辰朝参官不得服纻丝纱罗衣景皇帝恭让皇后忌辰遇节令服青丝花様宣宗忌辰遇祭祀服红十六年八月吏部尚书马文升言宣徳间仁宗忌辰诸司悉免奏事自太祖至仁宗生忌俱辍朝其后不知何时仁宗忌辰依前奏事惟太宗至宪宗忌辰百官浅淡色服黒角带朝廷亦出视朝鸣钟鼔奏事臣思自仁至宪世有逺近服有隆杀请自仁宗忌辰英宗生忌日视朝鸣钟鼓若遇宪宗及孝穆皇太后忌日不视朝着浅淡服进素膳不预他事或遵宣宗时例自太宗至宪宗生忌俱辍朝一日宪宗孝穆皇太后忌日如臣所拟帝下礼部议部臣言经所载忌日为亲死之日则死日为忌非谓生辰也其曰忌日不用不以此日为他事也曰忌日不乐是不可举吉事也此日当专意哀思父母余事皆不举但先朝事例迄今见行未敢更易帝乃酌定以浅淡服色视事　嘉靖七年令忌辰止祭本位十八年令髙庙帝后忌辰祭于景神殿列圣帝后忌辰祭于永思殿二十四年仍祭于奉先殿












　　钦定续文献通考卷九十九
<史部,政书类,通制之属,钦定续文献通考>
　　钦定四库全书
　　钦定续文献通考卷一百
　　王礼考
　　山陵
　　宋理宗宝庆元年三月塟宁宗于防稽之永茂陵　三年九月加諡宁宗【法天备道纯徳茂功仁文哲武圣睿恭孝皇帝】
　　【臣】等谨按王圻续通考载宁宗灵驾发引皇太后行奉宁奉辞礼皇帝行啓奠祖奠礼奉辞皇城门外行遣奠礼百僚辞于郊外又诏仁文哲武恭孝皇帝諡号六字宜加十字为十六字如祖宗故事令宰执侍从台谏两省官礼官集议仍详具典礼以闻加上徽号附录之
　　绍定六年四月葬恭圣仁烈皇后于永茂陵
　　先是二月上皇太后杨氏諡【曰恭圣仁烈皇后】
　　王圻曰是年诏陵寝当遵遗诏务从俭约诸路监司州府军寺止进慰表其余免进仍不得以助修攒宫为名有所贡献右正言何琮奏山陵用度尽出宫中犹恐州县并缘动扰百姓乞饬有司遍行晓谕严加禁止从之
　　度宗咸淳元年三月塟理宗于永穆陵　二年十二月以请先帝諡祭告天地宗庙社稷越二日奉册宝请于南郊上諡【曰建道备徳大功复兴烈文仁武圣明安孝皇帝】庙号理宗　十年八月【时恭帝已即位】作度宗庙十月上諡【曰端文明武景考皇帝】庙号度宗
　　恭帝德祐元年正月塟度宗于永绍陵
　　【臣】等谨按王圻续通考载端宗移师香山暂宫于马南宝家后全氏崩塟梅花水坡上其后端宗崩于舟中塟寿星塘今莫知真陵所在史载葬于崖山此广东濒海地也号永福陵考后妃传度宗全皇后瀛国公立册为皇太后宋亡从瀛国公入朝于燕京为尼正智寺而终所云后全氏葬梅花水坡上不知圻何所本也
　　辽太祖天显元年八月皇后奉梓宫自扶余城西还九月至皇都权殡于子城西北上諡【曰升天皇帝】庙号太祖二年【太宗即位仍称天显】八月葬太祖皇帝于祖陵置祖州天城军节度使以奉陵寝
　　太宗天显四年四月幸天城军谒祖陵
　　【臣】等谨按帝纪五年三月发南京四月诏人皇王倍先赴祖陵谒太祖庙旋会于祖陵六年五月七年五月两谒太祖陵十一年四月谒祖陵类记之
　　十年五月葬彰德皇后于奉陵　十二年七月幸懐州谒奉陵
　　世宗天禄元年【即太宗防同元年】四月太宗梓宫次镇阳帝即位遣使先防赴上京九月朔葬于凤山陵曰怀陵庙号太宗
　　穆宗应厯元年【即天禄五年】葬世宗于显州西山陵曰显陵二年上尊諡【孝和皇帝】庙号世宗　三年十月命太师唐
　　古特治应天皇太后园陵十一月上尊諡【贞烈】葬祖陵十九年三月如懐州猎近侍小哥等六人反遇害庙号穆宗后附葬怀陵
　　【臣】等谨按帝纪四年十二月朔谒祖陵六年五月谒怀陵九月谒祖陵六年五月谒怀陵类记之
　　景宗保宁八年九月谒怀陵　十年三月祭显陵　干亨四年十二月【时圣宗已即位】景宗梓宫至自焦山行在奉安于菆涂殿
　　圣宗统和元年正月上景宗尊諡【孝成皇帝】渤海解里以受先帝厚恩乞殉葬不许赐物以旌之赵妃及公主和克丹奚王筹宁宰相安宁北大王普努宁特哩衮库烈呉王稍宁王只设与横帐国舅契丹汉官等并进助山陵费齐国公主率内外命妇进物如之二月葬景宗于干陵以近幸朗掌饮伶人达鲁为殉帝与皇太后因为书附上大行皇太后诣陵置奠命绘近臣于御容殿赐山陵工人物有差以御容殿为玉殿幸圣山遂谒三陵四月谒三陵以东京所进物分赐陵寝官吏致享于凝神殿复谒干陵八月谒祖陵帝与皇太后谒怀陵遣使荐熊肪鹿脯于干陵之凝神殿九月谒祖陵十二月朔谒凝神殿遣使分祭诸陵赐守殿官属酒　三年八月至显州谒凝神殿及干陵命南北面臣僚分巡山陵林木及令干显二州上所部里社之数皇太后谒显陵复谒干陵闰九月命邢抱朴勾检显陵　十四年十一月奉安景宗及太后石像于干州
　　【臣】等谨按帝纪十五年十一月谒显陵干陵十六年六月朔致奠于祖怀二陵二十六年五月复如之凡五见云
　　二十八年正月如干陵奉安神圣宣猷皇后梓宫于干州菆涂殿三月宋髙丽遣使来会葬四月葬于干陵赐大丞相耶律德名曰隆运赐陪葬地
　　【臣】等谨按帝纪开泰五年八月幸怀州有事于诸陵六年三月如显州葬秦晋国王隆庆有事于显干二陵太平九年十一月朔如显陵十年四月如干陵类记之
　　兴宗景福元年【即圣宗太平十一年】七月朔皇太后率皇族大临于太平殿建庆州于庆陵之南徙民实之以奉陵寝帝谒大行御容哀恸乆之诏冩北府宰相萧孝先南府宰相萧孝穆像于御容殿帝谒神主帐九月躬视庆陵十一月甲午葬文武大孝宣皇帝于庆陵丙申谒庆陵以遗物赐羣臣　重熙三年五月皇太后还政于帝躬守庆陵　七年十二月命日进酒于大安宫致荐庆陵八年七月谒庆陵致奠于望僊殿迎皇太后至显州谒园陵
　　【臣】等谨按帝纪十二年八月谒庆陵十四年闰五月十九年六月二十一年七月并如之九月谒怀陵及祖陵十月谒干陵二十三年六月谒庆陵类记之
　　道宗清宁元年【即重熙二十四年】十一月葬兴宗于庆陵宋及高丽遣使来会【名其山曰永兴】
　　是月谒祖陵二年五月谒庆陵有事于兴宗庙三年五月谒庆陵献酎于金殿同天殿十月谒祖陵奠酎于玉殿
　　四年四月谒庆陵五月朔上太皇太后尊諡【曰钦哀皇后】葬庆陵夏国高丽遣使来会
　　【臣】等谨按帝纪清宁四年后凡谒庆陵者十一【七年五月咸雍五年八月十年七月太康三年七月八月七年七月八年九月九年七月大安元年八月四年八月七年八月】谒干陵者三【咸雍七年十月太康八年十月夀隆五年五月】类记之
　　太康二年六月上皇太后尊諡【曰仁懿皇后】葬于庆陵　三年九月修干陵庙　七年九月次怀州命皇后谒怀陵次祖州命皇后谒祖陵
　　天祚帝干统元年【即道宗寿隆七年】六月上道宗尊諡【曰仁圣大孝文皇帝】追諡懿德皇后【为宣懿皇后】同葬于庆陵
　　【臣】等谨按帝纪干统时谒祖陵一【十一年阂七月】谒干陵二【元年十月五年九月】谒怀陵一【十年闰七月】谒庆陵四【元年八月三年五月五年七月十年七月】自天庆至保大凡十余年乱亡相继遂无复有谒陵事矣
　　保大五年二月天祚帝为金所获后以疾终金熙宗皇统五年葬于广宁府闾阳县干陵旁
　　【臣】等谨按王圻续通考谓天祚没于金不知歳月今以史考之帝生于道宗太康元年即位时年二十七岁至保大五年八月癸夘至金丙午降封海滨王【时为金太宗天会三年】以疾终年五十有四在位二十四年计其时当为宋高宗建炎二年戊申岁即金太宗天会六年葢至金后又数年而终也
　　上諡册仪
　　先一日于菆涂殿西廊设御幄幷臣僚幕次大乐令展宫悬于殿庭协律郎设举麾位至日北南面臣僚朝服昧爽赴菆涂殿先置册宝案于西廊下閤使引皇帝至御幄服寛衣皂带臣僚班齐分班引入飨殿合班立定引册案上殿至褥位宝案次之设于西阶閤使引皇帝自西阶升殿初行乐作至位立乐止宣徽使揖皇帝鞠躬再拜陪位者皆再拜翰林使执台琖以进皇帝再拜引至神座前跪奠三乐作进奠讫复位乐止又再拜陪位者皆再拜引皇帝于神座前北面立捧册函者去盖进前跪册案退置殿西壁下引读册者进前俛伏跪自通全衔臣读諡册读讫俛伏兴复位捧册函者置于案上捧宝函者进前跪读宝官通衔跪读讫引皇帝至褥位再拜陪位者皆再拜礼毕引皇帝归御幄初行乐作至御幄乐止引臣僚分班出若皇太后奠酒依常仪
　　葬仪
　　圣宗灵柩至山陵葬毕上哀册皇帝御幄命改火面火致奠三拜又东向再拜天地讫乗马率送葬者过神门之木乃下东向又再拜翼日诘早率羣臣命妇诣山陵行初奠之礼升御座殿受遗赐又翼日再奠如初　道宗灵柩至葬所降车就轝皇帝免丧服步引至长福冈是夕皇帝入陵寝授遗物于皇族外戚及诸大臣乃出命以先帝寝幄过于陵前神门之木帝不亲往遣近侍冠服赴之初奠皇帝皇后率皇族外戚使相节度使夫人以上命妇皆拜三匝而降再奠如初辞陵而还
　　孟冬朔拜陵仪
　　有司设酒馔于山陵皇帝皇后驾至多啰伦穆腾奏仪办閤门使赞皇帝皇后诣位四拜讫巫赞祝燔胙及时服酎酒荐牲大臣命妇以次燔胙四拜皇帝皇后率羣臣命妇循诸陵各三匝还宫翼日羣臣入谢【臣】等谨按金史帝纪太宗天会二年二月诏盗发辽诸陵者罪死七年二月又诏禁毉巫闾山辽代山陵樵采熙宗皇统四年十月遣使祭辽圣陵附记于此
　　金
　　金史世纪曰太宗天会十四年追諡始祖函普景元皇帝庙号始祖子乌哷济库皇帝徳帝子巴哈安皇帝安帝子绥克定昭皇帝庙号献祖献帝子石鲁成襄皇帝庙号昭祖昭祖子乌古鼐惠桓皇帝庙号景祖十五年追諡景祖第二子和哩布圣肃皇帝庙号世祖第四子颇拉淑穆宪皇帝号肃宗第五子盈格孝平皇帝号穆宗世祖长子乌雅舒恭简皇帝号康宗熙宗皇统四年先世诸藏皆称陵号始祖曰光德帝曰熙安帝曰建献祖曰辉昭祖曰安景祖曰定世祖曰永肃宗曰泰穆宗曰献康宗曰乔五年又各增尊諡焉
