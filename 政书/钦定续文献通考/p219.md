<!-- { "loadSidebar": true } -->
　　从三品曰钦象大夫正四品曰明时大夫颁朔大夫从四品曰保章大夫正五品曰司元大夫从五品曰授时郎正六品曰灵台郎从六品曰候仪郎正七品曰司正郎从七品曰平秩郎正八品曰正纪郎挈壶郎从八品曰司厯郎司辰郎
　　百官志曰右一十四阶自钦象至司辰由从三品至从八品其除授具前
　　王圻曰司天散官从三品内元亦有正仪大夫史不载此阶见于陶宗仪辍耕録
　　【臣】等谨按明史职官志不载司天散官惟官则有钦天监监正等详官品门
　　医散官
　　金太医旧自从六品而下止七阶天眷制自从四品而下立为二十五阶
　　从四品上曰保冝大夫中曰保康大夫下曰保平大夫正五品上曰保颐大夫中曰保安大夫下曰保和大夫从五品上曰保善大夫中曰保嘉大夫下曰保顺大夫正六品上曰保合大夫中曰保冲大夫从六品上曰保愈郎下曰保全郎正七品上曰成正郎下曰成安郎从七品上曰成顺郎下曰成和郎正八品上曰成愈郎下曰成全郎从八品上曰医全郎下曰医正郎【王圻曰宋置翰林医正金改医正郎】正九品上曰医效郎下曰医候郎从九品上曰医痊郎下曰医愈郎
　　元制太医散官一十五阶
　　从三品曰保宜大夫保康大夫正四品曰保安大夫保和大夫从四品曰保顺大夫正五品曰保冲大夫从五品曰保全郎正六品曰成安郎从六品曰成和郎正七品曰成全郎从七品曰医正郎正八品曰医效郎医候郎从八品曰医痊郎医愈郎
　　百官志曰右一十五阶自保冝至医愈亦由从三品至从八品其除授具前
　　【臣】等谨按明史职官志不载医散官惟官则有太医院院使等详官品门
　　又按马端临考文武散官后于宋则载宦者官名凡十有二阶谓唐宦者所厯散阶与文官同祖宗立法不以内侍溷清流故自有阶官王圻续通考如之亦载金元内侍阶【臣】等前进续通典官品内列宦官衔秩仰防
　　圣训以中官给事宫闱本非班聨有职掌命官可比其
　　品秩自不宜与朝士齿已凛遵
　　指示槩从删汰今续通考亦如其例存内侍省门以偹稽考以昭鉴戒而阶秩则尽削之俾阉寺微贱不得滥厠于缙绅云
　　教坊散官
　　古无其官故马端临考不载
　　金教坊旧用武散官大定二十九年以为不称乃创定二十五阶章宗明昌三年自从四品以下更立为二十五阶
　　从四品上曰云韶大夫中曰仙韶大夫下曰成韶大夫正五品上曰章徳大夫中曰长宁大夫下曰徳和大夫从五品上曰景云大夫中曰云和大夫下曰协律大夫正六品上曰庆喜大夫中曰嘉成大夫从六品上曰肃和郎下曰纯和郎正七品上曰舒和郎下曰调音郎从七品上曰比音郎下曰司乐郎正八品上曰典乐郎下曰协乐郎从八品上曰掌乐郎下曰和乐郎正九品上曰司音郎下曰司律郎从九品上曰和声郎下曰和节郎
　　元制教坊散官一十五阶
　　从三品曰云韶大夫仙韶大夫正四品曰长宁大夫徳和大夫从四品曰协律大夫正五品曰嘉成大夫从五品曰纯和郎正六品曰调音郎从六品曰司乐郎正七品曰协乐郎从七品曰和乐郎正八品曰司音郎司律郎从八品曰和声郎和节郎
　　百官志曰右一十五阶自云韶至和节由从三品至从八品其除授具前
　　【臣】等谨按明史职官志有教坊司无教坊散官之名
　　勲官
　　金制勲一十二阶
　　上柱国【正二品】　　柱国【从二品】　　上防军【正三品】防军【从三品】　　　上轻车都尉【正四品】轻车都尉【从四品】上骑都尉【正五品】　骑都尉【从五品】　骁骑尉【正六品】飞骑尉【从六品】　　云骑尉【正七品】　武骑尉【从七品】
　　元制勲一十阶
　　上柱国【正一品】　　柱国【从一品】　　　上防军【正二品】防军【从二品】　　　上轻车都尉【正三品】轻车都尉【从三品】上骑都尉【正四品】　骑都尉【从四品】　　骁骑尉【正五品】飞骑尉【从五品】
　　明制文勲一十阶
　　左右柱国【正一品】　柱国【从一品】　　正治上乡【正二品】正治乡【从二品】　　资治尹【正三品】　资治少尹【从三品】賛治尹【正四品】　　賛治少尹【从四品】修正庻尹【正五品】协正庻尹【从五品】
　　武勲一十二阶
　　左右柱国【正一品】　柱国【从一品】　　上防军【正二品】防军【从二品】　　　上轻车都尉【正三品】轻车都尉【从三品】上骑都尉【正四品】　骑都尉【从四品】　　骁骑尉【正六品】飞骑尉【从五品】　　云骑尉【正六品】　　武骑尉【从六品】明防都曰凡文武官应合授勲者照散官定拟奏闻给授
　　功臣
　　【臣】等谨按马端临考勲官后载功臣谓加功臣封号有推忠翊戴诸字始于唐徳宗迄于宋中兴后辽百官志无可考封爵虽偶见于史而品秩不详金则有封爵七元则有爵八等明则爵与号俱有之
　　辽制封爵惟国王郡王国公三等率以水栁城混同兰陵国名则屡进屡改有加至二国者
　　其初宗室与勲戚无异道宗太康五年十一月诏惟王子封一字王余并削降其爵号大约采唐宋之制
　　金制封爵
　　正从一品曰郡王曰国公正从二品曰郡公正从三品曰郡侯正从四品曰郡伯【旧曰县伯章宗承安二年】正五品曰县子从五品曰县男
　　【臣】等谨按王圻续通考勲官后载爵秩而云辽金俱无考误也考续简録赵天麟防金之官制自宗王及国王郡王公以下为爵右七等外尚有封一字王及国王者【互详各门】
　　凡封王大国号二十曰恒【旧为辽明昌二年以汉辽唐宋梁秦殷楚之类皆昔有天下者之号不宜封臣下遂皆改之】邵【旧为梁】汴【旧为宋】镐【旧为秦】并【旧为汉】益【旧为汉】彭【旧为齐】赵越谯【旧为殷】郢【旧为楚】鲁冀豫绛【旧为唐】兖鄂【旧为吴】防【旧为蜀】宛【旧为陈】曹次国三十曰泾【旧为隋】郑卫韩潞豳沈岐代泽徐滕薛纪升【旧为原】邢翼丰毕邓郓霍蔡瀛【按金格葛当在此】沂荆荣英夀温小国三十濮遂【旧曰济】道定景【后改为邹】申崇宿昔邺莒郜舒淄郕莱【旧为宋以避讳改】郧郯向管【旧曰郇宣宗兴定元年改】宻胙任载巩蒋【士民须知云旧为葛】萧莘芮封王之郡号十金源广平平原南阳常山太原平阳东平安定延安凡白号之姓完顔温特赫尔佳图们布萨珠格伊埒图沃哷旺扎卜阿布哈珠噜辉特辉罕辉罗彻木衮赛宻哷乌克逊舒尔都卓特乌蘓占博提斯博尔济克乌实拉舒古蘓珠尔罕光嘉喇皆封金源郡费摩图克坦温都乌凌阿阿克占赫舍哩纳喇富珠哩珠勒根纳哈塔实嘉布希卦勒察阿达尼玛兰穆延纳哈塔乌蘓乌绅拜格温都逊诺延色赫哩乌色哈萨喇纳顔阿里巴尔坦尼沙富色里皆封广平郡乌库哩乌雅钮祜禄通吉洪果延扎博和哩必喇斡哩都克达尼玛哈托罗特赫舒沙达喇阿蘓萨察卓多穆纳木都鲁雅蘓贝额蘓哩爱绅纳克古勒珲斡色索欢呼雅皆封陇西郡黒号之姓唐古【旧书作同古】富察珠嘉防古伯苏钮祜禄鄂屯钖黙珠格爱满都克塔哩摩年伊年托诺苏伯林皆封彭城郡今从百官志补载之
　　元制爵八等
　　正一品曰王从一品曰郡王正二品曰国公从二品曰郡公正从三品曰郡侯正从四品曰郡伯正五品曰县子从五品曰县男
　　百官志曰右勲爵若上柱国郡王国公时有除拜者余则止于封赠用之
　　明封功臣爵五等
　　初封功臣因前代之制爵有五等曰公侯伯子男后子男革不封其有功封公侯伯者皆给诰劵或世袭或不世袭各因其功之髙下为等
　　明防典曰洪武十三年奏定公候封号曰开国辅运推诚宣力武臣某公某侯食禄若干石世袭者曰世袭某公某侯食禄若干石追封者曰开国辅运推诚宣力武臣某将军某公某侯追封某王某公谥某【功臣殁后加封公追封为王侯追封为公】
　　检校官
　　【臣】等谨按马端临考功臣后载检校官考辽金元明四史百官志皆无之










　　钦定续文献通考巻六十二
<史部,政书类,通制之属,钦定续文献通考>
　　钦定四库全书
　　钦定续文献通考卷六十三
　　职官考
　　禄秩
　　【臣】等谨按马端临考禄秩自周至宋详矣考辽史百官志不及禄秩其见于帝纪者圣宗开泰三年二月诏増枢密使以下月俸若其为数则不可考矣
　　金熙宗天眷定制凡食邑同散官入衔
　　封王者万户【实封一千戸】郡王五千户【实封五百戸】国公三千户【实封三百戸】郡公二千户【实封二百戸】郡侯一千户【实封一百户】郡伯七百户县子五百户县男三百户【皆无实封】
　　宫闱嵗给
　　太后太妃宫每嵗各给钱二千万防二百叚绢千疋绵五千两诸妃嵗给钱千万防百段绢三百疋绵三千两嫔以下钱五百万防五十段绢二百疋绵二千两海陵贞元元年妃嫔婕妤美人及供膳女侍并仙韶长春院供应人等嵗给钱帛各有差
　　凡内职宣宗贞祐之制正一品嵗钱八千贯币百段绢五百疋绵五千两正二品嵗钱六千贯币八十段绢三百疋绵四千两正三品嵗钱五千贯币六十段绢二百疋绵三千两正四品嵗钱四千贯币四十段绢一百五十疋绵二千两正五品尚宫夫人嵗钱二千贯币二十段绢一百疋绵千两尚宫左右夫人至宫正夫人钱一千五百贯币十九段绢九十疋绵九百两宝华夫人以下至资明夫人钱千贯币十八段绢八十疋绵八百两【有大小令人大小承御大小近侍俸各异】正六品尚仪御侍以下钱五百贯币十六段绢五十疋绵二百两正七品司正御侍以下钱四百贯币十四段绢十四疋绵一百五十两正八品典仪御侍以下钱三百贯币十二段绢三十疋绵百两正九品掌仪御侍以下钱二百五十贯币十段绢二十六疋绵百两【臣】等谨按马端临考祗载内外官俸给而宫开缺焉今既列宫人女官职于前故亦从金史百官志补详之
　　百官俸给
　　正一品三师钱粟三百贯石麴米麦各五十称石春衣罗五十疋秋衣绫五十疋春秋绢各二百疋绵千两三公钱粟二百五十贯石麴米麦各四十称石春衣罗四十疋秋衣绫四十疋春秋绢各一百五十疋绵七百两亲王尚书令钱粟二百二十贯石麴米麦各三十五称石春衣罗三十五疋秋衣绫三十五疋春秋绢各一百二十疋绵六百两
　　百官志曰皇统二年定制皇兄弟及子封一字王者为亲王给二品俸余宗室封一字王者以三品俸给之天徳二年以三师宰臣以下有以一官而兼数职者及有亲王食其禄而复领他事者前此并给以俸今宜从一髙其兼职之俸并不重给至大定二十六年诏有一官而兼数职其兼职得罪亦不得免而无廪给可乎遂以职务烦简定为分数给兼职之俸【按金之职官独有一髙之称舆服志云皆从一髙对下而言也】
　　从一品左右丞相都元帅枢密使郡王开府仪同钱粟二百贯石麴米麦各三十称石春秋衣绫罗各三十疋绢各一百疋绵五百两平章政事钱粟一百九十贯石麴米麦各二十八称石春秋罗绫各二十五疋绢各九十五疋绵四百五十两大宗正钱粟一百八十贯石麴米麦各二十五称石罗绫同上绢各九十疋绵四百两
