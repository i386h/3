<!-- { "loadSidebar": true } -->
　　大同怀仁县雨雹　延祐元年五月庚辰肤施县大风雹损稼【并伤人畜】六月戊申宣平仁寿白登县雨雹　二年五月大同宣徳等郡雷雹害稼　三年五月蓟州雹深一尺　五年四月鳯翔府雹伤麦禾九月大同路金城县大雨雹　六年六月庚戌大同县雨雹【大如鸡卵】丁丑晋阳西凉钧等州阳翟新郑密等县大雨雹　七年八月大同路风雷雨雹
　　英宗至治元年六月泾州及大同路雨雹永平路大雹【深一尺】害稼七月真定顺徳大同等路雨雹　二年四月辛亥泾州泾川县雨雹甲寅南阳府西穰等屯风雹六月庚寅思州亦如之　三年五月庚子雨雹十二月【时泰定帝已即位】辽阳岱音爱满库库部风雹
　　【臣】等谨按五行志载元年六月武州雨雹害稼以地理志考之武州即大同路地故不赘书
　　泰定帝泰定元年五月冀寜阳曲县雨雹伤稼思州龙泉县雨雹伤麦六月顺元太平军定西州宣徳府巩昌路及八番金石番等处雨雹七月龙庆路雨雹【大如鸡卵】平地三尺余八月大同白登县雨雹十二月延安路雹灾二年四月奉元路白水县雹五月洮州路可当县临
　　洮府狄邑县雨雹六月兴州鄜州及成纪通渭白水肤施安塞等县七月檀州延安鄜州绥徳巩昌等处八月大都路檀州巩昌府静寜县延安路安塞县九月檀州并如之是嵗陜西府雨雹　三年六月巩昌路中山府安喜县干州永寿县七月永平大都房山玉田寳坻诸县并雨雹八月龙庆路雨雹一尺损稼　四年五月常州淮安二路寜海州大雨雹六月中山府雨雹七月彰徳汤阴县冀寜定襄县大同武应二州雨雹害稼　致和元年四月灵州濬州泾州大雨雹伤麦禾五月冀寜阳曲县威州井陉县六月彰徳泾州汤阴等县大寜永平属县并大雨雹
　　文宗天厯二年七月大寜惠州雨雹八月冀寜阳曲县大雹【如鸡卵】害稼　至顺元年七月大都之东安州及平棘肥乡曲阳行唐等县风雹害稼开元路雨雹　二年七月冀寜属县雨雹伤稼十二月冀寜清源县雨雹丁巳雨木氷癸亥又雨木氷是年黄梅雪雹坏民居数百区　三年五月甘州大雹
　　顺帝元统元年三月戊子绍兴萧山县雨雹杀禾麦毙伤人民　二年二月甲子塞北东凉亭雨雹　至元元年七月西和州徽州雨雹　二年八月甲戌髙邮寳应县大雨雹【是时淮浙皆旱唯本县濒河田禾可刈悉为雹所害凡田之旱者无一雹及之】　四年四月清州八里塘雨雹【大如拳其状有小儿环玦狮象卵之形珑有窍如雪而坚】　五年十一月癸酉瑞州路新昌州雨木氷至明年二月壬寅氷始解　至正二年五月东平雨雹【如马首】四年正月汴梁路郑州尉氏洧川河阴三县及龙兴靖安雨木氷十一月东平雨木氷　六年二月兴国县雨雹【大如马首小者如鸡卵毙禽畜甚众】五月绛州雨雹【大者二尺余】　八年四月钧州密县雨雹【大者如鸡子】伤麦禾龙兴奉新县大雨雹伤禾折木八月益都临淄县雨雹【大如杯盂野无青草赤地如赭】　九年二月龙兴大雨雹　十年五月汾州平遥县雨雹十一年四月彰徳雨雹【大者如斧时麦熟将刈顷刻亡失田畴坚如筑塲无稭粒遗留者地广三十里长百余里树木皆如斧所劈伤行人毙禽畜甚众】五月文水县雨雹十三年四月益都髙苑县雨雹伤麦禾及桑　十四年正月甲子朔汴梁城东汴河氷【皆成五色花草如绘畵三日方解】六月蓟州雨雹冬龙兴雨木氷　十七年四月济南大风雨雹八月丙寅庆阳镇原州大雹　十九年四月莒州防隂县雨雹五月通州及益都临朐县雨雹害稼　二十年五月蓟州遵化县雨雹终日　二十一年五月东平雨雹害稼　二十二年八月南雄雨雹【如桃李实】　二十三年五月鄜州宜君县雨雹【大如鸡子】损豆麦七月京师及隰州永和县大雨雹害稼　二十五年五月东昌聊城县雨雹【大者如拳小者如鸡子】二麦不登　二十六年六月汾州平遥县雨雹　二十七年二月永州大雨雹五月益都雨雹七月冀寜徐沟县雨雹害稼　二十八年二月汴梁雨木氷六月庆阳府雨雹【大如盂小如弹丸平地厚尺余】杀苖稼毙禽兽
　　【臣】等谨按王圻续通考载顺帝至正二十八年二月汴梁雨木氷状如楼阁人物冠鸟兽花卉百态具备羽幢朱葆弥望不絶凡五日始解又十日复氷自汴至平滦皆然不一嵗贼防汴据之
　　明太祖洪武二年六月庚寅庆阳大雨雹伤禾苖　三年五月丙辰蔚州大雨雹伤田苖　四年正月戊申雨木氷　五年五月癸丑夜中都皇城万嵗山雨氷雹【大如弹丸】　六年十二月乙丑雨木氷　七年八月甲午平凉延安绥徳米脂雨雹九月甲子巩昌亦如之　八年四月临洮平凉河州雹伤麦　十一年正月丁亥雨木氷十四年七月己酉临洮大雨雹伤稼　十八年二月
　　雨雹　二十二年正月甲戍雨木氷
　　成祖永乐七年秋保定浙东雨雹　十二年四月河南一州八县雨雹杀麦
　　【臣】等谨按王圻续通考成祖永乐十二年十一月金水河及太液池氷凝具楼阁龙鳯花卉之状竒巧特异帝赐羣臣观之尚书吕震以为祯祥屡见请率百官表贺不许
　　英宗正统三年西延平庆临巩六府及秦河岷金四州自夏逮秋大雨雹十月丁丑晓木介　四年五月壬戌京师大雨雹　五年四月丁酉平凉诸府大雨雹伤人畜田禾六月壬申至丙子山西行都司及蔚州连日雨雹【其深尺余】伤稼八月庚辰保定大雨雹【深尺余】伤稼
　　景帝景泰五年六月庚寅易州大方等社雨雹甚大伤稼【百二十五里人马多击死】　六年闰六月乙巳束鹿雨雹【如鸡子击死鸟雀狐兎无算】
　　【臣】等谨按王圻续通考景帝景泰五年春京师大雹诏求直言御史钟同疏请朝两宫复太子下廷臣议防礼部郎中章纶亦上疏帝怒逮纶考掠词连同并逼认通谋南内终不服防大风雨沙下禁狱杖之毙
　　英宗天顺元年六月己亥雨雹【大如鸡卵至地经时不化奉天门东吻牌摧毁】七年十月甲辰雨木氷　八年正月乙丑雨木氷五
　　月丁巳大雨雹
　　宪宗成化元年四月庚寅雨雹【大如卵】损禾稼五月辛酉又大雨雹　五年闰二月癸未琼山雨雹【大如斗】　八年七月丙午陇州雨雹【大如鹅卵或如鸡子中有如牛者五长七八寸厚三四寸六日乃消】九年五月丁巳雨雹【如拳】　十三年春湖广大雨氷雹
　　【牛死无算】　十六年正月辛卯晓雨木氷　十九年六月乙亥潞州雨雹【大者如椀】　二十年二月丙子清逺雨雹【大如拳】丙戌大雷电复雨雹　二十一年三月己丑夜番禺南海风雷大作飞雹交下【坏民居万余死者千余人】　二十二年三月甲寅南阳雨雹【大如鹅卵】　二十三年十二月戊辰晓木介【臣】等谨按王圻续通考载宪宗成化二十年三月甲申江西新建丰城髙安三县大风雨雷雹坏民舍多压死此雹之异也
　　孝宗治元年三月壬申夜融县雨雹【坏城楼垣及军民屋舍死者四人】　二年三月戊寅賔州雨雹【如鸡子击杀牧防三人】坏庐舍禾稼庚辰贵州安庄卫大雷雨雪雹坏麦苖四月辛卯洮州卫雨氷雹【水涌三丈】　四年三月癸卯裕汝二州雨雹【大者如墙杆积厚二三尺】壊屋宇禾稼四月己酉洮州卫雨雹及氷块【水髙三四丈漫城郭溧房舍田苖人畜多渰死】　五年四月乙丑莒沂二州安邱郯城二县雨雹【大如酒杯伤人畜禾稼】　六年八月己巳长子雨雹伤禾稼【大者如拳人有击死者】辛未雨雹【大如弹丸平地壅积】　八年二月壬申永嘉暴风雨雨雹【大如鸡卵小如弹丸积地尺余白雾四起毁屋杀黍禽鸟多死】三月己亥桐城雨雹【深五尺】杀二麦己酉淮鳯州县暴风雨雹杀麦四月乙亥常州泗邳雨雹【深五寸】杀麦及菜丙子沂州雨雹【大者如盘小者如盌人畜多击死】六月乙卯雨雹七月乙酉洮州卫雨氷雹杀禾【暴水至人畜多溺死者】丙戍甘肃西寜大雨雹杀禾及畜　九年五月丙辰雨雹　十年二月己卯江西新城雨氷雹【民有冻死者】三月丁卯北通州雨氷【深一尺】　十三年八月戊子雨雹丙午又雨雹九月壬戌又雨雹　十四年四月丁酉徐州清河桃源宿迁雨氷雹【平地五寸】夏麦尽烂五月乙亥登莱二府雨雹杀禾七月辛卯雨雹
　　武宗正徳元年六月戊辰宣府马营堡大雨雹【深二尺】禾稼尽伤　三年四月辛未泾州雨雹【大如鸡卵】壊庐舍菽麦四年五月甲午费县大雨雹【深一尺】壊麦谷　八年十
　　月戊戌平阳太原沁汾诸属邑大雨雹【平地水深丈余冲毁人畜庐舍】十一年六月甲戌宣府大雨雹禾稼尽死九月丙申
　　贵州大雨雹　十二年五月己亥安肃大雨雹伤禾【平地水深三尺民有击死者】　十三年四月壬午衡州疾风迅雷雨雹【大如鸡子棱利如刀碎屋继树木如剪】
　　【臣】等谨按王圻续通考武宗正徳十二年九月帝幸大同猎阳和有雨雹陨星之异
　　世宗嘉靖元年四月甲申云南左卫各属雨雹【大如鸡子禾苖房屋被伤者无算】五月己未蓬溪雨雹【大如鹅子伤亦如之】　二年五月丁丑大同前卫雨雹　四年四月丁未大同卫雨雹五月戊子固安雨雹　五年五月甲辰满城雨雹六月丁巳大同县雨氷雹【俱大如鸡子】丁卯万全都司及寜府皆雨雹【大者如瓯深尺余】七月癸未南丰雨雹【大如盌形如人面】遂昌雨雹【顷刻二尺大杀麻豆】　六年六月癸丑镇番卫大雨雹【杀伤三十余人】十四年三月辛巳汉中雨雹陨霜四月庚子开封彰徳雨雹俱杀麦　十八年五月壬辰庆都安肃河间雨氷雹【大如拳平地五寸人有死伤者】　二十八年三月庚寅临清大氷雹损房舍禾苖六月丁卯延川雨雹【大如斗】壊庐舍伤人畜三十四年五月庚子鳯阳大氷雹壊民田舍　三十
　　六年三月癸未沂州雨雹【大如盂小如鸡卵平地尺余径八十里人畜伤损无算】四十三年闰二月甲申雨雹四月庚寅又雨雹王圻曰嘉靖十七年四月初八日未刻呉城烈风迅雷氷雹如注其大如李中有一窍而四围皆纹至西阳山一境又大如斗人或有中其顶及耳而伤并至死者三十七年闰七月淳化诸县雨雹三十九年六月初二日泗州茂州大雪雹七月初七日茂州又大雹
　　穆宗隆庆元年七月辛巳紫荆闗雨雹杀稼七十里三年三月辛未平溪卫雨雹【平地水涌三尺漂没庐舍】四月己丑郧阳县雨雹【平地水深二尺】五月癸丑延绥口北马营堡雨雹杀稼七十里十一月癸巳木氷　四年四月辛酉宣府大同雨雹【厚三尺余大如卵】禾苖尽伤　五年四月戊午大雨雹六年八月乙丑祁定二州大雨雹伤损禾菽【击毙三人】王圻曰隆庆元年四月万全都司大风雷雨雹五月大同大雨雹七月紫荆闗雨雹杀秋稼七十里二年正月二十四日未时遵化县有黒云忽起雨氷雹小者如弹丸大者如鸡子须臾满地四月初五日卯时万全都司及左右二卫葛峪深井等处白昼晦冥雨雹壅至大者如杯卵小者如枣栗牛羊有被伤者二十六日大同广昌县韩村周村冯村贾村三家村浮图峪木积山等处雨雹大如卵四年四月宣府大同等处雨雹厚三尺余大如鸡卵禾苖尽伤五月山东胶州临胊夏津等县雨雹损稼七月直井陉县大雨雹五年四月京师大雨雹五月宣府马营堡等处常寜堡及独石俱大雨雹六年四月昌平州大风雷雨雹
