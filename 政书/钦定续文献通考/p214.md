<!-- { "loadSidebar": true } -->
　　职官志以上皆土官洪武七年西南诸蛮夷朝贡多因元官授之稍与约束定征徭差发之法渐为宣慰司者十一为招讨司者一为宣抚司者十为安抚司者十九为长官司者百七十有三其府州县正贰属官或土或流【大率宣慰等司经歴皆流官府州县佐贰多流官】皆因其俗使之附辑诸蛮谨守疆土修职贡供征调无相携贰有相讐者疏上聴命于天子又有番夷都指挥使司三卫指挥使司三百八十五宣慰司三招讨司六万户府四千戸所四十一站七地面七寨一【详见兵志卫所中】并以附寨番夷官其地
　　都总管府
　　宋徽宗崇寜四年以辅郡知州为都总管置副总管铃辖各一人
　　从尚书左仆射蔡京奏也【详见马端临考京尹门】大观三年诏东南帅府总管依三路都总管法靖康元年诏四道副总管并通差文武臣
　　总管钤辖司掌总治军旅屯戍营房守御之政令凡将兵属官训练教阅赏罸之事皆掌之守臣带提举兵马廵检都监及提辖兵甲者掌统治军旅训练教阅以督捕盗贼而肃清治境凡诸营各籍赏罸之事皆掌之【余详马端临考】
　　辽北面南京兵马都总管府有都总管总领南面边事总领南面军务事总领南面戍兵等官
　　兴宗重熈四年改南京都元帅府【互见元帅府门】
　　又东路兵马都总管府有都总管同知兵马事官南面五京都总管府各有都总管知府事同知府事又诸军兵马都总管府有都总管副总管同知兵马事判官
　　百官志南面军官又有归圣军都总管府不详官名其所有都指挥使司已详指挥使门
　　又边防官有义霸祥顺圣五州都总管府
　　金诸总管府【谓府尹兼领者】都总管一人掌统诸城隍兵马甲仗总制府事同知都总管一人掌通判府事【惟博索路同知都总管兼来逺军事兵马】副总管一人所掌与同知同总管判官一人掌纪纲总府众务分判兵案之事府判一人掌纪纲众务分判戸礼案仍掌通检推排簿籍推官一人掌同府判分判工刑案事知法一人
　　凡诸府置员并同惟曷路无府事
　　诸总管府节镇兵马司有都指挥使等官【详指挥使门】
　　元大都路都总管府领府一州十有一官有达噜噶齐二人都总管一人副达噜噶齐同知治中判官推官经厯知事各二人提控案牍四人照磨兼管勾一人
　　国初为燕京路总管大兴府中统五年称中都路至元九年改号大都二十一年始置大都路总管府达噜噶齐都总管等官二十七年升为都总管府凡本府官吏惟达噜噶齐及总管推官专治路政其余皆分任供需之事故又号曰供需府
　　其属大都路兵马都指挥使司有都指挥使及司狱司等官【详指挥使门】左右警廵二院有达噜噶齐等官【详警廵院】大都路提举学校所有提举等官【详各学校官门】
　　管领诸路打捕鹰房总管府【至元十七年置】官有达噜噶齐总管副达噜噶齐副总管各一人经歴知事各一人所属宛平大兴二县有达噜噶齐等官【详诸县门】东闗厢西北南闗厢三廵检司有廵检等官【详镇戊闗市门】
　　诸路总管府【至元初置二十年定十万户之上者为上路十万户之下者为下路当冲要者虽不及十万户亦为上路】上路达噜噶齐总管各一人兼管劝农事江北则兼诸军鄂啰同知治中判官各一人下路不置治中员而同知如治中之秩余悉同上推官二人【至元二十三年置】专治刑狱【下路一人】经歴一人知事一人【或二人】照磨兼承发架阁一人
　　其属儒学教授一人【诸路学正学録及散府诸州教官详诸学校官门】防古教授一人医学教授一人隂阳教授一人司狱司司狱丞各一人平准行用库提领大使副使各一人织造局局使副使各一人杂造局大使副使各一人府仓大使副使各一人恵民药局提领一人税务提领大使副使各一人録事司【凡路府所治置一司以掌城中户民之事】设録事司判官各一人【中统二年诏騐民户定为员二千户以上设官如上二千户以下省判官不置至元二十年置达噜噶齐一人省司以判官兼捕盗之事典史一人若城市民少则不置司归之倚郭县在两京则为警廵院独杭州置四司后省为左右两司】
　　随路诸色人匠都总管府有达噜噶齐一人总管二人同知一人副总管二人经歴知事照磨提控案牍各一人
　　中统五年命招集析居放良还俗僧道等戸习诸色匠艺立总管府以司其造作
　　所属上都诸色民匠提举司提举同提举副提举吏目各一人【至元十九年立又有金银器盒局染局杂造局泥瓦局铁局上都葫芦局器物局砑金局鞍子局各大使副使云州管纳色提领所提领】　大都等路诸色人匠提举司提举同提举副提举各一人【至元十六年置】其属【双线局大小木局赫伯局管纳色各提领大使副使等官又有管铜局筋局锁儿局装钉局雕木局】
　　成制提举司达噜噶齐提举同提举副提举吏目各一人　上都大都貂防软皮等局提领所提领二人【其属大都软皮局斜皮局上都软皮局牛皮局金丝子局画油局氊局材木库玛瑙玉局各有大使副使并直长等官】　大都奥鲁提领所提领一人上都鄂啰提领所提领同提领各一人俱掌理人匠词讼【又有上都异様毛子局氊局斜皮局蔚州安定等处山塲采木提领所上都隆兴等路杂造鞍子局真定路杂造局珠翠局各提领大使副使直长等官】
　　江淮等处财赋都总管府达噜噶齐总管同知各一人副总管二人经歴知事照磨一人案牍各一人
　　至元十六年以宋谢太后福王所献事产及贾似道刘坚等田土立总管府以治之大徳四年罢命有司掌其赋天厯二年复立其赋复归焉
　　其属储用库一【大使副使各一人】提举司五【扬州等处建康等处平江等处抗州等处四财赋提举司并设达噜噶哜提举同提举副提举提控案牍都目各一人又有陜西等处管领毛子匠提举司达噜噶齐提举各一人】织染局三【杭州建康黄池三局各有大使副使相副官】河泊所三【详见转运使门】
　　【臣】等谨按百官志所载总管都总管甚属繁冗或兵部工部或枢密宣政将作徽政储政等院俱详见于各门兹不赘録
　　明不设总管府



　　钦定续文献通考卷六十
<史部,政书类,通制之属,钦定续文献通考>
　　钦定四库全书
　　钦定续文献通考卷六十一
　　职官考
　　诸路将官
　　【臣】等谨按马端临考诸路将官有都统副都统统制都总管副总管都副钤辖兵马都监州都监等既详载之矣今考都副总管等详总管门余从职官志补其所未详者具列于左
　　宋哲宗绍圣三年诏诸路将副序位在路分都监之下徽宗大观三年诏帅府无路分钤辖望都无路分都监者许置一人其余添置处任满不差人宣和二年防州添置都监一人髙宗建炎初分置帅府以诸路帅臣兼要郡守帯兵马钤辖次要郡带兵马都监并以武臣为之【马端临考作建炎三年事所载亦小异】副称副总管副钤辖副都监许以便宜行军马事辟置僚属依帅臣法屯兵皆有等差
　　辽北靣边防官
　　诸军都虞司有都虞奚王府【见部族官】大特哩衮司大国舅司大详衮司【俱见帐官】五院司六院司【俱见部族官】塔斡尔司【未详】
　　诸部署有兵马都部署副部署都监判官诸军指挥使有都指挥使副使都监诸统军司有都统军使副使都监等官【东京兵马都部署司　契丹奚汉渤海四军都指挥使司　东京都统军使司东京都详衮司　保州都统军司　汤河详衮司双寛司　金吾营属南靣　铜州北兵马指挥使】
　　【司　涞州南兵马指挥使司】
　　黄龙府兵马都部署司【一作都监署司】黄龙府铁骡军详穏司咸州兵马详穏司有知咸州路兵马事同知兵马事咸州乣将东北路都统军使司有掌法官【道宗大安六年置　按字书无乣字考续简録乣音杳辽东军也】
　　南京都元帅府凡南京诸司并之
　　西南面安抚使司都招讨司五押招讨司巡察司【详安抚司门】西南邉大详衮司西南路详衮司西南靣伊喇详衮司山北路都部署司【又有知山北道边境事官】金肃军都部置司南王府北王府王府山金司【一作山隂司署在金山之北】西北路招讨司戍长司【详安抚司门】西北路管押详衮司总领司【有总领西北路军事官】领西北路十二班军使司契丹军托欢军舒噜军禁军奚王府钖里军大小两军北王府军图们军羣牧军宫分军各详衮司西北路金吾军西北路兵马都部署司凖都部署司统军司禁军都统司西北部镇抚司【兼掌西北诸部军民有镇抚西北部事官】黒水河提辖司【在中京黔州置】
　　东北路兵马详衮司监军马司使【有管押东北路军马事官】东北路女直详衮司北女直兵马司【在东京辽州置】
　　东路兵马都总管府【详总管府门】东路都统军使司遥里等十军都详衮司又九水诸夷安抚使【见安抚使门】西南靣节制司有节制西南诸军事又有都统军司西路招讨使司【见安抚司门】倒塌岭塌西塌母城三节度使司【详节度使门】山西兵马都统军司西邉大详衮司四畨都军所【圣宗统和四年置授李继冲】夏州管内畨落使【统和四年置授李继迁】倒塌岭统事司
　　【臣】等谨按辽史百官志诸京都虞司各官乃上京路诸司控制诸奚者也诸部署各官乃辽阳路诸司控扼髙丽者也黄龙府兵马都部署司各官乃长春路诸司控制东北诸国者也南京都元帅府【详元帅府门】乃备御宋国者也西南靣安抚使司各官乃西京诸司控制西夏者也西北路招讨司各官乃西北路诸司控制诸国者也东北路兵马详衮司各官乃东北路诸司也东路兵马都总管府各官乃东路诸司也西南靣节制各官乃西南边诸司也西路招讨使司各官乃西路诸司也概称为北靣邉防官史称其东接髙丽南与梁唐晋汉周宋六代为勍敌北隣凖卜珠巴克大国以十数西制西夏党项吐浑囘鹘等强国以百数居四战之区虎踞其间莫敢与撄观邉防官而制胜之雄图可见矣
　　又行军官【详行枢宻院】
　　南靣邉防官
　　易州飞狐招安使兵马司招抚司西南靣招安使司【俱详安抚司】五州都总管【互见总管府门】又有山后五州都管司又五京都虞司各有都虞
　　【臣】等谨按百官志五京都虞称为京官今以北靣邉防内有此官名故附载之
　　金诸邉将掌提控部保将轮畨巡守邉境正将副将部将各一人又有队将
　　鄜延九将庆阳十将临洮十四将鳯翔十六将河东三将并依此置
　　京东西南三路检察司【宣宗兴定四年置】掌检察支散军粮騐军戸实给均军户差役劝农种毋犯私杀马牛私盐酒麴官有使副使
　　统军司【河南山东陜西益都】督领军马镇摄封陲分营卫视察奸使一人纪纲庶务签判司事副统军判官各一人【世宗大定九年置】又知事一人知法二人女直汉人各一【山东不设判官知法以益都府知法益之】
