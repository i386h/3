<!-- { "loadSidebar": true } -->
　　又老挝土司传曰老挝俗呼为挝家古不通中国其俗与木邦同部长不知姓有三等一曰招木弄一曰招木牛一曰招木化而为宣慰者招木弄也代存一子絶不嗣其地东至水尾南至交阯西至八百北至车里西北六十八程至云南布政司成祖即位土官刀线歹贡方物始置老挝军民宣慰使司永乐二年以刀线歹为宣慰使至成化十七年安南黎灏率兵九万开山为三道进兵破哀牢入老挝境杀宣慰刀板雅及其子二人其季子怕雅赛走八百宣慰刀揽邦遣兵送至景坎黔国公沐琮以闻命怕雅赛袭父职既怕雅赛欲报安南之仇觊中国发兵为助帝以老挝交阯皆服属中国久恤灾解难中国体也今琮慎遣人谕之嘉靖二十四年云南廵抚汪文盛言老挝土舍怕雅闻征讨安南首先思奋且地广兵多可独当一靣八百车里与老挝相近孟艮在老挝上流皆多兵象请备征讨可免其察勘就令承袭以备征调从之四十四年时势方张剪除诸部老挝亦折而入符印皆失万厯二十六年败老挝来归复铸印给之
　　孟养
　　元成宗元贞二年于孟养置云逺路军民总管府时云南省臣额森布哈征乞蓝拔瓦农开阳两塞其党答剌率诸蛮来降乞蓝悉平以其地为云逺路置军民总管府
　　明太祖洪武十五年改云逺路为府
　　其地故属平宣慰司平思伦发为其下所逐走京师帝命西平侯沐春以兵纳之还故地
　　成祖永乐二年升孟养府为军民宣慰司
　　先是初即位改云逺为孟养府至是升宣慰司四年孟养与戛里相仇杀甸宣慰那罗塔乘衅刼之杀宣慰刀木旦及子思栾发而防其地事闻诏行人赍敕谕责那罗塔惧仍归其境土防木邦宣慰使罕宾法以那罗塔侵据孟养请自率兵讨之遂破甸城寨二十余获其象马献京师十四年复孟养宣慰司命刀木旦次子刀得孟为使以木旦侄玉宾为同知自木旦被害司遂废孟养之人从玉宾散居干崖金沙江诸处者三千余人朝廷尝命玉宾署宣慰使以抚之故仍命为本司同知令其率众复业
　　宣宗宣德十三年敕数孟养头目等匿思机发罪先是五年刀玉宾奏伯父刀木旦被杀防朝廷授玉宾同知又阻于难寄居金齿者二十余年今孟养地又为思任发所据乞遣兵送归本土帝命黔国公沐晟遣还之然其地仍为思任发所有时为孟养宣慰者名刀孟宾亦寄居云南及思任发败奔甸子思机发潜匿孟养求抚至是帝以孟养宣慰头目刀变蛮等匿思机发敕数其罪及兵出穷征思机发卒遁去不可得正统十四年乃以孟养地给甸宣慰马哈省管治命捕思机发
　　景帝景泰二年思机发之子思卜发据孟养旧地时思卜发遣使求管孟养旧地廷臣议已与甸岂可移易时朝命虽不许然思卜发已潜据之即甸不能夺也思卜发死子思洪发嗣毎朝贡辄署孟养地名俨然自有其地成化中太监钱能镇云南思任发之遗孽思陆发数以珍寳遗能因得入贡称孟养金沙江思陆发常规立功以袭祖职适孟密安抚土舍思揲侵防木邦地争杀累年守臣议征之思陆发乃请自効镇廵官许之思陆发兵未至思揲解去廵抚张浩遣使促发兵思陆发遣大陶孟伦索领蛮兵象马过江时思揲令陶孟思英以兵守蛮莫孟养兵至思英坚守不出已而请和孟养兵闻官军聼思英约降颇有怨言官军粮絶遽引退伦索亦恐思英絶其归路取道干崖而还初靖逺伯王骥与之约誓非总兵官符檄不得渡江自是遂犯约数兴兵过江与孟密战
　　孝宗治七年孟养思陆作乱
　　思陆本麓川叛种窜居金沙江外成化中尝据甸之聼盏至是征调其兵渡江遂据腾冲之蛮莫又纠木邦兵攻烧孟密安抚司杀掠蛮民二千余人刼象马金寳有并吞孟密觊觎故土之志迤西人恭们腾冲人段和为之谋主屡抚不聼十二年云南廵按谢朝宣奏请驱归江外而先是镇守太监吉庆已为思陆请朝贡乃因朝宣疏并下镇廵官议抚之宜数年不决廵抚陈金遣金腾参将卢和抚谕思陆和至腾冲谕以祸福令掣兵过江归所占蛮莫等地且调陇川干崖南甸三宣抚司蛮兵及战象随官军分道至金沙江思陆乃遣大陶孟伦索怕卓等率所部来见和等再申谕之思陆聼命退还前所据蛮莫等地十三处撤回象马蛮兵渡金沙江而归镇廵官奏言蛮莫等地原木邦成化间始为孟密所有近又为思陆所据连年搆祸今始平定既不可复与木邦孟密又不可割畀陇川干崖南甸三宣抚宜暂于腾冲歳檄官军四百分畨守之思陆前有助平思揲功今悔祸纳欵请赐以名目冠带仍降敕奬谕部议以蛮莫等处本木邦分地在大义宜归之木邦其名目冠带贡使已言思陆不愿受不宜轻畀请赐敇厚劳遣归之报可时思陆觊得宣慰司印部报不予于是仍数出兵与木邦孟密仇杀无寜嵗
　　神宗万厯十三年立孟养长官司
　　先是嘉靖七年总兵官沐绍勋廵抚欧阳重遣参政王汝舟等徧歴诸蛮谕以祸福孟养思伦等各愿退地赎罪乃以蛮莫等十三处地方寛广诸蛮厯年所争属之腾冲司檄军轮守则烟瘴可虞属之木邦则地势辽逺蛮心不顺莫若仍属孟密管领歳征差发银而割孟乃等七处仍归木邦罕烈则分愿均而忿争息矣报可至万厯五年云南廵按陈文燧言孟养思个与世仇今更归顺于因引治朝先臣刘健尝议孟养事状谓思陆有官犹可制即无官其僭自若也不如因而官之以抗亦报可十一年为游击刘綎所败孟养思威亦杀使降于綎至是陇川平乃于孟养立长官司未几长官思真复为所掳部长思逺奉思真妻来归给以冠带令归守思逺乘乱自立为宣慰逺暴虐诸部恨之引兵至声言还思真思逺奔盏西有思轰者内附与蛮莫酋思正共据险抗三十年缅攻思正轰率兵倍道驰救至则正已被杀三十二年攻入迤西轰走死以头目思华守其地华死妻怕氏代理人更畨戍守连年征发从行甚苦曰孟养不亡蛮何得至此轰之后曰放思祖有众千余不敢归寄食于干崖
　　明史土司传曰孟养蛮名迤水有香柏城旧制宣慰遣人俱称头目唯木邦及甸又有陶孟及招刚等称孟养又有招八称皆见于奏章因其俗不改
　　车里
　　元世祖命将乌兰哈达伐交阯经车里部降之
　　车里即古产里为倭沙貂□诸蛮杂居之地古不通中国至是置撒里路领六甸后又置耿冻路耿当孟弄二州
　　【臣】等谨按元史乌兰哈达伐交阯在宪宗七年十一月不载车里降事成宗元贞二年十二月【地理志作大德中】立撤里军民总管府云南行省言大彻里地与八百媳妇犬牙相错今大彻里胡念已降小彻里复占扼地利多相杀掠胡念遣其弟胡伦乞别置一司择通习蛮夷情状者为之帅招其来附以为进取之地诏复立防様刚等甸军民官与明史有异今存以备考
　　明太祖洪武十五年改置车里军民府
　　时蛮长刀坎来降即以为知府十七年改置宣慰司以坎为使二十四年子刀暹答嗣永乐十一年暹答卒长子刀更孟自立骄狠失民心未几亦卒更孟长子霸羡年防众推刀赛署司事【刀赛者更孟弟刀怕汉也】怕汉平妻以前夫子刀弄冐为暹答孙请袭十五年命刀弄袭宣慰司以更孟从弟刀防孟为同知十九年防孟言刀弄屡以兵侵刼蛮民乞别设治所以抚其众诏分其地置靖安宣慰司升防孟为使宣德九年靖安宣慰刀霸供言靖安原车里地今分为二致有争端乞仍并归车里从之命刀霸供刀霸羡共为宣慰使
　　嘉靖十一年车里折入
　　时缅酋莽应里防摆古蚕食诸蛮车里宣慰刀糯猛折而入缅有大小车里之称以大车里应而小车里应中国天启七年廵抚闵洪学奏人侵孟艮孟艮就车里求救宣慰刀韫猛遣兵象万余赴之人以是恨车里兴兵报复韫猛年已衰重赂求和闻韫猛子召河璇有女名召乌冈色美责献乌冈河璇别以女绐之知诈大愤攻车里愈急韫猛父子不能支遁至思毛地追执之以去中朝不及问车里遂亡
　　八百
　　元世祖至元二十九年诏以军征八百媳妇国
　　成宗大德五年四月调云南军征八百媳妇五月诏云南行省自愿征八百媳妇者二千人人给贝子六十索武宗至大三年正月诏谕八百媳妇遣云南行省右丞苏都鲁噶招抚之仁宗皇庆元年六月敕云南省右丞阿固台等领古军从云南王讨八百媳妇蛮
　　【臣】等谨按明史土司传谓元初征之道路不通而还考元史皇庆元年二年泰定三年八百媳妇屡有入贡事【详土贡考】葢其时虽曽通使究未臣附也
　　顺帝至正六年复立八百宣慰司以土官韩部袭其父爵
　　【臣】等谨按明史土司传谓遣使招附元统初置八百等处宣慰司考顺帝本纪不及载而于是年谓复立宣慰司殆史氏之有脱误也
　　明太祖洪武二十一年设八百宣慰司
　　永乐二年以土官刀招你为八百者乃宣慰使其弟刀招散为八百大甸宣慰使是嵗遣内官赍敕谕孟定孟养等部道经八百大甸为刀招散所阻弗克进三年西平侯沐晟奏奉命率师及车里诸宣慰兵至八百境内破其猛利石崖及者答二寨又至整线寨木邦兵破其江下等十余寨八百恐遣人诣军门伏罪遂敕晟等班师宣德七年其贡使奏波勒土酋常纠波勒土雅之兵入境侵掠乞发兵讨之帝以八百大甸去云南五千余里波勒土雅皆未尝归化劳中国为逺蛮役非计止降敕抚谕而已成化十七年安南黎灏破老挝颁伪敕于车里期防兵攻八百其兵暴死者数千传言为雷所震八百因遣兵扼其归路袭杀万余交人败还黔国公沐琮奏土官刀揽邦能保障生民击败交贼救防老挝交人尝以伪敕胁诱八百八百毁敕以象蹴之请颁赏以旌忠义从之明史土司传曰八百世传部长有妻八百各领一寨因名八百媳妇其地东至车里南至波勒西至大吉喇与邻北至孟艮自姚闗东南行五十程始至平川数千里有南格剌山下有河南属八百北属车里好佛恶杀寺塔以万计有见侵乃举兵得仇即已俗名慈悲国嘉靖间为所并其酋避居景线名小八百酋应里以弟应龙居景迈城倚为右臂焉初四译馆通事惟译外国而甸八百如之葢二司于六慰中加重焉
　　钦定续文献通考卷二百四十三
　　钦定四库全书
　　钦定续文献通考卷二百四十四
　　四裔考
　　西南夷
　　贵州土司
　　明太祖洪武五年贵州宣慰霭翠等先后来归
　　贵州古罗施国汉西南夷牂牁武陵诸傍郡地元置八番诸元诸军民宣慰使司以覊縻之帝初克陈友谅兵威逺振思南宣慰思州宣抚率先归附即令以故官世守之至是霭翠与宋防古歹及普定府女总管适尔等来归皆予原官世袭帝方北伐中原未遑经理南荒又田仁等嵗修职贡最恭顺至永乐十一年思南州相仇杀始以兵执送京师分其地为八府四州设贵州布政使司而以长官司七十五分隶焉属户部置贵州都指挥使领十八卫而以长官司七隶焉属兵部府以下参用土官其土官之朝贡符信属礼部承袭属吏部领土兵者属兵部其后府并为六州并为四长官司或分或合厘革不一
