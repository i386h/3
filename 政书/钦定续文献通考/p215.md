<!-- { "loadSidebar": true } -->
　　【臣】等谨按帝纪宣宗贞祐元年十月置招贤所四年十月置官领招贤所事命内外官采访有才识勇畧能区画防城者具以闻得实超任仍赏举主内员长才不为人所知者聴赴招贤所自陈十一月谕皇太子京城提控官有以文资充者彼岂知兵其速易之兴定元年二月罢招贤所盖其时军旅倥偬或置或罢俱非定制又百官志者宣宗尝置经畧司考帝纪贞祐二年八月罢经畧司而前此不载置于何时殆亦军官而史臣失于踈耳
　　元诸路万户府为管军官分上中下俱有达噜噶齐万户副万户各一人
　　上万户府管军七千以上中万户府管军五千以上下万户府管军三千以上其官皆世袭有功则升之每府设经歴知事提控案牍各一人
　　其属镇抚司镇抚二人防古汉人参用上千户所管军七百以上中千户所管军五百以上下千户所管军三百以上俱有达噜噶齐千户副千户各一人又弹压二人防古汉人参用上百户所百户二人【防古汉人各一人】下百户所百户一人
　　元史百官志又有海道运粮万户府已详转运司门
　　明总兵官副总兵叅将游击将军守备把总无定员总镇一方者为镇守独镇一路者为分守各守一城一堡者为守备与主将同守者为协守又有提督提调巡视备御领班备倭等名
　　凡总兵副总兵率以公伯都督充之其总兵挂印称将军者云南曰征南将军大同曰征西前将军湖广曰平蛮将军两广曰征蛮将军辽东曰征虏前将军宣府曰镇朔将军甘肃曰平羌将军宁夏曰征西将军交阯曰副将军延绥曰镇西将军【诸印仁宗洪熈元年制颁】其在蓟镇贵州湖广四川及儧运淮安者不得称将军挂印宣宗宣徳间又设山西陜西二总兵世宗嘉靖间分设广东广西贵州湖广二总兵为四改设福建保定副总兵为总兵又添设浙江总兵神宗万厯间又増设于临洮山海熹宗天启间増设登莱至庄烈帝崇祯时益纷不可纪而位权亦非复当日盖明初虽叅将游击把总亦多有充以勲戚都督等官至后则非然矣
　　镇守蓟州总兵一人【旧设穆宗隆庆二年改为总理练兵事务兼镇守驻三屯营】协守副总兵三人【东路副总兵隆庆三年添设驻建昌营管理燕河营台头营石门塞山海闗四路　中路副总兵万歴四年改设驻三屯营带管马兰峪松棚峪喜峯口太平塞四路　西路副总兵隆庆三年添设驻石匣营管理墙子岭曹家寨古北口石塘岭四路】分守叅将十一人【曰通州叅将曰山海闗叅将曰石门寨叅将曰燕河营防将曰台头营叅将曰太平寨叅将曰马兰峪叅将曰墙子岭叅将曰古北口叅将曰石塘岭叅将曰喜峯口叅将】游击将军六人统领南兵游击将军三人领班游击将军七人坐营官八人守备八人把总一人提调官二十六人镇守昌平总兵官一人【旧设副总兵又有提督武臣嘉靖三十八年裁副总兵以提督改为镇守总兵驻昌平城聼总督节制】分守叅将三人【曰居庸闗叅将曰黄花镇叅将曰横岭口叅将】游击将军二人坐营官三人守备十人提调官一人
　　镇守辽东总兵官一人【旧设驻广宁隆庆元年令冬月移驻河东辽阳适中之地调度防御应援海州潘阳】协守副总兵一人【辽阳副总兵旧为分守嘉靖四十五年改为协守驻辽阳城节制闻原海州险山沈阳等处】分守叅将五人【曰开原叅将曰锦义右叅将曰海盖右叅将曰宁逺叅将曰寛奠堡叅将】游击将军八人守备五人坐营中军官一人备御十九人
　　镇守保定总兵官一人【孝宗治十八年初设保定副总兵后改为叅将武宗正徳九年复为分守副总兵嘉靖二十年改为镇守三十年改设镇守总兵官万厯元年令春秋两防移驻浮图峪遇有警移驻紫荆闗以备入援】分守叅将四人【曰紫荆闗防将曰龙固二闗叅将曰马水口叅将曰倒马闗防将】游击将军六人坐营中军官一人守备七人把总七人忠顺官二人
　　镇守宣府总兵官一人【旧设驻宣府镇城】协守副总兵一人【副总兵旧亦驻镇城嘉靖二十八年移驻永宁城】分守叅将七人【曰北路独石马营防将曰东路懐来永寜叅将曰上西路万全右卫叅将曰南路顺圣蔚广叅将曰中葛峪堡叅将曰下西路柴沟堡叅将曰南山叅将】游击将军三人坐营中军官二人守备三十一人领班备御二人【万厯八年革】
　　镇守大同总兵官一人【旧设驻大同镇城】协守副总兵一人【旧为左副总兵万厯五年去左字驻左卫城】分守叅将九人【曰东路叅将曰北东路叅将曰中路叅将曰西路叅将曰北西路叅将曰井坪城防将曰新坪堡叅将曰总督标左掖叅将曰威逺城叅将万厯八年革】游击将军二人入卫游击四人坐营中军官二人守备三十九人
　　镇守山西总兵官一人【旧为副总兵嘉靖二十年改设驻寜武国防秋移驻阳方口防冬移驻偏闗】协守副总兵一人【嘉靖四十四年添设初驻偏闗后移驻老营堡】分守叅将六人【曰东路代州左叅将曰西路偏□闗右叅将曰太原左叅将曰中路利民堡右叅将曰河曲县叅将曰北楼口防将】游击将军一人坐营中军官一人守备十三人操守二人
　　镇守延绥总兵官一人【旧设驻镇城】协守副总兵一人【定邉右副总兵嘉靖四十一年添设分守安定镇靖等处提调大墙及墙口等处】分守叅将六人【曰孤山防将曰东路右防将曰西路左防将曰中路防将曰清平防将曰榆林保宁叅将】游击将军二人入卫游击四人守备十一人坐营中军官一人
　　镇守宁夏总兵官一人【旧设驻镇城】协守副总兵一人【亦旧设同驻镇城】分守防将四人【曰东路右防将曰西路左防将曰灵州左防将曰北路平虏城防将】游击将军三人入卫游击一人【万厯八年革】守备三人备御领班二人【万厯九年革】坐营中军官二人管理镇城都司一人领班都司二人【万厯九年革】管理水利屯田都司一人
　　镇守甘肃总兵官一人【旧设驻镇城】协守副总兵一人【甘肃左副总兵旧设嘉靖四十四年移驻髙台防御隆庆四年囘驻镇城】分守副总兵一人【凉州右副总兵旧设】分守防将四人【曰庄浪左防将曰肃州右防将曰西宁防将曰镇畨防将】游击将军四人坐营中军官一人守备十一人领班备御都司四人
　　镇守陜西总兵官一人【旧驻防城后移驻固原】分守副总兵一人【洮岷副总兵万厯六年改设驻洮州】分守防将五人【曰河州防将曰兰州防将曰靖虏防将曰陜西叅将曰皆文西固防将】游击将军四人坐营中军官二人守备八人
　　镇守四川总兵官一人【隆庆五年添设驻建武所】分守副总兵一人【松潘副总兵旧设】协守防将二人【曰松潘东路左防将曰松潘南路右防将】游击将军二人守备六人
　　镇守云南总兵官一人【旧设驻云南府】分守防将三人【曰临元防将曰永昌防将曰顺防防将】守备二人巡抚中军坐营官一人镇守贵州总兵官一人【旧设嘉靖三十二年加提督麻阳等处地方职衔驻铜仁府】分守防将二人【曰提督清浪右防将曰提督川贵迤西左防将】守备七人巡抚中军官一人
　　镇守广西总兵官一人【旧为副总兵嘉靖四十五年改设驻桂林府】分守防将五人【曰浔梧左防将曰柳庆右叅将曰永寜防将曰思恩将曰昭平防将】守备三人坐营官一人
　　镇守湖广总兵官一人【旧设嘉靖十年罢十二年复设万厯八年又罢十二年仍复设驻省城】分守防将三人【曰黎平防将曰镇筸防将曰郧阳防将】守备十一人把总一人
　　镇守广东总兵官一人【旧为征蛮将军两广总兵官嘉靖四十五年分设驻潮州府】协守副总兵一人【潮漳副总兵万厯三年添设驻南澳】分守防将七人【曰潮州防将曰琼崖防将曰雷廉防将曰山东防将曰西山防将曰督理广州海防防将曰恵州防将】总兵游击将军一人守备五人坐营中军官二人把总四人
　　提督狼山副总兵一人【嘉靖三十七年添设驻通州】镇守江南副总兵一人【旧系总兵官驻福山港后移驻镇江仪真二处嘉靖八年裁革十九年复设二十九年仍革三十二年改设副总兵驻金山卫四十三年移驻吴淞】分守防将二人【曰徐州防将曰金山叅将】游击将军一人守备六人鳯阳军门中军官一人把总十三人
　　镇守浙江总兵官一人【嘉靖三十四年设总理浙直海防三十五年改镇守浙直四十二年改镇守浙江旧驻定海县后移驻省城】分守防将四人【曰杭嘉湖防将曰宁绍防将曰温处防将曰金台严防将】游击将军二人总捕都司一人把总七人
　　分守江西防将一人【曰南贑防将嘉靖四十三年改设驻防昌县】守备四人把总六人
　　镇守福建总兵官一人【旧为副总兵嘉靖四十二年改设驻福寜州】分守防将一人【曰南路防将】守备三人把总七人坐营官一人镇守山东总兵官一人天启中増设总督备倭都司一人领蓟镇班都司四人又河南守备三人领蓟镇班都司四人
　　总督漕运总兵官一人【成祖永乐二年总兵副总兵统领官运海运后海运罢尃督漕运英宗天顺元年又令兼理河道】协同督运防将一人【天顺元年设】把总十二人【南京二江南直二江北直二中都一浙江二山东一湖广一江西一】
　　都指挥使司掌一方之军政各率其卫所以于五府而听于兵部都指挥使一人同知二人佥事四人行都指挥使司设官与指挥使司同
　　其属经歴司经歴都事断事司断事副断事吏目各一人司狱司司狱仓库草大使副使各一人凡都司并流官或得世官嵗抚按察其贤否五嵗考选军政而废置之都指挥使及同知佥事常以一人统司事曰掌印一人练兵一人屯田曰佥书巡捕军噐漕运京操备御诸杂务并选充之否则曰带俸凡备倭守备行都指挥事者不得建牙陞公座凡朝廷吉凶表笺序衔布按二司上经歴都事典文移断事理刑狱
　　明初置各行省行都督府设官如都督府又置各都卫指挥使司洪武四年置各都卫断事司以理军官军人词讼又以都卫节制方靣职系甚重从朝廷选调不许世袭七年置西安行都卫指挥使司于河州八年十月诏各都卫并改为都指挥使司凡改设都司十有三【燕山都卫为北平都司西安都卫为陜西都司太原都卫为山西都司杭州都卫为浙江都司江西都卫为江西都司青州都卫为山东都司成都都卫为四川都司福州都卫为福建都司武昌都卫为湖广都司广东都卫为广东都司广西都卫为广西都司定辽都卫为辽东都司河南都卫为河南都司】行都司三【西安行都卫为陜西行都司大同都卫为山西行都司建宁都卫为福建行都司】十五年置贵州云南二都司后以北平都司为北平行都司永乐元年改为大宁都司宣徳中増置万全都司计天下都司凡十有六【十三省都司外有辽东大寜万全三都司】又于建昌置四川行都司于郧阳置湖广行都司计天下行都司凡五
　　明初又于各行省置都镇抚司设都镇抚副镇抚知事【吴元年改知事为提控案牍省注】洪武六年罢
　　卫指挥使司设官如京卫
