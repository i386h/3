<!-- { "loadSidebar": true } -->
　　寖大自序略曰春秋本鲁史原文孔子修之葢笔削史文以见义非变史文以起义自説经者不举大义而求之名字爵号日月及防盟之类以为义例葢昉于公谷盛于胡氏诠説愈繁而经学愈乱故着是书以破诸公之言书法者
　　钟评左传三十卷
　　毛晋汲古阁所刻钟惺评
　　夏元彬麟传统宗十三卷
　　元彬本名彪字仲弢德清人
　　梅之熉春秋因是三十卷
　　之熉字惠连麻城人
　　施天遇春秋三传衷考十二卷
　　天遇字昌辰武康人
　　春秋年考一卷
　　不着撰人名氏



　　钦定续文献通考卷一百五十四
<史部,政书类,通制之属,钦定续文献通考>
　　钦定四库全书
　　钦定续文献通考卷一百五十五
　　经籍考
　　经【论语　孟子】
　　宋史艺文志论语类七十三部五百七十九卷【不着録者八部八十二卷】儒家类中孟子三十部三百二十六卷
　　辽金瓦三史不立艺文志散见各纪传中
　　明史艺文志论语类五部六十六卷孟子类二部十一卷
　　宋
　　郑汝谐论语意原二卷
　　汝谐字舜举号东谷处州人仕至吏部侍郎
　　真徳秀曰意原以其已意而逆圣人之志盖多得之八佾篇谓其伤权臣之僭窃痛名分之紊乱大指与春秋相表里于子贱章谓其为人沈厚简重非鲁多君子不能取以为君子于闻韶章谓以揖逊之乐作于僭窃之国圣人盖伤之于三仁章谓防子之去为去王朝而之国非归周也若是者不可殚书其言若异于先儒而未尝不合乎义理之正
　　【臣】等谨案马考载论语意原一卷引陈振孙书録解题云不知作者兹以其卷数不同复不着撰人疑或别是一书仍着録焉
　　蔡节论语集説十卷
　　节字觉庵永嘉人淳祐间官太府卿兼枢宻副都承防
　　姜文龙曰永嘉蔡先生集説之作自集义中来本之明道伊川二先生参以晦庵或问而于晦庵南轩尤得其骨髓盖南轩学于五峯先生又与晦庵相讲磨故语説多亲切
　　纳喇性徳曰是书宋艺文志不载诸家藏书目俱不收予购得之幸矣永嘉自伊洛诸儒未作王景山出发明经蕴述儒志一编其后则有刘安节元承鲍若雨商霖谢天甲用休潘是子文周行已恭叔陈经正贵一暨弟经邦贵叙其姓名皆入伊洛渊源録中而着羣经説者若陈鹏飞少南薛季宣士龙张淳忠甫叶适正则戴溪肖望陈傅良君举叶味道知道钱文子文季黄仲炎若晦汤达达可陈埴潜室王与之次皆有成书着録谚曰温居瀛壖理学之渊不信然与
　　黄虞稷曰是书淳祐五年表进
　　金履祥论语集注考证十卷
　　履祥见书类
　　明
　　陈士元论语类考二十卷
　　士元见易类
　　士元自序略曰论语者孔子答弟子时人及弟子相与言而所闻于孔子之语也论语防谓子夏等六十四人撰郑康成谓仲弓防夏軰撰而程正叔以为成于有子曾子之门人洪景卢又谓兼成于闵子之门人云其书古论二十一篇齐论二十二篇鲁论二十篇汉孝文置论语博士平帝召通论语者驾轺诣京师盖慎其选而重兹科也张禹本受鲁论兼讲齐论合而考之删其烦复主鲁论二十篇除齐论问王知道二篇称为张侯论今所传论语是已齐古二学遂不明兴设科取士初试七艺论语居先而世之学者防时即承斯业及从政为邦则目为筌蹄不复省览予于是葢病焉昔人有言论语始于不愠终于知命为君子儒洙泗为仁之方一贯之道可终身违乎予素梼昧有一得辄出入口耳间乃着此编贮之右塾凡二十卷为类十有八目四百九十有四云论语八十策较六经之防三居二聘礼疏可稽也传録者误为八十宗徐遵明曲为之解为王应麟所诋诮予兹曲解不止八十宗三言耳其不免览者诋诮哉
　　王肯堂论语义府二十卷
　　肯堂见书类
　　王纲振曰损庵先生裒集先儒语録下及近儒诸説经者凡数百家名曰义府论语最先脱稿计四十余万言
　　周宗建论语商二卷
　　宗建字季侯呉江人万厯进士官至监察御史巡按湖广为魏忠贤所害崇祯初追赠太仆寺卿諡忠毅缪永曰论语商二卷成于武康官廨
　　刘宗周论语学案【无卷数】
　　宗周见易类
　　右论语
　　宋
　　苏评孟子二卷
　　旧题苏洵评
　　【臣】等谨案是书词意庸浅当是依托之作
　　蔡模孟子集疏十四卷
　　模字仲觉号觉轩建安人蔡沈之子蔡杭之兄也蔡杭后序略曰紫阳朱子集诸儒之大成论孟二书有集义以发其所疑有或问以别其所异而集注出焉杭王父西山府君在师门最久先君子九峯府君世师师学得于问辨讲明为尤详伯氏觉轩语及过庭旧闻慨然旁搜博取以就先志九年究心于是参或问以见同异采集义以补缺遗文集则以剖决而无隠语録则以讲辨而益精至两世所见闻门人所敷绎有足以发越朱子言外之意者防而通之故观集疏而集注之意易见纳喇性徳曰牧堂蔡仲与朱子称其教子不干利禄而开之以圣贤之学非世人所及其子元定季通孙渊伯静沉仲黙曽孙模仲觉杭仲节皆隐居著书既而仲觉任建安书院席长以谢方叔汤恢荐补迪功郎添差本州教授而仲节旋中进士为诸王教授累迁端明殿学士参知政事蔡氏撰述季通律吕新书仲黙书传最着而伯静易训解鄱阳董氏载入诸儒沿革中仲觉则有易传集解大学衍论语孟子集疏河洛探赜续近思録诸书予所见者仅孟子集疏十四卷而已仲节为之后序称其参或问以见同异采集义以补阙遗洵有功于集注者矣仲觉被荐尝疏言敬义为万世帝王心学之本而大雅价人维藩六语为国家守邦要道又请以白鹿洞学规颁诸天下盖无愧牧堂老人之教而其家学诚非世人所能几及也
　　施徳操孟子发题一卷
　　徳操字彦执海昌人以病废不能婚宦坎而没
　　金履祥孟子集注考证七卷
　　履祥见书类
　　明
　　陈士元孟子杂记四卷
　　士元见易类
　　管志道孟义订测七卷
　　志道字登之娄县人事迹附见明史顔鲸
　　郝敬孟子説解十四卷
　　敬见易类
　　陆元辅曰郝仲舆孟子説解前有读孟子三十一条为一卷孟子遗事一卷余随文详説十二卷右孟子






　　钦定续文献通考卷一百五十五
　　钦定四库全书
　　钦定续文献通考卷一百五十六
　　经籍考
　　经【孝经】
　　宋史艺文志孝经类二十六部三十五卷【不着録者二部六卷】辽金元三史不立艺文志散见各纪传中
　　眀史艺文志孝经类三十五部一百二十八卷
　　宋
　　朱申孝经句解一卷
　　申见周礼类
　　元
　　呉澄孝经定本一卷
　　澄见易类
　　澄自序曰夫子遗言惟大学论语中庸孟子所述醇而不杂此外记诸书所载真伪混淆殆难尽信孝经亦其一也窃详孝经之为书肇自孔曾一时问答之语今文出于汉初谓悉曾子门人记録之旧已不可知古文孝经以为泰时孔鲋所藏昭帝时鲁国三老始以上献刘向卫宏葢尝手校魏晋以后其书亡失隋时有称得古文孝经者其间与今文増减异同率不过一二字而文势曾不若今文之清顺以许慎説文所引及桓谭新论所言考证又皆不合决非汉世孔壁中古文也宋大儒司马公酷尊信之朱子刋误亦据古文未能识其何意今观邢氏疏説则古文之为伪审矣又观朱子所论则虽今文亦不无可疑者焉疑其所可疑信其所可信去其所可去存其所可存朱子意也故今特因朱子刋误以今文古文校其同异定为此本以俟后之君子云
　　朱鸿曰呉子章句经一章十二章其内合五刑一章去闺门一章删去古文二百四十六字
　　董鼎孝经大义一卷
　　鼎见书类
　　江直方孝经外传二十卷
　　直方字思正蜀人
　　张萱曰元至元中南充江直方摘孝经指示切要条为之説仍集经史子集中嘉言善行合经义者依经分类为之羽翼
　　明
　　项霦孝经述注一卷
　　霦浙江临海人洪武时为按察司佥事
　　潘府孝经正呉一卷
　　府字孔修上虞人成化进士累官太常寺卿事迹具眀史儒林
　　朱鸿曰上虞潘府疑孝经与中庸文体相类首章孔子极言孝道之大以告曾子其下十二章皆推眀首章未尽之防断非孔子先自作经又自作以释之也因作孝经正误效中庸章第其序次亦多牵强
　　罗汝芳孝经宗防一卷
　　汝芳字维徳号近谿南城人嘉靖进士累官云南防政眀史儒林传附见王畿中
　　【臣】等谨案称汝芳从永新顔钧学钧学释氏故汝芳之学亦近释
　　黄道周孝经集传四卷
　　道周见易类
　　道周自序略曰臣绎孝经疑义有五着义十二疑义五者因性眀教一也追文返质二也贵道徳而贱兵刑三也定辟异端四也韦布而享祀五也此五者皆先圣所未着而夫子独着之其文甚疑十二著者郊庙眀堂释奠齿胄养老耕耤冠昏朝聘丧祭乡饮酒是也
　　朱垣曰先生在白云库中手冩孝经百二十本本本各别今观集传乃以孝经为经以礼记孟子错综为纬与前日冩本絶不相同
　　陈有度曰先生尝言圣贤学问只是一部孝经今观集以一部礼记为孝经义疏以孟子七篇为孝经导引其他六籍皆肇是书葢郑孔所未发也孙承泽曰漳浦黄先生孝经集传以孝经为经以二戴礼仪礼为疏义错综宏博见其苦心读书沈珩曰紫阳朱子孝经刋误因文删定无所增加尝欲掇取他书之言别为外传以发此经之义而自谓未敢葢若有待焉晚嵗修眀三礼则以仪礼为经若二戴记及诸经史所载有及于礼者各附本经之下惟丧祭二礼未就属门人黄干续成之漳浦黄石斋先生绍眀紫阳之意成孝经集传一书以孝经为六经之本而仪礼二戴记皆为义疏他若防夏诸儒及子思孟子所备采之谓之大经各条之下先生以穷理所得畅厥发明谓之小
　　姚舜牧孝经疑问一卷
　　舜牧见易类
　　熊兆孝经集讲一卷
　　兆泰州人始末无攷











　　钦定续文献通考卷一百五十六
　　钦定四库全书
　　钦定续文献通考卷一百五十七
　　经籍考
　　经【经解　四书】
　　宋史艺文志经解类五十八部七百五十三卷【不着録者九部一百四十六卷】
　　辽金元三史不立艺文志散见各纪传中
　　明史艺文志诸经类四十三部三十四卷四书类五十九部七百十二卷
　　宋
　　岳珂刋正九经三传沿革例一卷
　　珂字肃之号倦翁汤隂人居于嘉兴鄂忠武王飞之孙敷文阁待制霖之子也官至户部侍郎淮东总领制置使
　　张萱曰宋相台岳珂家塾刋本与九经总例相同
　　黄仲元四如讲稿六卷
　　仲元字善甫号四如莆田人咸淳进士授国子监典簿不赴宋亡更名渊字天叟号韵乡老人教授乡里以终
　　六经奥论六卷
　　旧题郑樵撰樵字渔仲莆田人居夹漈山中因以为号绍兴中以荐召对累官枢密院编修事迹具宋史儒林传
　　【臣】等谨案是书内天文辨一条引及樵説称夹漈先生论书一条引朱子语録且称朱子之諡必非樵所着也
　　明本排字九经直音【无卷数】
　　不着撰人名氏
　　【臣】等谨案是书卷首题曰明本者宋时刋板多举其地之首一字如建本杭本之类此盖明州所刋本即今宁波府也
　　五经图六卷
