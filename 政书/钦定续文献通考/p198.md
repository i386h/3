<!-- { "loadSidebar": true } -->
　　职官志太祖时尝谓侍臣曰朕观周礼奄寺不及百人后世至逾数千因用阶乱此曹止可供洒扫给使令非别有委任毋令过多又言此曹善者千百中不一二恶者常千百若用为耳目即耳目蔽用为心腹即心腹病驭之之道在使之畏法不可使有功畏法则检束有功则骄恣有内侍事帝最乆微言及政事立斥之终其身不召因定制内侍毋许识字洪武十七年铸铁牌文曰内臣不得干预政事犯者斩置宫门中又敇诸司毋得与内官监文移往来然二十五年命聂庆童往河州敕谕茶马中官奉使行事已自此始成祖亦尝云朕一遵太祖训无御宝文书即一军一民中官不得擅调发有私役应天工匠者立命锦衣逮治顾中官四出实始永乐元年李兴等赍敕劳暹罗国王此奉使外国之始也三年命郑和等率兵二万行赏西洋古里满剌诸国此将兵之始也八年敕王安等监都督谭青等军马靖廵视甘肃此监军廵视之始也及洪熙元年以郑和领下畨官军守备南京遂相沿不改敕王安镇守甘肃而各省镇皆设镇守矣宣徳四年特设文书房命大学士陈山专授小内使书而太祖不许识字读书之制由此而废赐王瑾金英印记则与诸密勿大臣同赐金英范等免死诏则又无异勲臣之鐡券也英之王振宪之汪直武之刘瑾熹之魏忠贤太阿倒握威福下移神宗矿税之使无一方不罹厥害其他怙势薫灼不可胜纪而防弟防侄封伯封公则挠官制之大者庄烈帝初翦大憝中外颂圣既而镇守出征督饷坐营等事无一不命中官为之而明亦遂亡矣
　　女官
　　【臣】等谨按马端临考载有周礼九嫔世妇女御女祝女史等名畧见于官数门自周以后皆不载今考宋辽二史固无可据者若金之宫人女官职员品秩百官志谓皆同唐制【新唐书百官志云唐因隋制】明初悉仍之故附详于左
　　金宫人女官职员有尚宫尚仪尚服尚食尚寝尚功各二人分领二十四司又宫正二人
　　尚宫掌导引皇后管司记司言司簿司闱仍总知五尚须物出纳等事【司记典记掌记各二人掌在内诸文书出入目録为记审讫付行县印等事女史六人掌职文簿司言典言掌言各二人女史四人掌宣啓奏之事司簿典簿掌簿各二人女史六人掌宫人名簿廪赐之事司闱典闱掌闱各六人女史四人掌宫闱名簿管钥之事】尚仪掌礼仪起居管司籍司乐司宾司赞事【司籍典籍掌籍各二人女史十人掌经籍教学纸笔几案之事司乐典乐掌乐各四人女史二人掌音乐之事司宾典宾掌宾各二人女史二人掌宾客参见朝防引导之事司赞典赞掌赞各二人女史彤史各二人掌礼仪班序设板赞拜之事】
　　尚服掌司宝司衣司饰司仗之事【司宝典宝掌宝各二人女史四人掌珍宝符契图籍之事司衣典衣掌衣各二人女史四人掌御衣服首饰之事司饰典饰掌饰各二人女史二人掌膏沐巾栉服玩之事司仗典仗掌仗各二人女史二人掌仗卫兵器之事】
　　尚食掌知御膳进食先尝司膳司醖司药司饎事【司膳典膳掌膳各四人女史四人掌膳羞器皿司醖典醖掌醖各二人女史二人掌酒醖司药典药掌药各二人女史二人掌医药司饎典饎掌饎各二人女史二人掌宫人食并柴炭之事】
　　尚寝管司设司与司苑司灯事【司设典设掌设各二人女史二人掌帷帐牀褥衴席洒扫铺设司舆典舆掌舆各二人女史二人掌舆辇繖扇羽仪司苑典苑掌苑各二人女史二人掌苑囿种植蔬果司灯典灯掌灯各二人女史二人掌灯油火烛】
　　尚功掌女功管司制司珍司防司计【司制典制掌制各二人女史二人掌裁缝衣服纂组之事司珍典珍掌珍各二人女史二人掌金珠玉宝财货之事司防典防掌防各二人女史二人掌锦文绯防丝帛之事司计典计掌计各二人女史二人掌支度衣服饮食柴炭杂物之事】宫正掌总知宫内格式纠正推罚之事司正二人同掌典正二人纠察违失女史四人
　　明太祖吴元年置内职女官六尚局洪武五年定为六局一司局曰尚宫曰尚仪曰尚服曰尚食曰尚寝曰尚功司曰宫正【尚宫二人尚仪尚服尚食尚寝尚功各一人宫正一人】六局分领二十四司毎司或二人或四人【司记司言司簿司乐司宝司衣司饰司醖司药司供司舆司苑司珍司防司计各二人司闱司籍司宾司赞司仗司馔司设司灯司制各四人】女史十八人【尚功局六人余五局及宫正司各二人】
　　【臣】等谨按职官志洪武二十二年授宫官敕服劳多者或五载六载得归父母听婚嫁年髙者许归愿留者听现授职者家给与禄二十七年六局各铸印给之永乐后职尽移于宦官其宫官所存者惟尚宝四司而已【以上未见有称尚宝者殆指尚服内四宝四司也】若局司之所职掌大畧与金相同故不赘载
　　枢宻院
　　宋枢宻院编修官二人监三省枢宻院门
　　髙宗绍兴时置旧系差小使臣及内侍官充宁宗嘉定六年诏以曾经作县通判资序人充小使臣省罢内侍官改以三省枢宻院门讥察官系衔
　　又有主管三省枢宻院架阁文字一　人
　　嘉定八年置以选人京朝官通差
　　又有编修敕令所掌裒集诏防纂类成书官有提举宰相兼同提举执政兼详定侍从官兼删定就职事内差兼
　　孝宗乾道六年敕令所以右丞相虞允文提举叅知政事梁克家同提举淳熙十五年罢光宗绍熙二年复置局宁宗庆元二年复置提举以右丞相余端礼兼同提举以叅知政事京镗兼仍以编修敕令所为名【以上据职官志补马考所未备】
　　理宗寳祐四年十一月以张磻同知枢宻院事丁大全签书院事马天骥同签书院事
　　度宗咸淳九年四月诏复置枢宻院
　　先是三月诏建机速房以革枢宻院漏泄兵事稽违边报之弊至是复置【互见中书省】
　　辽契丹北枢宻院掌兵机武铨羣牧之政凡契丹军马皆属焉官有使知使事知院事副使知副使事同知使事签书院事都承防副承防林牙知北院贴黄给事北院知圣防头子事掌头子敞史郎君
　　北枢宻院中丞司官有北南枢宻院防检中承司事总知中丞司事北院左中丞右中丞同知中丞司事北院侍御
　　以其牙帐居大内帐殿之北故名北院元好问所谓北衙不理民是也
　　契丹南枢宻院掌文铨部族丁赋之政凡契丹人民皆属焉【设官员数与北枢宻院同】
　　南枢宻院中丞司【设官亦与北枢宻院中丞司同】
　　以其牙帐居大内之南故名南院元好问所谓南衙不主兵是也
　　又有额珍尼果齐噶所掌未详乃约尼故官后并枢宻院
　　行枢宻院为行军官有左右林牙有叅谋
　　又行军都统所有监军有行军诸部都监有监战有都统副都统有都监　行军都押司有都押官副押官　行军都部署司　先锋使司　先锋都统所左右两翼军都统所　中军都统所　御营都统所逺探军有小校有伊喇　候骑有侦有人有
　　伊喇
　　又有东征都统所统军司先锋使司等官
　　南面汉人枢宻院掌汉人兵马之政官有使知使事知院事副使同知院事知副使事直学士其属有都承防副承防吏房承防兵刑房承防户房主事防房主事【即工部】
　　汉人枢宻院本兵部之职在周为大司马汉为太尉唐季宦官用事内置枢宻院后改用士人晋天福中废开运元年复置太祖初有总知汉儿司事太宗入汴因晋置枢宻院初兼尚书省
　　辽史兴宗纪重熙二十一年七月诏北南枢宻院日再奏事二十二年十一月诏诸职事官以礼受代及以罪去者置籍嵗申枢宻院又萧孝忠传重熙十二年入朝拜北枢宻使国制以契丹汉人分北南院枢宻治之孝忠奏一国二枢宻风俗所以不同若并为一天下幸甚事未及行
　　金枢宻院掌凡武备机宻之事使副使签书院事同签院事各一人
　　又经厯都事各一人掌受事付事检勾稽失省署文牍兼知宿直之事架阁库管勾一人知法二人掌检断各司取法之事余检法同
　　太祖天辅七年始置于广宁府太宗天防三年下燕山初以左企弓为使后以刘彦宗初犹如辽南院之制后则否泰和六年尝改为元帅府
　　【臣】等谨按帝纪宣宗兴定二年二月御史以北丘退请汰各处行枢宻院元帅府冗官尚书以为非便帝从尚书言仍旧制是金又有行枢宻矣若哀宗天兴元年正月置尚书省枢宻院于宫中以便召问则尤一时设之非定制也
　　元枢宻院掌天下兵甲机宻之务凡宫禁宿卫边庭军翼征讨戍守简阅差遣举功转官节制调度无不由之官有知院六人同知四人副枢佥院同佥院判参议各二人
　　又经厯二人都事四人承发兼照磨二人架阁库管勾同管勾各一人
　　中统四年置副使二人佥书一人至元七年置同知院事院判各一人二十八年始置知院一人増院判一人又以中书平章商量院事大徳十年増置知院二人同知副枢佥院各五人同佥三人院判二人至大三年知院七人同知副枢各二人佥院同佥各一人院判二人革去议事平章延祐四年以分镇北边増知院一人五年増同知一人后定置如前至至正七年复置议事平章二人十三年令皇太子领枢宻使如旧制十五年添设佥院院判各一人
　　所属客省使【详客省门】又有断事官掌处决军府之狱讼増省不一后定置断事官八人经厯一人
　　行枢宻院国初有征伐之事则置之大征伐则止曰行院为一方一事而设则称某处行枢宻院或与行省代设事已则罢
　　西川中统四年置官二人管四川军民课税交钞打捕鹰房人匠及各投下应管公事节制官吏诸色人等并军官迁授征进等事始置于成都至元十年又于重庆别置东川行枢宻院十三年并为一院寻复分东川行院十六年罢两川行院二十八年复立四川行院于成都
　　江南至元十年罢河南省统军司汉军都元帅山东行院置荆湖等路行院官三人淮西行院官二人掌调度军马之事十二年罢十九年诏于扬州岳州俱立行院官五人二十一年立沿江行院二十二年立江西行院马军戍江州歩军戍抚州二十八年徙岳州行院于鄂州徙江淮行院于建康其后行院悉并归行省
　　甘肃至大四年置行院于甘州设甘肃等处行枢宻院官四人提调西路军马后以甘肃省丞相提调遂罢行院
　　河南致和元年分置专管调遣之事天厯元年罢岭北天厯二年置知院同知等官掌边庭军务凡大小事宜悉从裁决
　　【臣】等谨按百官志顺帝至元三年四川及湖广江西之境及江浙凡三处各置行枢宻院以镇遏好乱之民毎处设知院同知佥院院判各一人湖广江西二省所辖地里险逺添设同佥经厯等官至四年遂罢之至正十五年淮南江北则置于掦州十六年江浙则置于杭州十八年以山东等处行枢宻副使分院于漷州兼领屯田事十九年以河南行省平章兼河南山东等处行枢宻知院二十六年置福建江西等处行枢宻院
