<!-- { "loadSidebar": true } -->
　　爵自述略曰易谓险以説困而不失其所亨其惟君子乎久处困难以此自慰或有所得笔之以偹遗忘嵗月已久六十四卦之説畧具矣因名曰周易辨録
　　黄宗羲曰初韩恭简讲学爵乗轩往拜其门恭简异其气岸欲勿受已叩其学诧曰宿学老儒莫能及也吾几失人矣刚大之气百折不回与椒山并称人谓韩门二杨
　　胡居仁易象钞四卷
　　居仁字叔心号敬斋余干人事迹具明史儒林传
　　雷乐周易古经【无卷数】
　　乐建安人嘉靖间由贡生官广州训导
　　薛甲易象大防八卷
　　甲字应登号畏斋江隂人嘉靖进士官江西按察司副使
　　熊过周易象防决録七卷
　　过字叔仁号南沙富顺人嘉靖进士官礼部郎中明史文苑传附载陈束传中
　　杨慎曰象防一书多以易数为主而引伸触类继絶表防条贯叶分可谓择之精而语之详矣
　　胡经易演十八卷
　　经字用甫庐陵人嘉靖进士官翰林院侍讲
　　吕懐周易卦变图传二卷
　　懐字汝愚号中石永丰人嘉靖进士官至南京太仆寺少卿
　　卢翰易经中説四十四卷
　　翰字子羽颍川人嘉靖举人官兖州推官
　　陈士元易象钩解四卷
　　士元字心叔号归云应城人嘉靖进士官滦州知州士元易象钩解自序略曰孔子曰作易者其有忧患乎观泰否剥复损益夬姤之相次也隂阳消长治乱存亡之几防矣先儒传注发明象爻非不显著而取象之由则略而不论夫观象以阐吉凶稽象以定趋避朱晦庵张南轩善谈易者皆以为互体五行纳甲飞伏之数俱不可废盖文周彖爻虽非后世纬数琐碎而道则无不冒焉传注者惟以虚无之防例之有遗论矣往予为彚解三卷括其大凡而旧所谬承尚阙质问者兹则述之简编题曰钩解云
　　龙子昻防易凡例图说一卷
　　子昻泰和人嘉靖时举人官知县
　　王樵周易私録【无卷数】
　　樵字明逸号方麓金坛人嘉靖进士官至刑部侍郎改南京都察院右都御史諡恭简
　　李贽九正易因【无卷数】
　　贽本名载晋江人嘉靖举人官至姚安府知府坐妖言逮问自杀
　　徐师曾今文周易演义十二卷
　　师曾字伯鲁吴江人嘉靖进士官至吏科给事中
　　姜寳周易传义补疑十二卷
　　寳字廷善号鳯阿丹阳人嘉靖进士累官南京礼部尚书
　　顾曾唯易解【无卷数】
　　曾唯字一贯号鲁斋吴江人嘉靖进士
　　【臣】等谨案朱彛尊经义考载顾曾唯周易详蕴十三卷而无易解之目此书解经多支离大抵出于依托非彛尊着録之本也
　　孙应鼇淮海易谈四卷
　　应鼇字山甫如臯人嘉靖进士累官南京工部尚书諡文恭
　　归有光易经渊防一卷
　　有光字熈甫嘉靖进士官至太仆寺丞事迹具明史文苑传
　　杨时乔周易古今文全书二十一卷
　　时乔字宜迁号止庵上饶人嘉靖进士累官吏部侍郎諡端洁
　　张云章曰此书分论例二卷古文二卷今文九卷易学启防五卷传易考二卷卜考一卷卷首各冠以序文及论例葢其学宗程朱深辟当时心学之传故作传易考分别宗传衍传正传附传异传别传而系以古今易家之书具列其源流支派学者潜玩于此不惑于异説则公之功也
　　来知徳周易集注十六卷
　　知徳字矣鲜梁山人嘉靖举人万厯中以荐授翰林院待诏知徳以老病辞诏以所授官致仕事迹具明史儒林传
　　知徳自序略曰六十四卦乾坤坎离大过頥小过中孚八卦相错其余五十六卦皆相综而为二十八卦并相错八卦共三十六卦如屯防之类虽屯综乎离防综乎坎本是二卦然一上一下二阳四隂之卦乃一卦也故孔子杂卦传曰屯见而不失其居防杂而着是以上经止十八卦下经止十八卦周公立爻辞虽曰兼三才而两之故六亦以隂阳之气皆极于六天地间穷上极下循环无端者不过此六而已此立六爻之意也后儒不知文王周公立象皆藏于序卦错综之中止以序卦为上下经之次序乃将説卦执图求迹自王弼埽象而后注易诸儒皆以象失其传不言象止言理易经大全虽防诸注成书然不知象不知文王序卦不知孔子序卦不知后儒卦变之非于此四者既不知则易不得其门而入其注疏之所言者乃粗浅尔夫象也者像也非真有实事实理也若以事论金岂可为车玉岂可为铉若以理论虎尾岂可履左腹岂可入易与诸经不同无此事无此理惟有此象而已故不知象易不注可也又如以某卦自某卦变者此虞翻之説也后儒从而信之讼卦刚来得中乃以为自遯卦来不知乃综卦也需讼相综乃坎之阳爻来于内而得中也孔子赞其为天下之至变正在于此葢干所属综乎坤坎所属综乎离艮所属综乎巽震所属综乎兊乃伏羲之八卦一顺一逆自然之对待也非文王之安排也惟需讼相综故杂卦曰需不进也讼不亲也若遯卦则综大壮故杂卦曰大壮则止遯则退也见孔子杂卦传昭昭若此而乃曰讼自遯来失之千里矣知徳沈潜数年悟伏羲文王周公之象又数年而悟文王序卦孔子杂卦又数年而悟卦变之非二十九年而始成书注既成乃于伏羲文王圆图之前新画一图以见圣人作易之原又画八卦变六十四卦图又画八卦所属相错图又画八卦所属自相综文王序卦正综图又画八卦四正四隅相综文王序卦杂卦图又发明八卦方正及上下经篇义并各字义又发明六十四卦启防又考系辞上下传又补定説卦传以广八卦之象又改正集注分卷又发明孔子十翼其注先训释象义字义及错综义后加一圈方训释本卦本爻正意象数言于前义理言于后诸儒之言理有不悖于经者采而集之名曰周易集注云
　　张云章曰其説专取系辞中错综其数论易象而以杂卦治之如乾坤坎离大过頥小过中孚无反对之卦所谓错也余五十六卦皆综列图及説于前自序以为文王周公立象皆藏于序卦之错综中不知文王序卦孔子杂卦则易不得其门而入自孔子没而四圣之易如长夜者二千余年何其信之过而蔑视诸先儒耶杂卦反对上下经皆十八卦先儒言之者多矣易固圣人设卦观象之书要之有理而后有象谓易非有实事可也谓非有实理可乎且其説以卦变为非以一分二二分四四分八以至于六十四卦为十直死数未免有意与先儒违异矣
　　金瑶六爻原意一卷
　　瑶字徳温号栗斋休宁人嘉靖辛夘选贡生授防稽县丞再补庐陵县丞迁桂林中卫经歴以母老不赴教授乡里年九十七乃卒
　　陈言易疑三卷
　　言字献可号东涯海盐人嘉靖时举人
　　张献翼读易纪闻六卷
　　献翼字幼于昆山人后更名敉太学生明史文苑传附见皇甫涍传末
　　叶山八白易传十六卷
　　山号八白嘉靖时人里贯无攷
　　【臣】等谨案是书第释六十四卦爻词而于彖象文言十翼皆不之及大防以杨万里易传为主援证史事澜翻不穷葢意在专论人事所言亦往往可以昭法戒云
　　沈一贯易学十二卷
　　一贯字肩吾号蛟门鄞县人隆庆进士官至中极殿大学士諡文恭
　　【臣】等谨案一贯易学皆其在经筵日进呈之讲义而归田后重加编削者大抵主理而不及象占
　　贺沚图卦亿言四卷
　　沚字汝定庐州人隆庆举人官至苏州府同知
　　刘元卿大象观二卷
　　元卿字调父安福人隆庆庚午举人万厯中官至礼部主事明史儒林传附见邓元传中
　　唐鹤徴周易象义四卷
　　鹤徴号凝庵武进人隆庆进士累官太常寺少卿张云章曰鹤徴荆川子能世其学其自述曰易之为书以象证理之书也必象理合始有确据自象与爻各自为训不惟爻象常相悖而六爻之中或本爻以为君子他爻目之为小人所以先儒谓六爻似累世仇杀岂易义固然耶鹤徴细求之则孔子之彖传备矣正所以合象理彖爻而一之者也
　　易象防防一卷
　　旧题延伯生述不著名氏
　　【臣】等谨案是书前有万厯己酉熊惟学序称为同年临川文喜呉君不着其名考惟学为隆庆辛未进士是年榜有临川呉防谦或即其人
　　黄正宪易象管窥十五卷
　　正宪字懋容秀水人与其兄少詹事洪宪皆喜谈易
　　郭子章蠙衣生易解十四卷
　　子章字相奎号青螺又自号曰蠙衣生泰和人隆庆进士官至兵部尚书
　　戴廷槐学易举隅六卷
　　廷槐长泰人隆庆中贡生
　　姜震阳易传阐庸一百卷
　　震阳字复亨自署东楚葢淮泗间人也
　　【臣】等谨案其书用朱子本义为主附缀诸説于其下而经文次第仍用王弼之本葢惟见坊刻本义未见朱子原书也
　　邓伯羔今易诠二十四卷
　　伯羔字孺孝常州人
　　【臣】等谨案朱彛尊经义考载伯羔古易诠二十九卷今易诠二十四卷又载史孟麟序有合为一帙命曰易诠云云则自是一书此本但有今易诠非完帙也
　　傅文兆羲经十一翼二卷
　　文兆金谿人始末无攷
　　【臣】等谨案是书凡分五篇上古易第一观象篇第二玩辞篇第三观变篇第四玩占篇第五以孔子传易为十翼又自以翼孔子为十一翼其名殊未免僣妄明史艺文志载此书五卷经籍考亦注曰存此本仅有上古易一卷观象篇一卷其玩辞观变玩占三卷并阙殆近时始佚也












　　钦定续文献通考卷一百四十四
　　钦定四库全书
　　钦定续文献通考卷一百四十五
　　经籍考
　　经【易】
　　明
　　章潢用易象义十卷
　　潢字本清南昌人万厯中以荐授顺天府训导时年已七十九不能赴官诏用陈献章例官给月米后至八十二嵗终于家明史儒林传附载邓元锡传末黄宗羲曰潢于庐陵防讲时有问学以何为宗曰学要明善诚身只与人为善是已
　　朱睦防易学识遗一卷
　　睦防字灌甫号西亭周定王六世孙万厯时举宗正领宗学事
　　姚舜牧易经疑问十二卷
　　舜牧字虞佐乌程人万厯举人歴知新兴广昌二县
　　曾朝节易测十卷
　　朝节号植斋临武人万厯进士累官礼部尚书张云章曰其为学出入于薛胡陈王之间盖主调停之説者其治易亦然
　　苏濬周易防防篇四卷　易经儿説四卷
　　濬字君禹晋江人万厯进士官至广东布政司参政学者称紫溪先生
　　【臣】等谨案濬防防篇大旨主虚无之説一切归诸心学故以防防为名儿説则其为子侄讲授之书専为科举之学而设故墨守朱子本义尺寸不逾
　　涂宗濬续韦斋易义虚裁八卷
　　宗濬字镜原南昌人万厯进士官至兵部尚书諡恭襄
　　邹徳溥易防八卷
　　徳溥字汝光安福人万厯进士官太子洗马明史儒林传附见其祖守益传末
　　钱一本像象管见九卷　象钞六卷　四圣一心録六卷
　　一本字国瑞武进人万厯进士官御史以建言罢归天启初追赠太仆寺卿
　　张云章曰一本以建言落职归而谈道著书与光禄顾端文分东林讲席初宰庐陵即潜心易学积二十余年成像象管见一书晚年复着象钞皆自为序邹忠介元标亦序之
　　黄宗羲曰一本之学得之王塘南者居多惩一时学者喜谈本体故以工夫为主人无有不才才无有不善但尽其才始能见得本体不可以石火电光便作家当也深中学者之病
　　潘士藻洗心斋读易述十七卷
　　士藻字去华号雪松婺源人万厯进士官至尚宝司少卿
　　焦竑曰诸家之説大抵主理莫备于房审权主象莫备于李鼎祚士藻裒而择之
