<!-- { "loadSidebar": true } -->
　　元升字日华温州平阳人官承节郎差处州龙泉遂昌庆元及建寜松溪政和廵检其书成于咸淳庚午家铉翁提刑两浙上之
　　纳喇性徳曰周礼太卜掌三易之法但有端命蓍吉凶悔吝之兆原无彖繇所系之辞宋东嘉朱日华氏精心象数之学以为天下有亡书无亡言因夏时坤干之言即河洛先后天之图推五行生成以明五十五图之为洛书述连山象数图以备夏易之遗推五行纳音以明四十五数之为河图述归藏象数图以备商易之遗因先天后天之体用即象数之合以证羲文之合以卦爻彖象之辞证互体演反对互体图例以备周易之遗而首之以河图洛书之辨
　　李石方舟易学二卷
　　石字知几资阳人举进士仕至成都转运判官陆游老学庵笔记载其本名知几后感梦兆改名石而以知几为字
　　胡方平易学启通释二卷
　　方平字师鲁号玉斋婺源人其学出于董梦程梦程受朱子之易于黄干故方平及其子一桂皆笃守朱子之説
　　钱曽曰易有象数明于象数而后易可读啓防専明象数盖为读本义者作耳胡方平通释之象本图书而形于卦画数衍蓍策而达于变占易之体用全矣
　　俞琰周易集説四十卷　读易举要四卷
　　琰字玉吾号石涧又号林屋山人吴县人生宋寳祐初入元隠居著书徴授温州学録不赴至延祐初始卒
　　琰周易集説自序曰夫易始作于伏羲仅有六十四卦之画而未有辞文王作上下经乃始有辞孔子作十翼其辞乃备当知辞本于象象本于画有画斯有象有象斯有辞易之理尽在于画讵可舍象而专论理哉舍画而玩辞舍象而穷理辞虽明理虽通非易也汉去古未逺诸儒训解多论象数盖亦有所本至魏王弼以老庄之虚无倡于前晋韩康伯又和于后圣人之本防遂晦沿至于唐诸儒皆宗之太宗诏名儒定九经正义于易则取王韩而孔颖达辈以当时所尚虽其説未善亦必为之回防由是二三百年间皆以虚无为高至宋濂洛诸儒一扫虚无之弊圣人之本防始明奈何世之尚占而宗邵康节者则以义理为虚无尚辞而宗程伊川者则以象数为末技而邵程之学分为两家羲画周经亦为两途遂使学者莫知适从逮夫紫阳朱子本义之作发邵程之未发辞必本于画理不外于象圣人之本防于是乎大明焉琰防承父师面命首读朱子本义次读程传长与朋友讲明则又有程朱二公所未言者于心盖不能无疑乃厯考诸家易説摭其英华萃为一书名曰大易防要凡一百三十卷不揣固陋复自至元甲申集诸説之善而为之説凡四十卷因名之曰周易集説云
　　纳喇性徳曰世之言图书者类以马毛之旋文之坼独琰之持论谓顾命河图与天球并列则河图亦玉也玉之有文者耳昆仑产玉河源出昆仑故河亦有玉洛水至今有白石洛书盖白石而有文者其立説颇异
　　钱曾曰俞玉吾读易三十余年覃精研思以致力于此然后命笔成书稿凡四更并取系辞传説卦序卦杂卦等篇改窜皆毕名曰周易集説从来读易之士无有终身以之若是者也或疑上经卦三十下经卦三十四多寡不均玉吾谓卦有对体有覆体上下皆约为十八无有不均条析精确而上下之篇定又谓文王之辞谓之经孔子之辞谓之传传辞所以释经也经有彖辞即文王所系于卦下之辞孔子释文王卦下之辞而传述其意故谓之彖传古者经与传各为一书自费直以传解经其后郑元以彖传连经文然犹若今之乾卦次序至王弼乃自坤卦始每卦以彖传连缀于彖辞之后又加以彖曰二字后人遂不谓之彖传而直谓之彖则文王之彖辞谓之何哉又按陆徳明之释文梁武帝言文言文王所制玉吾谓梁武之説必有所据则彖辞爻辞皆文王之言而孔子传述之古易题曰文言传又云爻传者孔子释文王之爻辞而传述其意王弼分附于诸爻之下更以象辞置爻辞之前又于象辞并爻辞之首皆冠以象曰二字于是后人以象辞为大象爻辞为小象而爻象则谓之象传其谬甚矣世无有一人正之者何耶今用古易爻象例不以附经而自为一篇庻几六爻连属而文义不间断云谈易者纷如玉吾独能发千古未发之秘决千古未决之疑予故服膺其书而于诸家之易说备之以俟防考焉
　　丁易东周易象义十六卷
　　易东字汉臣号石潭武陵人仕至朝奉大夫太府寺簿兼枢密院编修官入元不仕教授乡里以终【臣】等谨案易东以为伏羲八卦重为六十四卦是八各生八文王六十四卦是取隂阳老少而一卦又可变六十三并其不变之一而为六十四即焦氏所谓四千九十六卦亦于此而具启防所谓累至二十四画成千六百七十七万七千二百一十六变者亦可推也于以见易道之无穷矣其后序一篇以为易变易也六十四卦一干之变三百八十四爻一初九之变也反覆推明此义云
　　雷思齐易图通变五卷　易筮通变三卷
　　思齐字齐贤号空山临川人宋亡之后弃儒服为道士居乌石观后终于广信事迹具袁桷所撰墓志铭










　　钦定续文献通考卷一百四十二
　　钦定四库全书
　　钦定续文献通考卷一百四十三
　　经籍考
　　经【易】
　　元
　　郑滁孙大易法象通賛七卷
　　滁孙字景欧处州人宋景定进士累官礼部郎入元以荐召授集贤直学士事迹具元史儒学传
　　许衡读易私言一卷
　　衡字平仲号鲁斋河内人至元中累官集贤殿大学士兼国子监祭酒追封魏国公諡文正从祀孔子庙庭事迹具元史本传
　　本传略曰衡避难徂徕山中得王辅嗣説夜思昼诵身体而力践之言动必揆诸义而后发后从姚枢学凡经传子史礼乐名物星律兵刑食物水利之类无所不讲慨然以道为己任
　　胡一桂周易本义附録纂疏十五卷　易启防翼传四卷一桂字庭芳方平子方平尝作易学启通释一桂更推阐而辨明之故曰翼传宋景定间年十八领乡荐试礼部不第退而讲学远近师之号双湖先生【臣】等谨案一桂自序及黄虞稷艺文志谓取朱子文集语録之及于易者附本义之下谓之附録取诸儒易説之发明本义者纂之谓之纂疏其翼传一书则附録纂疏之后重加増订而成四篇以翼本义者也
　　呉澄易纂言十卷　易纂言外翼八卷
　　澄字防清号草庐崇仁人至元中程钜夫请置澄所著书于国子监后以董士选荐累官翰林学士学者称草庐先生追封临川郡公諡文正从祀孔子庙庭【臣】等谨案澄所着易纂言义例散见各卦中不相统贯卷首所陈卦画亦粗具梗概未及详言因复作纂言外翼以详明之纂言有通志堂刻本久行于世外翼则传本渐罕近已散佚无存朱彞尊经义考云见昆山叶氏书目载有四册而亦未覩其书今惟永乐大典尚分载各韵之下考澄所作小序原书盖共十二篇一曰卦统二曰卦对三曰卦变四曰卦主五曰变卦六曰互卦七曰象例八曰占例九曰辞例十曰变例十一曰易原十二曰易流今缺卦变变卦互卦三篇易流缺半篇易原疑亦不完余尚首尾整齐无所遗失焉
　　保巴易源奥义一卷　周易原防六卷
　　保巴字公孟号普庵色目人居洛阳官黄州路总管兼管内劝农事
　　王申子大易辑説十卷
　　申子字巽卿号秋山卭州人
　　纳喇性徳曰辑説大防分纬河图以溯伏羲画卦之由错综河洛以定文王位卦之次而义之最精者则每卦必论成卦之主以为圣人观象设卦咸自乾坤而出乾坤二体之变即成卦之主文王主之以成卦体周公主之以取爻义夫子主之以为彖传故圣人所系之辞无不因六画而来则昔贤所谓假象以设辞者非矣吴草庐称其书平正穏当盖谓是乎
　　赵采周易程朱传义折衷三十三卷
　　采字徳亮号隆斋潼川人
　　采自序略曰易该象数未作之先其体因象数而立既作之后其理因象数而显邵子无易解其説仅见于观物内篇故愚是集以程朱传义为主而附以鄙见间亦窃取先儒象数变互以资发明虽然俗士口易贤人体易圣人忘易孟子著书未尝及易邵子以为易道存焉且以为善用易人能用易是为知易
　　胡震周易衍义【无卷数】
　　震自署曰庐山深溪又题将仕佐郎南康路儒学致仕教授前有自序又有其子光大识语
　　震自序略曰易者崇阳抑隂之书尊干而卑坤三百八十四爻之义无非所以存天理正人心扶纲常而垂教于万世也
　　黄泽易学滥觞一卷
　　泽字楚望资州人家于九江大德中尝为景星书院山长又为东湖书院山长年逾八十乃终故赵汸生于元末犹及师事之
　　胡炳文周易本义通释二卷
　　炳文字仲虎号云峰婺源人尝为信州道一书院山长再调兰溪州学正不赴学者称云峰先生元史儒学传附载其父一桂传中
　　熊良辅周易本义集成十二卷
　　良辅字任重南昌人延祐中领乡荐其仕履无考纳喇性徳曰良辅早师熊凯学易复得易传于龚焕乃为是书所采摭自唐讫元凡八十四家
　　张理大易象数钩深图三卷
　　理字仲纯清江人举茂才异等为福建儒学提举【臣】等谨案理自序最重象数又贡师泰序称其于朱子九图之外推演一十二图甚为精密黄镇成序亦以为条理精密云
　　李简学易记九卷
　　简里贯无攷自序称己未嵗承乏倅泰安己未为延祐六年盖仁宗时也
　　简自序略曰予自泰山之莱芜挈家迁东平时张中庸刘佚庵与王仲徽辈方聚诸家易解节取之张王意在省文刘务归一説仆之所取宁失之多以俟后来观者去取也
　　龙仁夫周易集传八卷
　　仁夫字观复庐陵人吉安府志作永新人官湖广儒学提举学者称麟洲先生元史儒学传附载刘诜传中
　　【臣】等谨案江西志称仁夫立説主本义每卦爻下各分变象辞占谓杂卦为古筮书春秋传所引屯固比入坤安震杀皆以一字断义此类是也孔子存之以为经羽翼初非创作
　　萧汉中读易考原一卷
　　汉中字景元泰和人其书成于泰定间
　　朱升序略曰周易卦序之义自韩康伯孔頴达以来往往欲求之孔圣序卦传之外程朱诸儒用意尤笃至于临川吴先生卦统之序述亦可谓求之至矣而其中间精宻比次之故则犹有未当于人心者愚求之半生晚乃得豫章萧氏读易攷原之书以为二篇之卦必先分而后序闳奥精粹贯通神圣诚古今之絶学也谨节缩为上下经二图于右而録其全文于下以广其传于不朽云
　　解防易精蕴大义十二卷
　　防字求我吉水人江西通志作字来我盖字形相近而误也中天厯乙巳江西乡试与兄子尚字观我者并以善易名于时
　　曽贯易学变通六卷
　　贯字传道泰和人天厯辛巳举于乡官绍兴府照磨元季兵乱弃官家居乡人推率义军后御龙泉冦战败抗节死事迹见江西通志
　　董真卿周易防通十四卷　易传因革一卷
　　真卿字季真鄱阳人尝受学于胡一桂
　　纳喇性德曰真卿学于双湖胡一桂深有渊源着防通一书题曰经传集程朱解附録纂注冠以凡例十条经传厯代因革一卷而以启五賛筮仪附録纂注终焉金华吴正传驳之谓朱子之义自与程传不同不当强求其通而真卿则曰程子主义理朱子主象占求朱子象占之易得其防因朱子以求程子义理之易又于诸家之易理之所聚而不可遗理之所行而无所碍者相与发明之其亦善于言易者矣
　　钱义方周易图説二卷
　　义方字子宜湖州人尝举进士仕履无攷
　　【臣】等谨案叶感菉竹堂书目有篷溪钱氏图説当即是书
