<!-- { "loadSidebar": true } -->
　　郑王萧锡里库之弟兴宗重熙二十一年封【虚烈之名附见萧恵传】
　　辽西郡王杨晳道宗清宁初封赵国公咸雍初徙封齐国又改封晋国又改封赵国太康五年例改辽西郡王旋卒
　　【臣】等谨按道宗纪太康五年诏惟皇子仍封一字王余并降削故一时杨晳伊苏及萧韩嘉努皆降封也
　　辽西郡王杨绩初封赵王太康中例降辽西郡王致仕卒
　　【臣】等谨按道宗纪太康五年降封者止载杨绩无杨晳名二人皆有传然其厯官彷佛相同绩与晳音亦相似细按当是一人而误作两传今姑存疑依传列之
　　兰陵郡王萧韩嘉努道宗清宁初封韩国公进封兰陵郡王九年进封荆王太康初徙封吴王五年仍例降兰陵郡王寻卒
　　汉王萧徳道宗清宁元年封鲁国公九年进封汉王咸雍时卒
　　混同郡王耶律伊苏五院部人道宗清宁五年封赵王九年进魏王太康五年例降混同郡王以罪伏诛韩王萧唐古【见咸雍三年纪文封年未详】
　　栁城郡王萧珠展道宗清宁十年封咸雍时卒
　　陈国公张孝杰道宗咸雍八年封后以罪削爵
　　赵王萧必埒哩道宗太康二年封
　　辽西郡王萧额哩页敖拉子道宗太康二年封
　　栁城郡王萧锡黙道宗太康二年封
　　【臣】等谨按必埒哩额哩页锡黙皆以后之父与叔得封此专因外戚而贵者然止此数人不再立外戚门
　　兰陵郡王萧乌纳【一名挞不也道宗纪太康五年所封即兀纳也】道宗太康五年封天祚帝天庆末卒
　　韩国公耶律仲禧本姓李道宗咸雍八年赐国姓封【传作六年封今从纪】
　　漆水郡王俨仲禧之子道宗夀隆初封越国公天祚帝干统三年徙封秦国六年改封漆水郡王天庆中卒兰陵郡王萧倬哈必埒哩子道宗太康五年封寻以事除名
　　陈国公窦景庸道宗大安初封九年卒
　　兰陵郡公萧阿噜帯道宗夀隆元年封天祚帝干统时卒
　　兰陵郡王萧徳勒岱天祚帝天庆三年封国亡后死兰陵郡王萧奉先天祚妃之兄也天祚帝时封以罪赐死
　　【臣】等谨按辽代耶律与萧世为婚姻凡萧氏封爵之人无一非戚畹也但萧氏实世世与其国事其中一无功业仅以外戚封者固有而实縁名业得封非由恩泽者亦不少王圻续通考槩列之外戚固属非宜若以一族之人分为异姓外戚二门亦滋烦故统列于异姓焉
　　又按王圻续通考有外国封爵如册石敬塘为帝诸事乃一时南北朝大势使然岂可降为封建之制西夏亦各为一国非可以分茅列土论故竟从删
　　金熙宗天眷元年定封国制
　　【臣】等谨按纪文止此一语其详不可考大约与皇统中所定相同耳
　　皇统二年定制皇兄弟及子封一字王者【始祖以下子孙朂传亦有此文但无封一字王者五字】为亲王给二品俸余宗室封一字王者以三品俸给之
　　亲王正一品钱粟二百二十贯石【郡王在从一品内减二十贯石】麴米麦各三十五称石【郡王减五称石】春衣罗三十五匹秋衣绫三十五匹【郡王各减五匹】春秋绢各一百二十匹【郡王减二十匹】绵六百两【郡王减百两】正二品钱粟一百五十贯石麴米麦各二十二称石罗绫各二十二匹绢各八十匹绵三百五十两正三品钱粟七十贯石麴米麦各十六称石罗绫各十二匹绢各五十五匹绵二百两【臣】等谨按详绎志文旧制亲王支正一品俸郡王支从一品俸当即天眷初所定至此时则定支二品三品俸也又章宗即位时诏亲王到任各给钱二十万【互见职官考】
　　海陵正隆二年改定亲王以下封爵等第【详见帝系考皇族门】封王大国号二十曰辽梁宋秦晋汉齐赵越殷楚鲁冀豫唐兖吴蜀陈曺次国三十曰隋郑卫韩潞豳沈岐代虞【志误作泽】徐滕薛纪原邢翼丰毕邓郓霍蔡瀛【按金格葛当在此】沂荆荣英夀温小国三十曰濮济道定景【后改为邹】申崇宿昔莒邺郜舒溜郕宗郧郯杞【按海陵子传云因太子名光英而国号有英国应国故改英国为夀国应国为杞国今国名无应当是改杞矣而英与夀两存岂海陵之后仍不讳英且与夀国并例欤】向郇密胙任戴【志误作载】巩葛萧莘芮封王之郡号十曰金源广平平原南阳常山太原平阳东平安定延安
　　章宗明昌二年勅有司国号犯昔有天下者之号不得封臣下
　　有司议以辽为恒梁为卲宋为汴秦为镐晋为并汉为益齐为彭殷为谯楚为郢唐为绛吴为鄂蜀为防陈为宛隋为泾虞为泽
　　【臣】等谨按宗后改莱避宗峻与睿宗之名也郇后改管兴定二年避宣宗嫌名也葛又改蒋考章宗元妃李氏传曰葛王世宗初封大定后不以封臣下由是三等国号无葛及皇子徳里封葛王尚书令奏请于瀛国下附葛国号从之则知葛之改蒋在大定后事也原后改升济后改遂史无明文当是章宗曽为原王故同葛改蒋之例济则当是避卫绍王之名耳
　　同姓封建
　　梁宋国王宗干太祖庶长子海陵之父熈宗天眷二年封皇统元年薨【余详帝系考】
　　越国王宗弼太祖子熈宗天防十五年封沈王天眷二年进封越国王皇统八年薨
　　兖国王宗隽太祖子熈宗天眷元年封陈王二年进封兖国王以谋反伏诛
　　卫王宗强太祖子熈宗天眷元年封纪王三年进封卫王皇统二年薨
　　【臣】等谨按传云天眷三年进封卫王而熙宗纪皇统元年六月仍书纪王宗强薨封号与薨年皆小有互异
　　曹国王宗敏太祖子熙宗天眷元年【传作三年误】封邢王皇统三年封曹国王海陵时被杀
　　任王威和太祖子熈宗皇统六年封海陵天徳二年被杀
　　【臣】等谨按太祖子赵王宗杰宋王宗望考本传皆系薨后追封太宗纪天防五年书汉国王宗杰薨【传无汉国封号】但以前无封国事余如丰王乌里沈王额鲁豳王鄂尔多纪王实讷埒息王宁吉莒王燕孙邺王布古七人皆无传封年未详惟熈宗纪皇统六年有封太祖子孙为王之语而是年正月又专书封威和为王无余人名则此七人疑与宗杰宗望皆系追封故皆不列
　　宋国王宗磐太宗子熈宗即位封天眷二年以谋反伏诛
　　豳王宗固太宗子熈宗即位封代王宗雅虞王阿鲁补滕王呼沙呼薛王宗懿陈王宗本翼王呼兰丰王宗美郓王神土门霍王哈必苏蔡王沃哩兾王宗哲徐王宗顺皆太宗子熈宗天眷元年封天眷二年呼兰以谋反伏诛宗雅宗懿宗本宗哲皆为海陵所杀
　　【臣】等谨按宋国王宗磐之号与宗固之封为王皆见于熈宗初即位之纪余人封爵虽纪传中无一一指名然纪云天眷元年封太宗子斛鲁补等十三人为王【据纪文宗固已于前一年封则此十三人当有宗磐在内】而当世宗大定二年追封太宗子十人为王时其封号皆与表中所书不同则表必系据熙宗时所封者书之明矣熙宗天眷二年纪又书降封太宗诸子盖因宗磐呼兰谋叛之故皇统二年八月又书复太宗子呼噜为王【宗固本名鲁音相类也】疑当时复王者或不止呼噜一人史畧之耳海陵时宗雅四人被杀之外其时太宗子孙死者七十余人则诸王固皆不免矣
　　魏王道济熙宗子皇统三年封未几被杀
　　【臣】等谨按熈宗子济安封皇太子已见帝系考故不列凡厯代册封皇太子者皆不载入此门
　　崇王元夀海陵子天徳元年封【传作二年】三年薨
　　滕王广阳海陵子正隆三年七月封九月薨
　　【臣】等谨按光英为太子宿国王舒苏鄂博乃追封故皆不列
　　镐王永中世宗子大定元年封许王七年进越王【纪书由越王进许王误】十一年进赵王章宗即位进汉王明昌二年改并王三年进镐王六年以罪赐死
　　越王永功世宗子大定四年封郑王七年进隋王十一年进曹王章宗即位进冀王明昌二年改鲁王承安元年进郢王卫绍王大安元年进谯王二年进越王宣宗兴定五年薨
　　郑王永蹈世宗子大定十一年封滕王寻进徐王章宗即位进卫王明昌二年改郑王以谋逆赐死
　　豫王永成世宗子大定七年封沈王十一年进豳王章宗即位进吴王明昌二年改兖王承安改元进豫王泰和四年薨
　　防王永升世宗子大定十一年封徐王寻进虞王章宗即位进隋王明昌二年改曹王久之改宛王卫绍王即位徙防王宣宗祯祐元年薨
　　潞王永徳世宗子大定十七年封薛王【传作二十七年封误】章宗即位进沈王明昌二年改豳王承安二年进潞王宣宗兴定后薨
　　【臣】等谨按显宗初封楚王寻立为皇太子已详帝系考又有赵王苏尼越王舒噜史称早卒当是追封也
　　夀王洪辉章宗子承安二年五月生即封十月薨葛王徳里章宗子泰和二年生即封三年薨
　　【臣】等谨按章宗子传洪裕封绛王洪靖封荆王洪衍封英王皆追封也又卫绍王即位大安元年封子六人为王从恪初封胙王二年即立为太子卫绍王被弑从恪兄弟皆废居至哀宗末崔立作叛胁太后封从恪为梁王此时国事已溃并非册封正典故不列余有任王巩王之号亦皆不可考其为何人
　　荆王守纯宣宗子贞祐元年封濮王兴定三年进英王哀宗正大元年进荆王国亡时与诸子及宗室皆死晋国王宗翰景祖之鲁孙韩国公劾者之孙撒改之子熙宗即位封天防十四年薨【熙宗即位之次年】
　　沂王晕熙宗之叔祖熙宗即位时封天眷二年与宗磐谋反伏诛
　　【臣】等谨按熙宗纪称晕为皇叔祖则是世祖之子宗室表有世祖子沂王扎拉应即晕也但史中不载晕本名扎拉之文
　　鲁国王昌穆宗子熙宗天防十五年封天眷二年与翼王呼兰谋反伏诛
　　某王昱景祖之孙劾孙之子熙宗天眷二年封为王以宗磐等辞连及夺爵寻薨
　　邓王奭太祖之孙宗杰之子熙宗天眷元年封皇统三年薨
　　蜀王【熙宗纪作蜀国公误】尼楚赫宗室子天防十三年封【太宗于是年正月崩当是熙宗即位封】熙宗天眷三年薨
　　【臣】等谨按太祖太宗开国伊始未暇行分封之典至熙宗天防十四年始大封宗室凡已薨者无不追封王爵至海陵正隆二年改定亲王以下封爵等第其已薨者亦皆追取告身毁其铭志史中纪表往往以追封之爵叙入生前今皆详考其身膺封号者载之故较史中所列止得其半其本封尊爵而卒后例降者亦以生前之爵为据
　　金源郡王安塔哈康宗之孙宗雄之子熙宗天眷中封金源郡王进谭王海陵时进郓王改魏王正隆二年例夺王爵世宗时封兰陵郡王复进金源郡王大定十四年薨
　　郓王昻世祖最防子熙宗皇统元年封漆水郡王二年封郓王是嵗薨
　　谭国公阿里布景祖之裔【世次未详】熙宗皇统三年封六年薨
　　某国王杲安帝六代孙熙宗皇统三年封应国公海陵时进封国王为海陵所杀
　　【臣】等谨按杲之进国王与后舒国公褒之进封王史传中皆无国号以意揣之当即其旧号但易公为王耳然传无明文故作某国王以存其疑
　　胙王元太祖之孙景宣帝之子熙宗皇统六年封九年被杀
　　【臣】等谨按熙宗纪与胙王元传皆不言何时封今考皇统六年纪有封太祖子孙为王一语则受封必在此时矣
　　金源郡王朂穆宗子熙宗皇统八年封鲁国王九年进汉国海陵簒立加封秦汉国王进封周宋国王正隆二年例降金源郡王是嵗薨
　　代王充太祖之孙宗干之子熙宗皇统间封淄国公进封代王九年薨
