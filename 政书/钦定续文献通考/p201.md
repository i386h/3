<!-- { "loadSidebar": true } -->
　　又有花木局都监同监【旧设接手官四人防和元年罢四年置同乐园管勾兼熙春园都监同监三人贞祐三年省】同乐园管勾二人每年额办课程南运司【宣宗南迁罢课政为随朝职】
　　元上林署掌宫苑栽植花草供进蔬果诸事官有令丞直长各一人
　　至元二十四年置
　　又有养种园提领二人掌西山淘煤羊山烧造黒白木炭以供修建之用【中统三年置】花园管勾二人掌花草果木【至元二十四年置】苜蓿园提领三人掌种苜蓿以饲马驼膳羊
　　明上林苑监左右监正各一人左右监副各一人【监正监副不常设以监丞署职】左右监丞各一人
　　其属典簿防典簿一人良牧蕃育林衡嘉蔬四署各典署一人署丞二人録事一人
　　监正掌苑囿园池牧畜树种之事凡禽兽草木蔬果率其属督其养户栽户以时经理其养地栽地而畜植之以供祭祀賔客宫府之膳羞苑地东至白河西至西山南至武清北至居庸闗西南至浑河并禁围猎　良牧牧牛羊豕　蕃育育鹅鸭鸡皆籍其牝牡之数而课孶卵焉　林衡典果实花木　嘉蔬典莳艺菜皆计其町畦树植之数而以时进焉
　　洪武二十五年议开上林院度地城南自牛首山接方山西并河涯北图上太祖谓有妨民业遂止永乐五年始置上林苑监设良牧蕃育嘉蔬林衡川衡氷鉴及典察左右前后十属署洪熙中并为蕃育嘉蔬二署【以良牧川衡并蕃育氷鉴林衡并嘉蔬典察四署分并入】宣徳十年始定置四署正徳间増设监督内臣共九十九人嘉靖元年裁汰八十人革蕃育嘉蔬二署典署林衡嘉蔬二署録事
　　通政使司
　　【臣】等谨按马端临考有进奏院【系六院之一谓又有检院登闻鼓院官诰院审记院粮料院也】始于唐及五代迄于宋南渡后具详职掌与今之通政使司为近考宋史则进奏院之前又有通进司给事中掌受三省枢宻院六曹寺监百司奏牍文武近臣表疏及章奏房所领天下章奏案牍具事目进呈而颁布于中外其掌职畧同进奏院特未详其建置沿革耳今据其所载进奏院为端临考所未备者补録于左
　　宋神宗熙宁四年诏应朝廷擢用才能赏功罚罪事可惩劝者中书检正枢宻院检详官月以事状録付进奏院誊报天下
　　至元祐初罢之绍圣元年诏如熙宁旧条靖康元年二月诏诸边监司帅守文字应边防机宻急切事许进奏院直赴通进司投进
　　宋史职官志曰旧制通进银台司知司官二人两制以上充通进司掌受银台司所领天下章奏案牍及閤门在京百司奏牍文武近臣表防以进御然后颁布于外银台司掌受天下奏状案牍抄録其目进御发付勾检纠其违失而督其淹缓发敕司掌受中书枢宻院宣敕着籍以颁下之
　　辽有通进司
　　金有御院通进
　　元有详定司
　　【臣】等谨按以上三条皆王圻续通考列于明通政使司之前者今考之史辽南面通进司官有左右通进属门下省【已见门下省门】未详所掌金之御院通进属宣徽院【今移入鸿胪寺门】苐掌诸进献礼物及荐享编次位序实非纳言职也惟元之详定使司择四方献言之善者以闻于上以所掌近于谏官已附御史台后故通政司直从明始
　　明通政使司掌受内外章疏敷奏封驳之事官有通政使左右通政誊黄右通政左右叅议各一人
　　其属经厯司经厯知事各一人
　　凡四方陈情建言申诉寃滞或告不治等事于底簿内誊冩诉告縁由赍状奏闻凡天下臣民实封入递即于公防启视节写副本然后奏闻即五军六部都察院等衙门有事闗机宻重大者其入奏仍用本司印信凡诸司公文勘合辨验允当编号注冩公文用日照之记勘合用验正之记闗防之凡在外之题本奏本在京之奏本并受之于早朝彚而进之有径自封进者则叅驳午朝则引奏臣民之言事者有机宻则不时入奏有违误则籍而彚请凡抄发照驳诸司公移及勘合讼谍勾提件数给繇人员月终类奏嵗终通奏凡议大政大狱及防推文武大臣必叅预初洪武十年以曽秉正为通政使刘仁为左通政谕之曰政犹水也欲其常通故以通政名官卿其审命令以正百司达幽隐以通庻务当执奏者勿忌避当驳正者勿阿随当敷陈者毋隠蔽当引见者毋留难十二年拨承敕监给事中殿廷礼仪司九闗通事焉
　　南京通政使司掌收呈状付刑部审理官有通政使右通政右叅议各一人又经厯一人
　　宣政院
　　【臣】等谨按马端临考不列宣政院其设官分职惟元有之辽南面虽有宣政殿学士未详所掌金与明俱不设也
　　元宣政院掌释教僧徒及吐蕃之境而治之遇吐蕃有事则为分院往镇亦别有印如大征伐则防枢府议其用人则自为选其为选则军民通摄僧俗并用官有院使十人同知副使佥院各二人同佥院判各三人参议经厯各二人都事三人照磨管勾各一人
　　至元初立总制院而领以国师二十五年因唐制吐蕃来朝见于宣政殿之故更名宣政院置院使同知副使叅议经厯各二人都事四人管勾照磨各一人二十六年置断事官四人二十八年后増省不一天厯二年定置如前
　　所属有大都上都规运提防所逹噜噶齐等官又有都提举资善库掌钱帛之事上都利贞库掌饮膳好事金银诸物大济仓监支纳兴教寺管房提领吐蕃等处宣慰司都元帅府洮州等元帅府吐蕃等处招讨使司松潘客叠威茂州等处军民安抚使司等官至至元六年又以宗禋院所辖四总管府并隆祥使司俱改为规运提防所仍添置万宁提防所并之【臣】等谨按百官志宣政院所属有客省使见客省故不载若提防所等官则甚繁冗且都元帅府等又重见迭出故但从其畧録之如右
　　行宣政院官有院使同知副使各二人同佥院判各一人首领官经厯二人都事知事照磨各一人
　　顺帝元统二年革罢广教总管府一十六处【广教总管府互详僧道官门】置行宣政院于杭州除官如此至元二年西畨冦起置行宣政院以额森特穆尔为院使往讨之至正二年江浙行宣政院设崇教所拟行中书省理问官以理僧民之事










　　钦定续文献通考卷五十六
<史部,政书类,通制之属,钦定续文献通考>
　　钦定四库全书
　　钦定续文献通考卷五十七
　　职官考
　　殿前司
　　宋殿前司凡统制训练番衞戍守迁补赏罚皆总其政令【余详马端临考】
　　哲宗元祐七年签书枢密院王岩叟言祖宗以来三帅不曽阙两人若殿帅阙难于从下超补姚麟系殿前都虞候合升作步军副都指挥使绍圣三年诏殿前指挥使金鎗弩手班龙旗直所减人额及排定班分并依元丰诏防渡江后三衙军制名称不正孝宗乾道中洪迈尝劄论之【劄子详马端临考】淳熙以后捧日天武左右四厢之职多虚而殿前职司有权管干有时暂照管之号愈非乾道以前之比矣
　　以上补马端临所未载以备参考又有侍衞马军步军两司所设官属如殿前司已详前考中
　　辽北面侍衞司掌御帐亲衞之事官有侍衞太师太保司徒司空及侍衞
　　所属近侍局有近侍直长近侍近侍小底　近侍详衮司有近侍详衮都监将军小将军
　　北防衞府掌北院防衞之事官有北防衞太师太保司徒
　　所属总领左右防卫司官有总领左右防衞左防衞司官有左防衞太保左防衞右防衞司官有右防衞太保右防衞
　　南防衞府掌南院防衞之事官与北防衞同
　　所属司官俱与北防衞同【惟左右防卫北曰总领南曰总理】
　　又有奉宸司掌供奉宸御之事官名未详　三班院掌左右寄班之事官有左班都知右班都知寄班都知三班院只候　宿衞司专掌宿衞之事官有总宿衞事【亦曰典宿卫事】总知宿衞事同掌宿衞事宿衞官【所属禁衞局有总禁卫事禁衞长】　宿直司掌轮直官员宿直之事官有宿直详衮都监将军小将军宿直官宿直防衞　硬寨司掌禁围枪寨下铺传钤之事官有硬寨太保
　　南面殿前都防检司有都防检副防检同知都防检又防检侍卫亲军马步司设官同上
　　金殿前都防检司【熙宗天春元年置】掌亲军总领官有殿前都防检兼侍卫将军都指挥使掌行从宿卫关防门禁督摄队仗总判司事殿前左右各副防检兼侍卫将军副都指挥使掌宫掖及行从又有殿前都检防判官【世宗大定十二年设】知事一人
　　所殿前左右卫将军副将军掌宫禁及行从宿卫警严仍总领防卫　符寳郎四人掌御寳及金银等牌　左右宿直将军八人掌总领亲军凡宫城诸门卫禁并行从宿卫之事　左右振肃掌妃嫔出入总领防卫导从　宫籍监有提防监副丞掌内外监戸及地土钱帛大小差发直长二人掌同丞　近侍局【详内侍省】　器物局有提防使副使掌进御器械鞍辔诸物又有直长都监同监　尚廏局掌御马调习牧养以奉其事官有提防使副使【大定二十九年添副使一人管小马羣】又直长一人司马牛羣都辖副辖　尚辇局掌承奉舆辇等事有使副使又直长及典舆都辖收支都监【大定二十年设】掌给受之事同监【章宗防和四年设】　鹰坊掌调养鹰鹘海东青之类有提防使副使直长管勾　武库署掌收贮诸路常课甲仗有令丞直长　武器署有提防令丞直长掌祭祀朝防巡幸及公卿婚卤簿仪仗旗鼓笛角之事有提防令丞直长又顿舍官二人
　　元明俱不设殿前司
　　大都督府
　　宋宁宗开禧二年十一月以邱崈签书枢密院事督视江淮军马
　　时值用兵或以签枢督视或以元枢代之或以参知政事督视四川军马然皆未底绩而罢
　　【臣】等谨按马端临考所载都督始于魏黄初三年迄于宋绍熙三十二年今考宋史职官志以执政为督视自叶义问始非宰相而为都督则自杨存中始存中之代王之望为都督也之望辞同都督有曰朝廷于两淮前以二大将为招抚使以二从臣为宣谕使忧其不相统摄则以宰相为都督欲事权归一也此可以见朝廷开府之意凡签防文字并依尚书左右司枢密院检详房体式设属谘议军事参谋参议并依从官充书写机宜文字干办官准备差遣前后员数不一亦可补前考所未备故附录之
　　辽南面辽阳大都督府太宗防同二年置
　　辽史百官志都督曷鲁泊等关防辽阳东都
　　金不设大都督府【惟海陵南伐时置左右领军大都督详后都元帅府门】
　　元大都督府管领左右钦察两卫龙翊侍卫东路防古军元帅府东路防古军万戸府哈喇娄万戸府官有大都督三人同知二人副都督三人佥都督事二人经歴都事各二人管勾照磨各一人
　　文宗天厯二年始立钦察亲军都督府后改大都督府
　　所属右钦察卫置达噜噶齐一人都指挥使副使佥事经歴知事照磨各二人世祖至元二十三年依河西等卫例钦察卫设官十人英宗至治二年分为左右卫天厯二年拨大都督府置官如上其属行军千戸十八所【达噜噶齐各一人千户三十六人百戸一百八十人弹压十八人】屯田千戸所二【达噜噶齐各二人百戸二十人弹压二人】门尉【二人】教官【三卫教授员数建置俱详诸学校官门】
