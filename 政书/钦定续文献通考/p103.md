<!-- { "loadSidebar": true } -->
　　金器二百两金抱肚一条五十两金钞罗五十两金鞍辔马一匹五十两紫花绵防一百匹白绵防五百匹细布一千匹粗布五千匹铜器一千斤法清酒醋共一百瓶脑先茶十斤藤造器物五十事成形人参不定数无灰木刀摆十个细纸墨不定数不论年岁惟以八节贡献
　　又横进物为粳米五百石糯米五百石织成五防御金不定数
　　西夏国进贡物
　　细马二十匹粗马二百匹驼一百绮锦二百匹织成锦被褥五合蓰蓉甘石石井盐各一千斤沙狐皮一千张兎鹘五只犬子十只不论年歳惟以八节贡献
　　髙昌国兹国于阗国大食国小食国甘州沙州凉州诸小国进贡物
　　玉珠犀乳香琥珀碙砂玛瑙器宾鐡兵器斜合黑皮褐里丝门得丝怕里丝【褐里丝以下皆细毛织成以二丈为疋】皆三年一次贡献
　　金太祖天辅四年髙丽贡方物
　　至太宗天会四年髙丽国王王楷奉表称藩自后贡使不絶海陵贞元二年十二月遣使贡方物先是髙丽使音别有私进礼物以为常至世宗大定五年万春节帝以使者私进不应典礼诏罢之十七年贺正旦礼物玉带乃石似玉者有司请移问帝曰彼小国无辨识者误以为玉耳且人不易物惟徳其物若复却之岂礼体耶乃止章宗泰和七年正月是时用兵伐宋夏亦有故独髙丽遣使来迨宣宗迁汴辽东道路不通兴定三年辽东行省奏髙丽复有奉表朝贡之意乃遣使抚谕终以道路不通未遑迎迓诏行省且羁縻勿絶其好然自是不复通问矣
　　七年正月宋遣赵良嗣言若得燕京即纳银绢二十万匹绫二万匹以代燕地租税
　　至太宗天防三年十月伐宋十二月宋给事中李邺等奉金百铤请复修好四年正月都统宗望许宋修好增歳币六年七月宋贬号称臣遣使奉表容州观察使曹勋求许歳币自是每春季差人至泗州交纳熙宗皇统二年二月宋遣使来许岁币银绢二十五万两匹世宗大定五年正月宋遣使以国书来奉岁币二十万二十八年二月遣使献先帝遗留物及朝辞以所献礼物中玉器五玻璃器二十及弓剑之属使还遗宋曰此皆尔国前主珍玩之物所宜宝藏以无忘追慕今受之义有不忍归告尔主使知朕意也自此徃来不絶至泰和中搆兵后复以书币乞和至八年二月复请増歳币至三十万迨宣宗贞祐三年三月宋贺长春节使朝辞请减岁币如大定例帝以本自称贺不宜别有祈请谕遣之兴定元年四月以宋岁币不至命乌古论度夀经畧南边贡使遂絶
　　太宗天防二年正月夏人奉誓表请朝贡
　　夏国王李干顺请自今以后几岁时朝贺贡进表章使人徃复等事一切依臣事辽国旧例至熙宗天眷二年子仁孝嗣位世宗大定八年其臣任得敬专国政欲分割夏国因贺正旦乞良医亦附表进礼物帝却之十年复却得敬贡物八月仁孝诛得敬深念世宗恩厚十七年献本国所造百头帐帝曰夏国贡献自有方物可却之仁孝再以表上曰所进帐本非珍异使人亦已到边若不防包纳则下国深诚无所展效四方邻国以为夏国不预大朝眷爱之数将何所安乃许与正旦使同来至章宗以后虽通使如故而无纳贡事矣
　　四年八月新城县进白乌
　　五年正月回鹘哈喇汗遣使入贡
　　十月沙州回鹘呼喇繖汗遣使入贡熙宗天眷元年八月回鹘遣使朝贡
　　【臣】等谨按金史属国贡献不多概见而回鹘独着至贞元时以回纥与宋髙丽夏并称殆以其国为较大欤
　　熙宗皇统七年十一月兵部尚书秉徳进三角羊海陵大徳三年四月罢岁贡鹰隼
　　闰四月命大官常膳惟进鱼肉旧贡鹅鸭等悉罢之贞元元年正月诏有司受宋髙丽夏回纥贡献
　　以皇弟兖薨不视朝故也
　　世宗大定三年十一月罢贡金线段匹
　　四年正月罢路府州元日及万春节贡献
　　十三年七月罢岁课雉尾
　　二十年十月诏罢西北路招讨司所进马驼鹰鹘等物二十六年十二月罢逓送荔支
　　帝退朝御香阁左谏议大夫黄久约言逓送荔支非便帝谕之曰朕不知也今令罢之越二日帝谓宰臣曰有司奉上惟沽办事之名不问利害如何朕尝欲得新荔支兵部遂于道路特设铺逓比因谏官黄久约言方知之夫为人无识一旦临事便至颠倒宫中事无大小朕尝亲览者以不得人故也如使得人宁复他虑次日又谓宰臣曰朕年来惟以省约为务常膳止四五味已餍饫之比初即位十减七八宰臣曰天子自有制不同余人帝曰天子亦人耳妄费安用又久约使宋还道经宿泗见贡新枇杷子者州县调民夫逓进亦奏罢之
　　二十七年五月罢太府监日进时果
　　时并罢海兰路所贡海葱诏曰葱果应用几何徒劳人耳惟上林诸果三日一进
　　二十九年十二月【时章宗已即位】宻州进白雉
　　章宗明昌四年正月谕东京路副使王胜毋进鹰遣谕之曰汝职非轻民间利害官吏邪正畧不具闻而乃以鹰进此岂汝职也后毋复尔
　　泰和元年十一月谕工部毋以进柑扰民
　　谕曰比闻懐州有橙结实官吏检视已尝扰民今复进柑得无重扰民乎其诫所司遇有则进无则已
　　宣宗贞祐三年九月陈州镇防军段仲连进羊三百诏迁三官
　　【臣】等谨按史臣论宣宗南开宋衅西启夏侮兵力既分功不补患乃至以进羊迁官亦可慨矣
　　哀宗正大元年正月邠州节度使伊喇玛纳布贡白兎却之
　　诏曰得贤臣辅佐年谷丰登此上瑞也焉事此为令有司给道里费纵之夲土礼部其徧谕四方使知朕意
　　六年五月陇州防御使舒穆噜栋尔进黄鹦鹉
　　诏曰外方献珍禽异兽违物性损人力令勿复进
　　天兴元年四月许州进樱桃
　　时帝在南京
　　诸路贡物
　　上京路防宁府嵗贡秦王鱼【大定十二年罢】又贡猪二万【大定二十五年罢】哈兰路贡海葱【大定二十七年五月罢】
　　东京路复州贡鹿筋【大定八年十月罢】
　　西京路大同府贡玛瑙环子玛瑙数珠蔚州贡地簟中都路涿州贡罗平州贡樱桃绫
　　河东南路京兆府同州贡圆筋茧角羊【大定十一年罢】以上俱据地理志所载姑録如右然其详不可得考矣
　　元太祖二年伊徳尔讷哷部阿勒达尔部皆通使来献名鹰
　　王圻曰按马贵与考凡外国贡献俱不録岂以不列职方非任土欤元起沙漠版图遍海外视诸国犹六服耳故稍摘其雅驯者着于篇且亦以志当时之好尚焉
　　【臣】等谨按王圻续通考于辽金二代曾载与国之贡而元独缺焉其他所载挂漏亦多今详稽纪传事以类叙使后有考云
　　九年三月金遣使奉金帛童男女五百马三千以献初帝贡岁币于金金主使卫王允济受贡于静州帝见允济不为礼允济归欲请兵攻之防庚午岁金主璟殂允济嗣位有诏至国传言当拜受帝问新君为谁曰卫王也帝遽南面唾曰我谓中原皇帝是天上人做此等庸懦亦为之耶何以拜为即乗马北去金使还言允济益怒欲俟帝再入贡就进塲害之帝知之遂与金絶益严兵为备辛未岁二月帝自将南伐屡败金兵至是年甲戌春三月驻跸中都北郊诸将请乗胜破燕帝不许乃遣使谕金主曰汝山东河北郡县悉为我有所守惟燕京耳天既弱汝我复迫汝于险天其谓我何我今还军汝不能犒师以弥我诸将之怒耶金主遂遣使求和奉卫绍王女岐国公主及金帛等以献
　　【臣】等谨按元纪太祖称帝歳在丙寅即金章宗泰和六年也至二十一年遣唐庆责岁币于金太宗元年金遣使来归太祖赗却之复遣使来聘不受六年金遂亡矣
　　十三年髙丽请岁贡方物
　　至世祖中统二年六月三年六月四年三月俱遣使入贡至元元年四月诏修世见礼遣其臣来贡二年八月贡方物八年正月遣使奉岁贡五月遣贡方物九年正月遣使奉岁贡十一年正月十二年正月俱遣使奉岁贡十六年正月奉岁币又献方物十八年正月遣使奉岁帛十九年正月遣使贡细布四百匹二十二年六月遣使来贡二十五年五月十月十二月二十六年正月二十七年正月二十八年正月俱遣使来贡及方物成宗大徳十年正月遣使来贡泰定帝致和元年正月遣使献方物文宗天厯二年正月至顺三年十一月俱遣使贡方物
　　【臣】等谨按元史外国传太祖十一年契丹人金山元帅陆格等领众九万余窜入髙丽国十二年九月攻抜江东城据之是年帝遣哈斋济达喇等领兵征之国人洪大宣诣军中降与哈斋济等同攻围之髙丽王【名阙】奉牛酒出迎王师且遣其枢宻院使赵冲共讨灭陆格冲请歳输贡赋达喇曰尔国道逺难于徃来每岁可遗使十人来贡自后连七歳絶信使至太宗三年八月命萨喇达征其国乃有王防遣其弟懐安王侹请和事则此云太祖十三年乃太宗三年之讹也又当定宗宪宗之世岁贡不入故自定宗二年至宪宗八年凡四命将征之抜其城十有四宪宗末防遣其世子倎入朝世祖中统二年三月遣使入贡六月倎更名植三年十月诏谕植籍编民出师旅输粮饷助军储是月遣使入贡四年自三月至于六月凡三遣使入贡五年改元又遣使入贡自是终世祖三十一年其国入贡者凡三十有六又自成宗元贞至仁宗皇庆二年防传其子植植传其子昛昛传其子謜謜传其子焘焘传其弟暠数十年间岁修职贡不絶焉
　　宪宗七年九月禁回鹘献珍玩
　　时所献水精盆珍珠伞等物可值银三万余锭帝曰方今百姓疲所急者钱耳朕独有此何为却之赛音谔徳齐以为言稍偿其直且禁其勿复有所献
　　八年二月安南遣使献方物
　　至世祖中统二年九月至元二年七月四年九月十一月七年十一月十年十月俱遣使来贡十六年七月十七年十二月俱遣使贡驯象十八年闰八月遣使贡方物十九年九月遣使进犀兕金银器香药等物二十年八月以方物来献二十一年闰五月遣使贡玉杯金瓶珠绦金领及白猿緑鸠币帛等物七月以方物来献二十三年五月二十四年四月九月二十六年四月闰十月二十七年正月二十八年九月俱遣使贡方物成宗元贞元年三月二年五月俱遣使献方物大徳二年九月圣诞节交趾贡方物十一月又贡方物六年六月以驯象二及硃砂来献八年十月十年十月俱遣使贡方物仁宗皇庆二年四月延祐四年六月五年正月俱遣使贡方物七年英宗即位十月遣其臣贡方物至治二年正月十一月俱遣使贡方物防定帝防定元年十月二年三月四年十月十二月俱遣使贡方物致和元年五月安南国及八洞蛮酋遣使献方物文宗天厯元年九月至顺二年五月三年四月十年十二月十五年六月俱遣使来贡十六年七月交趾贡驯象十七年正月六月俱奉歳贡并方物
