<!-- { "loadSidebar": true } -->
　　宪宗成化元年正月丁巳荧惑犯东咸二月癸夘犯天籥五月戊午留守斗己巳退犯魁第四星七月癸酉复犯之十二月丙子太白犯键闭　二年正月乙夘太白犯斗二月癸巳荧惑犯天阴六月丁未嵗星守　三年二月丁未太白犯娄三月戊子犯外屏五月壬辰犯毕六月壬戌犯井七月甲申入犯积尸气八月乙未荧惑犯垒壁阵癸夘太白入轩辕　四年二月己亥荧惑犯月星己酉犯天街五月庚辰犯癸未犯积尸气六月戊申太白犯灵台七月甲子填星犯天囷　五年二月癸巳太白犯牛丙申月犯嵗星闰二月癸亥复犯之七月己酉嵗星犯轩辕大星　六年三月癸未月犯太白癸夘嵗星留守轩辕七月戊戌月犯九月丙子朔太白犯轩辕左角甲午犯左执法己亥犯嵗星庚子犯左执法　七年三月丁丑嵗星退入太微垣犯左执法四月乙夘入太微垣留守端门六月甲寅犯右执法九月壬午太白犯房北第二星闰九月戊午与填星同犯南斗魁辛酉填星犯天狗十一月己亥朔嵗星犯亢十二月乙未太白犯牛及罗堰　八年正月癸亥月犯太白二月甲申太白犯垒壁阵六月庚午入井十一月辛亥嵗星犯房北第一星癸丑犯钩钤十二月丙戌太白犯垒壁阵　九年三月丙辰嵗星犯东咸四月己夘太白犯五诸侯五月己酉嵗星犯钩钤六月乙丑犯房第一星十月甲子太白犯左执法　十一年三月甲戌太白犯外屏七月庚戌太白犯天罇戊辰犯填星甲戌荧惑犯积薪八月癸未入甲申犯积尸气丁酉太白犯灵台庚子犯上将九月癸丑犯左执法十月乙未荧惑犯灵台　十二年三月丁巳嵗星犯垒壁阵壬戌辰星犯庚午太白犯月星四月壬辰荧惑犯上将及建星甲午太白犯井十月辛夘填星守轩辕大星十一月戊申月犯嵗星于室　十三年闰二月己未嵗星犯外屏九月丙寅荧惑犯填星癸未犯上将十月乙夘月犯填星十一月庚辰荧惑犯进贤十二月甲午朔太白犯垒壁阵丁酉月犯太白
　　【臣】等谨按各史天文志俱载月犯列舎明史独不载考成化实录元年十一月乙丑犯太微垣上将十二月癸巳犯右执法四年八月甲午犯房五年正月乙丑犯五诸侯己巳入犯积尸气戊寅犯心二月丙申犯闰二月己未犯甲子犯轩辕御女六年八月己巳犯天罇七年二月丁夘犯罗堰十一年二月癸夘犯牛大星五月乙夘犯明堂中星十三年闰二月壬子犯进贤即此十三年事无一存者可以见志之凡例矣
　　十四年正月乙丑荧惑犯亢二月甲辰复犯之　十五年三月甲子嵗星犯天街戊辰犯填星四月己丑填星犯上将九月乙夘嵗星犯井乙丑荧惑犯灵台庚辰太白犯天江辛巳嵗星守井十月庚子太白犯南斗魁辛亥犯狗闰十月庚申荧惑犯进贤　十六年正月壬午朔荧惑犯房三月乙酉犯天江六月壬寅太白犯嵗星十月戊辰荧惑犯垒壁阵　十七年正月己夘嵗星犯积尸气二月己未填星犯进贤丁夘太白犯天阴三月庚辰荧惑犯甲午嵗星入庚子犯积尸气五月丁酉太白犯轩辕大星　十八年二月戊午月犯填星五月甲戍荧惑犯垒壁阵六月庚戌嵗星犯灵台八月己酉月掩荧惑丙辰荧惑犯垒壁阵闰八月壬辰嵗星犯左执法十月戊辰荧惑犯垒壁阵　十九年八月丙寅太白犯轩辕九月甲午犯左执法十月庚辰荧惑犯氐太白犯房十一月己酉荧惑犯钩钤壬子犯东咸二十年五月乙巳嵗星守亢六月壬午太白犯左执法八月癸酉嵗星犯氐　二十一年正月戊子荧惑犯天阴庚戌填星犯罚星十一月壬戌荧惑犯天江十二月庚辰太白犯垒壁阵　二十二年六月庚子太白犯井八月甲午犯轩辕十月乙亥犯进贤十一月庚戌犯房二十三年二月丁酉荧惑犯井四月乙亥月掩荧惑
　　五月丙午犯嵗星六月乙酉复犯之八月甲申太白犯亢十月甲戍月掩嵗星
　　孝宗治元年二月癸丑太白犯垒壁阵六月庚戍荧惑犯诸王庚申太白犯七月丙子犯轩辕大星癸未犯轩辕左角戊子犯灵台八月庚申荧惑犯积薪九月癸酉犯甲戍犯积尸气　二年正月戊辰太白犯嵗星庚辰犯外屏二月丁未犯垒壁阵三月辛酉荧惑犯十月乙丑太白犯左执法十一月壬午犯填星　三年正月庚申太白犯填星壬申犯罗堰六月戊子荧惑犯诸王七月癸酉入井十一月戊戌太白犯垒壁阵四年二月壬子月犯嵗星六月癸丑太白犯天闗七月癸巳嵗星犯井十一月壬辰复犯之　五年八月己亥朔荧惑入犯积尸气八月丁未犯嵗星十月乙巳犯灵台十一月庚辰辰星犯罚星丙申荧惑犯上相　六年二月庚子荧惑犯平道太白犯罗堰甲子犯垒壁阵西第六星三月壬申填星犯垒壁阵甲戌荧惑犯上相甲申太白犯垒壁阵东第四星四月丙申荧惑犯左执法八月庚寅嵗星犯灵台十一月己未太白犯填星七年正月癸夘嵗星犯灵台二月辛未太白犯五月甲辰嵗星犯灵台七月壬子太白犯八月辛巳犯轩辕左角九月丁亥犯灵台壬寅犯亢甲寅荧惑犯嵗星十一月壬辰太白犯房乙未犯罚星丙午犯天江戊申月犯荧惑十二月癸亥荧惑犯亢　八年正月癸夘月犯嵗星二月丁巳嵗星犯进贤戊寅荧惑犯房四月癸酉犯氐六月癸亥复犯之七月辛丑嵗星犯进贤十月丁夘犯亢十一月己酉犯氐十二月癸丑荧惑犯垒壁阵丙辰月掩填星戊午填星犯垒壁阵　九年二月戊午太白犯罗堰是月至三月庚寅嵗星守氐七月己未太白犯轩辕大星十二月己丑荧惑犯钩钤　十年正月丙辰荧惑犯嵗星九月乙丑填星犯垒壁阵十月辛未太白犯左执法十二月戊辰朔犯东咸　十一年四月甲申月犯嵗星九月庚子复犯之十月辛未太白犯天江十一月乙未荧惑犯亢
　　【臣】等谨按七年正月嵗星犯灵台志作犯垒壁阵误今从实录九年二月至三月嵗星守氐实录作辰星误今从志又实录十年二月己丑太白犯天阴志不载
　　十二年五月乙亥嵗星犯垒壁阵六月壬子辰星犯七月辛未太白犯八月壬寅月犯荧惑九月戊午朔太白犯左执法十月壬子辰星犯房北第一星　十三年正月壬戍荧惑犯天阴八月戊申嵗星犯垒壁阵十一月乙未太白犯罚星　十四年正月辛酉太白犯建星二月壬午犯罗堰四月庚子荧惑犯垒壁阵七月丁夘月犯嵗星九月己丑复犯之十月乙夘荧惑犯天街丙辰月掩嵗星十一月辛夘填星犯诸王己亥太白犯垒壁阵十二月癸丑月犯荧惑　十五年二月甲寅太白犯戊辰荧惑犯井五月己丑太白犯天髙六月壬子填星犯井七月丙子嵗星犯诸王十一月癸酉太白犯牛十二月辛丑填星犯井　十六年正月乙夘填星犯井七月己巳嵗星犯井丁丑荧惑犯诸王辛夘填星犯天罇八月壬子嵗星犯天罇九月甲申太白犯天江十月丁未犯南斗魁丁巳犯狗十一月辛巳犯罗堰十七年四月癸夘荧惑犯积尸气闰四月癸酉嵗星犯填星五月己亥太白犯诸王七月辛亥填星犯积尸气丙辰太白犯上将辰星犯灵台九月甲午填星犯十一月甲辰月犯嵗星　十八年二月丙寅月掩嵗星五月庚子辰星犯九月癸未荧惑犯积尸气乙巳月掩填星丙午太白犯右执法丁未嵗星犯太微垣上相十一月戊子辰星犯键闭
　　【臣】等谨按十二年五月乙亥志作己亥十六年十月丁巳志作丁丑今俱从实录
　　武宗正德元年二月壬子嵗星退犯右执法及上将三月壬午犯灵台十一月己夘月犯太白十二月癸丑太白犯垒壁阵
　　时吏科给事中胡煜言今年来京师有流星如月天鼓随响如雷又白虹贯日白气亘天星斗昼见金星守轩辕近紫微垣夫变不虚生必有由致臣惟人主一心与天心相为感通不务勤学则无以正心而修身今虽曰日御经筵然儒臣之讲未毕而已有鸿鹄之思几席之读未几而倐兴逸乐之想惟闻与近幸导谀者不时游玩杂剧满前一暴十寒得之方微耗之已甚伏望日新以清化源逺佞以端好尚选文学名臣侍从左右朝夕诵读以开广聪明凡内外章奏悉付内阁大臣议定而行则忧勤惕厉之心胜宴安愉佚之志亡何患天下之不治天变之不消耶【臣】等谨按志载元年春太白守轩辕而无日月可系今并胡煜奏疏附载之又载十一月戊辰嵗星犯牛考十一月系丙子朔不应有戊辰兹亦从实録不载
　　二年三月壬申太白犯外屏五月己巳犯天髙七月戊辰荧惑犯积尸气八月癸巳填星犯灵台九月辛丑朔太白犯进贤十月甲戌填星犯上将癸未荧惑犯上将三年四月乙丑荧惑犯右执法五月甲子填星犯灵
　　台十月丙戍太白犯亢　四年正月己酉太白犯建星闰九月癸亥月犯嵗星十一月己未朔荧惑犯进贤五年二月戊申填星犯上相三月癸亥荧惑犯亢六月壬辰填星犯上相七月丁夘荧惑犯房北第二星丙子犯天闗八月乙未犯天江己亥太白犯轩辕大星十月丙申犯亢　六年四月丁未嵗星犯垒壁阵七月辛酉太白犯左执法十月丁亥犯斗十一月癸亥犯罗堰十二月壬午嵗星犯垒壁阵　七年四月甲申填星犯亢闰五月丁酉太白犯井钺六月甲子犯积尸气丙寅辰星犯魁　八年正月壬午太白犯嵗星丙戍犯外屏己丑月犯填星七月丁亥太白犯酒旗八月戊申犯轩辕右角　九年八月丙辰嵗星犯诸王　十年八月丁夘太白犯井己未犯　十四年十月戊辰太白犯南斗癸未嵗星犯氐太白犯狗　十五年二月丁夘填星犯罗堰　十六年二月丙戍月掩太白庚子荧惑犯四月癸夘太白犯六月壬午荧惑犯右执法七月丙辰填星退犯代八月己丑太白犯轩辕右角九月己巳犯右执法乙亥犯左执法十月戊子犯进贤十一月丁夘犯键闭十二月庚子犯建星丙午犯嵗星
　　【臣】等谨按正德实录明年正月清宁宫后三小宫灾光禄寺少卿华湘以为是年荧惑犯太白犯键闭之应所谓明年乃嘉靖元年壬午嵗也
　　世宗嘉靖元年正月丙辰太白犯牛戊午辰星犯罗堰己未太白犯嵗星四月戊寅嵗星犯牛八月庚辰填星退犯垒壁阵乙未荧惑犯积尸气十月戊子太白犯南斗杓十一月丙寅嵗星犯罗堰十二月甲戌太白犯填星　二年正月庚戌荧惑入太微垣犯内屏闰四月丙寅犯右执法五月戊子月掩嵗星六月癸丑太白犯井七月丙子犯八月壬寅辰星犯上将辛酉太白犯左执法十一月壬申月犯嵗星壬辰嵗星犯垒壁阵　三年正月癸酉太白犯嵗星十月癸巳荧惑犯上将十一月甲子犯左执法十二月癸己犯进贤　四年正月丁夘太白犯建星二月戊午荧惑犯平道　五年六月辛巳太白犯井九月癸未荧惑犯上将　六年六月丁夘太白犯灵台　八年二月庚寅太白犯天街　十七年十二月己未月犯填星　十八年闰七月庚戌荧惑入犯积尸气十月丙戌月犯荧惑十一月壬子荧惑犯上相　十九年九月乙夘荧惑犯南斗　二十年五月辛夘月犯嵗星十一月庚寅嵗星犯左执法　二十一年正月丁未嵗星犯左执法四月甲寅月犯太白八月己亥荧惑犯南斗　二十二年五月甲子填星退入氐留守三十七日十二月丁亥嵗星犯房北第一星　二十三年正月壬寅荧惑犯房北第一星三月丁巳入南斗四月戊寅嵗星犯房犯第一星六月乙亥荧惑入箕退行二舎
