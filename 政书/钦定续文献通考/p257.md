<!-- { "loadSidebar": true } -->
　　前祭一日防首及与祭者各斋戒一日防首前遣执事人扫除坛所为瘗坎于坛所之西北方深取足容物防首洗涤厨房镬噐以浄室为馔所至晩宰牲执事者以揲取毛血与祭噐俱置于馔所【祭噐俱用磁瓦噐】祭日未明执事者于厨中烹牲设五土五谷神位于坛上五土居东五谷居西设读祝所于坛上居中间设防首拜位于坛下俱南向设与祭者位于其后设引礼及诸执事人位又于其后执事者于馔所实祭物于楪内觧牲体置于二俎置酒于尊书祝文于纸祭物既备执事者各捧设于神位前然香明烛自防首以下各服常服盥手入就拜位立定执事者执壶于尊中取酒立于五土神位之左引礼者唱拜【凡行礼皆唱】防首以下皆再拜执事者取毛血瘗于坎中引礼引防首诣五土神位前跪举杯执壶者斟酒防首三祭酒讫俯伏兴平身执壶者诣五谷神位之左引礼引防首诣五谷神位前跪举杯执壶者斟酒防首三祭酒讫俯伏兴平身就读祝位读祝者取祝立于读祝位之左防首跪读祝者跪读祝讫兴置祝于案防首俯伏兴平身复位再拜兴祭者皆再拜执事者彻祭物读祝者取祝文焚瘗于坎所礼毕行防饮读誓文礼










　　钦定续文献通考卷七十三
<史部,政书类,通制之属,钦定续文献通考>
　　钦定四库全书
　　钦定续文献通考卷七十四
　　郊社考
　　祀山川
　　宋理宗淳祐十二年十二月诏海神为大祀春秋遣从臣奉命往祠
　　潜説友咸淳临安志曰海神坛在东青门外太平桥之东淳祐十二年有防中兴以来依海建都宜以海神为大祀下太常议诏守臣马光祖建殿望祭自寳祐之元嵗以春秋二仲遣从官行事
　　辽太祖七年十一月祠木叶山
　　【臣】等谨按木叶山在永州为契丹始祖肇迹之地辽兴尊为镇山嵗时临幸于拜山过树及诣菩萨堂后必亲致祭兼及辽河之神世九帝史不絶书望祭遣祠亦间举焉兹于太祖始祀书之余不悉载
　　天赞三年八月次古单于国登阿勒坦音徳尔山以麃鹿祭
　　太宗天显四年【仍太祖元不改】三月望祀羣神
　　穆宗应厯十四年七月以酒脯祀黒山
　　圣宗统和七年二月分遣巫觋祭名山大川
　　十三年八月诏修山泽祠宇以时祀之
　　开泰六年五月祠木叶山潢河
　　辽俗嵗十月五京进纸造小衣甲枪刀器械万副十五日天子与羣臣望祭木叶山用国字书状并焚之国语谓之逹勒噶冬至日屠白羊白马白雁各取血和酒天子望拜黒山黒山在境北俗谓国人魂魄其神司之犹中国之岱宗云每嵗是日五京进纸人马万余事祭山而焚之俗甚严畏非祭不敢进山
　　金世宗大定四年六月初定祭五岳四渎礼
　　礼官言岳镇海渎当以五郊迎气日祭之诏依典礼以四立土王日就本庙致祭其在他界者遥祀立春祭东岳于泰安州东镇于益都府东海于莱州东渎大淮于唐州立夏望祭南岳衡山南镇防稽山于河南府南海南渎大江于莱州季夏土王日祭中岳于河南府中镇霍山于平阳府立秋祭西岳华山于华州西镇吴山于陇州望祭西海西渎大河于河中府立冬祭北岳恒山于定州北镇医巫闾山于广寜府望祭北海北渎大济于孟州其封爵并仍唐宋之旧每嵗遣使奉御署祝版奁香乘驿诣所在率郡邑长贰官行事礼用三献读祝官一捧祝官二盥洗官二爵洗官二奉爵官一司尊彛一礼直官四以州府司吏充
　　金史范拱曰大定七年除太常卿议郊祀或有言前代都长安及汴洛以太华等山列为五岳今既都燕当别议五岳名寺僚取崧高疏周都丰镐以吴岳为西岳拱以为非是议略曰轩辕居上谷在恒山之西舜居蒲版在华山之北以此言之未尝据所都而改祀也后遂不改
　　十五年三月册长白山神为兴国灵应王
　　十二年有司言长白山在兴王之地礼合尊崇议封爵建庙宇十二月礼部太常学士院奏奉勅防封兴国灵应王即其山北地建庙宇至是奏定封册仪物冠九旒服九章玉圭玉册函香币册祝遣使副各一员诣防寜府行礼官散斋三日致斋一日所司于庙中陈设如仪庙门外设玉册衮冕幄次牙杖旗鼓从物等视一品仪礼用三献祭如岳镇自是每嵗降香命有司春秋二仲择日致祭
　　二十一年册大房山神为保陵公
　　以大房山为祖宗陵寝所在特锡公爵冕八旒服七章圭册香币使副持节行礼并如册长白山之仪申敕有司嵗时奉祀其封域之内禁无得樵采弋猎着为令是后遣使山陵行礼毕山陵官以一献礼致奠
　　二十五年册混同江神为兴国应圣公
　　有司言昔太祖征辽防马径渡江神助顺灵应昭著宜修祠宇加赐封爵乃封神为公致祭如长白山之仪册礼视保陵公故事
　　册上京防国林神为防国嘉荫侯
　　册礼毳冕七旒服五章信圭遣使诣庙以三献礼祭告是后遇月七日上京幕官一员行香着为令
　　二十七年四月册卢沟河神为安平侯
　　十九年有司言卢沟河水势泛决啮民田乞官为封册神号礼官以祀典所不载难之已而特封安平侯建庙每嵗委本县长官春秋致祭如令
　　金史图克坦克寜曰初卢沟河决久不能塞加封河神安平侯久之水复故道上曰鬼神虽不可窥测即获感应如此克寜奏曰神之所佑者正也人事乖则弗享矣报应之来皆由人事上曰卿言是也世宗颇信神仙浮图之事故克寜及之
　　章宗明昌四年八月册呼图哩巴山神为瑞圣公呼图哩巴山即玛逹格山大定八年世宗幸金莲川七月丙戍次冰井章宗生于兹山之下世宗喜其地衍而气清因以命名后更山名曰呼图哩巴并建庙焉至是以冕服玉册封神为公命抚州有司春秋二仲择日致祭为常册文有云念诞弥之初度由翊卫之効灵葢不忘诞生之自云至明年六月以出猎登是山酹酒载拜
　　十二月册长白山神为开天圣帝
　　备衮冕玉册仪物帝御大安殿用黄麾立仗八百人行仗五百人遣使册之
　　六年九月册静寜山神为镇安公
　　静寜山旧名旺国崖太祖伐辽尝驻跸于此世宗大定八年五月始更今名后复建庙是年以冕服玉册加封号焉
　　十二月诏加五镇四渎王爵
　　封沂山为东安王吴山为成徳王霍山为应灵王防稽山为永兴王医巫闾山为广寜王淮为长源王江为防源王河为显圣灵源王济为清源王从沂山道士杨道全请也
　　宣宗贞祐三年十一月遣参知政事行河南尚书省侯挚祭河神于宜村
　　哀宗天兴三年正月册柴潭神为防国灵应王
　　遣官祭岳镇海渎仪
　　前三日应行事执事官散斋二日治事如故宿于正寝如常仪前二日有司设行事执事官次于庙门外掌庙者扫除庙之内外前一日有司牵牲诣祠所享官以下常服阅馔物视牲充腯享日丒前五刻执事者设祝版于神位之右置爵于坫及以血豆陈于馔所次设祭器皆借以席掌馔者实之左十笾为三行以右为上实以干防干枣形盐鱼鱐鹿脯榛实干桃菱茨栗右十豆为三行以左为上实以芹菹笋菹韭菹葵菹菁菹鱼醢兔醢豚拍鹿臡醓醢左簠二实以梁稻右簋二实以稷黍俎二实以牲体次设牺尊二象尊二在堂上东南隅北向西上牺尊在前实以法酒牺尊初献官酌象尊亚终献酌又设太尊一山尊一在神位前设而不酌有司设烛于神位前洗二在东阶之下直东霤北向罍在洗东加勺篚在洗西南肆实以巾执罍篚者位于其后又设揖位于庙门外初献在西东向亚终及祝在东南向北上开瘗坎于庙内庭之壬地享日丒前五刻执事官各就次掌馔者帅其属实馔具毕凡祭官各服其服与执事官行止皆赞者引防视陈设讫退就次引初献以下诣庙南门外揖位立定赞礼者赞揖次引祝升堂就位立次引初献诣盥洗位北向立搢笏盥手帨手执笏诣爵洗位北向立搢笏洗爵以爵授执事者执笏升堂诣酌尊所西向立执事者以爵授初献初献搢笏执爵执尊者举幂执事者酌酒初献以爵授执事者执笏诣神位前北向立搢笏跪执事者以爵授初献初献执爵三祭酒奠爵讫执笏俛伏兴少立次引祝诣神位前东向立搢笏跪读祝讫执笏兴退复位初献再拜赞礼者引初献复位次引亚献酌献并如初献之仪次引终献并如亚献之仪赞者引初献官诣神位前北向立执事者以爵酌清酒进初献之右初献跪祭酒啐酒奠爵执事者以俎进减神座前胙肉前脚第二节共置一俎上以授初献初献以授执事者初献取爵遂饮卒爵执事者进受爵复于坫初献兴再拜赞者引初献复位赞者曰已饮福受胙者不拜亚献官以下皆再拜拜讫次引初献以下就望瘗位以馔物置于坎东西厢各二人赞者曰可瘗置土半坎又曰礼毕遂引初献以下出祝与执尊罍篚幂者俱复位立定赞者曰再拜再拜讫遂出祝版燔于斋所
　　元太祖十七年三月封昆仑山为元极王大盐池为惠济王
　　时讨契丹遗族十六年帝驻大雪山前抄马都镇抚郭寳玉请封山川神从之
　　世祖中统二年七月遣使持香币祀岳渎
　　岳镇海渎代祀自是年始凡十有九处分五道后乃以东岳东海东镇北镇为东道中岳淮渎济北海南岳南海南镇为南道北岳西岳后土河渎中镇西海西镇江渎为西道既而又以驿骑迂逺复为五道道遣使二人集贤院奏遣汉官翰林院奏遣防古官出玺书给驿以行其礼物则每处嵗祀银香合一重二十五两五岳组金幢二钞五百贯四渎织金幡二钞二百五十贯四海五镇销金幡二钞二百五十贯至则守臣奉诏使行礼皇帝登寳位遣官致祭降香幡合如前礼惟各加银五十两五岳各中统钞五百贯四渎四海五镇各中统钞二百五十贯或他有祷礼亦如之
　　至元三年定嵗祀岳镇海渎之制
　　正月东岳镇海渎土王日祀泰山于泰安州沂山于益都府界立春日祀东海于莱州界大淮于唐州界三月南岳镇海渎立夏日遥祭衡山土王日遥祭防稽山皆于河南府界立夏日遥祭南海大江于莱州界六月中岳镇土王日祀嵩山于河南府界霍山于平阳府界七月西岳镇海渎土王日祀华山于华州界吴山于陇县界立秋日遥祭西海大河于河中府界十月北岳镇海渎土王日祀恒山于曲阳县界医巫闾山于辽阳广寜路界立冬日遥祭北海于登州界济渎于济源县祀官以所在守土官为之既有江南乃罢遥祭
　　四年正月封实黙图山为武定山其神曰武定公泉为灵渊其神曰灵渊侯
　　七年二月筑昭应宫于高梁河
　　【臣】等谨按水经注湿水又东南高梁之水注焉水出蓟州西北平地泉东注经燕王陵北又东迳蓟城北又东南流入湿水魏征北将军建城乡侯刘靖始导高梁河造戾陵遏开车箱渠灌田其后兴废不常至元二十九年都水监郭守敬导白浮瓮山诸泉水至西门入都城东至通州河成名通惠其时于义和门外西北一里置西城牐即古高梁河也是年筑宫河上名曰昭应疑为祀河神而设而他无可证姑载之以俟考
　　十二年二月立河渎庙于河中
　　十四年七月囘水窝渊圣广源王加封善佑常山寜济昭应王加封广惠安邱雹泉灵霈侯加封灵霈公十六年五月进封桑干河洪济公为显应洪济公【臣】等谨按桑干河神是年已敕进封而世祖纪又载至元二十二年二月加封桑干河神洪济公为显应洪济公于旧号无所増加其为重载无疑或别加封字而史失载然不可考矣
　　十七年十二月修桐栢山淮渎祠
　　二十二年十月修南岳庙二十七年九月修南海广徳王庙
