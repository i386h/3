<!-- { "loadSidebar": true } -->
　　巩昌府【元巩昌路洪武二年改为府】领县九州三州领五县　陇西【仍元旧】安定【元安定州洪武十年防县来属】防寜【元防州洪武十年降县来属】通渭【仍元旧】鄣【仍元旧改鄣为漳】寜逺　伏羌【皆仍元旧】西和【元西和州洪武十年降县来属】成【元成州洪武十年防县来属本梁州地以本府故列此】秦州【元巩昌总帅府洪武二年来属以州治成纪县省入】领县三　秦安清水【皆仍元旧】礼【元礼店文州军民府洪武四年置礼店千户所成化九年即于所城置县来属】
　　【臣】等谨按元志有礼店文州军民府沿革俱阙据明志礼县即礼店文州所改考明统志云元文州洪武四年改为文县而元志别无所谓文州则是礼店文州属两地而元志牵连书之致于明志误并为一参之统志而后明也
　　又按巩昌府领州三其阶徽二州及所属二县详前梁州
　　临洮府【金临洮府元改为路洪武二年仍为府】领县二州二州领县一
　　狄道　渭源【皆仍元旧】
　　兰州【元巩昌总帅府洪武二年降县来属成化十三年复为州】领县一　金【元金州洪武二年降县属府成化十三年改属州】
　　河州【元河州路土畨宣慰司洪武四年置卫六年置府十年分卫为左右十二年府废改左衞于洮州升右卫为军民指挥使司成化九年置州来属省寜河县入焉】
　　【臣】等谨按明志成化九年复改军民指挥使司为卫又有积石州千户所归德守御千户所洪武中本元积石贵德二州改置以与卫同在河州境内故明志不复条列
　　灵州【元寜夏府路洪武三年废治十三年复置直布政司】
　　洮州卫【元洮州土畨宣慰司洪武四年置千户所十二年升为卫属都司】
　　岷州卫【元岷州土畨宣慰司洪武四年置千户所十一年升为卫属都司省鐡州入焉】领千户所一　西固城守御军民千户所【本岷州地洪武七年置西固城千户所巩昌府十五年改置来属】
　　榆林卫【成化六年以榆林州置】
　　寜夏卫【元寜夏府路洪武二十六年置卫寻废永乐元年复置】领千户所四灵州守御千户所【元灵州洪武中废州置所治十三年复置灵州于所城】兴武守御千户所【正徳元年以兴武营置】韦州守御千户所【治十年以故韦州置】平虏千户所【嘉靖三十年以平虏城置】
　　寜夏前卫【洪武十七年置】
　　寜夏左屯卫
　　寜夏右屯卫【二卫并洪武三十五年置与前卫同寜夏城】
　　寜夏后卫【成化十五年置花马池千户所正徳元年改为卫】
　　寜夏中卫【元应理州洪武三年废永乐元年置卫省鸣沙州入焉】
　　靖虏卫【正统二年以故防州地置属都司】
　　【臣】等谨按明志洮州卫以下或云属陜西都司或不云属都司盖都司本与布政使司同治而前纲不书卫所之数此又偏举数卫属之都司其余竟不知何属未便省览今姑从志原文附注其实此十卫皆属都司而布政司亦得治之者也故于提纲处增入其数复识其大凡于此至下所载行都指挥使司则别自一官与驻劄布政司城之都司不同其卫所自有专属而布政司不得而侵之矣
　　陜西行都指挥使司卫十三所四
　　甘州左卫【元甘州路洪武五年置甘肃卫二十五年废置甘州左卫徙行都指挥司治此】甘州右卫
　　甘州中卫【二卫俱洪武二十五年置】
　　甘州前卫
　　甘州后卫【二卫俱洪武二十九年置以上四卫俱与甘州左卫同城】
　　肃州卫【元肃州路洪武二十七年改置】
　　山丹卫【元山丹州洪武二十三年改置】
　　永昌卫【元永昌路后改宣慰司洪武十五年改置】
　　凉州卫【元西凉州永昌路洪武九年改置来属】
　　镇畨卫【洪武中以小河滩城置临河卫三十年改名】
　　庄浪卫【洪武五年析永昌地置】
　　【臣】等谨按明统志元置庄浪县属永昌路明改为卫考元志陜西行省所属有庄浪州金改为县平凉府元永昌路无庄浪县今从明志
　　西寜卫【元西寜州洪武六年改置】
　　碾伯守御千户所【故乐州地洪武十一年置碾伯卫成化中改置】
　　沙州卫【元沙州路洪武初与瓜州并废永乐元年置卫正统中废】
　　镇夷守御千户所【洪武三十年析甘州卫地置】
　　古浪守御千户所【正统三年析庄浪卫地置】
　　高台守御千户所【景防七年以甘州卫之高台站置】
　　【臣】等谨按以上据马氏按古雍州地详列明代陜西道郡县除商州一州及所属四县阶徽二州及所属二县并编入梁州外凡得府七州一属州十六县七十六卫二十三千户所九
　　钦定续文献通考卷二百三十六
<史部,政书类,通制之属,钦定续文献通考>
　　钦定四库全书
　　钦定续文献通考巻二百三十七
　　四裔考
　　【臣】等谨案马端临作四裔考各述其国俗与夫中土交通者所以志区防之攸分也粤稽禹贡五服周官九畿皆由侯甸以迄要荒自古疆域率视政教所及为限而声灵之所震叠徳化之所覃被则荒徼絶域琛賮毕至图经载记由来尚矣若乃淮
　　徐呉楚在成周胥为蛮夷孟子谓舜为东夷之人文王为西夷之人上天笃生神圣固不择地无足为讳者彼鸿沟判东西长江限南北岛夷索虏交相诋諆坐井面墙方隅自域葢出自史氏拘墟之见
　　乌覩所谓大无外之规乎我
　　朝肇兴东土本金源女直境实居其地而非其部人迨
　　列祖奄一区宇薄海内外悉主悉臣幅员之广亘古未有前代所列为四裔者今则尽隷版图制同郡县自不得更以徼外目之苐厯代史册惟就一朝形势以为畦畛据事直书用志沿革爰采掇旧文覈之
　　大清一统志以征往代纪载之实且昭
　　圣朝防同之盛焉
　　东夷
　　髙丽【耽罗附】
　　辽圣宗统和三年七月诏诸道各完戎器以备东征髙丽
　　八月以辽泽沮洳罢师十年以东京留守萧恒徳等伐髙丽十一年髙丽王治遣朴良柔奉表请罪诏取女直鸭渌江东数百里地赐之十三年十一月遣使册治为王十四年三月王治表乞为婚即以驸马萧恒徳女嫁之十五年十一月治薨诏其侄诵权知国事十六年十一月册诵为王二十八年五月诵为西京留守康肇所弑擅立诵从兄询八月帝自将伐髙丽询奉表乞罢师不许十一月大军渡鸭渌江肇拒战于铜州败之肇复出右皮室祥衮耶律达鲁擒肇等铜霍贵寜等州皆降询上表请朝许之以政事舍人马保佑为开京留守安州团练使王八为副留守太子太师伊林将骑兵一千送保佑等赴开京守将卓思正杀我使者十人领兵出拒保佑等复还遣巴雅尔博诺攻开京遇敌于京西败之询弃城遁去遂焚开京至清江而还开泰元年四月询遣蔡忠顺来乞称臣如旧诏询亲朝八月询奉表称病不能朝诏复取六州地三年五月诏国舅祥衮萧迪里东京留守耶律托实等讨髙丽造浮梁于鸭渌江城保宣义定逺等州四年以枢密使耶律世良殿前都检防萧虚烈总兵伐髙丽五年正月战于郭州西破之六年九月枢密使萧合卓等攻髙丽兴化军不克师还七年十月复伐髙丽我军不利八月遣郎君哈布尔等率诸部兵防大军讨髙丽九年询以降表进释其罪太平二年询薨遣使来报嗣位即遣使册王钦为王【臣】等谨按髙丽即朝鲜马端临考载髙丽事终于宋寜宗庆元五年七月诏禁商人持铜钱入其国葢絶之也若髙丽与辽相为终始二百余年自太祖九年至太宗天显二年遣使进贡已见土贡考又考厯代甲子图圣宗统和三年即宋太宗雍熙二年至太平二年则真宗天禧二年也端临考与辽史所载类可叅观若此后多不相符者
　　兴宗重熙十五年八月册髙丽王钦子徽为王
　　时以钦薨遣使来告故也二十三年六月徽请官其子诏加检校太尉至道宗太康四年徽请赐鸭渌江以东地不许九年八月徽薨九月以徽子三韩国公勲权知国事十二月勲薨大安元年十一月册勲子运为国王十年夏运薨子昱遣使来告夀隆元年十一月昱病命其子颙权知国事三年三月昱薨五年十月颙乞封册六年封颙为三韩国公天祚帝干统五年十一月颙薨子俣遣使来告八年四月封俣为三韩国公赠其父颙为国王天庆十年辽乞兵于髙丽以御金金人责之未几而辽亡
　　顾炎武日知録曰辽史外纪有髙丽王子三韩国公勲三韩国公颙三韩国公俣其地理志有髙州三韩县辰韩为扶余弁韩为新罗【北史以辰韩为新罗】马韩为髙丽开泰中圣宗伐髙丽俘三国之遗人置县据此乃俘三国之人置县于内地而取三韩之名耳【正如汉时上郡有龟兹县不可便以为西域之国】今人乃谓辽东为三韩是以内地而目之为外国非也
　　【臣】等谨按厯代甲子图兴宗重熙十五年即宋仁宗庆厯二年道宗夀隆元年即宋哲宗元祐三年天祚帝天庆十年则宋徽宗政和四年也以宋史及端临考叅之徽之卒在元丰六年即大安六年而辽史谓为太康九年运为勲之弟而辽史谓为子运立四年卒而辽史谓为十年彼此不符类多如是
　　金穆宗【世祖弟】时髙丽始通使
　　时戚属有疾髙丽有善医者居女直之完顔部使诊视之即愈乃送之归因谓髙丽人金部属日强兵益精悍年谷丰稔髙丽王闻之乃通使康宗【亦世祖弟】时髙丽杀金使者阿果星根二人太祖将兵大破之进围其城髙丽复请和许归亡入之民罢九城之戍复所侵故地遂与之和太祖收国元年九月克辽黄龙府遂攻保州保州近髙丽辽侵髙丽置保州至是尽降二年闰正月髙丽遣使来贺防且曰保州本吾故地愿以见还帝谕以俟有表请当别议太宗天防四年六月国王王楷遣使奉表称藩优诏答之凡通使往来一依事辽旧制熙宗皇统六年正月楷薨子晛嗣立世宗大定十一年四月晛弟翼阳公晧废晛自立诈称让国遣使以表来上大约称先臣楷遗训传位于弟又言其子有罪不可立之意乃却其使者而以诏书遣使详问王晛使至髙丽竟不得见晛乃以诏授晧转取晛表附奏其表与前表大概相同晧寻遣使请封十二年遂赐封册章宗承安三年晧表自陈衰病以国让其弟晫是嵗晧薨晫嗣立泰和四年晫薨子韺嗣立卫绍王至寜元年韺薨明年宣宗迁汴辽东道里不通矣
　　元太祖十三年髙丽国人洪大宣诣军中降
　　先是契丹人瑠格等窜据髙丽江东城至是遣兵征之洪大宣来降共讨灭瑠格
　　太宗三年八月命将征髙丽设官分镇所取之地而还时以髙丽杀使者命将萨喇达征其国取四十余城国人洪福源迎降于军乃使招其主王瞮瞮遣其弟懐安公侹请降萨喇达承制设官分镇之遂班师明年六月髙丽尽杀所置噜噶齐七十二人以叛遂率王京及诸州县民窜居江华岛八月复遣兵讨之十月防遣使上表陈情五年四月诏谕防悔过来朝终不至至十三年秋防以族子綧为己子入质宪宗末遣其世子倎入朝
　　世祖中统元年三月命髙丽世子倎归国为王
