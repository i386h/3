<!-- { "loadSidebar": true } -->
　　长临安公主洪武九年下嫁韩国公李善长子祺永乐十九年薨【按王圻续通考曰善长赐死后公主寻薨与史异】宁国公主孝慈皇后生洪武十一年下嫁汝南侯梅思祖从子殷永乐时进封长公主宣德时薨【按王圻续通考主后称大长公主与春明梦余録同当不误但云二十三年永乐无二十三年王本误矣】崇宁公主洪武十七年下嫁牛城未防薨【王圻续通考作第三女未详】安庆公主宁国公主同母妹洪武十四年下嫁欧阳伦汝宁公主洪武十五年下嫁吉安侯陆仲亨子贤【史作陆贾王圻续通考作陆贤春明梦余録亦作贤故从之】怀庆公主成穆孙贵妃生洪武十五年下嫁永春侯王宁大名公主洪武十五年下嫁滦城侯李坚宣德元年薨福清公主郑安妃生洪武十八年下嫁凤翔侯张龙子麟永乐十五年薨夀春公主洪武十九年下嫁頴国公傅友德子忠二十一年薨十公主早薨【王圻续通考亦未详】南康公主二十一年下嫁东川侯胡海子观正统三年薨【王圻续通考云主于正统十一年薨与史异】永嘉公主郭恵妃生洪武二十二年下嫁武定侯郭英子镇景防六年薨世宗时追諡贞懿十三公主早薨含山公主髙丽妃韩氏生洪武二十七年下嫁尹清天顺六年薨【王圻续通考十三公主十四公主皆未详十四公主即今所书含山公主也】汝阳公主永嘉公主同母妹洪武二十七年下嫁谢达仁宗即位进称大长公主寳庆公主太祖最防女永乐时下嫁赵辉【春明梦余録作煇】宣徳八年薨【史载赵辉成化十二年卒与王圻续通考同王圻续通考云公主于正统中薨与史异】
　　传曰洪武九年二月定制公主未受封者嵗给纻丝纱绢布线【纻丝纱罗各一十疋绢页布棉布各三十疋绵二百两见史料】已封赐庄田一区嵗徴租一千五百石钞二千贯春寿公主为太祖所爱赐呉江县田一百二十余顷皆上腴嵗入八千石逾他主数倍及薨赐明噐仪仗以
　　又曰仁宗即位汝阳公主以属尊与宁国懐庆大名南康永嘉含山寳庆七主皆进称大长公主自后诸帝即位进加长公主大长公主皆如制
　　福成公主南昌王女庆阳公主城王女皆太祖侄女洪武元年册为公主福成主下嫁王克恭庆阳主下嫁黄琛【庆阳公主王本云永乐二年薨】
　　传曰福成庆阳皆成祖从姊或谓太祖从姊者误
　　惠帝姊妹【兴宗女】
　　江都公主洪武二十七年下嫁长兴侯耿炳文子璿洪武时称江都郡主建文元年进公主永乐初复降为郡主以忧卒宜伦郡主永乐十五年下嫁于礼第三公主无考南平郡永乐十五年薨未下嫁
　　【臣】等谨按史言兴宗四女第三女无考王圻续通考止云二女江都公主为长女第二女未详其缺畧多矣
　　成祖五年
　　永安公主下嫁广平侯袁容永乐十五年薨【按传云永乐十五年主薨停容侯禄宣宗即位复故卒王圻续通考云主以宣徳元年薨容以宣徳四年卒与史异】永平公主下嫁富阳侯李让正统九年薨【王圻续通考云宣徳初封长公主正统初加大长公主】安成公主文皇后生下嫁西宁侯宋晟子琥正统八年薨【按王圻续通考云正统元年进加大长公主八年薨与史合惟以为下嫁宋瑛则误矣】咸宁公主安成主同母妹永乐九年下嫁宋琥弟西寕侯瑛正统元年薨常宁公主下嫁西平侯沐英子昕正统六年薨
　　【臣】等谨按史载成祖五女王圻续通考作七女永安永平二主所载同其安成公主云为成祖第三女洪武三十五年下嫁宋瑛又以仁宗女清河公主真定公主皆云成祖女清河公主永乐四年下嫁驸马李铭真定公主下嫁驸马王谊正统十二年薨余二公主无考防今明史考之王圻续通考之讹甚矣
　　仁宗七女
　　嘉兴公主昭皇后生宣徳三年下嫁井源正统四年薨庆都公主宣徳三年下嫁焦敬正统五年薨清河公主宣徳四年下嫁李铭八年薨【王圻续通考误作成宗女】真定公主李贤妃生宣徳四年下嫁王谊景泰元年薨【王圻续通考误作成宗女】徳安公主早殇延平公主徳庆公主俱未下嫁薨
　　【臣】等谨按仁宗之女王圻续通考全阙
　　宣宗二女
　　顺徳公主正统元年下嫁石璟【按顺徳主传云璟于成化十四年奉祀南京逾年卒但书驸马之卒年王圻续通考主以八年薨璟以成化十五年卒叅订相合】常徳公主章皇后生正统五年下嫁薛桓成化六年薨【王圻续通考云主于正统十二年下嫁后进大长公主】
　　英宗八女
　　重庆公主与宪宗同母天顺五年下嫁周景治十二年薨【按重庆王圻续通考作惠庆史传云景以治八年卒主又后四年而薨王圻续通考作主以治元年薨景以八年卒亦异景王圻续通考作璟】嘉善公主王惠妃生成化二年下嫁兵部尚书王骥孙増治十二年薨淳安公主成化二年下嫁蔡震【史于淳安主薨年未详王圻续通考云治十二年薨今考王圻续通考所载驸马蔡震之卒年赠官赐諡皆与史合则主之薨年当亦不误】崇徳公主杨安妃生成化二年下嫁兴济伯杨善孙伟治二年薨【王圻续通考云主后进大长公主】广徳公主万宸妃生成化八年下嫁樊凯二十年薨宜兴公主魏徳妃生成化九年下嫁马诚正德九年薨隆庆公主髙淑妃生下嫁游防十五年薨嘉祥公主刘妃生成化十三年下嫁黄镛十九年薨【王骥孙增王骥传作其孙添史料亦作添杨善孙伟杨善传作其孙増史料亦作増疑公主传内有误】
　　【臣】等谨按王圻续通考崇德广德宜兴嘉庆嘉祥皆称长公主据史逓列之数宜兴爲第六主隆庆第七主王圻则以隆庆为六宜兴为七
　　景帝一女
　　固安公主英宗复辟降郡主成化五年年已长以阁臣奏下嫁王宪
　　【臣】等谨按王圻续通考云成化二年下嫁治四年主薨
　　宪宗五女
　　仁和公主治二年下嫁齐世羙【王圻续通考作齐世英】嘉靖二十三年薨永康公主治六年下嫁京山侯崔元【王圻续通考主累进大长公主嘉靖十一年薨】德清公主治九年下嫁林岳林岳卒于正德十三年主孀居三十一年始薨长防公主成化二十三年薨仙逰公主治五年薨【臣】等谨按史传宪宗止五女王圻云六女长仁和次永康次德清皆称长公主第四女无考五为长防六为仙逰
　　孝宗三女
　　太康公主早薨永福公主嘉靖二年下嫁邬景和【王圻续通考云嘉靖四年主薨】永淳公主下嫁谢诏【王圻续通考云嘉靖元年下嫁未防主薨】
　　【臣】等谨按王圻续通考孝宗女全阙而云睿宗有四女长宁为长善化为二皆早薨又以孝宗女永福为三永安为四永安即下嫁谢诏之永淳主也取以相证大不符矣
　　世宗姊妹【睿宗女】
　　长宜公主善化公主皆早薨
　　世宗五女
　　常恵公主思柔公主皆早薨宁安公主嘉靖三十四年下嫁李和归善公主早薨嘉善公主嘉靖三十六年下嫁许从诚四十三年薨
　　【臣】等谨按王圻续通考载世宗二女以宁安为成平云是长女以嘉善为安泰云是第二女且云安泰于隆庆五年薨与史云四十三年薨亦异
　　穆宗六女
　　蓬莱公主太和公主皆早薨寿阳公主万厯九年下嫁侯拱长永宁公主下嫁梁邦端万厯三十五年薨【按史未详下嫁之年而但书主于三十五年薨王圻续通考称长公主而缺永宁封号云万厯十年下嫁梁驸马　　月余卒以史文参考　　驸马早卒也】瑞安公主神宗同母妹万厯十三年下嫁万炜【王圻续通考作十五年】崇祯时加大长公主十七年炜与其庶子长祚祚皆殉难延庆公主万厯十五年下嫁王昺【王圻续通考作十六年】
　　【臣】等谨按王圻续通考于蓬莱太和二公主外皆缺封号其皆称长公主者在神宗朝固宜然也苐作穆宗七女而以史所载神宗之女下嫁杨春元者亦作穆宗女并称长公主当有误
　　神宗十女
　　荣昌公主万厯二十四年下嫁杨春元夀宁公主万厯二十七年下嫁冉兴譲崇祯十七年兴让死于贼静乐云和云梦灵邱仙居防顺香山天台八公主皆早薨
　　光宗九女
　　怀淑公主七嵗而薨余五公主皆早薨宁德公主下嫁刘有福遂平公主天启七年下嫁齐賛元乐安公主下嫁巩永固
　　传曰当贼防都城时乐安公主已薨未葬永固以黄绳缚子女五人繋柩旁曰此帝甥也不可汚贼手举剑自刎阖室自焚死
　　【臣】等谨按春明梦余録云崇祯初追封皇姊悼淑公主至辛巳年五月御札追封慎嫔所生皇十妹为悼温公主是年七月又定十妹名徽姃九妹名徽妱明史中皆不载
　　熹宗二女
　　皆早世
　　愍帝六女
　　坤仪公主周皇后生早薨长平公主年十六选周显尚主未婚都城防帝挥剑斫断主左臂又斫昭仁公主越五日长平主复苏
　　大清顺治二年上书愿归空门
　　诏不许命显复尚故主逾年病卒
　　赐余三公主早世无考
　　【臣】等谨按春明梦余録载崇祯时皇女乐安长公主名徽娖乐安既为长公主徽娖之名亦与徽姃徽妱相类则当即光宗女而下嫁巩永固者也乃称为皇女且与愍帝子慈炯慈照同列误矣
　　钦定续文献通考卷二百三
<史部,政书类,通制之属,钦定续文献通考>
　　钦定四库全书
　　钦定续文献通考卷二百四
　　帝系考
　　皇族
　　【臣】等谨按马端临考厯代皇族止标大畧其于宋代亦惟书某字軰若干人未尝一一数其命名稽其世系而胪列之也况当末季天属絶少求诸史文竟无可采故直断自辽始而凡辽金以下各代正史宗室世系表中所列人数无不备登其有错出于列传而表中不书者亦皆増入视马氏考为加详焉庶前代宗潢支派之盛衰可按籍而考矣
　　辽皇族有五院六院横帐之分五院有额尔竒木房六院有郎君房额尔竒木房部锡里房横帐有孟父房仲父房季父房统谓之三父房自徳祖族属号三父房始称横帐乃宗室之尤贵者葢分益亲则名益贵也国族皆姓耶律有谓始兴之地曰世里译者以世里为耶律【契丹国志曰世里上京东二百里之地名也以所居之地为姓译之则曰耶律】又有言以汉字书曰耶律以契丹字书曰伊喇
　　太祖元年诏皇族承约尼氏九帐散为十帐
　　二年正月始置特哩衮典族属以皇弟萨喇为之即宗正职也【互见职官考】
　　六年以皇弟蘓为南府宰相
　　南府宰相自诸弟搆乱府之名族多罹其祸故其位久虚至是告于宗庙而后授之宗室为南府宰相自此始
　　【臣】等谨按置特哩衮典族属及宗室为南府宰相皆取其初定制之事书之后不再书
　　太宗天显五年三月皇弟鲁呼请赦宗室锡里郎君以罪系狱者诏从之
　　兴宗重熈十一年赈恤三父族之贫者
　　【臣】等谨按辽史加恩皇族之事止有以上数条故循通考例载之
　　又按王圻续通考全録皇族表原文今据皇族表与皇子表互证已多舛讹及检列传相叅则更多世数可证而表中皆阙者故以皇族表为主而叅皇子表与列传条列之如左
　　肃祖系
