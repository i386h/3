<!-- { "loadSidebar": true } -->
　　大定二年制百官趋朝赴省并须裹带五品以上官趋朝则朝服赴省则展皂雨雪沾衣则从便凡朝主寳主符展紫御仙花或太平花金束带近侍给使供御笔砚直长符寳吏紫袄子涂金束带轮直则近侍给使并常服常服则展紫閤门六尚遇朝叅侍立则服本品服若宫中当直则服窄紫金带学士院官修起居注补阙拾遗秘书丞郎朝侍立则服本品服色带当直则窄紫金带东宫左右卫率仆正副仆正典仪赞仪内直郎丞当直亦许服之太子太师出入宫中则展紫至东宫则展皂三少则展紫
　　衣服通制
　　金之常服四带巾盘领衣乌皮鞾其束带曰吐鹘巾之制以皂罗若纱爲之上结方顶折垂于后顶之下际两角各缀方罗径二寸许方罗之下各附带长六七寸当横额之上或爲一缩襞积贵显者于方顶循十字缝饰以珠其中必贯以大者谓之顶珠带旁各络珠结绶长半带垂之海陵赐大兴国者是也【大兴国传海陵既立赐兴国真珠巾玉钩带玉佩刀及玉校鞍辔】其衣色多白三品以皂窄防盘领缝掖下爲襞积而不缺袴其胸臆肩防或饰以金绣从春水之服则多鹘捕鹅杂花卉之饰从秋山之服则以熊鹿山林爲文其长中骭取便于骑也吐鹘玉爲上金次之犀象骨角又次之銙周鞓小者间置于前大者施于后左右有双防尾纳方束中其刻琢多如春水秋山之饰左佩牌右佩刀刀贵镔柄尚鸡舌木黄黒相半有黒双距者爲上或三事五事寳饰以酱瓣桦【酱瓣桦者谓桦皮斑文色殷紫如醤中豆瓣也产其国故尚之】口饰以鲛或屑金鍮和漆涂鲛隙而礲平之
　　大定十三年太常寺拟士人及僧尼道女官有师号并闲官八品以上许服花纱绫罗丝防在官承应有出身人带八品以下官未带官亦同许服花纱绫罗纻丝丝防家属同妇人许用珠爲首饰其都孔目与八品闲官同京府州县司吏皆与庶人同庶人止许服絁防绢布毛褐花纱无文素罗丝绵其头巾系腰领帕许用芝蔴罗縧用绒织成者不得以金玉犀象珠寳玛瑙玻瓈之类爲噐皿及装饰刀靶鞘并银装钉床榻之类兵卒许服无文压罗絁防绢布毛褐奴婢止许服絁防绢布毛褐娼优遇迎接公筵承应许暂服绘画之服其私服与庶人同
　　泰和四年以亲王品官既分领縁而复有皂鞾之禁似渉太繁遂听亲王用银褐领紫縁品官皆紫领白縁余同明昌制
　　舆服志曰明昌间帝谓宰臣曰今风俗侈靡莫若律以制度使贵贱有等其令礼部具典故以闻既而以礼部所拟太繁以尚书省所拟行之帝以风俗爲言可谓知所务矣
　　【臣】等谨按舆服志又载书袋之制大定十六年世宗以吏员与士民之服无别潜入民间受赇鬻狱有司不能检察遂定悬书袋之制省枢宻院令译史用紫纻丝爲之台六部宗正统军司检察司以黒斜皮爲之寺监随朝诸局并州县并黄皮爲之各长七寸濶二寸厚半寸并于束带上悬带公退则悬于便服违者所司纠之附録于此
　　元宪宗壬子年八月祭天于日月山始用冕服
　　世宗至元三年二月初制太常礼乐工冠服　六年七月制太常寺祭服十月定朝仪物色　七年十一月禁缯段织日月龙虎及以龙犀饰马鞍者
　　成宗大德六年三月祭天于丽正门外分献官以下诸执事各具公服行礼
　　时大都未有郊坛大礼用公服自此始
　　九年十一月冬至祭享用冠服依宗庙见用者制其后节次祭祀或合祀天地増配位从祀献摄执事续置冠服于法服库收掌法服二百九十有九公服二百八十窄紫二百九十有五
　　舆服志曰武宗至大间太常博士李之绍王天佑疏陈亲祀冕无旒服大裘而加衮裘以黒羊皮爲之臣下从祀冠服歴代所尚其制不同集议得依宗庙见用冠服制度
　　仁宗延祐元年十二月定官员士庶服色等第
　　诏曰比年以来所在士民靡丽相尚尊卑混淆僣礼费财朕所不取贵贱有章益明国制俭奢中节可阜民财命中书省定之
　　英宗至治元年七月禁服色逾制
　　天子冕服
　　衮冕制以漆纱上覆曰綖青表朱里綖之四周匝以云龙冠之口围萦以珍珠綖之前后旒各十二以珍珠爲之綖之左右系黈纩二系以元紞承以玉瑱纩色黄络以珠冠之周围珠云龙网结通翠栁调珠綖上横天河带一左右至地珠钿窠网结翠栁朱丝组二属诸笄爲缨络以翠栁调珠簮以玉爲之横贯于冠　衮龙服制以青罗饰以生色销金帝星一日一月一升龙四身龙四山三十八火华虫虎蜼各四十八　裳制以绯罗其状如裙饰以文绣凡一十六行每行藻二粉米一黼黻各二　中单制以白纱绛縁黄勒帛副之　蔽膝制以绯罗有标绯绢爲里其形如襜袍上着之绣身龙　玉佩珩琚瑀冲牙各一璜二冲牙以系璜珩下有银兽面涂以黄金双璜夹之次又有衡下有冲牙旁别施双的以鸣用玉大带制以绯白二色罗合缝爲之　玉环绶制以纳石失【金锦也】上有三小玉环下有青丝织网　红罗鞾制以红罗爲之高靿　履制以纳石失有双耳二带钩饰以珠　韈制以红绫
　　世祖至元十二年十一月博士议拟冕天板长一尺六寸广八寸前高八寸五分后高九寸五分身围一尺八寸三分并纳言用青罗爲表红罗爲里周围縁以黄金天板下四面珠网结子花素坠子前后共二十有四旒以珍珠爲之青碧线织天河带两头各有珍珠金翠旒三节玉滴子节花金红线组带二上有珍珠金翠旒玉滴子下有金铎二梅红绣欵幔带二黈纩二珍珠垂繋上用金蕚子二簮窠欵幔组带钿窠各二内组带窠四并镂玉爲之玉簮一顶面镂云龙衮衣用青罗夹制五采间金绘日月星辰山龙华虫宗彛正面日一月一升龙四山十二上下襟华虫火各六对虎蜼各六对背星一升龙四山十二华虫火各十二对虎蜼各六对中单用白罗单制罗领褾裳一带褾襈全红罗八幅夹造上绣藻粉米黼黻藻三十三粉米十六黼黻各三十二蔽膝一带褾红罗夹造八幅上绣升龙二绶一副六采织造红罗托里小绶三色同大绶销金黄罗绶头全上间施三玉环并碾云龙绯白大带一销金黄带头钿窠二十有四红罗勒帛一青罗抹带一佩二玉上中下璜各一半月各二并碾玉爲云龙文玉滴子各二并珍珠穿造金箆钩兽面水叶环钉全凉带一红罗里镂金爲之上爲玉鹅七挞尾束各一金攀龙口玳瑁衬钉舄一重底红罗面白绫托里如意头销金黄绢縁口玉鼻饰以珍珠金绯罗锦袜一两
　　成宗大德十一年九月博士议唐制天子衮冕垂白珠十有二旒以组爲缨色如其绶黈纩充耳玉簮导元衣纁裳凡十二章【八章在衣日月星辰山龙华虫火宗彛四章在裳藻粉米黼黻】褾领爲升龙皆织成之龙章以下每章一行毎行十二白纱中单黼领青褾裾黻加龙山火三章毳冕以上火山二章绣冕山一章元冕无章革带大带玉佩绶袜与上同舄加金饰享庙谒庙及朝遣上将征还饮至践阼加元服纳后元日受朝及临轩册拜王公则服之又宋制天子服有衮冕广尺二寸长四寸前后十有二旒二纩并贯珍珠又有珠旒十二碧凤衔之在珠旒外冕板以龙鳞锦表上缀玉爲七星傍施琥珀饼犀各二十四周缀金丝网钿以珍珠杂寳玉加紫云白鹤锦里四柱饰以七寳红绫里金饰玉簮导红丝绦组带亦谓之平天冠衮服青色【日月星山龙雉虎蜼】七章红裙【藻火粉米黼黻】五章红蔽膝升龙二并织成间以云彩饰以金钑花钿窠装以珍珠琥珀杂寳玉红罗裙绣五章青褾襈裾六采绶一小绶三结三玉环三素大带朱里青罗四绅盘结【绶带饰并同衮服】白带中单青罗袜带红罗勒帛鹿卢玉具劒玉缥首镂白玉双佩金饰贯珍珠金龙鳯革带红袜赤舄金钑花四神玉鼻祭天地宗庙受册尊号元日受朝册皇太子则服之事未果行至英宗延祐七年七月命礼仪院使八思吉斯传防令省臣与太常礼仪院速制法服八月中书省防集翰林集贤太常礼仪院官讲仪依秘书监所藏前代帝王衮冕法服图本命有司制如其式
　　皇太子冠服
　　衮冕　元衣　纁裳　中单　蔽膝　玉佩　大绶朱韈　赤舄
　　至元十二年博士拟衮冕制用白珠九旒红丝组爲缨青纩充耳犀簮导青衣朱裳九章【五章在衣山龙华虫火宗彛四章在裳藻粉米黼黻】白纱中单青褾革带涂金银钩防蔽膝随裳色爲火山二章瑜玉双佩四采织成大绶间施玉环三白韈朱舄舄加金涂银扣
　　大德十一年九月诏拟前代制度唐制皇太子衮冕垂白珠九旒红丝组爲缨青纩充耳犀簮导元衣纁裳九章【五章在衣龙山华虫火宗彛四章在裳藻粉米黼黻】织成之每行一章黼黻重以爲等每行九白纱中单黼领青褾襈革带金钩防大带蔽膝随裳色火山二章玉具劔金寳饰玉缥首瑜玉双佩朱组带大绶四采【赤白缥绀】纯朱质长丈八尺首广九寸小双绶长二尺六寸色同大绶而首半之间施玉环三朱韈赤舄加金饰侍从祭祀及谒庙加元服纳妃服之宋制皇太子衮冕垂白珠九旒红丝组爲缨青纩充耳犀簮导青衣朱裳九章【五章在衣山龙华虫火宗彜四章在裳藻粉米黼黻】白纱中单青襈革带涂金银钩防蔽膝随裳色火山二章瑜玉双佩四采织成大绶间施玉环三白韈朱舄舄加涂金银饰加元服从祀受册谒庙朝防服之已拟其制未果造
　　三献官及司徒大礼使祭服
　　笼巾貂蝉冠五青罗服五【领防襴俱用皂绫】红罗裙五【襴用皂绫】红罗蔽膝五【其罗花様俱系牡丹】白纱中单五【黄绫带】红组金绶绅五象笏银束带玉佩白罗方心曲领各五赤革履白绫袜各五对
　　助奠以下诸执事官冠服
　　貂蝉冠獬豸冠七梁冠六梁冠五梁冠四梁冠三梁冠二梁冠二百青罗服二百【领防襴俱用皂绫】红绫裙二百【襴用皂绫】红罗蔽膝二百紫罗公服二百【用梅花罗】白纱中单二百【黄绫带】织金绶绅二百【红一百九十八青二各佩铜环二】铜束带二百白罗方心曲领二百铜佩二百展角幞头二百涂金荔枝带三十乌角带一百七十皂鞾赤革履白绫袜各二百对象笏三十银杏木笏一百七十舆服志曰凡献官诸执事行礼俱依法服惟监察御史二冠獬豸服青绶凡迎香读祝及祝日遇隂雨俱衣紫罗公服六品以下皆得借紫又都监库祠祭局仪鸾局神厨局头目长行人等交角幞头窄袖紫罗服涂金束带各五十皂鞾五十对
　　社稷祭服
　　青罗白纱中单红梅花罗裙各一百二十三蓝织锦铜环绶绅二红织锦铜环绶绅一百一十七红织锦玉环绶绅四红梅花罗蔽膝革履白绫袜白罗方心曲领黄绫带及佩各一百二十三铜珩璜者一百一十九玉珩璜者四蓝素纻丝带一百二十三银带四铜带一百一十九冠一百二十三水角簮金梁冠一百七纱冠一十獬豸冠二笼巾纱冠四木笏紫罗公服黒漆幞头各一百二十三展角全二色罗挿领一百二十三镀金铜荔枝带一十角带一百一十三象笏一十三木笏一百一十黄绢单袍复紫纻丝抺口青氊韈皂鞾各一百二十三窄紫罗衫黒漆幞头铜束带黄绢单包皂鞾紫纻丝抹口青氊韈各三十
　　宣圣庙祭服
