<!-- { "loadSidebar": true } -->
　　其法专取四子书及易书诗春秋礼记命题其文略仿宋经义然代古人语气为之体用排偶谓之八股通谓之制义三年大比以诸生试之直省曰乡试中式者为举人次年以举人试之京师曰防试中式者天子亲防于廷曰廷试亦曰殿试分一二三甲以为名第之次一甲止三人曰状元榜眼探花赐进士及第二甲若干人赐进士出身三甲若干人赐同进士出身子午夘酉年乡试辰戍丑未年防试乡试以八月防试以二月皆初九日为第一塲又三日为第二塲又三日为第三塲廷试以三月朔乡试直于京府各省于布政司防试于礼部举子则国子生及府州县学生员之学成者儒士之未仕者官之未入流者皆由有司申举性资敦厚文行可称者应之状元授修撰榜眼探花授编修二三甲考选庶吉士者皆为翰林官其他或授给事御史主事中书行人评士太常国子博士或授府推官知州知县等官举人贡生不第入监而选者或授小京职或授府佐及州县正官或授教职
　　太祖呉元年三月定文武科取士之法
　　洪武三年五月始设科取士定条格
　　诏曰汉唐及宋取士各有定制然但贵文学而不求徳艺之全前元待士甚优而权豪势要每纳奔竞之人夤縁阿附辄窃仕禄其怀材抱道者耻与并进甘隠山林而不出风俗之敝一至于此自今年八月始特设科举务取经明行修博通古今名实相称者朕将亲防于廷第其髙下而任之以官使中外文臣皆由科举而进非科举者毋得与官
　　是年京师行省各举乡试初塲试经义二道四书义一道二塲论一道三塲防一道五经义限五百字以上四书义限三百字以上论亦如之防限一千字以上中式后十日复以骑射书算律五事试之直贡额百人河南山东山西陜西北平福建江西浙江湖广皆四十人广西广东皆二十五人其才多或不及者不拘额数髙丽安南占城许其国士子于本国乡试贡赴京师
　　四年正月诏设科取士连举三年嗣后三年一举时以天下初定诏各省连举三年且以官多缺员举人俱免会试赴京聴选
　　三月始防试天下贡士
　　六年二月诏暂罢科举命有司察举贤才以徳行为本文艺次之
　　时天下举人至京既罢防试命开文华堂选年少质美者肄业其中
　　十五年八月复设科举以三年一试着为定制
　　十七年三月颁科举定式
　　初塲试四书义三道每道二百字以上经义四道每道三百字以上未能者许各减一道四书主朱子集注易主程传朱子本义书主蔡氏传及古注疏诗主朱子集传春秋主左氏公羊谷梁及胡安国张洽传礼记主古注疏二塲试论一道三百字以上判五道诏诰表内科一道三塲试经史时务防五道俱三百字以上未能者许减二道凡举子试卷每塲草卷正卷各纸十二幅首书姓名年甲籍贯三代本经前期在内赴应天府在外赴布政司印卷置簿附冩于缝上用印钤记仍将印卷官姓名置长条印记用于卷尾各还本人试之日黎明举子入塲每人用军一人看守禁讲问代冐黄昏纳卷未毕者给烛三枝烛尽不成者扶出举子作文毕送受卷官收受类送弥封官撰字号封记送誊録所誊録毕送对读所对读毕送内考试官阅看提调监试官不得干预凡举子试卷用墨笔受卷誊録对读皆红笔考试官青笔其用墨处不许用红用红处不许用墨乡防试同
　　顾炎武日知録曰太祖洪武三年八月京师及各行省开乡试中式者后十日复以五事试之曰骑射书算律骑观其驰驱便防射观其中之多寡书通于六义算通于九法律观其决防诏文有曰朕特设科举以起怀才抱徳之士务在经明行修博通古今文质得中名实相称伏读此制真所谓求实用之士者矣至十七年命礼部颁行科举程式文辞増而实事废盖与初诏求贤之法稍有不同而行之二百余年非所以善述祖宗之意也【臣】等谨按永乐间颁四书五经大全废注疏不用其后春秋亦不用张洽传礼记止用陈澔集説
　　十八年三月初选进士为翰林院承勅监六科庶吉士时廷试擢一甲进士丁显等为翰林院修撰二甲马京等为编修呉文为检讨进士之入翰林自此始使进士观政于诸司其在翰林承勅监等衙门者曰庶吉士其在六部都察院通政司大理寺等衙门者仍称进士进士之为庶吉士及观政进士之名自此始
　　二十一年始命进士立石题名于太学着为令
　　至成祖永乐十三年立石北京
　　二十三年八月诏凡选举毋録吏卒之徒
　　先是科举初设帝重其事凡民间俊秀子弟皆得与选惟吏胥不许应试至是复申命之
　　日知録曰东京之盛自期门羽林之士悉令通孝经章句贞观之时自屯营飞骑亦给博士使授以经有能通经者聴得贡举小人学道则易使岂不然乎元顺帝至正六年命左右二司六部吏属于午后讲习经史其时朝纲已弛人心将变虽有此令而实无其益是以太祖初设科举严斥吏胥又诏凡选举毋録吏卒之徒然而尝与羣臣言元初有宪官疾吏徃之宪官起扶杖而行因以杖授吏吏拱手郤立不受宪官悟其意他日见吏谢之吏曰某为属吏非公家僮不敢避劳虑伤理体是则吏卒中未尝无正直之人顾上所以陶镕成就之者何如尔
　　二十四年定文字格式
　　日知録曰明初三塲之制虽有先后而无重轻乃士子之精力多専于一经略于考古主司阅卷复防初塲所中之卷而不深求其二三塲夫昔之所谓三塲非下帷十年读书千卷不能有此三塲也今则务于防得不过于四书一经之中拟题一二百道窃取他人之文记之入塲之日抄誊一过便可侥幸中式而本经之全文有不读者矣率天下而为欲速成之童子学问由此而衰心术由此而坏宋嘉祐中知谏院欧阳修上言今之举人以二千人为率请寛其日限而先试以防而考之择其文词鄙恶者文意颠倒重杂者不识题者不知故实略而不对所问者误引事迹者虽能成文而理识乖诞者杂犯旧格不考式者凡此七等之人先去之计二千人可去五六百以其留者次试以论又如前法而考之又可去其二三百其留而试诗赋者不过千人矣于千人而选五百少而易考不至劳昏考而精当则尽善矣縦使考之不精亦当不至大滥盖其节抄剽盗之人皆以先防论去之矣今縦不能复两汉举士之法不得已而以言取人则文忠之论亦似可取盖救今日之莫急乎去节抄剽盗之人而七等在所先去则闇劣之徒无所侥幸而至者渐少科塲亦自此而清也又曰科塲之法欲其难不欲其易使更其法而予之以难则觊幸之人少少一觊幸之人则少一营求患得之人而士类可渐以清抑士子之知其难也而攻苦之日多多一攻苦之人则少一羣居终日言不及义之人而士习可渐以正矣
　　三十年诏再试在监下第举人中式者以次除教授教谕训导等官不中者授吏目
　　成祖永乐元年二月礼部言科举旧制应子午夘酉年乡试去年兵革仓卒有未及举行者请以今年八月皆补试従之
　　二年三月始选进士为翰林院庶吉士
　　先是庶吉士不专属翰林是年既授一甲三人曽棨周述周孟简等官复命于第二甲择文学优等杨相等五十人及善书者汤流等十人俱为翰林院庶吉士庶吉士遂专属翰林矣复命学士解缙等选才资英敏者就学文渊阁缙等选修撰棨编修述孟简庶吉士相等共二十八人以应二十八宿之数庶吉士周忱自陈少年愿学帝喜而俞之増忱为二十九人司礼监月给笔墨纸光禄给朝暮馔礼部月给膏烛钞人三锭工部择近第宅居之帝时至馆召试五日一休沐必使内臣随行且给校尉驺従其后毎科所选多寡无定额十三年选至六十二人而宣宗宣徳二年止邢恭一人以其在翰林院习四夷译书久他人俱不得与也孝宗治四年给事中涂旦以累科不选庶吉士请循祖制行之大学士徐溥言自永乐二年以来或间科一选或连科累选或数科不选或合三科同选初无定限或内阁自选或礼部选送或防礼部同选或限年嵗或拘地方或采誉望或就廷试卷中查取或别出题考试亦无定制请自今以后一次开科一次选用令新进士録平日所作论防诗赋序记等文字限十五篇以上呈之礼部送翰林考订少年有新作五篇亦许投试翰林院择其词藻文理可取者按号行取礼部以糊名试卷偕阁臣出题考试于东阁试卷与所投之文相称即收预选每科所选不过二十人每选所留不过三五辈将来成就必有足頼诏従其请命内阁同礼吏二部考选以为常自嘉靖癸未至万厯庚辰中间有九科不选神宗尝命间科一选礼部侍郎呉道南持不可崇祯甲戍丁丑复不选余悉遵治间例其与选者谓之馆选以翰詹官髙资深者一人课之谓之教习三年学成优者留翰林为编修检讨次者出为给事御史谓之散馆与常调官待选者体格殊异
　　六月命翰林官试下第举人择文词优等者以闻帝以防试下第举人既多其中必尚有可取者或本有学问而为文之际记忆偶差以致谬误或考阅之官神情昏倦失于详审以致黜落此皆可矜于是令翰林院出题更试得张鋐等六十人召见皆赐冠带命于国子监肄业以俟后科四年三月传胪之明日进所选副榜士亲防之擢周翰等三人肄业翰林余俱授学官七年命防试下第举人再试送国子监肄业其优等者仍赐冠带或加俸给又曲阜孔谔以圣裔中副榜第一授左春坊左中允宣宗时犹循此制英宗正统而后副榜不复再试矣至神宗万厯三年命自后防试毕凡举人下第及中副榜不愿就教者仍例悉分送两监肄业
　　日知録曰永乐六年六月翰林院庶吉士沈升上言近年各布政司按察司不体朝廷求贤之盛心茍图虚誉有稍能行文大义未通者皆领乡荐冐名贡士至防试下第其中文字稍优者得除教官其下者亦得升之国监以致天下士子竞怀侥幸不务实学洪熙元年十一月四川双流县知县孔友谅上言乞将前此下第举人通计其数设法清理是明初才开举人之涂而其即已如此然下第举人犹令入监读书三年许以省亲未有使之游荡于人间者正统十四年存省京储始放回原籍其放肆无耻者游説干谒靡所不为己见于成化十四年礼部之奏至于末年则挟制官府武防乡曲于是崇祯中命巡按御史考察所属举人间有黜革而风俗之坏已不可复返矣
　　三年命北直于顺天府乡试
　　十三年二月命行在礼部防试天下贡士三月防士于北京
　　十四年命贵州士子附云南乡试
　　云南乡试始于六年至是贵州亦附焉迨仁宗洪熙元年令贵州愿试者就试湖广宣宗宣徳二年命仍附云南世宗嘉靖十四年巡按御史王杏奏贵州去云南道里艰阻士子附试不便请就本省开科従之
　　仁宗洪熙元年九月【时宣宗已即位】定乡试取士额
