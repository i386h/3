<!-- { "loadSidebar": true } -->
　　【臣】等谨案明史艺文志据髙儒百川书志以是书为治时人编而李东阳懐麓堂集载有此书后序称国初人所辑内官左少监贾性捐赀镂版是此书本出明初百川书志悮据贾性重刻之本耳书分十门五百七十二子目
　　王圻三才图防一百六卷
　　圻见史类
　　【臣】等谨案是书辑诸书图谱为一编凡十四类
　　朱文涉覧属比四卷
　　文睢州人
　　【臣】等谨案是书末有自防称书成于正徳乙巳考正徳纪年并无乙巳疑有讹误其书每条以古人二事相似者合而论之事皆习见议论亦极肤浅
　　刘定之文安策畧十卷
　　定之见经类
　　【臣】等谨案是书乃所拟屋对策之作周荣作定之年谱记此书成于宣徳九年甲寅时定之年二十六嵗葢其揣摩程试时也
　　杨慎谢华启秀八卷　哲匠金桴五巻　均藻四卷慎见经类
　　【臣】等谨案谢华启秀哲匠金桴皆摘取古人新隽句一则裁为对偶一则分韵编録均藻乃韵府羣玉之流攷许慎説文无韵字小学家以均字代之引鹖冠子五均为证慎书名葢取诸此
　　可知编八卷
　　旧题杨慎撰
　　【臣】等谨案是书独不见于升庵书目殆坊贾所依托也
　　李黼王制考四卷
　　黼无锡人
　　【臣】等谨案是书采经史中有闗制度者分类纂辑统为七十四篇前有自序
　　邹泉经史格要二十八卷
　　泉见史类
　　【臣】等谨案是书以周礼六官为纲而分故实于下大抵不出文献通考大学衍义补诸书
　　罗颀物原一卷
　　颀字仪甫浙江山阴人
　　【臣】等谨案颀以宋髙承事物纪原不能黜妄崇真故更订此编分十八门共二百三十有九条
　　吴昭明五车霏玉三十四卷
　　昭明始末无攷
　　【臣】等谨案是编为汪道昆増订道昆字伯玉歙县人嘉靖进士官兵部左侍郎明史附见王世贞传中
　　浦南金修辞指南二十卷
　　南金吴县人嘉靖举人官国子监助教
　　【臣】等谨案是编取尔雅左腴汉隽书叙指南四书彚为一编分二十部四十类
　　施仁左粹类纂十二巻
　　仁字宏济长洲人嘉靖举人
　　黄省曽骚苑四卷
　　省曽见史类
　　【臣】等谨案是编摘楚辞字句以供剽窃之用乃刘攽文选双字之类省曽原书三卷后一巻为张所敬补所敬字长舆自署曰清河从郡望也
　　张之象楚骚绮语六巻
　　之象见史类
　　防日章骈语雕龙四巻
　　日章字学防莆田人嘉靖进士官至知府
　　【臣】等谨案是编以骈偶之词类古事分十七门晋安林世勤为之注释
　　诗学事类二十四卷　韵学事类十二卷　韵学渊海十二卷
　　题李攀龙撰攀龙字于麟歴城人嘉靖进士官河南按察使事迹具明史文苑传
　　【臣】等谨案三书皆厐杂弇陋必坊贾所伪托也
　　唐顺之荆川稗编一百二十卷
　　顺之见史类
　　【臣】等谨案是编仿章如愚山堂考索之例荟萃羣言区分类聚始之以六经终之以六官六经所不能尽则条次九流诸家之学术凡为类二十有七六官所不尽则赅之以史传凡为类二十有五云
　　耿随朝名物类考四卷
　　随朝字敬庵滑县人嘉靖进士官至山西按察司副使
　　【臣】等谨案是书诠释名物分十五门葢尔雅之支流
　　异物彚苑五卷　彚苑详注三十六卷
　　旧题王世贞撰世贞见史类
　　【臣】等谨案两书皆剽剟诸书而成疑托名世贞者也
　　古今类腴十八卷
　　不着撰人名氏
　　【臣】等谨案是书前有吴一鹏序云是玉麟洲作麟洲王世懋别号也见史类是书凡分十门一百二十一子目皆采掇成语以备举业之用殆坊贾伪托必非出世懋手也










　　钦定续文献通考卷一百八十六
　　钦定四库全书
　　钦定续文献通考卷一百八十七
　　经籍考
　　子【书下】
　　明
　　吴梦材彊识略四十卷
　　梦材字国贤崇阳人
　　况叔祺考古辞宗二十卷
　　叔祺字吉甫髙安人嘉靖进士官贵州提学佥事
　　刘凤杂爼十卷
　　鳯见史类
　　【臣】等谨案是书摘録古书字句凡分八类
　　王可大国宪家猷五十六卷
　　可大字元简南京锦衣卫人嘉靖进士官台州府知府
　　凌迪知文选锦字二十一卷
　　迪知见史类
　　徐元太喻林一百二十卷
　　元太字汝贤宣城人嘉靖进士官刑部尚书
　　【臣】等谨案是书采摭古人设譬之词彚为一编凡分十门五百八十余类歴二十余年而后成
　　徐时行羣书纂粹八卷
　　时行即申时行见经类
　　【臣】等谨案时行初寄养于徐从其姓此盖其未复姓时作
　　王荔正音攟言四卷
　　荔字子岩髙阳人嘉靖举人官青州府推官
　　【臣】等谨案是书乃村塾对偶之本分二十二部前有李国桢序
　　潘之恒亘史钞【无卷数】
　　之恒见史类
　　【臣】等谨案是书明史艺文志作九十一卷顾起元序称有内纪外纪杂纪为卷九百九十有六今仅存内纪葢残缺不完之本也
　　潘埙楮记室十五卷
　　埙见史类
　　郑若庸类隽三十卷
　　若庸字虚舟昆山人少为诸生以任侠不羁见斥客赵康王厚煜邸中厚煜给以笔札令其仿初学记艺文类聚越二十年而成此书
　　赵枢生含元斋别编十卷
　　枢生见神仙家类
　　顾充古隽考畧六卷
　　充见经类
　　庄元臣三才考畧十二卷
　　元臣字宗原归安人隆庆进士
　　【臣】等谨案是书分十二门盖备科举对防之用者
　　张元抃翰林诸书选粹四卷
　　元抃见史类
　　郭子章黔类十八卷
　　子章见经类
　　【臣】等谨案是编其巡抚贵州时所辑故曰黔类实隶事之书非黔志也凡分三十六门
　　祝彦祝氏事偶十五卷
　　彦字元美山阴人万厯举人
　　【臣】等谨案是书采史传所载古人事迹相同者仿世説新语门目分条徴引
　　陈与郊广修辞指南二十卷
　　与郊见经类
　　屠隆缥缃对类二十卷
　　隆见杂家类
　　何三畏何氏类镕三十五卷
　　三畏见史类
　　【臣】等谨案是编取类书典故以骈语聨络成文即宋呉淑事类赋之属但不为韵语耳
　　徐常吉事词类竒三十巻　六经类聚四卷
　　常吉字士彰武进人万厯进士官浙江按察司佥事【臣】等谨案类竒为类二十有四吴人陆伯元为之注类聚凡十八门内有陶元良续増者元良字乃永亦武进人
　　樊王家春秋内外传类选八卷
　　王家潜江人万厯进士
　　闵文振异物彚苑十八卷
　　文振字道充浮梁人
　　姚光祚广防求三十七卷
　　光祚字允昌呉县人万厯举人官保定府同知【臣】等谨案宋王逢原有十七史求光祚以其未备从而广之分三十七类
　　陶涵中男子双名记一卷
　　涵中字雪凡嘉兴人万厯举人官建昌府同知【臣】等谨案是书记古人双名如殷七七王保保凡二十一人然以余阙为余阙阙不知何所据也
　　吴道南秘笈新书十三巻别集一卷
　　道南见史类
　　【臣】等谨案是书据道南自序谓本宋谢枋得之书道南为之増补
　　黄一正事物绀珠四十一卷
　　一正字定父州人
　　【臣】等谨案是书明史艺文志作四十六卷今以书考之乃四十六目也
　　冯琦经济类编一百卷
　　琦字琢庵临朐人万厯进士官至礼部尚书諡文敏【臣】等谨案是编为手録之稿没后弟瑗与其门人周家栋呉光仪重为排纂
　　余寅同姓名録十二卷周应賔补録一卷
　　寅见史类应賔见经类
　　顾起元説畧三十卷
　　起元见史类
　　【臣】等谨案是编明史艺文志作六十卷而起元自序止三十巻与今本合葢明史偶误也明史收入小説家类以与曽慥类説陶宗仪説郛相近然详考体例其分门排比编次之法实与类书相同
　　陈耀文天中记六十巻
　　耀文是经类
　　【臣】等谨案是编乃其类事之书以所居近天中山故曰天中记
　　章潢图书编一百二十七卷
　　潢见经类
　　【臣】等谨案是编取左图右书之义凡诸书有图可考者无不彚辑而为之説明人图谱之学惟此与王圻三才图防为巨帙然圻书门目屑不及潢书之有体要
　　陈禹谟骈志二十卷
　　禹谟见经类
　　彭大翼山堂肆考二百二十八卷补遗十二巻
　　大翼字云举一字一鹤江南通州人以嵗贡判梧州【臣】等谨案江南志称大翼自梧州乞归因事繙阅积四十年而书成名曰山堂肆考凡分宫商角徴羽五集
　　刘鸿训玉海纂二十二卷
　　鸿训字黙成长山人万厯进士官至文渊阁大学士
　　时物典彚二卷
　　旧题李日华撰日华见史类
　　【臣】等谨案是书杂剽类书故实饾饤成帙舛谬百出当是伪托之作
　　杜泾对制谈经十五巻
　　泾西安人始末无考
　　【臣】等谨案是书因宋叶时礼经防元旧文百篇分类排纂立十五门以统之
　　徐鉴诸书考録四卷　诸经纪数十四卷
　　鉴字观父丰城人万厯进士官监察御史提督应天学政
　　许獬八经类集三卷
　　獬字子逊同安人万厯进士官翰林院编修八经易书诗春秋礼记周礼孝经小学也
　　林瀌藻轩闲録补续词丛类采八卷
　　瀌字元盛福州人官至昌化县知县
　　杨德周舆识随笔一巻
　　德周见小説家类
　　陈懋学事言要元三十二卷
　　懋学字希顔福唐人万厯举人官兵马司指挥
　　呉之俊狮山掌録二十八卷
　　之俊字彦章号芝房歙县人万厯进士官武强县知县
　　杨聨芳诸经纂注三十四卷
　　聨芳字懋赏漳州人
　　徐应秋骈字凭霄二十四卷
　　应秋见杂家类
　　【臣】等谨案是书皆采辑经史骈连之字诠义十巻释名十四巻自注引王嘉拾遗记苍梧有鸟名凭霄能吐五色气名书之义葢取诸此
　　陈子壮经济言十二巻
　　子壮字集生南海人万厯进士官礼部侍郎明亡殉难
　　杨淙事文玉屑二十四巻
　　淙始末无考
　　江旭竒朱翼【无卷数】
　　旭竒字舜升歙县人万厯中官安岳县丞
　　【臣】等谨案是书凡分六部捃摭诸书是非一以朱子为防故名朱翼
　　黄以陞史説萱苏一巻
　　以陞字孝义龙溪人
　　【臣】等谨案是书取史事之相类者随笔记载自序谓臯苏释劳萱草忘忧故以萱苏为名
　　俞安期唐类函二百巻　诗隽类函一百五十巻　类苑琼英十巻
　　安期字羡长呉江人
　　【臣】等谨案唐类函取唐人类书删除重复彚为一函分四十三部诗隽类函取皇古迄唐代之诗彚为一编分三十六部类苑分别事类每条止撮举二字中缺天文一类殆未成之书也
　　刘嗣昌刘氏类山十巻
　　嗣昌字燕及桐城人万厯中官兴化府知府
　　【臣】等谨案是书为目七十所载之书止于唐代
　　卓明卿卓氏藻林八巻
　　明卿字澂甫钱塘人万厯中官光禄寺署正
　　【臣】等谨案是编采撷羣书分门辑録谈迁枣林艺篑谓是呉兴王氏之本明卿窃取之
　　钱应充史学璧珠十八巻
　　应充字子美绍兴人万厯中贡生
　　徐袍事典考畧六卷
　　袍字仲章婺源人
