<!-- { "loadSidebar": true } -->
　　武帝正徳元年七月己丑有星见紫微西藩外如弹丸色苍白越数日有微芒见参井间渐长二尺如帚西北至文昌庚子彗星见有光流东南长三尺越三日长五尺许扫下台上星入太微垣　十五年正月彗星见世宗嘉靖二年六月有星孛于天市　十年闰六月乙巳彗星见于东井长尺余扫轩辕第一星芒渐长至翼长七尺余东北扫天罇入太微垣扫郎位行角度东南扫亢北第二星渐敛积三十四日而没　十一年八月己夘彗星见东井长尺许后东北行厯天津渐至丈余扫太微垣诸星及角宿天门至十二月甲戌凡一百十五日而灭　十二年六月辛巳彗星见于五车长五尺余扫大陵及天大将军渐长丈余扫阁道犯螣蛇至八月戊戌而灭　十八年四月庚戍彗星见长三尺许光扫东南扫轩辕第八星旬日始灭　三十三年五月癸亥彗星见天权旁犯文昌行入近浊积二十七日而没三十五年正月庚辰彗星见进贤旁长尺许西南指
　　渐至三尺余扫太防垣次相东北入紫防垣犯天牀四月二日灭　三十六年九月戊辰彗星见天市垣列肆旁东北指至十月二十三日灭
　　穆宗隆庆三年十月辛丑朔彗星见天市垣东北指至庚申灭
　　神宗万厯五年十月戊子彗星见西南苍白色长数丈气成白虹由尾箕越斗牛逼女经月而灭　八年八月庚申彗星见东南方每夜渐长纵横河汉凡七十日有竒　十年四月丙辰彗星见西北形如匹练尾指五车厯二十余日灭　十三年九月戊子彗星出羽林旁长尺余每夕东行渐小至十月癸酉灭　十九年三月丙辰西北有星如彗长尺余厯胃室壁长二尺闰三月丙寅朔入娄　二十一年七月乙邜彗星见东井乙亥逆行入紫微垣犯华盖
　　时以彗见东井下诏修省大学士王锡爵因请延见大臣又言彗渐近紫微垣于象为君于地为藏神布政之所不可不深畏宜慎起居之节寛左右之刑寡嗜欲以防疾散积聚以广恩疏入报闻
　　二十四年七月丁丑彗星见西北如弹丸入翼长尺余西北行　三十五年八月辛酉朔彗星见东井指西南渐徃西北壬午自房厯心灭
　　给事中宋一韩以彗见东井上言谨按星野东井秦分彗尾西南渐徃西北又指秦地秦其急乎且彗者扫除之象形人之职也小人用之以扫除为职君子用之以除旧布新今李凤鲸噬于粤东潘相蝮螫于江右髙淮虎视于辽左马堂鸱张于河道其他若张奕胡滨杜茂鲁保沈永夀邱乗云辈悉撤中官反其故职因而一新旧令勤政讲学亲贤逺奸躬二圣之典修四孟之仪复三朝之制补九列之班平积薪之叹沛赐环之诏作台谏之气决章防之壅慎节钺之选惩愤帅之风出禁藏之储杜问寺之借节大官之奉减水衡之织释诏狱之寃纾都民之困一旦涤除焕然改观则和气成祯祥见矣疏入留中
　　四十六年十月乙丑彗星出于氐长丈余指东南渐至西北扫犯太阳守星入亢度西北扫北斗璿玑文昌五车逼紫微垣右至十一月甲辰灭　四十七年正月杪彗星见东南长数百尺光芒下射末曲而鋭未几见于东北又未几见于西
　　愍帝崇祯十二年秋彗星见参分　十三年十月丙戌彗星见















　　钦定续文献通考卷二百十二
<史部,政书类,通制之属,钦定续文献通考>
　　钦定四库全书
　　钦定续文献通考卷二百十三
　　象纬考
　　月五星凌犯
　　宋宁宗嘉定十六年六月辛巳月犯心前星又犯中星十月丁酉荧惑入太微十一月庚申月入太微　十七年正月戊申荧惑留守太微垣东上相
　　【臣】等谨按马端临考月五星凌犯终于十六年正月以上皆所未载据史志补
　　理宗寳庆二年正月戊寅荧惑入氐十月辛亥犯填星十一月辛酉犯嵗星　三年七月乙酉月犯心后星绍定元年七月戊戌荧惑犯南斗十月戊申犯垒壁阵甲子犯填星十一月癸酉入羽林军　二年十一月己丑荧惑入氐　三年六月乙酉嵗星入井七月丁巳荧惑入羽林军十一月丁未嵗星退行入井　五年六月乙丑荧惑犯填星七月甲申太白入井　六年二月癸夘荧惑犯井　端平元年四月戊寅嵗星守太微东上相五月己酉月入氐六月辛巳荧惑犯填星九月辛丑入井十二月犯司怪　二年正月丁酉月犯太白二月癸酉嵗星守氐六月壬申月入氐己丑荧惑入太微垣七月丙午太白入东井八月癸巳嵗星入氐丁巳太白犯太微垣右执法十月己未填星犯毕宿距星十二月己亥留守天街庚子太阴入井　三年正月丁夘填星犯毕距星四月丙申月入太微垣五月辛巳入毕六月丁未荧惑犯填星七月壬戍月入氐庚午荧惑入井戊寅月入井十一月甲戌入太微垣　嘉熈元年正月癸酉荧惑守四月丁亥月犯荧惑庚子荧惑犯权五月丙辰月犯荧惑丙子荧惑犯将星七月辛酉月犯嵗星填星入井庚午嵗星守建星癸酉月入井八月乙酉填星犯井东第二星九月壬子留井　二年四月乙酉月入太微垣闰四月丁未入井五月壬寅嵗星犯垒壁阵七月壬寅荧惑犯积尸气九月壬午犯权大星十月丁夘入太微垣戊辰太白入氐　三年五月辛未荧惑犯太微垣执法星八月己亥入氐辛丑月入氐丁巳荧惑犯房　四年正月辛巳月入太微垣五月庚午亦如之甲戌入氐宿方口内六月己亥太白犯毕距星癸丑犯天闗七月乙丑入井八月乙巳荧惑犯太微垣左执法己酉犯权大星癸丑犯填星十一月甲子入太微垣己巳犯左执法辛巳犯上相　淳祐元年正月丁未月入氐二月癸酉掩食荧惑六月乙酉荧惑犯氐宿东南星丙戌入氐十月庚辰太白入氐　二年六月丁丑嵗星犯井　三年正月庚辰荧惑入氐七月丁亥太白入井闰八月丁丑犯权大星十月丙戌入氐　四年四月癸未填星守太微垣右执法九月癸亥太白犯斗宿距星　五年四月甲申填星犯上相　六年四月壬戌月犯太白【考帝纪是年有闰四月故五月亦有壬戌也】五月壬戌太白犯权大星七月丁夘月犯斗西第五星八月辛夘犯房宿距星十月己酉太白入氐十一月癸亥嵗星入氐　七年四月丁亥填星犯亢七月己未月犯心宿中央星　八年七月戊申太白入井　九年七月癸酉太白犯进贤十月辛丑入氐十一月辛未亦如之　十一年二月甲寅太白犯昴七月乙丑月入氐壬申太白入井八月癸巳月入氐丁酉荧惑入井闰十月癸亥太白入氐　十二年四月壬申荧惑犯权五月戊申月犯毕大星九月丙午太白犯斗宿距星十二月壬申月入氐　宝祐元年九月壬辰月入毕　二年二月甲辰荧惑犯权星　三年五月辛酉月入毕六月甲戌入氐七月辛丑八月己巳并如之十一月丁巳荧惑犯太微垣上相　四年正月乙巳月掩嵗星己酉犯荧惑六月丁亥太白入井十月壬戌月犯南斗十二月戊午荧惑犯填星　五年六月辛夘月入氐七月丙子入井十二月丁未荧惑入氐六年三月庚午荧惑退入氐七月癸丑犯房八月癸
　　未月犯荧惑十一月甲子犯权　开庆元年七月辛亥太白入井八月庚子犯权星九月戊辰犯荧惑闰十一月己夘荧惑入氐十二月丁未犯房宿钩钤　景定元年正月庚辰填星入尾五月壬午荧惑犯南斗八月己酉月犯填星壬子太白犯房九月丙戌荧惑犯壁十一月戊子荧惑与填星顺行月犯房　二年七月辛未月犯南斗十二月己亥犯五车　三年二月乙巳月入氐五月壬戍荧惑犯垒壁阵西方胜星六月乙未月入氐八月癸夘犯昴宿距星十月己未犯嵗星丁夘犯五车庚午太白入氐　四年四月乙夘月犯权五月庚寅入氐　五年二月甲子月犯房丁夘犯南斗四月癸丑入太微垣六月甲寅犯心戊午太白犯天闗己巳太白太阴并行入井七月甲午填星守毕十月丙午月犯斗度宗咸淳二年八月庚午填星入井　三年十月甲寅嵗星犯权大星　四年七月庚午太白入斗　十年二月壬子月犯毕十月丙寅荧惑犯填星
　　恭帝德祐二年正月癸酉荧惑犯嵗星
　　【臣】等谨按宋史帝纪德祐元年四月乙丑荧惑犯天江七月丁丑太白入东井八月戊午荧惑犯南斗十月壬戌犯垒壁阵十一月辛巳太白犯房端宗景炎二年八月乙巳荧惑掩月天色赤不数日文天祥兵尽溃挺身走循州诸将皆被执以天文志不载附录之又荧惑掩月当作月掩荧惑此史氏之讹也
　　辽穆宗应厯十一年十一月嵗星犯月
　　圣宗统和八年六月甲寅月掩天驷第一星　十二年六月太白嵗星相犯
　　道宗咸雍元年十二月壬子荧惑与月并行自旦至午大安二年二月太白犯嵗星
　　【臣】等谨按辽之统元八年十二年即宋太宗之淳化元年五年咸雍元年即英宗治平二年大安二年即哲宗元祐二年以上数条与马端临考俱不合又应厯之嵗星犯月当作月犯嵗星统和之太白嵗星相犯当作太白犯嵗星乃史氏之讹耳
　　金太宗天防十年闰四月丙申荧惑入氐　十四年正月【时熙宗已即位】壬辰荧惑入月　十五年正月戊辰嵗星犯积尸气
　　【臣】等谨按熈宗纪十四年八月诏文移署年止用天防十五年十二月乃改明年为天眷此所以仍称天防也
　　熈宗天眷二年三月辛巳朔嵗星留逆在太微九月辛巳太白犯轩辕左星乙巳犯左执法十一月戊寅入氐三年七月壬戍月犯毕十二月壬午掩井东辕南第
　　一星　皇统元年二月甲戌月掩毕大星　二年十一月己酉月犯轩辕大星甲寅犯氐东北星　三年正月己丑荧惑逆犯轩辕次北一星二月乙丑月犯毕大星闰四月癸巳掩轩辕左角九月丁丑犯轩辕大星　四年八月癸未荧惑入舆鬼　五年四月甲辰荧惑犯左执法　六年九月戊寅荧惑犯西垣上将己丑月犯轩辕第二星　七年七月庚辰荧惑犯房第二星十一月壬戍嵗星逆犯井东扇第二星　八年闰八月丙子荧惑入太微垣　九年二月癸亥月掩轩辕第二星七月丁未荧惑犯南斗第四星八月壬子又厯南斗第三星【臣】等谨按马端临考惟宋绍兴十二年即金皇统二年月犯氐一事相符此后则絶少合者
　　海陵天德元年十二月甲子填星犯井东星　二年正月乙酉月犯昴壬辰犯嵗星乙未犯角二月丙寅犯心大星九月丁酉犯轩辕左角十月乙丑犯太微上将十二月癸丑犯昴　三年十月丁亥月犯轩辕左角　四年二月乙亥月掩犯填星六月癸巳太白犯井东第二星八月辛未犯轩辕大星十一月甲辰荧惑犯钩钤丙午月犯井北第一星　贞元元年正月辛丑月犯井东第一星　二年正月庚申月掩昴二月辛丑犯心前星八月戊戍荧惑入井凡十一日而出　三年八月乙酉月犯牛九月辛亥犯建星十一月戊午掩井钺星正隆三年二月己夘荧惑入甲午月掩嵗星六月丁酉犯氐十二月戊申入氐　四年九月壬寅月掩轩辕右角十一月壬辰月入毕犯大星
　　五年正月海陵问司天提防马贵中曰朕欲自将伐宋天道如何贵中对曰去年十月甲戌荧惑顺入太微至屏星留退西出占书荧惑常以十月入太微庭受制出伺无道之国又去年十二月太白昼见经天占为兵丧为不臣为更主又主有兵兵罢无兵兵起后复问曰近日天道何如贵中曰前年八月二十九日太白入太微右掖门九月二日至端门九日至左掖门出并厯左右执法太微为天子南宫太白为兵将之象其占兵入天子之庭海陵曰今将征伐而兵将出入太微正其事也贵中又言当端门而出其占为受制厯左右执法为受事此当有出使者或为兵或为贼海陵曰兵兴之际小贼固不能无也是嵗海陵南伐遇弑
