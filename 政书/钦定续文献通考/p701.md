<!-- { "loadSidebar": true } -->
　　先是定云南立金齿卫以元云南右丞观音保为指挥使赐姓名李观二十年遣使谕金齿卫指挥储杰严武李光曰金齿逺在边徼土民不遵礼法尔指挥李观处事寛厚为诸蛮所爱然其下多恃功放恣有乖军律故特命杰武辅之观之寛可以绥逺武之严可以驭下其整练诸军以观外变二十三年西平侯沐英言永昌居民鲜少宜以府卫合为军民使司从之嘉靖元年复设永昌军民府领州一县二其长官司二曰施甸曰鳯谿
　　宣宗宣徳三年置腾冲土知州
　　时腾冲土官张铭言其地逺在极边麓川宣慰思任发不时侵扰乞设州治从之即以铭为腾冲知州八年置腾冲州库扛闗库刀闗库勒闗古涌二闗先是腾冲州奏本州路通麓川甸诸处人民逃徙者多有悮差发贡献旧四百夫长腾冲千户所其库扛闗等五处皆军民兼守今四百夫已本州止州民守之乞于五处置廵检司以土军尹黒张保李辅郭莭等为廵检正统二年以非额革之
　　新化
　　元世祖至元间以马龙等并入他郎甸
　　新化本马龙他郎二甸阿僰诸部蛮据之先是宪宗时内附寜州至是以马龙等甸并于他郎甸元江路
　　明太祖洪武十七年以新化州土酋普赐为马龙他郎甸副长官
　　初改名马龙他郎甸长官司后又改升为新化州宣徳八年八月黔国公沐晟奏摩沙勒寨万夫长刀瓮及弟刀眷紏蛮兵侵占马龙他郎甸长官司衙门杀掠人民帝命遣人抚谕但得刀瓮毋扰平民正统二年晟等奏瓮不服招抚请调附近官土兵剿捕帝以蛮众仇杀乃其本性可仍抚谕之事遂不竟
　　明史土司传曰其地有马龙诸山居摩沙勒江右两岸束隘如峡地势极险
　　威逺
　　元世祖至元中置威逺州
　　威逺唐南诏银生府地旧为濮落杂蛮所居大理时为百夷所据至是置为州
　　明太祖洪武三十五年命土官刀党为威逺知州先是平云南后改威逺蛮棚府为威逺州至是复有是命永乐二年算党为车里所掳夺其地命西平侯谕之乃还算党并侵地宣徳八年威逺州奏其地与车里接境累被各土官刼掠播孟实当要冲乞置巡检司以把事刘禧为巡检从之正统六年麓川叛冦思任侵其境胁从逆土知州刀盖之母招曩猛悉出金赀分赉头目母子躬擐甲胄贾勇杀贼斩其酋派罕追逐余贼过江溺死数千斩首数百得其战舰战象仍留兵守贼所据江口防闻勅奬忠义特进秩加封赐以银币并及酋长等时西南诸部多相仇杀所给牌符烧燬不存景泰六年盖等来朝复给之明史土司传曰其俗勇健男女走险如飞境内有河汲水练炭上即成盐无秤斗以篓计多寡量之北胜
　　元世祖至元中改北胜州为府
　　北胜唐贞元中南诏异牟寻始开其地名北方睒徙弥河白蛮及罗落麽些诸蛮以实其地号成倡睒又改名善巨郡宋时大理段氏改为成纪镇元初内附至是置施州寻改北胜州后为府丽江路
　　明太祖洪武十五年改北胜府为州
　　时鹤庆府后属澜沧卫至正统七年北胜州设流官吏目以州蛮苦于澜沧卫官军侵渔也万厯四十八年北胜州土同知髙世懋死异母弟世昌袭其族侄兰妄称世昌奸生讼之官不聴世昌惧逼走丽江避之寻还至澜沧宿客舎兰围而纵火杀其家七十余人发其祖父墓自称钦授把总大掠丽江知府木增请讨之谓法纪弁髦尾大不掉不治将有隠忧上官嘉其义调増率其部进剿获兰枭之
　　湾甸
　　元世祖中统初以湾甸内附属镇康路
　　湾甸蛮名细睒地多瘴有黒泉涨时飞鸟过之辄堕
　　明太祖洪武十七年置湾甸县
　　永乐元年以西平侯沐晟奏其地近麓川地广人稠设长官司寻改为州以土官刀景发为知州并置流官吏目一员宣徳八年以土官刀景项弟景办法继兄职州有流官邻木邦顺寜日以侵削万厯十一年土官景宗真率弟宗材木邦叛贼罕防入冦姚闗宗真死于阵禽宗材斩之景真子防贷死降为州判官后从讨猛廷瑞有功复旧职
　　镇康
　　元顺帝至元十三年立镇康路领三甸
　　镇康蛮名石睒本黒僰所居先是中统初内附至是立为路
　　明太祖洪武十五年改镇康路为府
　　十七年改为州永乐七年以湾甸同知曩光为知州【初镇康地湾甸曩光请増设署所故有是命】其后亦为顺寜木邦所侵削大侯
　　【臣】等谨按一统志大侯即今之云州属顺寜府此犹仍明史之旧名耳
　　元世祖中统初以大侯属麓川路
　　大侯蛮名孟祐白夷所居时以内附授大侯长官司麓川
　　明太祖洪武二十四年仍置大侯长官司
　　至宣徳四年升长官司为州以土官刀奉罕为知州时奉罕奏湾甸镇康二长官永乐中俱升为州乞援二州例帝增秩旌之故有是命正统三年土官刀奉汉奏欲与木邦宣慰罕门法共起土兵十万协同征剿麓川赐金牌信符并降敕嘉奬七年以奉汉子奉送能率土兵助讨麓川勅袭大侯知州至万厯中土目争杀抗命既讨平之改为云州设流官
　　澜沧
　　明太祖洪武二十八年置澜沧卫
　　澜沧元为北胜州地至是置卫明年于州南筑城领北胜浪渠永寜三州福建布政李韶以前任云南叅议知土俗事宜疏言澜沧卫与北胜州同一城地域广逺与四川建昌西畨野畨相通又姚安府大罗卫賔川州地方有贼穴六七军民受害请添设兵备副使于澜沧卫城以姚安大罗賔川鹤丽大理珥海景东诸府州卫所皆令属之于野番则用抚流民法于贼巢则用立保甲法朝夕经理则内外冦患皆可弭矣因从其议
　　麓川【陇川附】
　　明太祖洪武十七年命平宣慰使司思伦发兼统麓川之地
　　麓川与平连境元时皆属甸古朱波地也宋寜宗时甸波斯等国进白象甸之名自此始在云南之西南与八百国占城相接先是元分置两路以统其所部洪武十五年大兵下云南进取大理下金齿平与金齿壌地相接土蛮思伦闻之惧遂降因置平宣慰使司即以思伦为之至是以其遣使来贡又改爲麓川平宣慰使司命兼统之【臣】等谨按思伦之子名思行思行之弟名思任子名思机发今以云南通志考之但称思伦思行等而不称发字正统三年十二月思任屠腾冲据潞江仍自称曰法法滇王号则发字当作法彼僣称也
　　三十一年思伦发防定边西平侯沐英帅帅大败之先是十八年率众防景东是年正月又诱羣蛮入防马龙他郎甸之摩沙勒寨英遣官兵击破之伦发悉举其众号三十万象百余冦定边欲报摩沙勒之役新附诸蛮皆为尽力英选师三万亟趋至列弩注射突阵大呼象多伤蛮亦多中矢毙次日益置火鎗神机箭更番射象奔贼大败捣其寨斩首三万余级降卒万余人象死者半生获三十有七伦遁以防闻帝遣使谕英移师逼景东屯田固垒以待大军集勿轻受其降明年伦听命谢罪并献叛首刀厮郎等平遂平
　　三十年伦部长刀榦孟叛官军禽之
　　先是二十八年国王使来言百夷屡以兵侵夺其境明年使复来诉帝遣使至国及百夷伦发闻诏俯伏谢罪愿罢兵是年刀榦孟叛【初俗不好佛有僧至自云南善为因果报应之説伦信之又有金齿戌卒逃入其境能爲火铳火炮之具伦喜其技能俾系金带与僧位诸部长上刀榦孟等不服遂与其属叛】攻腾冲伦发率其家走云南西平侯沐春遣人送至亰师帝命春率云南四川兵讨之并遣伦发归驻潞江上招谕其部众三十一年官军禽刀榦孟伦发始还平逾年卒
　　成祖永乐十一年思行发请以其弟思任发代职从之二十年遣使来谢侵南甸州罪帝遣中官云仙勅戒之宣徳四年麓川木邦争界各诉于朝遣使谕觧之俾安分母侵越黙国公沐晟奏麓川所属思陀甸火头曲比为乱帝命姑抚之三年云南三司奏麓川宣慰使思任发夺南甸州地请发兵问罪晟以任侵夺南甸腾冲之罪不可宥请官兵五万及诸土兵讨之帝以交阯四川方用兵民劳未息宜再行招谕不得已其调云南土官军及木邦宣慰诸蛮兵剿之八年遣云仙赍勅至麓川赐任发币物谕其勿与木邦争地抗杀
　　明史土司传曰初洪武间克平云南惟百夷部长思伦发未服后为头目刀榦孟所逐赴亰陈诉命为宣慰回居麓川分其地设孟养木邦孟定三府云南设潞江干崖大侯湾甸四长官司金齿永乐九年升孟养木邦为宣慰司孟养宣慰刀木旦与邻境仇杀而死甸乗机并其地未几甸宣慰新斯加又爲木邦宣慰所杀时伦发已死子行袭亦死次子任发袭为麓川宣慰狡狯甚于父兄差发金银不以时纳朝廷稍优容之防甸之危任发侵有其地遂欲尽复故地称兵扰边侵孟定府及湾甸等州杀掠人民而南甸知州刀贡罕亦奏麓川夺其所辖罗卜思庄等二百七十八村于是晟奏思任发连年累侵孟定南甸干崖腾冲潞江金齿等处自立头目刀珍罕土官早亨等相助为暴叛形已着近又侵及金齿势甚猖獗已遣诸卫马歩官军至金齿守御乞调大兵进讨朝命选将廷臣举右都督方政都督佥事张荣徃云南协同镇守右都督昂率兵讨之任方修贡冀缓师而晟遽信其降无渡江意任发乃遣众万余夺潞江沿江造船三百艘欲取云龙又杀死甸顺江东等处军余殆尽帝以贼势日盛责晟等玩冦养患政亦至军欲出战晟不可政造舟欲济师晟又不许政不胜愤乃独率麾下与贼将简战破贼旧大寨贼奔景罕指挥唐清复击破之又追至髙黎共山共斩三千余级乗胜深入逼任发上江上江贼重地也政逺攻疲甚求援于晟晟怒其违节制渡江不遣久之以兵少徃至夹象石又不进政追至空泥知晟不救贼出象阵冲击军殱政死焉晟闻败乃请益军帝遣使者责状仍调湖广官军三万一千五百人贵州一万人四川八千五百人令吴亮马翔统之至云南聴晟节制仍勒晟预筹粮糒而晟惧罪暴卒
　　英宗正统六年命大防诸道兵讨麓川
　　先是思任发犯景东剽孟定杀大侯知州刀奉汉集千余人破孟頼诸寨孟涟长官司诸处皆降之任仍遣人以象马金银来修贡复致番书于云南总兵官谓始因潞江安抚司线旧法相邀报讐其后线旧法乃诬已为入冦致大军压境惶恐无地今欲遣使谢罪乞为导奏帝降敕许赦其罪时刑部侍郎何文渊防请罢麓川师命下廷臣议于是行在兵部尚书王骥及英国公张辅等皆以为麓川负恩怙恶在所必诛湏更选将练兵以昭天讨如思任发早自悔祸防诣军门生全之恩取自上裁帝然之至是以定西伯蒋贵为平蛮将军都督李安刘聚副之以兵部尚书王骥总督云南军务大防诸道兵十五万讨之
　　十二月官军进攻麓川以防闻
　　时思任遣贼将刀令道等十二人率众三万余象八十只扺大侯州欲奔景东威逺而骥将扺金齿任遣人乞降骥受之密令诸将分道入右叅将冉保从东路攻细甸湾甸水寨入镇康趋孟定骥与贵由中路至上江会腾冲左叅将宫聚自下江据夹象石至期合攻之贼拒守严铳弩飞石交下如雨次日乗风焚其栅火竟夜不息官军力战抜上江寨斩刀放戞父子禽刀孟顼前后斩馘五万余
　　七年复命官军征麓川
