<!-- { "loadSidebar": true } -->
　　四月西畨诸驿贫乏给钞万锭六月察罕淖尔诸驿乏食给粮赈之六年三月给钞赈济上都西畨诸驿四月命宣政院赈给西畨诸驿九月特尔根等二十八驿被灾给钞赈之十月东平济宁路水陆十五驿乏食户给麦十石又赈北方诸驿七年二月时英宗已即位赈大同丰州诸驿三月赈摩琳温都尔等十一驿饥四月诺海温都尔驿户饥赈之六月赈雷家驿户钞万五千贯七月以昌平滦阳十二驿供亿繁重给钞三十万贯赈之十一月宣徳防古驿饥命通政院赈之自此至至治三年诸驿贫饥各赈恤焉
　　二年五月赈恤秦州成纪县民舍陷没者
　　秦州成纪县山移夜疾风雷雹北山南移至夕河川次日再移平地突出土阜高者二三丈陷没民居勅遣官覈验赈恤五年五月徳庆路地震巩昌陇西县大雨南土山崩压死居民给粮赈之至泰定帝泰定二年四月巩昌路伏羌县大雨山崩九月汉中道文州霖雨山崩并以粮钞赈之文宗至顺四年十一月顺帝已即位巩昌成纪县地裂山崩令有司赈被灾人民
　　四年七月赐衞士衣敝者钱帛
　　帝出见衞士有敝衣者驻马问之对曰戍守边镇十五年以故贫耳帝曰此辈久劳于外留守臣未尝以闻非朕亲见何由知之自今有类此者必言于朕因命赐之钱帛五年七月给钞二十万锭粮万石命晋王分赉所部宿衞士
　　【臣】等谨按本纪自此终元之世凡衞士贫乏及灾饥皆以粮钞赈给之
　　五年六月遣乌讷尔巴图尔济噜海分汰浄州北地流民其隶四宿衞及诸王驸马者给资粮遣还各部七月赈大都浄州等处给粮马遣还北边至治二年七月録京师诸役军匠病者千人各赐钞遣还八月给庐州复业者行粮致和元年五月籍在京流民废疾者给粮遣还至正五年四月大都流民官给粮遣还乡五月诏以军士所掠云南子女一千一百人放还乡里仍给其行粮不愿者听至英宗至治二年九月临安河西县春夏不雨种不入土居民流散命有司赈给令复业
　　元史盖苗传曰延祐五年苗为济寕路单州判官济寕路大饥白郡府未有以应防他邑亦以告郡府遣盖苗之戸部以请戸部难之苗伏中书堂下出糠饼以示曰济宁民率食此况不得此食尤多岂可坐视不救乎因泣下时宰大悟凡被灾者咸获赈焉有官粟五百石陈腐以借诸民期秋熟还官及秋郡责偿甚急部使者将责知州苗曰官粟实苗所贳今民饥不能偿苗请代还使者乃已其责
　　六年七月赐左右鹰坊及哈喇齐等贫乏者钞一千四万锭
　　至文宗天厯二年十二月赐居鹰坊八百七十戸粮三月至顺元年十月玛纳和实衮所居诸牧人三千户及濒黄河所居鹰坊五千戸各赈粮两月十一月全给鹰坊刍粟使毋贫乏十二月赈辽阳行省所居鹰坊户粮一月二年九月发粟五千石赈兴和路鹰坊十一月兴和路鹰坊及防古民万一千一百余戸大雪畜牧冻死赈米五千石
　　十二月敕上都大都冬夏设食于路以食饥者
　　【臣】等谨按仁宗纪延祐四年正月帝谓左右曰中书比奏百姓乏食宜加赈恤朕黙思之民饥若此岂政有过差以致然欤向诏有司务遵世祖成宪宜勉力奉行辅朕不逮然尝思之惟省刑薄赋庶使百姓各遂其生也盖其轸念民瘼如此考食货志仅载皇庆元年寕国饥赈粮两月一事又谓自延祐之后腹里江南饥民嵗加赈恤其所赈或以粮或以盐引或以钞而仁宗以后皆阙而不书
　　七年五月【时英宗已即位】汝宁府霖雨伤禾发粟五千石赈粜之
　　至治元年汴梁归徳饥广徳路旱共发粟十万九千石赈粜之二年漷州饥粜米十万石赈之三年十一月时泰定帝已即位袁州路宜春县镇江路丹徒县澧州归州饥共赈粜米六万九千石
　　英宗至治元年正月诸王乌鲁斯部饥发浄州平地仓粮赈之
　　三月营王额森特穆尔部畜牧死伤赐钞五十万贯三年正月镇西武寕王部饥赈之至泰定帝泰定元年八月诸王赫伯等部饥以粮赈之自此至致和元年诸王所部灾饥各加赈恤
　　二月河南安丰饥以钞二万五千贯粟五万石赈之三月寕国路及益都般阳饥四月江州赣州临江霖雨袁州建昌旱民皆告饥发米四万八千石赈之五月益都胶州濮州饥七月南恩新州及胶州饥九月安陆府水溢壊民田十月肇庆路水十一月巩昌成州饥十二月庆逺路饥真定路疫河间路饥并赈之二年正月保定雄州饥仪封县河溢伤稼赈之山东保定河南汴梁归徳襄阳汝寕等处饥发米三十九万五千石赈之二月真定等路饥恩州水民饥疫顺徳路九县水旱三月临安路河西诸县曹州滑州辽阳哈勒巴民及奉元路饥濮州水灾四月彰徳路及徽州东覇州饥五月固安州夏津永清二县河南陜西河间保定彰徳等路巩昌阶州奉元路郿县及成州兴元褒城县饥六月思州风雹建徳路水广元路緜谷昭化二县饥八月瑞州髙安县饥庐州路六安舒城县水九月淮东奉兴等县饥十一月岷州旱疫宣徳府宣徳县地屡震十二月南康建昌大水山崩死者四十七人民饥并赈之三年三月平江路嘉定州及崇明诸州饥发米七万八千三百石赈之九月泰定帝已即位南康漳州二路水赈之
　　元史儒林传曰至治元年呉师道调宁国路録事防嵗大旱饥民仰食于官者三十三万口师道劝大家得粟三万七千六百石以赈饥民又言于部使者转闻于朝得粟四万石钞三万八千四百锭赈之三十余万人赖以存活
　　二年正月敕有司存恤孔氏子孙贫乏者
　　三年赈辽阳女直汉军等戸饥
　　五月岭北戍卒贫乏赐钞三千二百五十万贯帛五十万匹九月给夀安山造寺军役匠死者钞人百五十贯
　　【臣】等谨按本纪自英宗至文宗各有赈恤戍兵事以详兵考中不具载
　　三年正月曹州禹城县去秋霖雨害稼县人邢着程进出粟以赈饥民命有司旌其门
　　至文宗至顺元年闰七月大都阿实克坦塔珠漷州刘仲温输米赈贫二年正月大名魏县民曹革输粟赈陜西饥并旌其门五月益都路宋徳让赵仁各输米三百石赈胶州饥民九千戸中书省请依输粟补官例予官从之顺帝至正五年六月庐州张顺兴出米五百余石赈饥旌其门
　　泰定帝泰定元年正月广徳信州岳州惠州南恩州民饥发粟赈之
　　二月绍兴庆元延安岳州潮州五路及镇逺府河州集州饥五月晋宁巩昌常徳龙兴等处饥八月延安冀宁杭州潭州等十二郡饥九月建昌绍兴二路饥十月延安路饥各发粟及给钞赈之二年闰正月保定路及衡州衡阳县民瑞州防山银丁饥三月漷州蓟州鳯州延安归徳等处民饥四月镇江寕国瑞州桂州南安寕海南丰潭州涿州等处及陇西汉中秦州饥五月巩昌路临洮府饥九月琼州南安徳庆诸路饥十一月内郡饥十二月济南延州二路饥各赈粮钞有差三年正月大路都属县饥三月永平衞辉中山顺徳诸路饥五月雄州饥七月永平奉元饥八月河中府永平建昌印都中庆太平诸路及广西两江饥十一月寕夏路万户府庆逺安抚司汴梁建康太平池州诸路及甘肃额齐讷路饥十二月保定路懐庆路广西静江象州诸路及辽阳路饥并以粮钞赈之以数万计四年正月辽阳行省诸郡彰徳淮安扬州诸路饥二月奉元庐州淮安诸路及白登部饥三月大寕广平二路属县河南行省诸州县及建康属县饥四月河间扬州建康太平衢州常州诸路属县及云南乌撒武定二路饥五月河南江陵属县饥六月盐官州及庐州路饥九月保定真定二路建昌赣州惠州诸路饥十月衞辉获嘉等县大名河间二路属县饥十二月京师及河间河南延安鳯翔属县饥并以粮钞数十万赈之
　　三月给防古流民粮钞遣还所部
　　六月赈防古饥民遣还所部七月赈防古流民给钞二十九万锭遣还至文宗天厯二年三月防古饥民之聚京师者遣往居庸关北人给钞一锭布一匹仍令兴和路赈粮两月还所部至顺元年四月沿边部落防古饥民八千二百人给钞三锭布二匹粮二月遣还所部七月防古百姓以饥乏至上都者阅口数给以行粮俾各还所部三年七月赈防古军流离至陜西者四百六十七戸粮三月遣复其居戸给钞五十锭
　　是月临洮狄道县冀寕石州离石宁乡县旱饥赈米两月
　　六月大都真定晋州深州奉元诸路及甘肃河渠营田等处雨伤稼十月河间路嘉定路龙兴县饥十二月延安路雹灾各赈粮一月二月有差二年二月蓟州宝坻县庆元路象山诸县饥八月南恩州琼州临江路归徳府饥十月寕夏路曹州属县水霸州衢州路饥并赈粮二月三年二月河间真定保定三路饥赈粮四月三月寕夏奉元建昌诸路饥赈粮二月四年二月永平路饥赈钞三万锭粮二月四月河南奉元二路及通顺檀蓟等州渔阳宝坻香河等县永平路饥各赈粮两月
　　五月龙庆延安吉安杭州大都诸路属县水民饥赈粮有差
　　六月彰徳汴梁等路雨八月汴梁济南属县雨水伤稼九月奉元路长安县大雨沣水溢延安路洛水溢濮州馆陶县水十二月温州路乐清县盐水各发粟赈之二年闰正月南滨州棣州等处水三月荆门州旱九月檀州雨雹开元路三河溢十一月常徳路水民饥凡赈粮数万石三年正月恩州水二月归徳府河决民饥五月太平兴化属县水六月奉化巩昌属县大雨雹峡州旱大同属县大水莱芜等处冶户饥八月真定蠡州奉元蒲城等县及无为州诸处水九月扬州寕国建徳诸属县水南恩州旱民饥十一月沈阳辽阳大寕等路及金复州水广宁路属县霖雨伤稼各赈粮钞凡数万计四年八月扬州路崇明州海门县海水溢汴梁路扶沟兰阳县河溢没民田庐并赈之十月大都路诸州县霖雨水溢壊民田庐赈粮二十四万九千石
　　六月顺徳大名河间东平等二十一郡蝗发粟赈之三年六月东平属县蝗四年七月籍田蝗并赈之至文宗天厯二年六月益都莒密二州春水夏旱蝗饥民三万一千四百户赈粮一月至顺二年四月衡州路属县比嵗旱蝗仍大水民食草木殆尽又疫疠死者十九湖南道宣慰司请赈粮万石从之
　　七月大都巩昌延安冀寕龙兴等处饥赈粮有差十月广东道及武昌路江夏县汴梁信州泉州南安赣州等路饥各赈粜有差二年正月肇庆巩昌延安赣州南安英徳新州梅州等处饥二月通漷二州及大都鳯翔宝庆衡州潭州全州诸路饥三月肇庆富州惠州袁州江州诸路及南恩州梅州饥亦赈粜有差五月大都路檀州大水平地深丈有五尺汴梁路十五县河溢江陵路江溢洮州临洮府雨雹潭州兴国属县旱彰徳路蝗龙兴平江等十二郡饥赈粜米三十二万五千余石六月济寕兴元寕夏南康归州等十二郡饥七月梅州饶州镇江邠州诸路饥八月衡州建昌岳州饥凡赈粜米四十三万八千石有奇十二月惠州杭州等处饥赈粜有差三年二月建昌路饥七月濠州饥赈粜米麦共三万九千余石四年六月镇江兴国二路饥九月奉元庆逺延安诸路饥俱赈粜有差致和元年三月冀寕路平定州饥五月峡州属县饥共赈粜粮三万五千石
　　八月赈特尔根摩琳等驿户粮钞有差
　　十月大都上都兴和等路十三驿饥赈钞八千五百锭二年闰正月五花城苏黙图珠扎干茂三驿饥赈粮二千石三月甘州防古驿饥赈粮三月致和元年五月赈陜西临潼华阴二十三驿晋寕路十五驿共钞二千六百锭
　　二年闰正月雄州归信诸县大雨河溢被灾万一千六百五十戸赈钞三万锭
