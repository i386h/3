<!-- { "loadSidebar": true } -->
　　辽道宗咸雍元年八月丙申客星犯天庙
　　诏诸路备盗贼严火禁
　　金世宗大定二十一年六月甲戌客星见于华盖凡百五十有六日灭
　　卫绍王大安二年二月客星入紫微中其光散如赤龙之状
　　元世祖至元十年三月癸酉客星青白如粉絮起毕度五车北复自文昌贯斗杓厯梗河至左摄提凡二十一日
　　仁宗延祐二年十月丙子朔客星见太微垣十一月丙午客星变为彗犯紫微垣厯轸至壁十五宿明年二月庚寅乃灭
　　明太祖洪武九年六月戊子客星大如弹丸白色止天仓经外屏卷古入紫微垣扫文昌指内厨入于张七月乙亥灭　十一年九月甲戌客星见于五车东北发芒丈余扫内阶入紫微宫扫北极五星犯东坦少宰入天市垣犯天市至十月己未阴云不见　十八年九月戊寅客星见太微垣犯右执法出端门乙酉入翼彗长丈余至十月庚寅犯军门彗扫天庙
　　【臣】等谨按星字上加客字俱从明史实録后仿此
　　宣宗宣德五年八月庚寅客星见南河旁如弹丸大色青黑凡二十有六日灭十月丙申蓬星见外屏南东南行经天仓天庾八日而灭
　　景帝景泰三年十一月癸未客星见宿积尸气旁徐徐西行
　　英宗天顺二年十一月癸卯客星见于星宿色白西行至丙午其体微状如粉絮在轩辕旁庚戌生芒五寸犯爟位西北星至十二月壬戌没于东井　五年六月壬辰天市垣宗正旁有星粉白至乙未化为白气而消六年六月丙寅客星见策星旁色苍白入紫微垣犯天牢至癸未居中台下形渐微
　　考宗治三年十二月丁巳客星见天市垣东南行戊辰见天仓下渐向壁　七年十二月丙寅客星见天江旁徐行近斗至八年正月庚戌入危　十二年七月戊辰客星见天市垣宗星旁入紫微垣东藩经少宰尚书抵太子后宫出西藩少辅旁至八月己丑灭　十五年十月戊辰客星见天庙旁自张抵翼复退至张戊寅灭武宗正德十六年正月甲寅朔东南有星如火变白长可六七尺横亘东西复变钩屈状良乆乃散
　　世宗嘉靖十一年二月壬午有星见东南色苍白有芒积十九日灭　十三年五月丁卯朔客星见螣蛇厯天厩入阁道二十四日灭　十五年三月戊午客星见天棓旁东行厯天厨西入天汉至四月壬辰没　二十四年十一月壬午有星出天棓入箕转东北行逾月没神宗万厯六年正月戊辰有大星如日出自西方众星皆西环　十二年六月己酉有星出房　三十二年九月乙丑尾分有星如弹丸色赤黄见西南方至十月而隐十二月辛酉转出东南方仍尾分明年二月渐暗八月丁卯始灭　三十七年有大星见西南芒刺四射四十六年十一月丙寅旦有花白星见东方
　　熹宗天启元年四月癸酉赤星见于东方
　　【臣】等谨按明史天文志云史记天官书有客星之名而不详其形状叙国皇昭明诸异星甚悉而无瑞星妖星之名然则客星者言其非常有之星殆诸异星之总名而非有专属也李淳风志晋隋天文始分景星含誉之属为瑞星彗孛国皇之类为妖星又以周伯老子为客星自谓本之汉末刘叡荆州占夫含誉所谓瑞星也而光芒则似彗国皇所谓妖星也而形色又类南极老人瑞与妖果有定哉且周伯一星也既属之瑞而云其国大昌又属之客星而云其国有兵有丧其説如此果足据乎马迁不复区别良有以也据此以客星为诸异星之总名当矣然自马端临考以瑞星别作一门
　　王圻续通考因之编次厯代皆然今以文星景星之属移入瑞星门内余悉依志编次
　　云气
　　【臣】等谨按马端临考目録内有云气而无虹蜺乃自汉迄宋每朝错载云气虹蜺盖以虹蜺即云气
　　之变态从其类也若王圻续通考于云气后别载虹蜺似非前人类志之意故仍端临旧例以虹蜺附入云气中编年分载庶几醒目
　　宋理宗嘉熙三年十月己丑虹见　四年二月辛丑白虹贯日丙辰白气亘天
　　宋史孟珙传曰端平元年正月鄂州江陵府副都统制孟珙攻蔡州见黑气压城上
　　淳祐二年四月甲寅白气亘天　十年十二月丁巳虹见　景定三年七月甲申夜白气亘天　宝祐五年十月甲午虹见
　　宋史五行志度宗咸淳三年襄阳城中白气自西而出
　　辽太祖神册二年六月乙巳幽州城中有气如火状时围幽州不克及见是气帝曰未可攻也遂班师
　　天显元年正月己未白气贯日七月辛巳有紫黑气蔽天逾日乃散
　　景帝保宁五年四月丙申白气昼见
　　圣宗统和二十年正月癸丑东方五色虹见
　　道宗夀隆七年正月壬戌朔夜白气如练自天而降黑云起于西北疾飞有声北有青赤黑白气相杂而落【臣】等谨按金史太祖纪辽道宗时常有五色云气若二千斛囷仓状屡见东方辽司天孔致和窃谓人曰其下当生异人建非常之事天以象告非人力所能为也至咸雍四年太祖生云
　　金海陵天德二年正月甲辰白虹贯日十一月丙戌亦如之十二月乙卯庆云见状如鸾凤五彩　三年正月丁酉白虹贯日　正隆六年十月丙午庆云见
　　【臣】等谨按金史世宗纪是年九月有云来自西黄龙见云中至是日庆云见官属诸军劝进实为帝即位东京之兆也
　　世宗大定七年闰七月己卯午刻庆云环日八月辛亥午刻复如之　二十三年十月己未庆云见于日侧二十九年正月乙卯白虹贯日亘天二月乙丑白虹亘天
　　【臣】等谨按金史天文志谓金九主莫贤于世宗故终金之代庆云环日者三皆见于其世云
　　章宗明昌三年十二月丙辰北方微有赤气　泰和三年十月甲辰申酉间天色赤夜将旦复然　五年九月戊子戌时西北方黑云间有赤气如火次及西南正南东南方皆赤中有白气贯彻乍隐乍见既而为雨随作风人定后黑云间赤气复起于西北方及正西正东东北往来游曵内有白气数道时复出没其赤气又满中天约四更皆散　六年正月北京申龙山县西见有云结成车牛行帐之状或如前后摧损之势晡时乃散九月乙酉夜将曙北方有赤白气数道厯王良下徐行至北斗开阳揺光之东而散
　　卫绍王大安元年四月壬申北方有黑气如大道东西竟天至五更散　三年三月辛酉辰刻北方有黒气如堤内有白气三似龙虎之状　至宁元年紫云覆彰德城上数日
　　【臣】等谨按宣宗纪及五行志帝判彰德军所至着祥异时有卫绍王至宁元年紫云覆城之瑞遂入继大统乃其騐也
　　宣宗贞祐元年十月丙午夜有白气三冲紫微而不贯十二月丙申白气东西竟天移时散　三年六月戊申夜有黑气广如大路自东南至于西北其长竟天　兴定三年七月庚申五色云见十月乙丑平凉府庆云见十一月癸丑白虹二夹月寻复贯之　五年正月山东庆云见六月戊寅日将出有气如大道经丑未厯虚危东西不见首尾移时没十二月己丑北方有白气广三尺余东西亘天
　　帝于庆云见平凉时遣官騐实以告太庙告国中至山东行省古纲奏庆云见命图以进
　　元光元年十一月丁未东北有赤云如火
　　哀宗正大二年二月甲寅有黄黑祲　三年三月庚午省前有气微黄自东北亘西南其状如虹中有白物十余往来飞翔又有光倐见如二星移时方灭　四年六月丙辰有白气经天【或云太白入井】十一月乙未日上有虹背而向外者二约长丈余两旁俱有白虹贯之
　　元世祖中统二年正月辛未夜东北赤气照人大如席二十四年七月癸丑白虹贯日
　　【臣】等谨按元史五行志载白虹于金不从革内仅存此与至顺三年五月二条不免太畧今从纪备録之
　　武宗至大三年正月丁亥白虹贯日八月甲寅复如之泰定帝泰定四年二月辛卯白虹贯日
　　文宗至顺元年九月癸巳白虹贯日　二年二月己酉白虹贯日　三年五月丁酉白虹并日出长竟天顺帝至元三年正月丁巳白虹贯日八月癸未亦如之四年八月丁酉白虹贯天　至正十三年冬袁州路
　　每日暮有黑气环绕郡城　十四年十二月辛卯绛州北方有红气如火蔽天　十八年三月辛丑大同路夜黑气蔽西方有声如雷少顷东北方有云如火交射中天遍地俱见火空中有兵戈之声　十九年九月丙午夜白虹贯天　二十一年七月己巳忻州西北有赤气蔽天如血乙酉大同路北方夜有赤气蔽天移时方散八月癸未彰德西北夜有红气亘天至明方息　二十二年京师有白气如小索起危宿长数百丈扫太微二十三年三月壬戌大同路夜有赤气亘天中侵北斗六月丁巳绛州有白虹二道冲斗牛间庚申平阳路有白气三道一贯北极一贯北斗一贯天汉至夜分方灭八月丙辰沂州有赤气亘天中有白色如蛇形徐徐西行至夜分乃灭十月丙申朔青齐一方赤气千里　二十四年九月癸酉夜天西北有红光至东而散　二十六年三月丁亥白虹五道亘天其第三道贯日又有气横贯东南良乆乃灭　二十八年七月癸酉京城虹气满空如火照人自旦至辰方息乙亥京城黑气起百步内不见人从寅至已方息闰七月壬戌白虹贯日乙丑亦如之
　　【臣】等谨按明史帝纪元至正十八年十二月太祖自将攻婺州大破之婺州降先一日城中人望见城西五色云如车盖以为异及是乃如为太祖驻兵地云
　　明太祖洪武四年四月辛丑五色云见戊申己酉十一月壬戌并如之　五年正月庚午丙子五色云见六月辛巳七月己酉壬子八月己亥复如之　六年六月丁丑七月癸卯庆云见　七年四月丙午庆云见五月丙戌癸巳甲午六月乙未乙卯七月己卯八月辛酉并如之　八年正月壬申庆云见四月丁未五月庚午癸未六月壬辰己亥十月庚戌并如之　九年八月癸巳庆云见　十年正月己巳白虹贯日十二月甲子白虹贯月　十三年正月壬子白虹贯日九月甲申五色云见甲辰白虹贯日　十四年正月黑气亘天十一月壬午黑气亘天　十五年正月甲申五色云见丁未白虹贯日五月庚申五色云见九月乙卯丙寅十一月辛酉五色云见　十八年四月癸巳乙未五色云见五月辛未甲申六月癸丑并如之　十九年三月己巳白虹贯日二十年十一月丁亥五色云见　二十一年二月乙
　　卯黑气亘天五月乙酉五色云见　二十二年十二月戊午白虹贯日　二十三年正月壬辰日晕白虹贯珥二十七年六月乙卯五色云见　二十八年十一月
　　乙亥日上赤气长五丈余须臾又生直气背气皆青赤色又生半晕两白虹贯珥已而弥天贯日　三十年二月辛亥白虹亘天贯日
　　二十一年五月翰林学士刘三吾进曰云物之祥征乎治世舜形于诗歌宋以为贤人之符此圣德所致国家之美庆也帝曰古人言天降灾祥在德使德靡悔灾亦可弭茍爽其德虽祥无福国家之庆不专于此也
　　成祖永乐元年六月甲寅日下五色云见八月壬申日珥随五色云见　八年二月庚戌车驾次永安甸日下五色云见　十一年六月戊申朔武当山顶五色云见十七年九月丙辰庆云见十二月癸未亦如之　十
　　八年闰正月癸未星重半晕上有青赤背气左右有珥白虹贯之随生黄气璚气　二十二年十一月【时仁宗已即位】丙戌月下五色云见
　　仁宗洪熙元年正月乙未日生两珥白虹贯之四月丁未如之二月癸酉庚辰三月乙未俱五色云见六月【时宣宗已即位】庚戌中天有白气东西竟天
