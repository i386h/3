<!-- { "loadSidebar": true } -->
　　世宗嘉靖元年七月己巳南京暴风雨郊社陵寝宫阙城垣兽吻脊栏皆坏拔树万余株　五年陜西大风卷掣庙宇民居百数十家
　　穆宗隆庆二年正月元旦大风飞沙走石白昼晦暝自京师至江浙皆然三月京师大风扬尘四塞
　　神宗万厯十八年三月甲辰大名狂风天色乍黒乍赤二十六年十月癸亥喜峰露台西北楼内旋风大作
　　黒气冲天楼内有火光　三十四年七月丙戌大风拔朝日坛树　四十一年八月乙未青州大风拔树倾城屋
　　熹宗天启元年三月辛亥大风扬尘四塞　四年五月癸亥乾清宫东丹墀旋风骤作内官监铁片大如屋顶者盘旋空中陨于西墀铿訇若雷八月戊戌蓟州寒风杀人
　　愍帝崇祯十四年五月南阳大风拔屋七月乙亥福州大风坏官署民舍　十五年五月保定广平诸县怪风麦禾俱伤　十六年正月丁酉大风五鳯楼前门牡风折三截建极殿榱桷俱折
　　恒阴【夜妖附】
　　【臣】等谨按马端临通考恒阴之后为夜妖凡昼晦及昏雾等无甚分别故今以夜妖附恒阴内
　　宋理宗寳庆二年七月戊辰雷电雨昼晦大风
　　恭帝徳祐元年六月庚子朔日食昼晦如夜
　　端宗祥兴二年二月癸未暮风雨昏雾四塞咫尺不相辨
　　辽太宗防同八年三月癸亥夕大风至曙风益甚昼晦如夜【互见恒风门】
　　圣宗开泰六年六月大风起萧徳妃冢上昼暝【互见恒风门】七年五月天地晦冥大风飘四十三人飞旋空中良
　　久乃堕数里外
　　道宗咸雍八年正月壬寅昏雾连日
　　金海陵贞元三年四月丁丑朔昏雾四塞日无光凡十有七日
　　世宗大定五年十一月癸酉大雾昼晦
　　章宗明昌六年二月京师大雨雹昼晦　承安五年十月天乆阴
　　卫绍王至宁元年八月大雾昼晦
　　宣宗贞祐元年八月戊子夜将曙大雾苍黒跬步无所见至辰巳间始散【互见黒黒祥门】　三年十月丙申夜西北有雾气如积土至二更方散　四年正月己未旦黒雾四塞已时乃散　兴定四年正月壬子昼晦有顷大雷风雨
　　【臣】等谨按王圻续通考载宣宗贞祐元年九月大风昏霾哀宗正大元年正月昏霾不见日已详恒风及黄黄祥门
　　元成宗大徳五年七月戊戌朔昼晦　十年二月大同路雨沙阴霾
　　泰定帝泰定四年八月碉门昼晦
　　文宗天厯二年八月自庚子至丙午皆昼雾夜晴　至顺元年五月壬戍归徳府之谯县雾伤麦
　　顺帝至元四年四月京师昼晦
　　时荆州分域有夜叫云苦也苦防时泥到襄阳府及早视之凡树木皆用泥和猪狗血泥之
　　至正元年四月戊寅彰徳昼晦如夜　三年三月至四月忻州风霾昼晦　二十四年六月丁未黒气晦暗如夜　二十七年二月永州昼晦城中人举灯而食鸡栖于埘逾时方明庚子京师昼晦六月丙午日食昼晦【臣】等谨按王圻续通考载文宗至正十七年秋七月京师书晦不辨人物自旦至午方消如是者旬有五日二十一年四月朔日未没三四竿许忽然无光渐作蕉叶様天昏黒如夜星斗灿然饭顷方复旧天再开朗星斗亦隐又少时日乃没纪志皆不载
　　明太祖洪武十八年二月乆阴
　　惠帝建文元年七月癸酉燕王起兵风云四起咫尺不辨人少焉东方露青天尺许有光烛地洞彻上下英宗正统五年七月戊午己未及癸亥晓刻阴沉四方浓雾不辨人　八年邳海二州阴雾弥月夏麦多损景帝景泰六年正月癸酉阴雾四塞既而成霜附木凡五日　八年正月甲子阴晦大雾咫尺不辨人物王圻曰景帝景泰六年二月二十八日【清明后之二日】旦时微风自西北来至辰刻渐大沙土滃然东骛其色正黄如柘染然土沾人手面洒洒然如湿顷之天地晦暝色映牕牖间如血红室中不辨人已而红色渐黯黒至午未时复黄稍开朗人相顾惨愕至三月初二日微雨后忽黄气四塞日色如青铜无风而雨土拂之如尘积地皆黄色昏益甚明日大雨时或红黒至初六日始作东北风七日又雨八日始霁
　　英宗天顺八年二月壬子风霾昼晦
　　宪宗成化四年三月昏雾蔽天不见星日者累昼夜六年二月丁丑开封昼晦如夜黄霾蔽天三月辛巳雨霾昼晦　九年三月甲午山东黒暗如夜癸未济南诸府狂风昼晦咫尺莫辨四月丁卯山东黒暗如夜　二十年五月丙申番禺天晦良乆乃复　二十一年三月戊子大名风霾自辰迄申红黄满空俄黒如夜已而雨沙数日乃止京师自正月至三月风霾不雨　二十三年十二月辛卯大雾不辨人
　　孝宗治二年二月开封昼晦如夜三月黄尘四塞风霾蔽天者累日　四年八月乙卯南京晦冥
　　武宗正徳五年三月甲子大风霾天色晦暝者数日十年四月钜野阴雾六日杀谷　十四年三月戊午阴晦　十六年十一月辛酉甘肃行都司黒风昼晦翌日方散
　　世宗嘉靖元年正月丁卯日午昏雾四塞九月己巳大风霾昼晦　三年江北昏雾其气如药　八年正月戊戌朔风霾晦如夕　二十六年七月乙丑甘州五卫风霾昼晦色赤复黄　二十八年三月丙申风霾四塞日色惨白凡五日　三十年正月辛卯大风扬尘蔽天昼晦　四十年二月己酉大风扬尘蔽天昼晦四月癸巳大风雨黄土昼晦　四十三年三月望异风作赤黄霾至二十一日乃止
　　穆宗隆庆二年正月元旦大风扬沙走石白昼晦冥【自北几抵江浙皆同】
　　神宗万厯十七年正月乙丑葢州卫风霾书晦坏廨宇庐舍　二十五年二月戊寅京师风霾　二十九年四月连日风霾　三十八年四月戊戌崇阳风霾昼晦至夜转烈损官民屋木无算　四十八年八月以前云南诸府时昼晦
　　熹宗天启元年四月乙亥午宁夏洪广堡风霾大作坠灰片如子纷纷不絶逾时而止日将沉作红黄色外如炊烟围罩亩许日光所射如火焰夜分乃没　四年二月辛丑风霾昼晦尘沙蔽天连日不止　六年闰五月丙戌雾重如雨六月己未如之
　　愍帝崇祯元年正月癸亥永年县书晦咫尺不辨人物七年三月戊子黄州昼晦如夜　十三年闰正月丙
　　申南京日色晦朦风霾大作细灰从空下五步外不见一物　十七年三月丙申风霾昼晦













　　钦定续文献通考卷二百二十四
　　钦定四库全书
　　钦定续文献通考卷二百二十五
　　物异考
　　雷震
　　宋宁宗嘉定十七年九月丁丑雷
　　【臣】等谨按王圻续通考载宁宗嘉定十四年正月地震大雷是春金人入蕲黄二州吏部侍郎兼侍读彭龟年知事势将变因极陈小人窃权号令不时之所奏极为剀切今考列传龟年卒于开禧二年距是时已十有五年矣若马端临通考则载十四年十六年俱冬雷亦不载正月大雷也
　　理宗寳庆二年九月庚申雷十月辛丑又雷　绍定元年十一月庚辰雷　二年九月庚辰雷　五年九月乙巳雨雹雷　端平二年十二月辛亥雷　三年九月庚午雷辛未祀明堂大雨震电十月戊戌雷　嘉熙元年九月丁巳雷　二年九月己酉雷十月庚戌雷　淳祐元年正月庚子雷十二月丙寅雷　二年九月己丑雷十一月己亥日南至雷电交作　三年三月丙辰雷四年九月乙丑丁卯雷十月戊申雷　五年正月己酉雷　七年九月癸酉雷　八年九月辛酉雷是日祀明堂大赦　十年十一月壬午雷　十二年十二月丁丑立春雷　寳祐二年十二月癸未雷　三年正月己未迅雷九月甲午朔雷　五年正月乙巳雷十月癸巳雷六年正月戊寅雷　开庆元年十月乙酉雷　景定
　　二年十月戊戌己亥俱雷电
　　【臣】等谨按宋史理宗纪寳祐三年正月起居郎牟子才上疏言元夜张灯侈靡倡优下贱竒技献笑媟汚清禁上累圣德今震霆示威愿圣明觉悟天意可回帝纳其言録以备考
　　度宗咸淳三年十月甲戌大雷电　九年十月癸亥雷十二月丙辰壬戌雷
　　王圻曰宋季福州昼锦坊有卖米者一夕雷震死其家三人大书尸上凡九字其文曰□口月□□口月□□人不能识有一老者曰但于其中直贯一画则成文矣谓米中用水糠中用木查也盖卖米之家实如是云
　　辽太宗天显十二年五月壬申雷震开皇殿
　　景宗干亨二年五月雷火干陵松【互见火灾门】
　　金穆宗攻阿苏日辰巳间忽暴雨昏曀雷电环阿苏所居
　　是夕有巨火声如雷坠阿苏城中遂攻下之
　　熙宗皇统九年四月壬申夜大风雨雷电震坏寝殿防尾
　　哀宗天兴元年九月辛丑夜大雷
　　工部尚书博斯纳震死
　　元太祖即位之五年冬大雷
　　先是四年六月帝西讨回回国祃旗之日雨雪三尺帝疑之耶律楚材曰元防之气见于盛夏克敌之征也至是复问之对曰回回国主当死于野后果騐
　　顺帝至正三年秋兴国路永兴县雷击死县人尹章是时方大旱雷击死粮房贴书尹章于县治有朱书在其背云有旱却言无旱无灾却道有灾未庸殱厥渠魁且击庭前小吏
　　十年六月戊申广西临桂县雷震死邑民廖广达十二月庚子汾州孝义县雷雨　十一年十二月台州大雨震电　十三年十二月汾州雷雨　十四年十二月孝义县雷雨　十九年十二月台州大雷电　二十一年十一月戊申温州乐清县雷　二十七年十月奉元路雷电
　　【臣】等谨按王圻续通考顺帝至正二十二年十月初五日大雨雷电纪志皆不载
　　明太祖洪武六年十一月戊申雷电交作　十三年五月甲午雷震谨身殿六月丙寅雷震奉天门十月甲戌雷电十二月己巳广州大风雨雷电　十八年二月甲午雷电雨雪　二十一年五月辛丑雷震元武门兽吻六月癸卯雷震洪武门兽吻
　　宣宗宣德九年六月甲子雷震大祀坛外西门兽吻英宗正统八年五月戊寅雷震奉天殿鸱吻七月辛未雷震南京西角门楼兽吻是日大同巡警军至沙沟风雷骤至裂肤断指者二百余人　九年正月辛亥朔雷雷大雨闰七月壬寅雷震奉先殿鸱吻　十一年十二月壬寅大雨雷电翼日乃止　十四年六月丙辰南京风雨雷电谨身殿灾
　　【臣】等谨按英宗正统八年五月王圻续通考作四月十四年六月则云震雷风雨骤作谨身奉天华葢殿俱灾今从志
　　景帝景泰三年六月庚寅雷击宫庭中门伤人
　　英宗天顺二年六月己夘雷震大祀殿鸱尾　四年六月癸丑雷毁蓟州仓厫四
　　【臣】等谨按明史英宗纪复辟之元年六月己亥大风雨电坏奉天门鸱吻王圻续通考讹为大雷电今入雨雹门
　　宪宗成化三年六月戊申雷震南京午门正楼　五年二月乙卯又震山川坛具服殿之兽吻　十二年十一月癸亥南京大雷雨　十三年二月甲戌安庆大雪既而雷电交作十一月辛未冬至杭州大雷雨戊寅荆门州大雷雷雨雪　十七年七月己亥雷震郊坛承天门脊兽十一月丁酉江南大雷雨雪
　　【臣】等谨按王圻续通考载宪宗成化二十三年六月雷震南京午门志不载
