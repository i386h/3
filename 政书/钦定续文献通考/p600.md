<!-- { "loadSidebar": true } -->
　　元史厯志曰以尧典中星考之其时冬至日在女虚之交及考之前史汉元和二年冬至日在斗二十一度晋太元九年退在斗十七度宋元嘉十年在斗十四度末梁大同十年在斗十二度隋开皇十八年仍在斗十二度唐开元十二年在斗九度半今退在箕十度取其距今之年距今之度校之多者七十余年少者不下五十年輙差一度宋庆元间改统天厯取大衍岁差率八十二年及开元所距之差五十五年折取其中得六十七年为日却行一度之差施之今日质诸天道实为密近明史天文志曰古今中星不同由于嵗差而嵗差之説中西复异中法谓节气差而西西法谓恒星差而东然其归一也今将李天经汤若望等所推崇祯元年京师昬旦时刻中星列于后
　　春分戍初二刻五分昬北河三中寅正一刻一十分旦尾中清明戌初三刻十三分昬七星偏东四度【昬旦时或无正中之星则取中前中后之大星用之距中三度以内者为时不及一刻可勿论四度以上去中稍逺故纪其偏度焉】寅正初刻二分旦帝座中谷雨戌正一刻七分昬翼偏东七度寅初二刻八分旦箕偏东四度立夏戍正三刻二分昬轸偏东五度寅初初刻十三分旦箕偏西四度小满亥初初刻十二分昬角中丑正三刻三分旦箕中芒种亥初一刻十二分昬大角偏西六度丒正二刻三分旦河鼓二中
　　夏至亥初二刻五分昬房中丒正一刻一十分旦须女中小暑亥初一刻十二分昬尾中丑正二刻三分旦危中大暑亥初初刻十二分昬箕偏东七度丒正三刻三分旦营室中立秋戌正三刻二分昬箕中寅初三刻十三分旦娄偏东六度处暑戌正一刻七分昬织女一中寅初二刻八分旦娄中白露戍初三刻十三分昬河鼓二偏东四度寅正初刻二分旦昴偏东四度
　　秋分戍初二刻五分昬河鼓二中寅正一刻十一分旦毕偏西五度寒露戍初初刻十四分昬牵牛中寅正三刻一分旦参四中霜降酉正三刻十一分昬须女偏西五度夘初初刻四分旦南河三偏东六度立冬酉正二刻一十分昬危偏东四度夘初一刻五分旦舆中小雪酉正一刻十二分昬营室偏东七度夘初二刻二分旦张中大雪酉正一刻五分昬营室偏西八度夘初二刻一十分旦翼中
　　冬至酉正一刻二分昬土司空中夘初二刻十三分旦五帝座中小寒酉正一刻五分昬娄中夘初二刻一十分旦角偏东五度大寒酉正一刻十三分昬天囷一中夘初二刻二分旦亢中立春酉正二刻一十分昬昴偏西六度夘初一刻五分旦氐中雨水酉正三刻十一分昬参七中夘初初刻四分旦贯索一中惊蛰戌初初刻十四分昬天狼中寅正三刻一分旦心中
　　梅文鼎曰厯之最难知者有二其一里差其一岁差是二差者有微有着非积差而至于着虽圣人不能知而非其距之甚逺则所差甚微非目力可至不能入算故古未有知岁差者自晋虞喜宋何承天祖冲之隋刘焯唐一行始觉之或以百年差一度或以五十年或以七十五年或以八十三年未有定説元郭守敬定为六十六年有八月囘囘泰西差法略似而守敬又有上攷下求増减岁余天周之法则古之差迟而今之差速是谓岁差之差可谓精到若夫日月星辰之行度不变而人所居有东南西北正视侧视之殊则所见各异谓之里差亦曰视差自汉及晋未有知之者也北齐张子信始测交道有表里此方不见食者人在月外必反见食宣明本之为气刻时三差而大衍有九服测食定晷漏法元人四海测验二十七所而近世欧逻巴航海数万里以身所经山海之程测北极为南北差测月食为东西差里差之説至是而确是盖合数千年之积测以定岁差合数万里之实验以定里差距数逾逺差积逾多而晓然易辨且其为法既推之数千年数万里而凖则施之近用可以无惑法至今日屡变益精以此然余亦谓定于唐虞之时何也不能预知者差之数万世不易者求差之法古之圣人以日之所在不可以目视而器窥也故为之中星以纪之鸟火虚昴此万世求岁差之根数也又以日之出入发敛不可以一方之所见为定也故为之嵎夷昧谷南交朔方之宅以分候之此万世求里差之定法也学者知合数千年数万里之心思耳目以定法而后能精密又知合数千年数万里之心思耳目以为之精密者适以成古圣人未竟之绪则当思羲和以后凡有能出一新智立一防法埀之至今者皆有其所以立法之故及其乆而必变也又皆有所以变之説于是焉反覆推论必使理解氷释无纎毫疑似于吾之心则吾之心即古圣人之心亦即天之心而古今中外之见可以不设而要于至是夫如是则古人之精意可使常存不致湮没于耑已守残之士而过此以往或有差变之防出于今法之外亦可本其常然以深求其变而徐为之修改以衷于无弊则善于立法者也
　　【臣】等谨按极度偏度中星皆马端临考所不载而于象纬所闗甚大极度为地纬昼夜长短所由分也偏度为地经交食早晚所由异也中星为协时正日之要法岁差所由着也今皆从史志补之俾有考焉






　　钦定续文献通考卷二百十一
<史部,政书类,通制之属,钦定续文献通考>
　　钦定四库全书
　　钦定续文献通考卷二百十二
　　象纬考
　　天变
　　【臣】等谨按马端临考厯代天变详载其占讫于宋宁宗开禧元年略无渗漏顾悬象着明感召固由人事而占騐易涉矫诬前史五行志每多傅会未可尽信也今但据正史类志其事间或兼收禆野以广异闻则不入正文附録于后
　　宋端宗景炎二年八月己巳夜天色赤
　　金章宗泰和三年十月甲辰申酉间天大赤夜将旦亦如之
　　卫绍王大安三年十月每夜初更正东西北天明如月初出经月乃灭
　　宣宗兴定四年正月戊辰二更天鸣有声
　　元文宗至顺三年八月乙巳天鼓鸣于东北
　　【臣】等谨按五行志是年五月乙巳天鼓鸣于西北考文宗纪五月系己巳朔以甲子推之月内无乙巳当即八月之讹也
　　顺帝至正十三年十二月庚戍懐庆路及河南府西北有声如击鼓者数四　二十四年九月癸酉夜天西北有红光至东而散　二十七年正月乙未绛州夜闻天鼓鸣将旦复明其声如空中战鬬者
　　明太祖洪武二十一年八月壬戍至甲子天鼓鸣昼夜不止　二十八年三月戊午昏刻天鸣如风水相搏至一鼓止九月戊戌初鼓天鸣如泻水自东北而南至二鼓止
　　宣宗宣徳元年八月戊辰昏刻天鸣如雨阵迭至自东南而西南良乆乃息辛未东南天鸣声如万鼓
　　【臣】等谨按洪武元年戊申厯建文永乐洪熈三朝至宣徳十年乙卯凡六十八年志所载天变仅如右今考实録洪武自二年至二十九年中载天鸣者四天鼓鸣者一宣徳元年七月八月九月三月之中载天鸣九岂史志从畧未暇悉载欤抑岂以建文永乐之世无闻而独详于洪武宣徳宣徳之事又不应尽在元年事有不可尽信故欤今惟以志为据实録则粗记其畧而缺其时日支干以见传疑之意
　　英宗正统十年三月庚寅西北天鸣如鸟羣飞
　　孝宗治四年十一月甲戍真定西南天鸣如鼓又若奔车　九年三月戊午及十五年四月丙戍俱天鼓鸣武宗正徳元年二月壬子夜东北天鸣如风水相搏者五七次　十五年四月丙戌巩昌天鼓鸣
　　明史刘健传曰正徳元年大学士刘健等言近者地动天鸣五星凌犯星斗昼见白虹贯日羣灾叠异并在一时京城道路白日杀人西北诸边前后损军战则无兵守则无食民生穷困府藏空虚风俗倾頽纲纪废弛赏不当功罚不当罪法令不行名器冗滥诸司政日益月增百孔千疮随补随漏当此之时内外臣僚协心倍力犹恐弗堪方且持禄固任情作防诱公行变乱黑白人怨于下而不知天变于上而不畏窃尝厯观载籍徧阅古今未有如此而不乱者也比为盐法赏功诸事极陈利害拱俟数日未防批答若以臣等言是冝赐施行所言非亦冝明加斥责而乃留中不报政出多门咎归臣等扪心反顾无以自明乞矜察特赐休退帝慰留之
　　世宗嘉靖十四年九月戊子开封白昼天鼓鸣
　　【臣】等谨按明实録自正统至嘉靖凡七朝所载天变有不胜述者考正统自六年至十四年中载天鸣者九天鼓鸣者一景泰元年二年天鸣二天顺四年七月天鸣二成化自六年至二十三年载天鸣四天鼓鸣二治自七年至十八年载天门开者一天鼓鸣者六正徳自元年至十六年载天鼓鸣三十有一嘉靖自二年至四十一年载天鼓鸣十有七天裂一正统景泰之际明方多故大位再移正徳及嘉靖中或权阉用事或奸相擅朝皆有致天变之理而天门开乃在治八年且其文云陜西天门开人马百万自下而上尤为诞妄未可以出自实録而遽信为确也今悉依史志阙之
　　穆宗隆庆二年八月甲辰绛州西北天裂自丑至寅乃合
　　神宗万厯三年五月癸亥景州白昼天鼓鸣者三　十三年七月辛巳沈邱天鼓鸣　十六年九月乙丑甘肃石灰沟天鸣云中如犬吠有声　十七年正月庚申西宁卫天鼓鸣　三十六年八月戊寅南京西南天鸣声如泄水己卯鸣东南庚辰再鸣西南皆如泄水
　　万厯实録三十六年给事中胡忻等言南京八月初天鸣至九月初二日未止天载无声而鸣者异也鸣于留都根本之地至一月不止异之异者也冝清政府以调元气徴众正以亨阳徳屏邪佞以廓氛祲肃军政以防不测散积而无用之时宥逮而无辜之吏以格天心又大学士叶向髙言目前民穷财尽朝列空虚百务废弛壅塞乞深维宗社之计将税尽收采木暂罢诸凡不急之务悉皆停免其卿贰大僚及各处督抚遇缺必补间有当去当留蚤行裁断仍勅下廷臣讲求裕财节用之方以收强兵足食之效宫中府中通为一体撙节爬搔庶天鸣之变可消南灾北警亦可以无患矣
　　四十四年正月丁丑易州及紫荆关天鼓鸣
　　纲目三编是年兵科给事中熊明遇防言入春以来天鼓两鸣于晋地流星昼陨于清丰地震二十八天火九石首雨菽河内女妖辽东兵端吐火即春秋二百四十年间未有稠于今日者且山东大祲人相食黄河水滔天兼太白经天辅星湛没荧惑袭月金水愆行或日光无芒日月同晕为恒风为枯旱天谴愈深此诚禽息碎首贾生痛哭之时也
　　【臣】等谨按纲目三编书四十四年夏六月天鸣而实録载天鸣二俱在正月又书流星书陨于清丰而实録作霞光起落于隰州考清丰星昼陨在四十三年三月戊申石首雨菽亦四十三年四月事熊防特因陈灾异而连及之耳
　　又按隆万两朝实録隆庆自二年至五年中载天鼓鸣六万厯自五年至四十六年载天鸣九天鼓鸣四十内三十六年南京四十四年易州二事据胡忻熊明遇等疏言列入正文余皆不録
　　熹宗天启二年七月丙辰山西清源县天鼓鸣　三年三月乙巳蓟镇天鼓鸣
　　愍帝崇祯元年三月辛巳昧爽天赤如血射牕牖皆红十年九月每晨夕天色赤黄
　　日食
　　【臣】等谨按马端临考载宋宁宗嘉定四年至十六年凡日食七而遗三年六月日食事今补録于左
　　宋宁宗嘉定三年六月丁巳朔日有食之
　　【臣】等谨按宋嘉定三年即金大安二年也彼作十二月辛酉朔日食与此不合
　　理宗寳庆三年六月戊申朔日有食之　绍定元年六月壬寅朔日食　六年九月壬寅朔日食
　　【臣】等谨按宋史天文志六年九月日当食云不见
　　端平二年二月甲子朔日当食不亏　嘉熈元年十二月戊寅朔日食
