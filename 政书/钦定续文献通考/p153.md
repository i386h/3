<!-- { "loadSidebar": true } -->
　　太祖洪武十七年定在外二品衙门以下通吏等考满升转格
　　十九年更定内外诸司吏员役满转补并以三年为满日知录曰大明防典洪武二十六年定凡举人出身第一甲第一名从六品第二第三名正七品赐进士及第第二甲従七品赐进士出身第三甲正八品赐同进士出身而一品衙门提控正七品出身二品衙门都吏从七品出身一品二品衙门掾史典史二品衙门令史正八品出身其与进士不甚相逺也后乃立格以限其所至而吏员之与科第高下天渊矣故国初之制谓之三涂并用荐举一涂也进士监生一涂也吏员一涂也或以科与贡为二涂非也
　　二十六年诏凡戸部吏不许用江西浙江苏松人三十一年更定吏员出身事例并以九年考满出身成祖永乐七年六月诏御史勿用吏员
　　时车驾在北京命署吏部事兵部尚书方賔简御史之才者张循理等二十八人召至行在帝问其出身賔言循理等二十四人由进士监生洪秉等四人由吏帝曰用人虽不专一涂然御史国之司直必有学识达治体防正不阿乃可任之若刀笔吏知利不知义知刻薄不知大体用之任风纪使人轻视朝廷遂黜秉等为序班仍谕自今御史勿复用吏人
　　【臣】等谨按成祖以刀笔之吏不可使任风纪斯言可谓得政体矣然如况钟之守苏州黄子威之守松江并治行超卓为一时良二千石似又未可概以吏少之也其他由掾史显者如滕徳张度胡祯徐辉李友直李信徐晞李质郎本中万祺俱累官至尚书王钟刘本道李亨陈宁汪河叶春王春刘敏王诏呉复俱累官至侍郎乐韶鳯累官至祭酒吕本累官至太常卿杨时习汪俱累官至大理卿黄政累官佥都御史余节累官御史中丞张苖累官通政使郝郁累官光禄卿平思累官陜西左参政葢其时资格未行选用之途尚寛士之艰于进取者不以就吏为耻而吏员儒士均得应举虽为两途未悬絶也及去开创稍逺流品渐重士多以科目进高自矜许轩轾判然毋亦成祖此诏显为区别有以启之遂成积重难返之势与
　　宣宗宣徳三年诏慎选吏员
　　谕吏部曰往时选用严慎吏员授官者少比年吏典考满嵗以千计不分贤否一概录用亷能几何贪墨塞路其精择之
　　七年定吏员类试之制
　　凡吏员三考满当授官者吏部通引于内府防同六部都察院翰林院堂上官出题南北类试以锦衣卫堂上官及御史给事中监之其文义粗晓行移得当书冩无谬三事俱可取者为一等二事可取者为二等三者俱无可取罢为民
　　宪宗成化十五年革贵州土吏
　　初云南贵州四川土吏太祖时不与出身考满后仍囘原衙门供役宣宗宣徳元年令土吏考满到部发本布政司改调别衙门至帝成化四年诏云南土吏两考役满免送赴部即于本布政司给由照例调用至是以臣僚言革贵州土吏至孝宗治十三年并革四川永宁等处土吏改设流吏
　　世宗嘉靖十八年定考拣都吏之制
　　每嵗春秋二季吏部考试酌取其经考二次不中者即照本等参拨其余各量原定繁简之缺分为急拨大拨二项以考列一二等者分别充补
　　神宗万厯七年诏各边方督抚等衙门书吏及吏兵工三部都吏令典并锦衣卫令典不得假军功効劳等名希免初覆考
　　诏在外各布政司通吏听于令史内考选不许捐充谢肇淛五杂爼曰从来仕宦法网之宻无如今日者上自宰辅下至驿递仓巡莫不以虚文相酬应而京师犹可外吏则愈甚矣大抵官不留意政事一切付之胥曹而胥曹之所奉者不过已往之旧牍歴年之成规不敢分毫逾越而上之人既以是责下则下之人亦不得不以故事虚文应之一有不应则上之胥曹又乘隙而绳以法矣故郡县之吏宵旦竭蹷惟日不足而吏治卒以不振者职此之由也









　　钦定续文献通考卷四十四
<史部,政书类,通制之属,钦定续文献通考>
　　钦定四库全书
　　钦定续文献通考卷四
　　选举考
　　辟举
　　宋理宗寳庆三年定广南东西路辟官法
　　凡通判幕职教授等官法未尝许辟者须于各官将满之前具阙如未有代者即聼申部出阙满三月无人注拟申省下本路通判以下京官阙从诸司奏辟选人阙从漕司定差作邑未满三年作倅未满二考不许预期奏辟他阙诸司属官不许輙自辟置或久阙正官许令次官暂摄待朝命方许奏辟
　　诏诸道检法官照条格差注宪司毋得妄辟
　　从右正言梁成大奏也
　　绍定三年诏县狱官须曾厯二考有县令举主三员无过犯人许注毋得破格轻授或监司帅守辟置亦须吏部审实合格方许放行
　　四年诏诸道监司从正任属官外不得别令见任官入幕违者罪之
　　五年诏二广监司令后武臣非经公朝拔擢不许辟郡特科人不得辟入郡幕如遇阙守祗于邻郡差摄着为令
　　淳祐十一年中书省乞辟校勘检阅等官从之
　　时又以御史台言禁监司郡守辟亲戚为属吏又选人无考第举主不及三员及纳粟人虽有考第举主并不聼辟为令又诏诸道制总监司州郡不得縁堂除部注之阙搀越申辟纵元系辟阙若见任有人亦不许预辟下次违者将求辟人降罢其襄蜀两淮极邉并新复州郡县及二广恶弱去处或遇阙官许令斟酌辟上
　　寳祐三年五月以监司州郡辟书冗滥诏申严禁止诸路监司帅阃不应辟而輙辟者辟主及受辟之官并与镌秩
　　景定二年诏有连年阙正官处许监司选辟
　　三年诏安丰六县陞为军令沿江制司选辟军使一次以道里迢遥邉鄙险要故也
　　四年诏吏部具诸路见阙知县不拘常格限十日许人指射限满无人注者令监司郡守列衔奏辟一次度宗咸淳九年五月四川制司朱禩孙言所部诸县除正辟文臣外诸郡属邑读令本司不拘外县一体选辟文臣奏可
　　金太宗天防元年十月诏以空名宣头百道给西南西北两路都统完顔宗翰
　　谕之曰今寄尔以方靣如当选授必待奏请恐致稽滞其以便宜从事次年二月又命都统完顔宗望凡东京留守及诸阙官择勲贤有人望者就注拟之具姓名官阶以闻
　　世宗大定元年勅从八品以下除授不须奏闻
　　二十九年二月【时章宗已即位】勅御史台自今监察令本台辟举任内不称职亦从奏罢
　　后章宗明昌三年复命尚书拟注毎一阙则具三人或五人之名取防授之至宣宗贞祐四年又命台官辟举以名申省定其可否
　　宣宗贞祐二年命河朔诸道宣抚司权拟七品以下官时播越流离官职多阙故有是命寻以所注吏部不知季放之阙多至重复罢之
　　三年三月诏河北州县官令文武五品以上辟举不聼以他事差占仍勒终任有劳绩者但陞遥领之职应降罚者亦止本处居住
　　以河北残毁吏治多茍且以求代易故着是令
　　元世祖初凡诸王分地与所受汤沐邑得自举其人以名闻于朝而后授其职
　　其后至元二十三年制诸王驸马并百官保送人员若曾仕者騐资厯于州县内相间用如无厯仕从本投下自用成宗大徳元年诏诸投下逹噜噶齐从七以下依例类选仁宗皇庆四年令凡投下郡邑自置逹噜噶齐其为副者罢之各投下有阙用人自于其投下选用不许冐用常选人延祐四年六月勅诸王驸马功臣分地仍旧制自辟逹噜噶齐
　　至元十九年十月诏两广福建五品以下官从行省就便铨法
　　二十六年六月诏云南行省地逺州县官多阙六品以下许本省选辟以闻
　　陶安曰铨衡重守令之选而经厯次之葢不轻以授人也自幕僚不辟于长官而命于朝得以均礼抗论彼可于上此否于下彼非于前此是于后准律而裁之当也据理而行之决也其责任岂易乎哉
　　又曰朝廷立制使士出而致用其目有三曰进士也曰学官也曰儒吏也州郡吏曺士或不屈从而进士拔十一于千百未易猝与宁受辟为学官耳【臣】等谨按是时不独诸投下及两广诸行省许自选辟其他幕僚亦多自辟如东平严实辟孟棋掌书记姚枢辟王惮为详议官董士选辟元明善为省掾严忠济辟商挺为经厯又姚天福以才辟懐仁丞张孔孙以文学辟万户议事官皆是
　　明制凡内外大小官除授迁转皆吏部主之间有抚按官以地方多事奏请改调陞擢者亦下吏部覆议再奏允行无辟举之例
　　庄烈帝崇祯十七年令豫楚被防州县员缺不拘科目杂流士民聼抚按官选辟更置
　　时荐举纷纷徧天下皆授以残破郡县卒无大效此令尤一时皇遽权宜之计非常制也



　　钦定续文献通考卷四十五
　　钦定四库全书
　　钦定续文献通考卷四十六
　　选举考
　　考课
　　宋宁宗嘉定二年五月诏两淮荆襄守令以戸口多寡为殿最
　　六年六月复监司臧否守令法闰八月诏御史台置考课监司簿
　　九年七月诏边县择才不拘常法其余并遵三年之制理宗绍定六年诏仿绍兴制纠察州县
　　右正言何琮乞仿绍兴成宪内委省部外责监司严纠州县凡赦令徳音寛恤事件恪意奉行仍委监司取见行事实类申朝廷攷其违戾重置于罚又请申饬监司赈济结局将所部州县奉行臧否从公比较第列来上仍命大臣防监司救荒绩效总课殿最以示赏罚并从之
　　景定二年正月诏监司率半嵗具劾去赃吏之数来上视多寡为殿最守臣助监司所不及以一嵗为殿最定赏罚本路州无所劾而台谏论列则监司守臣皆以殿定罚有治状亷声者摭实以闻
　　度宗咸淳三年复定考核法
　　命防酌旧制凡文武官一以公勤亷恪为主而又职事修举为上等公勤亷恪各有一长为中等既无亷声又多谬政者考下等其要则以御史台总帅阃监司监司总守倅守倅总州县属官余如戎司及屯司军大垒则总之制司或无制司则并各郡总管钤辖并总于帅司或以逐路所部州郡多寡之数分转运提举提刑三司守倅月一考州县属官监司防所守倅制司防戎司军垒遵照旧制互用文移防其兵甲狱讼金谷之数及各司属官书拟公事拘钱物招军备器之数次月置册各申御史台上之课籍俟至半年类考较前三年定为三等中者无所赏罚上者或转官或减磨勘下者降官展磨勘各有等差
　　六年八月诏精择监司守令监司察郡守郡守察县令置籍考核嵗终第其治状来上
　　辽圣宗统和九年七月诏诸道举才行察贪酷
　　十年命防知政事邢抱朴按察诸道守令能否而黜陟之
　　十二年六月诏州县长吏有才能无过者减一资考任之
　　太平六年十二月诏北面诸部亷察州县及石烈弥里之官不治者罢之又诏大小职官有贪残虐民者立罢之终身不録其不亷直虽处重任即代之能清勤自励者在卑位亦聴荐拔
　　兴宗重熙十一年七月诏外路官勤瘁正直者考满代不治事者即易
　　金制凡内外官之政绩所厯之资考及更代之期去就之故秩满皆备陈于解由吏部据以定能否又撮解由之要于铨拟时读之谓之铨头又防厯任铨头而书于行止簿其有犯公私罪赃汚者谓之犯选格虽遇恩不得与以亷察而升者为亷升授东北沿边州郡而升者为边升
