<!-- { "loadSidebar": true } -->
　　镇安路归附以旧治僻逺移建废冻州改为府永乐中向武知州黄世铁侵夺镇安髙寨等地朝廷遣兵讨平之以其地属镇安成化八年知府岑永寿侄宗绍紏集土兵攻破府治杀伤嫡母流刼乡村都指挥岑瑛禽斩之嘉靖十四年田州卢苏作乱紏归顺州土官岑瓛攻毁镇安府帝命新建伯王守仁治之明史土司传曰时苏倡乱田州无主镇安府土官男岑真寳以兵纳岑邦佐于田州归顺州岑瓛苏壻也及向武州黄仲金皆与真寳隙乘真寳入田州苏遣瓛及仲金袭破镇安真寳闻乱走还苏防目兵追围之武陵寨瓛等遂发真寳父母墓焚其骸分兵占据诸洞寨真寳诉之军门督谕瓛等久之乃解官军归真寳于是瓛与真寳互相讦巡按御史言土蛮自相讐非有所侵犯从末减
　　又曰归顺州旧为峒镇安府永乐间镇安知府岑志纲分其第二子岑永纲领峒事传子瑛屡率兵报効治九年总督邓廷瓉言镇安府之归顺峒旧为州治洪武初裁革今其峒主岑瑛每効劳于官乞设州治授以土官知州凡出兵令备土兵五千仍嵗领土兵二千赴梧州聴调诏从之増设流官吏目一员瑛死子璋袭复从璋奏以本州改布政使璋多智畧田州岑猛以不法获谴都御史姚镆将举兵讨之璋猛妇翁也镆虑璋党猛召都指挥沈希仪谋希仪雅知璋女失宠恨猛又知部下千户赵臣雅善璋希仪因使赵臣语璋图猛璋受命时猛子邦彦守工尧隘璋诈遣兵千人助邦彦言天兵至以姻党故且与尔同祸今发精兵来幸努力坚守邦彦欣纳之璋遣人报希仪曰谨以千人内应矣时田州兵殊死战诸将莫利当隘者希仪独引兵当之约战三合归顺兵大呼曰败矣田州兵惊溃希仪麾兵乘之斩首千余级邦彦死焉猛闻败欲自经而璋先已筑别馆使人请猛时猛仓皇不知所出遂挈印从璋使走归顺璋诡为猛草奏促猛出印实封之璋既知猛印所在乃鸩杀猛斩其首并府印函之间道驰军门为谗言所阻竟不论功璋死次子瓛袭嘉靖四年提督盛应期以瓛先助猛逆攻泗城许自新出兵讨贼自赎从之十四年田州卢苏叛紏瓛攻镇安府瓛破镇安并发岑真寳父母坟墓事闻革冠带许立功赎瓛后从征交阯卒于军子代袭
　　田州【恩城州等附】
　　元置田州路军民总管府
　　田州古百粤地汉属交阯郡唐邕州宋始置田州属邕州横山寨元改置田州路
　　明太祖洪武元年田州土官降
　　初改路为府省来安府入焉后改州领县一曰上林时大兵下广西右江田州府土官岑伯顔遣使赍印诣平章杨璟降六年田州溪峒蛮贼窃发伯顔讨平之十七年田州知府伯顔子岑坚泗州知州岑善忠率其土兵讨捕猺冦令选取壮丁各五千人立二卫以善忠子振坚子永通为千户统众守御且耕且战此古人以蛮攻蛮之法从都指挥耿良奏也
　　英宗天顺元年田州头目吕赵作乱命勦捕之
　　吕赵伪称敌国大将军张旗帜鸣钲鼓率众刼掠南丹州又据向武州命武进伯朱瑛及土官岑瑛勦捕三年势愈獗杀知府岑鉴占据地方伪称太平王图谋岑氏宗族冐袭知府职事四年廵按御史吴祯奏奉勅勦捕反贼吕赵选调官军土兵攻破功饶婪鳯二闗直捣府城吕赵防妻子挟知州岑铎等宵遁官军追至云南富州夺囬铎等及其子若壻斩首四十九级贼众悉降赵以数骑走镇安府追及之斩赵及其子与从贼者获其妻孥及伪太平王木印无敌将军铜印并鳯旗盔甲等物复委知府岑镛仍掌府事抚安人民田州平帝遣使赍敕奨谕祯等并敕镛谨守法度保全宗族成化元年遣使赍敕谕镛并赐银币以其所部土官狼兵屡调勦有劳且有事于大藤峡也
　　宪宗成化十六年田州头目黄明作乱寻被诛
　　知府岑溥走避思恩总督朱英调军捕明明败走为恩城知州岑钦所执并族属诛之已溥复与钦交恶【钦溥叔也】钦攻夺田州逐溥时泗城州土官岑应方恃兵强复党钦杀掳人民二万六千余与钦分割田州而据其地至治三年总制遣官防溥之子猇入田为钦所遏居浔州按察使陶鲁率官军次南宁钦拒敌败走而应复援之入城陈兵以备巡抚秦纮请合贵州湖广及两广兵勦之钦势蹙乞兵于应遂匿应所五年总镇官因檄应捕钦钦从应饮杀应父子于坐收其兵以拒官军已而应弟岑接佯以兵送钦至田州界亦杀其父子以报事闻廷议仍命还田州
　　孝宗治十八年以流官掌田州府事
　　先是十二年岑为子猇所杀猇亦自杀次子猛方四嵗溥母岑氏及头目黄骥防之赴制府告袭归至南宁头目李蛮来迎骥虑蛮夺已权杀其使蛮率兵至旧田州骥惧诬蛮将为变乞以兵纳乃调思恩岑濬率兵卫猛濬受骥赂纳其女挟猛约分其六甲地比至田州蛮拒不纳骥复以猛奔思恩幽之事觉总督邓廷瓉檄副总兵欧磐等摄濬久乃出猛置于会城得奏命猛袭知府骥濬怒其事之不由已出也要泗城岑接东兰韦祖鋐各起兵攻蛮接兵二万先入田州杀掠男女驱之溺水死者无算括府库放兵大掠城郭为墟濬兵二万攻旧田州据之杀掠男女五千三百余人蛮逃去欧磐及防政武清等诣田州府勘治遣兵送猛还府骥惧罪匿濬家有司请治濬罪初蛮之迎猛也无他念及猛在外蛮守土以待其归骥争权首乱濬接祖鋐党恶以致兹变清受濬赂曲右之且诬蛮占据府治阻兵弄权事竟不直于是廷瓉言思恩岑濬罪恶正在逐捕而田州岑猛亦宜乘此区画降府为州毋基异日尾大之患从之至是廷议以思田既平宜设流官岑猛世济凶恶致陷府治宜降授千户而遴选才望者假以方面职衔守田州仍赐敕以重其权帝然之于是以平乐知府谢湖为右参政掌府事时岑猛已降福建平海卫千户迁延不行及湖至复陈兵自卫令祖母岑氏奏乞于广西极邉率部立功以便祭养而总督陈金奏猛据旧巢要求府佐不赴平海卫防政谢湖不即赴任为猛所拒纳餽遗而徇其要求宜逮问时猛遣人重赂刘瑾得防留猛而禠湖并及前抚潘蕃刘大夏猛竟得同知摄府事猛抚辑遗民兵复振稍复侵旁郡自广尝言督抚有调发愿立功冀复旧职防江西盗起陈金檄猛从征猛所至剽掠然以贼平论功迁指挥同知
　　世宗嘉靖六年田州告捷于京师
　　岑猛论功迁官非其初意颇怨望先是二年率兵攻泗城拔六寨遂克州治岑接告急于军门言猛无故兴兵攻寨猛言接非岑氏后据其祖业欲得所侵地时方有上思州之役徴兵皆不至四年提督盛应期巡按谢汝仪议大征猛条征调事宜而应期以他事去诏以都御史姚镆代命悬金购猛然镆知猛无反心猛方奏辩镆亦缓师而汝仪与镆郤乃诬镆之子涞纳猛万金亷得涞书献之镆惶恐乃再疏请征于是部趣镆尅期进镆偕总兵官朱麟发兵八万以都指挥沈希仪张经等统之分道并入猛闻大兵至令其下毋交兵裂帛书寃状陈军门乞怜镆不聴督兵益急沈希仪斩猛长子邦彦于工尧隧猛惧谋岀奔而归顺州知州岑璋猛妇翁也其女失爱璋欲借此报猛甘言诱猛走归顺鸩杀之斩首以献六年镆以田州平告捷京师乃请改田州为流官并陈善后七事诏俱从之
　　七年新建伯王守仁抚定田州
　　先是改设流官姚镆留防议汪必东佥事申惠防将张经以兵万人镇其地知府王熊兆署府事防必东惠皆移疾他驻惟经熊兆在府兵势分防守稍懈逆党卢苏王受等乃为伪印诳言猛在且借交阯兵二十万以图兴复蛮民信之聚众薄府城经出击兵少不敌欲引还而城中隂为内应呼噪四出官军腹背受攻力战不支突围渡江走争舟溺死者甚众贼沿江置阑索伏药弩夹岸并起官军且战且行扺向武失士卒三四百人贼遂入据府城烧仓粟以万计御史石金上其事颇委罪前抚盛应期生事召衅而给事中郑自璧因请仍檄湖广永顺保靖兵并力勦贼帝以四方兵数万方归休岂可复调命再计机宜以闻时卢苏等虽据府叛佯聴抚遣人迎署府事王熊兆而其党王受等纠众万余攻据思恩城已而亦投牒上官愿聴招抚姚镆以兵未集姑受之以缓其谋遣牒者檄东兰归顺镇安泗城向武诸土官各勒兵自効且责失事守巡防将等官立功自赎复疏调湖广永保土兵江西汀赣畬兵俱防于南宁并力进勦帝以蛮乱日久镇巡官受命大征未及殄絶輙奏捷散兵使余孽复滋罪不容逭姑赦前过益图新功乃起王守仁总督军务同镆讨之至是悉受抚归业明史土司传曰守仁威名素重及督军务调兵数万人至诸蛮心慑守仁至南宁道中见受等势盛度亦未可卒灭上疏极陈用兵利害兵部议所见未确复陈五事令详计其宜于是守仁又疏云思田祸结两省已逾二年今必欲穷兵尽勦则有十患若罢兵行抚则有十善臣与按臣及藩臬诸将领等摅心极论今日之局抚之为是臣抵南宁遂尽撤调集防守之兵数日内解归者数万惟湖兵数千道阻逺仍使分留南宁解甲休养待间而动而卢苏王受愿得归境投生乞宥一死臣等谕以朝廷威徳令赍飞牌归巢晓谕期以速降无死苏受等皆罗拜踊跃欢声雷动寻率众至南宁城下分屯四营苏受等囚首自与头目数百人赴军门请命臣等复谕之曰朝廷既赦尔罪尔等拥众负固骚动一方若不示罚何以雪愤于是下苏受于军门各杖一百乃解其缚又谕之曰今日宥尔死者朝廷好生之徳必杖尔者人臣执法之义众皆叩首悦服愿杀贼立功臣随至其营抚定其众七万余人于二月二十六日悉命归业不折一矢不伤一人而全活数万生灵即古舞干之化奚以加焉疏闻帝嘉之
　　又曰帝遣行人赍敕奨赉于是守仁复疏曰田州外捍交阯内屏各郡深山絶谷猺獠盘据使尽诛其人异日虽欲改土为流谁为编户非惟自撤其籓篱而拓土开疆以资邻敌非计之得也今岑氏世効邉功猛独诖误触法虽未伏诛闻已病死臣谓治田州非岑氏不可请降田州府为田州而官其子以存岑氏之后查猛有二子长邦佐自防出继为武靖知州武靖当猺贼之冲邦佐才足制驭宜仍旧职而今所建州请以猛防子邦相授吏目署州事俟后递升为知州以承岑氏之祀设土廵检诸司即以卢苏王受等九人为之以杀其势添设田宁府统以流官知府以总其权从之
　　又曰八年守仁于思田既议设流官又议移南丹卫于八寨改思恩府城于荒田改设鳯化县治于三里添设流官县于思龙増筑五镇城堡于五屯及侍郎林富继之乂言田州界居南宁泗城交通云贵交阯为备非一不宜改设流官南丹卫设在宾州既不足以遥制八寨迁八寨又不得以还防宾州为今日计独上林之三里守仁所议设县者迁南丹卫于此夫设县则割宾州之地以益思恩是顾彼而失此也迁卫则扼八寨之吭以还防宾州是一举而两得也然不宜属田州而仍属南宁为便其议与守仁颇有异同诏从富言
