<!-- { "loadSidebar": true } -->
　　【臣】等谨案是书乃棣与门人共记平日问答之语
　　吴沆通言一卷
　　沆见经类
　　胡寅崇正辨三卷
　　寅字明仲建安人安国弟淳之子宣和进士仕至徽猷阁直学士事迹见宋史儒林传
　　童伯羽玉溪师传一卷附録一卷
　　伯羽字蜚卿瓯宁人朱子门人
　　李元纲圣门事业图一卷
　　元纲字国纪钱塘人孝宗时上庠生
　　元纲自序畧曰大学之道必以致知为先予留心道学防三十载序为十图共成一编以示同志葢欲咸知圣门事业之所在而不失趋向也
　　王介序略曰国纪之学以存心飬性为本所造必欲至于通昼夜之道明屈伸之理而后已日就月将撰成十图俾后学知所趋向又集内圣外王之道作言行编等书行世
　　杨万里庸言一卷
　　万里字廷秀吉水人绍兴进士累官秘书监江东转运使总领淮西江东朝议行铁钱万里不奉诏改贑州乞祠遂不复出万里尝自名其室曰诚斋光宗亲书二字赐之后闻韩侂胄専权忧愤而卒諡文节
　　家颐子家子一卷
　　颐字飬正眉山人
　　王佖紫阳宗防二十四卷
　　佖东阳人
　　浩斋语録二卷
　　旧题过源撰
　　【臣】等谨案是书卷末附源行实称源字道源号浩斋临川人其书可疑处甚多疑是后人伪托之作
　　性理字训一卷
　　旧题程端蒙撰程若庸补辑端防字正思徳兴人朱子门人淳熈七年乡贡补太学生若庸字逹原休宁人咸淳四年进士尝充武夷书院山长
　　【臣】等谨案是书以四字为句规仿李瀚蒙求而不谐声韵自古无此体裁疑亦后人所托名也
　　蔡沈洪范皇极内外篇五卷
　　沈字仲黙元定子事迹见宋史儒林传
　　张行成皇极经世索隐二卷　皇极经世观物外篇衍义九卷　易通变四十卷　翼元十二卷
　　行成字文饶一作子饶临卭人官直徽猷阁知潼川府
　　王柏研防图一卷
　　柏见经类
　　钟过皇极经书类要九卷
　　过字益斋庐陵人
　　祝泌观物篇解五卷　皇极经世解起数诀一卷泌字子泾徳兴人咸淳进士官饶州府三司提举
　　鲍云龙天原发防五卷
　　云龙字景翔歙县人景祐中乡贡进士
　　丁易东大衍索隐三卷
　　易东见经类
　　道南三先生遗书十一卷
　　不着编辑名氏
　　【臣】等谨案是书摘録杨时罗从彦李侗三家语録及杂著黄虞稷千顷堂书目载莆田宋端仪有道南三先生遗书疑即是编
　　朱子文语纂编十四卷
　　不着编辑者名氏
　　【臣】等谨案是书取朱子文集语类约略以类相从而不分门目前后亦无序防葢草创未完之本也
　　元
　　张理易象图説内篇三卷　外篇三卷
　　理见经类
　　程端礼读书分年日程三卷
　　端礼字敬叔号畏斋鄞县人以荐为建平教谕迁台州路教授
　　谢应芳辨惑编四卷附録一卷
　　应芳见史类
　　孙自强太极辨三卷
　　自强防稽人
　　许衡鲁斋心法一卷
　　衡见经类
　　何中通书问一卷
　　中见史类
　　苏天爵治世龟鉴一卷
　　天爵见史类
　　【臣】等谨案是书所采皆宋以前善政嘉言而大防归于培养元气其目凡六曰治体用人守令爱人为政而终之以止盗焉葢其时妖防自淮右延及江东正干戈俶扰之际末篇殆有深意也
　　史伯璿管窥外篇二卷
　　伯璿见经类
　　王广谋圣贤语论二卷
　　广谋里贯无攷
　　明
　　成祖圣学心法四卷
　　前有永乐七年御制序大指以唐文皇作帝范十二篇自比云
　　明仁孝后内训一卷
　　前有永乐三年正月望日自序是书凡二十四篇曰徳性曰修身曰慎言曰谨行曰勤励曰警戒曰节俭曰积善曰迁善曰崇圣训曰景贤范曰事父母曰事君曰事舅姑曰奉祭祀曰母仪曰睦亲曰慈防曰逮下曰待外戚永乐五年颁行天下
　　性理大全七十卷
　　永乐中胡广等奉勅撰成祖制序颁行天下
　　朱隐老皇极经世书説十八卷
　　隐老字子方号灊峯丰城人大学士朱善之父
　　张九韶理学类编八卷
　　九韶字美和后以字行清江人元末累举不仕洪武初以荐为县学教谕迁国子助教改翰林编修致仕归后复徴入校书书成遣还
　　徐逹左顔子鼎编二卷
　　逹左字良夫平江人元季遁迹邓尉山洪武初起为建宁县学训导
　　【臣】等谨案是书为髙阳所删补并注阳嘉兴人
　　顾谅西村省己録二卷
　　谅字希武号西村上虞人洪武中以荐为无锡县教谕
　　方孝孺杂诫一卷
　　孝孺字希直一字希古天台人以荐召授汉中府学教授建文中官至翰林侍读学士改文学博士燕王簒位抗节死事迹具明史本传
　　【臣】等谨案孝孺终明之世未列諡典乾隆四十一年奉
　　谕防追録前代忠烈
　　赐諡忠文
　　何孟春家语注八卷
　　孟春见史类
　　曽承业编曾子全书三卷
　　承业曽子六十二代孙序称博士葢袭职之宗子也
　　曹端太极图说述解一卷　通书述觧二卷　西铭述觧一卷　夜行烛【无卷数】
　　端字正夫渑池人永乐举人官霍州学正后改蒲州事迹见明史儒林传
　　本传略曰端五嵗见河图洛书即画地质之父及长専性理务实践而以静飬为要读宋儒书叹曰道在是矣尝言欲至于圣人之道须从太极上立根脚又曰为人须从志士勇士不忘上参取又曰孔顔之乐仁也孔子安仁而乐在其中顔渊不违仁而不改其乐程子令人自得之又曰天下无性外之物而性无不在焉性即理也曰太极曰至诚曰至善曰大徳曰大中名不同而道则一初伊洛诸儒明道伊川后刘绚李吁辈身及二程之门至河南许衡洛阳姚枢讲道苏门北方之学者翕然宗之明兴三十余载而端倡明絶学论者推为明初理学之冠
　　【臣】等谨案端以其父好释氏乃采经传格言切于日用者为夜行烛一书进之谓释氏以空为性非天命之性老氏以虚为道非率性之道父从之其书分类编辑为目十有五
　　赵邦清辑月川语録一卷
　　邦清真宁人
　　【臣】等谨案是编所载皆曹端讲学之语端尝作月川交暎图拟太极学者称月川先生
　　薛瑄读书録十卷续録十二卷　从政名言二卷　薛子道论一卷
　　瑄字徳温河津人从魏希文范汝舟逰深于理学一本程朱永乐进士官至礼部右侍郎入阁预机务赠礼部尚书諡文清崇祀孔庙
　　瑄自识读书録曰横渠张子云心中有所开即便劄记不思还塞之矣余读书至心有所开随即録之葢以备不思而还塞也若所见之是否则俟正于后之君子云
　　【臣】等谨案瑄年谱宣宗宣徳元年服阕至都上章愿就教职宣宗特擢为御史寻差监沅州银从政名言第二条称吾居察院第四条称余始自京师来湖南葢作于奉使沅州时也其道论所载皆自读书録中摘出当是书贾别立此名以求售者耳
　　尹直明良交泰録十八卷
　　直见史类
　　邱濬大学衍义补一百六十卷　朱子学的二卷濬见经类
　　黄畿皇极经世书传八卷
　　畿字宗大香山人佐之父也
　　章懋枫山语録一卷
　　懋字徳懋兰溪人成化进士累官南亰礼部尚书諡文懿
　　周琦东溪日谈録十八卷
　　琦字廷玺马平人成化进士官至南亰戸部员外郎
　　胡居仁居业録十二卷
　　居仁见经类
　　杨亷序略曰正统间以理学为倡者薛文清一人而已近年乃得余干胡敬斋所为居业録精确简当其言粹然读书録之外所见惟此耳亷闻敬斋严毅精苦力行不怠其议论实由涵养体騐得来非考索探讨所致也
　　【臣】等谨案别本有居业録类编三十一卷为陈凤梧所辑凡分三十一类类为一卷凤梧字文鸣庐陵人治进士官至右都御史廵抚应天
　　蔡清性理要觧二卷
　　清见经类
　　蔡清虚斋三书【无卷数】
　　【臣】等谨案是编以看太极图改名太极图说以看河图洛书説改名河洛私见而増以艾庵宻箴五十条故曰三书为其裔孙廷魁所刋其名亦非清所自取也
　　张诩白沙遗言纂要十卷
　　诩字廷实南海人成化进士官至南亰通政司左叅议尝受业于陈献章
　　余祐文公先生经世大训十六卷
　　祐字子积鄱阳人治进士官至云南布政使内召为太仆寺卿未及行又擢吏部侍郎未闻命而病卒
　　顾璘近言一卷
　　璘见史类









　　钦定续文献通考卷一百七十三
　　钦定四库全书
　　钦定续文献通考卷一百七十四
　　经籍考
　　子【儒家下】
　　明
　　王守仁传习録畧一卷
　　守仁见史类
　　黄宗羲曰先生反求诸心而得所性之觉曰致良知良知为知致良知即行也特与朱子之説不无抵牾而所极力表章者乃在象山遂疑先生或出于禅岂知致良知乃因明而诚以人合天之谓其去禅逺矣先生之言曰良知即独知其与朱子抵牾处总在大学一书朱子之解大学也先格致而后诚意先生之解大学也即格致为诚意似有分合之异然所谓慎独一闗因明致诚以进于圣人之道则一也先生门人徧天下自东廓先生而外诸君子其最著者其渊源分合之故亦略可观云【臣】等谨案明史艺文志载王守仁传习録四卷是本为曹溶学海类编所载不着何人所编要非其旧也
　　罗钦顺困知记二卷续记二卷附録一卷
　　钦顺字允升泰和人治癸丑进士第三官南京国子司业以忤刘瑾夺职后起为吏部尚书諡文庄事迹见明史儒林传
　　本传略曰时王守仁以心学立教钦顺致书力辨其非尝谓心之説混于禅学而不知有千里毫厘之谬为着困知记自号整庵
　　林希元曰先生自叙为学云昔官京师逢一老僧漫问何由成佛渠亦漫答禅语云佛在庭前柏树子精思逹旦恍然有得取证道歌读之若合符节自以为至竒至妙天下之理莫或加焉后官南雍圣贤之书未尝一日去手潜玩久之始知前所见者乃此心虚灵之妙而非性之理也自此研磨体认数十年用心甚苦年垂六十始了然有见于心性之真而确乎有以自信
　　高攀龙曰先生于禅学尤极探讨发其所以不同之故自唐以来排斥佛氏未有如是之明且悉者先生之功伟矣
　　徐问读书劄记八卷
　　问字用中号养斋武进人治进士官至南京户部尚书諡庄裕
　　【臣】等谨案是书第五卷专辟阳明问尝与罗钦顺书言黄佐促成之
　　崔铣士翼四卷　后渠庸言一卷
　　铣见经类
　　黄佐泰泉乡礼七卷　庸言十二卷
　　佐见经类
　　王廷相慎言十三卷
　　廷相字子衡仪封人治进士官至兵部尚书
　　程敏政心经附注四卷
　　敏政见史类
　　吕柟泾野子内篇二十七卷　周子抄释三卷　张子抄释六卷　二程子抄释十卷　朱子抄释二卷柟见经类
　　黄宗羲曰闗学世有渊源皆以躬行礼教为本而泾野实集其成观其出处言动无一不归于道而心术隠防无毫髪可议卓然闵冉之徒无疑也异时阳明先生讲良知之学本以重躬行而学者误之反遗行而言知得先生尚行之旨以救之所谓一髪千钧时先生讲席几与阳明中分其盛一时笃行之士争出其门
　　陆深同异録二卷
　　深见史类
　　夏良胜中庸衍义十七卷
　　良胜字于中南城人正徳进士官至太常寺少卿
