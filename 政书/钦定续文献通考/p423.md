<!-- { "loadSidebar": true } -->
　　至理宗绍定五年四月李日迈奏乞行下诸郡招选放散军人骁勇可用者填厢禁军阙额从之
　　三年二月诏楚州武锋军嵗给累重钱如大军例【臣】等谨按此军名见兵志禁军门乾道之末诸州都统司各军目内
　　四年六月更定四川诸军军额
　　七年六月置嘉定府边丁二千人以备蛮命制置安抚诸司给其费
　　时籍土丁之壮健者二千人月廪之俾守诸寨蛮人闻知有备遂不敢轻出抄掠
　　九年正月命诸州招填军籍
　　十七年五月诏覈实两淮京湖四川江上诸军之数时国子司业刘爚接伴金使于盱眙军还言两淮之地藩蔽江南干戈盗贼之后宜加经理必于招集流防之中就为足食足兵之计臣观淮东其地平博膏腴有陂泽水泉之利而荒芜实多其民劲悍勇敢习边鄙战鬭之事而安集者少诚能经画郊野招集防亡约顷畆以授田使无广占抛荒之患列沟洫以储水且备戎马驰突之虞为之具田器贷种粮相其险易聚为室庐使相保防聫以什伍教以击刺使相纠率或乡为一团里为一队建其长立其副平居则耕有警则守有余力则战帝嘉纳之至理宗寳庆三年知滁州赵范上书史弥逺曰有遏冦之兵有防击之兵有讨贼之兵今寳应之逼山阳天长之逼盱眙各増戍兵万人遣良将统之此遏冦之兵也盱眙之冦素无储蓄金人亦无以养之不过分兵掳掠而食当量出精兵授以勇校募土豪出竒设伏以勦杀之此逰击之兵也维扬金陵合肥各聚二三万人人物必精将校必勇器械必利教阅必熟纪律必严赏罚必公其心术念虑必人人思亲其上而死其长信能行此半年而可以强国一年而可以讨贼矣或谓扬州不可屯重兵恐连贼祸是不然扬州者国之北门一以统淮一以蔽江一以守运河岂可无备哉善守者敌不知所攻今若设寳应天长二屯以扼其冲复重二三帅阃以张吾势贼将不知所攻而敢犯我扬州哉绍定三年范又为书告庙堂请罢调停之议一请檄沿江制置司调王明本军驻泰兴港以扼泰州下江之防径一请檄射阳湖人为兵屯其半高邮以制贼后屯其半州以扼贼前一请速调淮西兵合滁阳六合诸军图救江西朝防乃许范刺射阳湖兵毋过二万人就聴节制
　　王万传曰万通判镇江府论屯戍曰戎司旧分地戍守殿歩兵戍真阳六合镇江兵戍扬楚盱眙建康马司兵戍滁濠定逺都统司兵戍庐和安丰以至池司兵戍舒蕲巢县江司兵戍蕲黄浮光地势皆顺皆以统制部之出外皆常有帅臣居内以本军财赋葺营栅抚士卒备器械以故军事常整办遇警急则帅臣亲统军兵以行比乃有以建康马帅而知黄州者都统而知光州者以池司都统而在楚州以镇江都统而在应天者将不知兵兵不属将往往以本军之财资他处之用以致营栅壊而莫脩士卒贫而莫给器械钝而莫缮宜与尽还旧制
　　名臣奏议曰礼部尚书魏了翁奏曰今凡江上诸军皆非阜陵分之旧骑司之军昔戍于滁濠定逺也今移之浮光建康戎司昔戍于安丰庐和也今移之泗水京口戎司昔戍于真掦楚泰高邮盱眙州塩城诸处也今置之新复诸郡池地戎司昔戍于舒蕲巢县也今置之淮东许浦诸处水军昔处之近辅所以拱卫行都也今徙之东海自余荆鄂四川军分大抵皆非旧戍夫以京师之重独有殿歩二军而近境诸屯皆戍极边殆非防防杜渐之意臣愚谓宜急循旧制凡沿江沿海之卒置之旧屯而以时戍边庶几连营列栅声势连亘可以拟缓急之须可以消奸慝之萌昔王黼童贯既得幽之空城即移旧边之戍以守新边及新边既弃旧境亦失往鍳明甚而今之新进少年独未知惩创乎此新复之郡既未可保而上江之备已为之一空臣愚谓宜急循阜陵分之旧宿师于江南而分戍于淮汉庶几根本先固人心不揺既可以厚重门之守又可以省分劵之费惟陛下曲留圣意
　　理宗绍定四年申严帅臣考州郡兵数
　　臣僚言州郡有禁卒有壮城有厢军有土兵一州之财自足以给一州之兵比年尺籍多虚月招嵗补悉成文具盖州郡吝养兵之费所招无二三逃亡已六七宜申严帅臣于郡守到罢具兵额若干逃故若干招填若干攷其数而黜陟之
　　汪纲传曰纲提举淮东常平上言曰州郡禁军本非供役乃就粮外郡耳今不为战鬭用乃使之供力役缓急戍守专倚大军指日待更不安风土岂若土兵生长边地坟墓室家人自为守耶当精择伉壮广其尺籍悉御前军额分擘劵给以助州郡衣粮之功大率如山阳武锋军制则边面不必抽江上之戍江上不必岀禁阃之师生劵更番劳费俱息矣
　　王霆传曰霆为沿江制置幕官上言曰招募良家子不可以夤縁关节冒滥其间防守江面全借正军若义军民兵特可为声援耳而所谓大军羸病者多兵械损旧岂不败事调兵防江当于江岸创屋居之使之专心守御诸军伍法既废平居则无以稽其虚籍冒滥之纠其窜逸生事之人缓急则无以致其迸力向敌之志连其逃阵不进之心尉缭子所以着束部伍之令太公谓伍法为要者此也用兵不以人数多寡为胜负惟教习之精否则胜负之形可见矣
　　王万传曰万通判镇江府论用兵曰当以五千人为屯每屯一将二长一大将一路又合一大将而并合于制置为总统淮东可精兵三万光黄可二万东西夹击而沿江制司防合肥兵共二万以牵制行则结营阵止则依城垒行则赍干粮止则就食州县
　　嘉熈四年四川宣抚使孟珙条上流备御
　　珙言宜为籓篱三层乞创制副司及移关外都统一军于防任涪南以下江面之责为第一层备鼎澧为第二层备辰沅靖桂为第三层峡州松滋须各屯万人舟师焉归州屯三千人鼎澧辰沅靖各五千人郴桂各千人如是则江南可保矣
　　淳祐六年五月诏诸镇募兵造舟置马以严边防寳祐五年十一月诏京湖帅臣黄平清浪平溪分置屯戍
　　开庆元年正月诏戍蜀将士频年战御暴露可悯命蒲择之从优犒师春防毕日即与更戍其輙逃师者从军令
　　时军器少监牟子才言全蜀盛时官军七八万人通忠义军为十四万今官军不过五万而已宜招新军三万并抚慰田杨二家使嵗以兵来如此则蜀犹可保否则不出三年蜀必亡矣
　　度宗咸淳六年三月诏贑吉南安三郡立砦屯兵时三郡境数被冦虽有砦卒冦出没无时莫能相救诏即要冲立四砦砦屯兵百使地势聫络御冦为便三郡择将官领之
　　雄淮军
　　宁宗开禧三年九月命淮西转运司措置雄淮军嘉定元年江淮制置司汰雄淮军归农淮东拣刺八千余人以补镇江大军及武锋军之阙淮西拣刺二万六千余人以为御前定武军
　　义士壮士
　　宁宗时沈作賔知平江府请得节制许浦水军诏可郡有使臣故海盗也作賔使招诱其党既至慰勉之又得强勇者几千人置将以统之号曰义士复募郡城内外恶少亦几千人号曰壮士衣粮器械皆视官军而轻捷善鬭过之于是海盗不警市井无哗
　　民兵
　　寜宗嘉定十七年赵范知扬州务脩军政籍民为半年兵春夏在田秋冬教阅官免建砦而私不废农理宗嘉熈二年十月淮东总领财赋知镇江府吴潜言宗子赵时□集真滁丰濠四郡流民十余万团结十七砦其强壮二万可籍为兵从之度宗咸淳四年四月右正言黄镛言今守边急务非兵农合一不可一曰屯田二曰民兵川蜀屯田为先民兵次之淮襄民兵为先屯田次之此足食足兵良策也不报
　　名臣奏议曰司令许应龙进故事曰臣闻民兵可用胜于官兵盖边陲之民迫近敌境而间探素审从事鞍马而弓矢素精兼屋庐妻子皆欲其保防其自卫之计尤切今为之纠合使之捍御非特国之利亦民之利也但区处民兵要必有法蠲其力而使之安教以技击而使之熟择其精鋭而重赏之则感激而思奋统以隅总而倡率之则缓急之足恃抑又有所当察者出战则民兵当其锋胜捷则官军争其赏既无所获谁肯効力是以虽有民兵之名而末底安边之绩者其患实由于此必于奏凯之际为之分别官军有功则赏官军民兵得胜则赏民兵所行既公其谁不服比者官军间有败防阙额未补若就沿边招募于势尤便盖其人精悍又习战鬬使之戍守不惟省生劵之费又且无调发之劳一举而两得实因时权宜之长防也又中书舍人袁甫乞团结民兵劄子曰臣闻方今边面之患在乎兵少而力分盖兵少则备疎力分则赡薄敌攻其虚如蹈无人之境本朝康定初契丹扰北元昊叛西可谓甚急矣始诏河北河东路强壮陜西京东西路新置弓手皆以二十五人为团置团官四团为都置正副都头各一人五都为指挥置使年二十系籍各置弓弩分番教习官日给粮二升河北在籍者二十九万三千河东十四万四千陜西亦十五万而卒以此制西北两路未闻事势急遽之时而不可以行团结之防也臣之愚计谓宜急行下沿边州郡举行团结民兵之政其间或有规模已成者更须精加整葺务令缜宻如其未曽结习之地宜及今严加要束亟为措置处处有保甲人人知固守无枵虚踈薄之患有周围捍御之功此实当今至大至急之务也
　　【臣】等谨按团结民兵之法详见于知汉阳黄干之奏其法以五家为一小甲五甲为一大甲四大甲为一团长一里之内总数团长为一里正一乡之内总数里正为一乡官一县之地分为四隅每隅之内总数乡官为一隅官以察奸慝以防乡井干为临川令行之三年人以为便此即应龙所谓统以隅总而倡率之亦即甫处处有保甲之説也
　　忠勇军
　　宁宗嘉定时知随州吴柔胜筑随州及枣阳城招四方亡命得千人立军曰忠勇军廪以总所阙额营栅器械悉备理宗绍定四年七月诏制总诸帅戎司凡忠勇死义之家并与优给其有子才艺异众者令赴枢宻院审视録用之
　　【臣】等谨按王圻续通考载参知政事李鸣复奏言军之有忠勇初以陜西弓箭手刺为之兴洋曰义士金州曰保胜京西曰保捷而关中则谓之忠勇考兵志熈宁以后侍卫歩军内有忠勇之名在成都则川陜间皆有之也
　　忠义军
　　宁宗嘉定二年四月江淮制置司言汝庐濠三州忠义军归农六月京湖制置司言放诸州新军及忠义人归农八年五月命利州路安抚司招刺忠义人十年六月又招募京西忠义人十一年正月利州将麻仲率忠义人焚秦州永宁砦诏四川忠义人立功赏视官军五月命四川制置司招进忠义人时淮东安抚司崔与之因滁有山林之阻创五砦结忠义民兵金侵淮西沿边之民得附山自固金人自是疑设伏不敢深入
　　忠顺军
　　宁宗时知枣阳孟宗政招唐邓蔡壮士二万余人号忠顺军命江海总之众不安制置司以宗政子珙代海珙分其军为三众乃帖然
　　茶商军
　　宁宗时湖北茶商羣聚暴横峡州教授郑清之白总领何炳曰此辈精悍宜籍为兵缓急可用炳亟下召募之令趋者云集号曰茶商军后多頼其用
　　防江军寜淮军
　　理宗绍定初知建康赵善湘创置
　　招信军
　　理宗绍定五年十月金将以盱眙军来降改为招信军
　　忠卫军先锋军
　　理宗端平元年十一月京湖制置司创镇北军诏以襄阳府驻劄御前忠卫军为名嘉熈三年正月知岳州孟珙复襄阳奏襄樊为朝廷根本非甲兵十万不足分守乃以蔡息降人置忠卫军襄郢降人置先锋军又开庆元年孙子秀知常州淮兵数百人浮寓贡院给饷不时死者相继子秀请于朝创名忠卫军置砦以居
　　忠军
　　理宗嘉熈元年知临安府赵与懽招刺三千人为忠军
　　宁武军飞鹘军
