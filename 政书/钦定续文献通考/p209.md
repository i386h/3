<!-- { "loadSidebar": true } -->
　　一人【至元四年置南东二木塲十七年并为一塲】　大都路管领诸色人匠提举司掌大都诸色匠戸理断婚田词讼等事提举同提举副提举各一人吏目六人【中统四年置人匠鄂啰縂管府至元十二年改提举司十五年兼管采石人戸】　管匠官真定东平二路每路大使副使各一人保定路宣徳府保定大使副使管匠官各一人宣徳二人大名路大使一人管匠官三人晋宁冀宁大同河间四路每路大使副使各一人【俱中统四年置】　收支库掌受给营缮提防大使各一人副使直长各二人【至元四年置】　诸色库掌修内府材木及江南徴索异様木植并应办官寺斋事大使副使各一人【武宗至大四年置】　太庙收支诸物库大使副使各一人【英宗至治二年以营治太庙始置】　南寺北寺收支诸物二库提领大使各一人副使二人【至治元年以建夀安山寺始置】　广谊司縂和雇和买营缮织造工役供亿物色之事有司令同知副使判官经歴知事各二人照磨一人【至元十四年改覆实司办騐官兼提举市令司成宗大徳五年又分大都路縂管府官属置供需府文宗至顺二年罢之立广谊司】
　　上都留守司兼本路都总管府职掌如大都留守司而兼治民事车驾还大都则领上都诸仓库之事有留守六人同知副留守判官经歴各二人都事四人照磨兼管勾一人
　　所属有修内司掌营修内府之事大使一人副使直长各三人【至元八年置】　祗应司掌妆銮油染裱禙之事大使一人副使二人直长三人　器物局掌造鐡器内府营造钉线之事大使副使各一人直长二人仪鸾局大使二人副使三人直长二人【至大四年罢典设改置为局】　兵马司局【见兵马司下】　警巡院【见警巡院下】　开平县逹噜噶齐尹丞主簿尉典史各一人　平盈库大使副使各一人【至元三十年置】　万盈库逹噜噶齐监支纳大使副使各一人【中统初置】　广积仓【设官同上中统初置永盈仓大徳间改为广积仓】　万亿库逹噜噶齐提举同提举副提举提控案牍各一人【至元二十三年置】　行用库提防大使副使各一人　税课提举司提举二人同提举副提举提控案牍各一人【成宗元贞元年置】　八作司掌与大都左右八作司同【见工部】逹噜噶齐提领大使副使各一人【至元十七年置】　饩廪司掌诸王驸马使客饮食大使副使各一人【至元二年置上都应办所延祐五年改为饩禀司】
　　明留守司掌中都兴都守御防防之事官有正留守副留守各一人指挥同知二人其属经歴司经歴都事断事司断事副断事吏目各一人
　　太祖洪武二年诏以临濠为中都置留守卫指挥使司隶凤阳行都督府十四年始置中都留守司统凤阳等八卫【凤阳卫凤阳中卫凤阳右卫皇陵卫留守左卫留守中卫长淮卫怀逺卫】防防皇陵设留守一人左右副留守各一人【属官经歴以下如前所列】世宗嘉靖十八年改荆州左卫为显陵卫置兴都留守司统显陵承天二卫防防显陵设官如都焉
　　城门郎洪武初置十八年革以门禁鎻钥铜牌命中军都督府掌之后京城各门置守门千戸所
　　警巡院
　　辽南面五京警巡院官有警巡使副使
　　又中京巡逻使司有巡逻使东京军巡院有军巡使【东京有归化营军千余人籍河朔亡命于此置军廵院】
　　金诸京警巡院使一人掌平理狱讼警察别部縂判院事副一人【惟东西北上京无副使】掌警巡之事判官二人掌检稽失签判院事
　　元左右警巡二院官有逹噜噶齐使副使判官各一人典史各三人
　　至元六年置领民事及供需视大都路大徳五年分置供需院以副使判官典史各一人主之
　　又大都警巡院逹噜噶齐使各一人副使判官典史二人大徳九年置以治都城之南
　　元史百官志属大都路都总管府顺帝至正十八年又于大都在城四隅各立警巡分院官吏视本院减半
　　又上都警巡院逹噜噶齐使各一人副使判官各二人
　　元史百官志属上都留守司兼本路总管府兵马指挥使司
　　辽北面诸指挥使【见各路将官门】
　　南面京官南京侍卫亲军马步军都指挥使司各有都指挥使副使
　　黄龙府侍卫亲军马歩军都指挥使设官同上
　　方州官马步军都指挥使司有使副使马步军指挥使司各有使副使属节度使
　　军官指挥使司有都指挥使副使都监
　　侍卫亲军马步军控鹤兵马汉军兵马俱有都指挥使司
　　四军兵马都指挥使司
　　【臣】等谨按此下又有宣力军四防军天圣军汉军四都指挥使司殆即此所谓四军也
　　归圣军兵马都指挥使司圣宗统和五年以宋降军置七指挥署左右厢【左右厢各有第一二三四五六七等名】凡四十二人七年隶归圣军都总管府
　　金诸总管府节镇兵马司官有都指挥使一人巡捕盗贼提控禁夜纠察博徒屠宰牛马总判司事副都指挥使二人贰使职通判司事分管内外巡捕盗贼【军典十二人掌本库各籍差遣文簿行署文书巡捕等事余军典同此】
　　指挥使一人钤辖四都之兵以属都指挥使专署本指挥使事军使一人指挥之职左右什将各一人共管一都【军典二人营典左右承局左右押官各一人以上军员每百人为一指挥使各一人分四都每都设左右什将承局押官各一若人数不及附近相合者并依上置如无可相合者三百人以上为一指挥二百人以上止设指挥使一百人止设军使仍每百人以上立为一都不及百人设什将承局押官各一其指挥下军使什将下军典营典各同此置惟北京西京止设副使各一人】
　　诸府镇都军司都指挥使一人【又有节镇军都指挥使】掌军卒差役巡捕盗贼总判军事仍与録事同管城隍【军典二人】凡诸府及节镇并依此置
　　诸防刺州军辖一人掌同都军兼巡捕仍与司同管城壁【军典二人】
　　诸府州兵马钤辖一人掌巡捕盗贼若有盗则总押随处巡尉并力擒捕【京兆咸平济南翔莱密懿巩州并依此置惟京兆咸平府置兵马都钤辖余并省】
　　元大都路兵马都指挥使司凡二掌京城盗贼奸伪鞫捕之事官有都指挥使二人副指挥使五人知事提控案牍各一人
　　至元九年改千戸所为兵马司隶大都路而刑部尚书一人提调司事凡刑名则隶宗正且为宗正之属二十九年署都指挥使等官其后因之一置司于北城一置司于南城
　　又司狱司凡三司狱狱丞各一人狱典二人掌囚系狱具之事一置于大都路一置于北城兵马司一置于南城
　　百官志兵马都指挥使司及司狱司属大都路都总管府
　　上都路兵马司局指挥使三人副指挥使二人知事提控案牍各一人【至元二十九年置】
　　添设四处兵马司都指挥指挥各二人副指挥各四人经歴知事提控案牍各一人司狱狱丞各一人
　　至正十年十月中书省奏东南千里外妖气见合立兵马司掌防御之职遂置大名东平济南徐州四兵马司每司设官吏如上十一年罢沂州分元帅府改立兵马指挥使司十五年十月济宁添设副指挥一人
　　明五城【中东西南北】兵马指挥司掌巡捕盗贼防理街道沟渠及囚犯火禁之事凡京城内外各画境而分领之境内有游民奸民则逮治若车驾亲郊则率夫里供事各有指挥一人副指挥四人吏目一人【凡亲郡王妃父无官者亲王授兵马指挥郡王授副指挥不管事】
　　明初置兵马指挥司设都指挥副都指挥知事后改设指挥使副指挥使各城门设兵马洪武元年命在京兵马指挥司并管市司每三日一次校勘街市斛斗秤尺稽考牙侩姓名时其物价五年又设兵马指挥司分司于中都十年改为指挥副指挥职专京城巡捕等事革知事二十三年定设五城兵马指挥司【惟中城止称中兵马指挥司】俱増设吏目惠帝建文中改为兵马司改指挥副指挥为兵马副兵马成祖永乐元年复旧二年设北京兵马指挥司世宗嘉靖四十一年诏巡视五城御史每年终将各城兵马指挥防本举劾穆宗隆庆间御史赵可怀言五城兵马司官宜取科贡正途职检騐死伤理刑名盗贼如两京知县不职者巡城御史纠劾之
　　南京五城兵马司指挥各一人副指挥各三人吏目各一人
　　神宗万厯中革副指挥每城二人














　　钦定续文献通考卷五十九
<史部,政书类,通制之属,钦定续文献通考>
　　钦定四库全书
　　钦定续文献通考卷六十
　　职官考
　　布政使司
　　【臣】等谨按马端临考有承宣使始于唐迄于宋似同于今之承宣布政使然考政和时改观察留后为承宣使实非今之布政使司比也今之布政司昉于明初行中书省唐书百官志官司之别为省如尚书黄门中书秘书殿中尚侍六省是也明既改行中书省为十三承宣布政司而向所称各道各路者遂剏为十三省之名是布政司固当列于行中书省之后然明代改设以来布政司为一方守土官之首与都指挥使提刑按察使称三司或布按并称则曰藩臬两司两司设官互有兼衔故置于诸按察司前
　　明承宣布政使司左右布政使各一人左右叅政叅议无定员【叅政叅议因事设各省不等详诸道】
　　所属经厯司经厯都事照磨所照磨检校理问所理问副理问提控案牍司狱司司狱库大使副使仓大使副使各一人又杂造局军器局寳泉局织染局各大使副使一人【所辖衙门各省不同详见杂职】
　　布政使掌一省之政朝廷有徳泽禁令承流宣布以下于有司凡僚属满秩亷其称职不称职上下其考报抚按以逹于吏部都察院三年率其府州县正官朝觐京师以聴察典十年防户版以登民数田数宾兴贡合省之士而提调之宗室官吏师生军伍以时班其禄俸廪粮祀典神只谨其时祀民鳏寡孤独者养之孝弟贞烈者表扬之水旱疾疫灾祲则请于上蠲赈之凡贡赋役视府州县土地人民丰瘠多寡而均其数凡有大兴革及诸政务防都按议经画定而请于抚按若总督其国庆国哀遣僚贰朝贺吊祭于京师天子即位则左布政使亲至叅政叅议分守各道及管粮储屯田清军驿传水利抚民等事并分司协管京畿【两京不设布按无叅政叅议副使佥事故于旁近布按分司带管详见各道】经厯都事典受发文移其详廵按廵盐御史文书用经厯印照磨检校典勘理卷宗理问典刑名
　　太祖洪武九年改浙江江西福建北平广西四川山东广东河南陜西湖广山西诸行中书省俱为承宣布政使司罢行省平章政事左右丞等官改叅知政事为布政使左右叅政改左右司为经厯司十四年增置左右叅议寻增设左右布政使各一人十五年置云南布政司惠帝建文中裁一人成祖复旧制永乐元年以北平布政司为北京五年置交阯布政司十一年置贵州布政司【止设使一人余官如各布政司】宣宗宣徳三年罢交阯布政司除两京外定为十三布政司初置藩司与六部均重布政使入为尚书侍郎副都御史每出为布政使宣徳正统间犹然自后无之
　　布政司叅政叅议分司诸道
