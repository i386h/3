<!-- { "loadSidebar": true } -->
　　毕节卫【洪武十六年置】领千户所一　守御七星闗后千户所【洪武二十一年置】赤水卫【洪武二十一年析毕节地置】领千户所四　摩尼千户所　曰撤千户所【皆洪武二十二年置】阿落密千户所　前千户所【皆洪武二十七年置】
　　普市守御千户所【洪武二十三年析永寜地置后升凯里安抚司贵州都司】敷勇卫【元落邦札佐蛮夷长官顺元路洪武中改劄佐长官司崇祯三年更名为卫】领千戸所四　于防守御千户所【元青山逺地长官顺元路崇祯三年改置】息烽守御千户所【崇祯三年置】濯灵守御千户所修文守御千户所【二所皆宣慰司水西治地崇祯三年析置】
　　镇西卫【崇祯三年以水西地置】领千户所四　威武守御千戸所赫声守御千戸所　柔逺守御千户所　定逺
　　守御千户所【四所皆水西地与卫同时置】
　　【臣】等谨按元溪洞诸番长官经明代先后省并不能悉详其可考者如贵阳府及贵州宣慰司所治大率皆八番顺元及管番民总管治地都匀平越与播州土壌相错黎平以下六府则皆元思州安抚所属地也龙里等十卫亦元顺元路及新添葛蛮安抚旧地居多地本在荆州徼外因元代领于湖广行省诸番亦尚在覊縻之数祗从附録故从马氏以思播入荆州之例牵连而书不更别为徼外至明立贵州布政使以统之即其地特设大员列置郡邑渐就整齐如内地矣则不可不实着其处入于荆州南境而改附録为正书亦体例应尔也
　　安顺军民府【元普定路洪武十五年改为府十六年置安顺州为属十八年府废以州普定卫万厯三十年升军民府】领长官司二州三州领四长官司宁谷寨长官司　西堡长官司【皆洪武十九年置】
　　镇宁州【仍元旧】领长官司二　十二营长官司　康佐长官司【皆洪武十九年置】
　　永宁州【仍元旧】领长官司二　慕役长官司　顶营长官司【皆洪武十九年置】
　　普安州【元普安路洪武十五年改为府永乐中降为州普定卫万厯中徙治卫城臣】等谨按元普定普安二路在荆梁二州徼外元云南行省故编入梁州明以安顺府及所属三州改贵州自应从其所类列于此又贵州省志明有普定普安二卫明志不载但附见府州注中今姑从附见原文可也
　　广东布政使司府一属州一县二
　　廉州府【元亷州路洪武元年改为府】领县一州一州领一县　合浦【仍元旧成化八年以石康县省入】
　　钦州【元钦州路洪武七年降为州以州治安逺县省入九年降县来属十四年复为州】领县一　灵山【仍元旧】
　　广西布政使司府十一州九属州三十九县五十长官司四
　　桂林府【元静江路洪武元年改为府五年更名】领县四州二州领三县临桂　兴安　灵州　阳朔【皆仍元旧　元旧有理定县省入永】
　　【福县修仁荔浦二县改平乐府古县改置永宁州以永福义宁二县来属】
　　全州【元全州路洪武九年降为州以州治清湘县省入二十七年来属】领县一灌阳【仍元旧】
　　【臣】等谨按全州本在荆州境内以明改本府故类登于此
　　永宁州【元古县洪武十四年更名古田隆庆五年再改升州】领县二　永福
　　义宁【二县初府隆庆五年来属】
　　平乐府【仍元旧】领县七州一　平乐　恭城【皆仍元旧】富川【元贺州洪武十年来属】贺【元贺州直广西两江道洪武初州治临贺县省入十年降县来属】荔浦　修仁【二县元静江路治四年来属】昭平【元龙平县洪武十八年省】
　　【入平乐县万厯四年更名复置又析富川贺县地益之　元旧有立山县改置永安州又贺州有怀　集县改梧州府】永安州【元立山县洪武十八年废成化十三年更名升州】
　　梧州府【元梧州路洪武元年改为府】领县五州一州领四县　苍梧【仍元旧】藤【元藤州直广西两江道洪武二年以州治鏱津县省入来属十年降为县】容【元容州直广西两江道洪武二年来属十年降为县以州治普寕县省入】岑溪【元】
　　【藤州洪武十年来属】怀集【元贺州洪武十年来属元容州旧有北流陆川　二县改鬰林州】欝林州【元直广西两江道洪武二年来属以州治南流县省入】领县四　博白【仍元旧】北流　陆川【二县元容州洪武十年来属】兴业【仍元旧】
　　浔州府【元浔州路洪武元年改为府】领县三　桂平　平南【皆仍元旧】
　　贵【元贵州直广西两江道洪武二年降县来属】
　　桞州府【元桞州路洪武元年改为府】领县七州二州领三县　马平　洛容　桞城【皆仍元旧】罗城【宋旧县后省入融水融州洪武二年复置十年来属】怀逺【元融州洪武十三年来属】融【元融州直广西两江道洪武二年以州治融水县省入来属十年降为县】来賔【元象州洪武十年来属】
　　象州【元直广西两江道洪武二年来属以州治阳夀县省入】领县一　武宣【元武仙县宣德六年改仙为宣】
　　宾州【元直广西两江道洪武二年以州治领方县省入十年来属】领县二　迁江　上林【皆仍元旧】
　　庆逺府【元庆逺南丹军民安抚司洪武三年改为府】领县三长官司三州四州领二县　宜山　天河　忻城【皆仍元旧】
　　永顺长官司　永定长官司【二司皆治五年析宜山地置】永安长官司【治九年析天河地置】
　　河池州【元河池县治十七年升为州】领县二　思恩【元庆逺南丹安抚司洪武三年府正徳元年来属】荔波【洪武十七年析思恩地置府正徳元年来属】
　　【臣】等谨按王圻续考宋置荔波州元仍之明析置县考宋元志俱无荔波之名应从明志自洪武始南丹州【元并入庆逺置安抚司洪武七年复为州】
　　东兰州【宋縻兰州后废洪武十二年置东兰州省安习忠文三州入焉】
　　【臣】等谨按王圻续考元改兰州为东兰州明仍之考元志不载而明志注云以西兰州省入则是明以前亦有东兰州今从明志自洪武始
　　那地州【元地州思州安抚司洪武元年倂那州改置来属】
　　【臣】等谨按王圻续考元有那地二州至明合为一州考元志有地州无那州当是元志失载
　　南宁府【即宋邕州元为南宁路洪武元年改为府】领县二州七州领一县宣化【仍元旧】隆安【嘉靖十二年析宣化地置元旧有武縁县改思恩府】
　　横州【元直广西两江道洪武二年以州治宁浦县省入十年降县来属十三年复为州】领县一　永淳【仍元旧】
　　新宁州【隆庆六年以宣化之定禄洞置】
　　上思州【元思明路治十八年来属】
　　归徳州【元田州路治十八年来属】
　　果化州【元田州路嘉靖九年来属】
　　忠州【元思明路万厯三年来属】
　　下雷州【本下雷峒置洪武初镇安府嘉靖中来属万厯十八年升为州】
　　思恩军民府【元思恩州田州路正统中升为府】领县二州二　上林【元田州路嘉靖七年来属】武縁【元南寕路万厯五年来属】
　　奉议州【元田州路嘉靖六年来属】
　　【臣】等谨按明志奉议州元直广西两江道王圻续考以为田州路考田州路所属尚有果化向武归德都康等州皆元志所不载以类相推应从王圻
　　上映州
　　【臣】等谨按土夷考宋皇祐后废上映州为峒故元志及王圻续考俱不载然明志称为元镇安路万厯三十二年来属则元时既已复矣而元志镇安路下并无属州可知为史氏之失也
　　太平府【元太平路洪武二年改为府】领县三州十七　崇善　陀陵　罗阳【皆仍元旧】
　　左州【仍元旧】
　　养利州【仍元旧】
　　永康州【元永康县万厯二十八年升为州省思同州入焉】
　　上石西州【元思明路万厯三十八年来属】
　　太平州
　　思城州
　　安平州
　　万承州
　　全茗州
　　镇逺州
　　茗盈州
　　龙英州
　　结安州
　　结伦州
　　都结州
　　上下冻州【以上十二州皆仍元旧】
　　思明州【元思明路万厯十六年来属】
　　思明府【元思明路洪武二年改为府】领州三
　　下石西州【仍元旧】
　　西平州【仍元旧宋覊縻州宣徳元年与安南】
　　【臣】等谨按西平州本宋邕州覊縻州元志及王圻续考俱不载今从明志増
　　禄州【仍元旧宣徳元年与安南】
　　镇安府【元镇安路洪武二年改为府】
　　田州【元田州路洪武二年改为府后以来安府及上隆恩城二州省入嘉靖七年降为州直布政司臣】等谨按明志治五年废恩城州而元志祗有思城无恩城岂后人讹思为恩实一地耶然王圻续考于元太平来安两路条下并有思城州明太平府所属亦有思城州已见前文则或元实有思恩二州而明废恩城存思城亦未可知据此则又讹恩为思王氏误也
　　归顺州【元镇安路洪武初废为洞治九年复置属镇安府嘉靖初直布政司臣】等谨按此注据明志原文而元镇安路并无属州元史之失与前上映州正同
　　泗城州【元田州路洪武九年直布政司嘉靖二年以利州省入】
　　向武州【元田州路洪武二十八年废建文二年复置直布政司后以富劳武林二县省入】都康州【元田州路洪武中为夷獠所据建文元年复置直布政司】
　　龙州【元太平路后升为万户府以上下冻州为属洪武二年仍为州九年直布政司】江州【元思明路洪武二十年直布政司】领县一　罗白【仍元旧】思陵州【元思明路洪武二十一年直布政司】
　　凭祥州【洪武十八年本溪洞置镇永乐二年升为县成化十八年升州直布政司】安隆长官司【洪武三十五年以泗城州之安隆寨置直布政司】
　　【臣】等谨按王圻续考有上林长官司永乐七年本泗城州之上林洞置万厯中废故明志不载又元来安路本有上林安隆二长官司而明废来安入田州则二司当亦于是时废为洞寨后虽复而万厯中又有偏废也
　　又按以上按古荆州南境详列明代贵州广东西三道郡县凡为府二十二宣慰司一州九属州五十九县六十九卫十二所十三长官司八十
　　钦定续文献通考卷二百三十三
<史部,政书类,通制之属,钦定续文献通考>
　　钦定四库全书
　　钦定续文献通考卷二百三十四
　　舆地考
　　古豫州
　　豫州西南至荆山北距大河其在天文桞七星张为周之分野房星为宋之分野觜觹参为魏之分野角亢氐为韩之分野兼得秦楚之交宋仍五代都于汴凡豫州之境俱为京师辅郡置京东路京西路兼得陜西路淮东路南渡后俱没于金惟京西之襄阳均随枣阳光化等地金不得有其余改南京路及山东京兆二路元以单曹二州中书省余则尽河南江北行中书省明河南布政使居多而湖广之襄阳均随南京之颍亳山东之曹州并属其境虽有错见荆徐之地然以所领之郡为主则邻接者皆得附载故并依马氏叙入
　　宋
　　京西北路　京西南路　陜西永兴军路　京畿路京东西路　淮南东路
