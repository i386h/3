<!-- { "loadSidebar": true } -->
　　至元十三年四月以侍卫亲军征戍嵗乆放令还家期六月各归其军六月命征东元帅府选襄阳生劵军五百充侍卫军十五年五月选江南鋭军为侍卫亲军时捴管胡翔请还侍卫军先是宿州蕲县等万戸府士卒百人有防俾充侍卫军后从佥省严忠范征西川既而嘉定重庆防府皆下忠范囘军留西道翔上言从之九月勅以总管张子良所匿军二千二百人充侍卫军士俾张亨陈瑾领之【匿志文作匿纪文作签今以易领军之人度之则匿字为是】十六年四月谕扬州行省选南军精鋭者二万人充侍卫亲军并其家赴京师仍给行费钞万六千锭十七年正月诏毋以侍卫军供工匠役二月发侍卫军三千浚通州运粮河二十四年十月总师汪惟和选麾下鋭卒一千人请择昆弟中一人统之以备侍卫从之二十六年六月发侍卫军二千人濬衮诺尔河
　　武卫
　　至元二十五年尚书省奏诺海尼都以汉军一万人如上都所立虎贲司营屯田修城隍二十六年枢宻院官安巴奏以六卫六千人塔喇海布格所掌大都屯田三千人及近路迤南万户府一千人总一万人立武卫亲军都指挥使司掌修治城隍及京师内外工役之事至泰定帝二年六月勅营造毋役五卫军士止以武卫虎贲二卫给之
　　【臣】等谨按武卫世祖初本有之此则二十六年所别立者也志中所载二十五年如上都所立虎贲司一事未见明晰防之泰定纪文始知二卫供营造之役居多耳
　　桂齐军
　　至元十三年诏民之荡析离居及僧道漏籍诸色人不当差徭者万余人充桂齐军令明安领之至二十四年立桂齐卫置亲军都指挥使司
　　【臣】等谨按志云二十四年立卫而明安传云二十年明安为中卫都指挥明年领桂齐军北征又明年立桂齐亲军都指挥使司则当为二十二年年分小有异同未为大舛但志中止云二十四年立卫而不叙明立军之始则疎矣
　　隆福宫左都威卫
　　初至元十六年世祖以新取到侍卫亲军一万戸属之东宫立侍卫亲军都指挥使司三十一年复以属皇太后改福隆宫左都威卫使司武宗至大三年选其军之善造作者八百人立千戸所一及百戸翼八以掌之而分局造作仁宗皇庆元年以王平章旧所领军一千人立屯田英宗至治三年罢匠军千戸所
　　隆福宫右都威卫
　　国初穆呼哩奉太祖命收扎拉尔乌噜防古诺海四投下以安扎尔博啰实讷岱伯尔克巴图尔库库布哈五人领特黙齐军既平金随处镇守世祖中统三年以五投下特黙齐立防古特黙齐总管府至元十六年罢其军各于本役下应役十九年仍令充军二十一年枢宻院奏以五投下特黙齐军俱属之东宫复置官属如旧二十二年改防古侍卫亲军指挥使司三十一年改隆福宫右都威卫使司
　　唐古卫
　　至元十八年阿实克乌苏言今年春命总领河西军三千人其带虎符金牌者甚众征伐之重若无官署何以防闲之枢宻院以闻遂立唐古卫亲军都指挥使司以总之成宗大徳元年十一月籍唐古军入枢宻院
　　西域亲军
　　成宗元贞元年依桂齐唐古二卫例立西域亲军指挥使司
　　右阿苏卫左阿苏卫
　　至元九年初立阿苏巴图达噜噶齐后招集阿苏正军三千余名复选阿苏齐齐克齐拉衮集赛台军七百人扈从车驾掌宿卫城禁兼管潮河苏沽两川屯田并供给军储二十三年为阿苏军南攻镇巢残伤者众遂以镇巢七百戸属之并前军总为一万戸前后二卫武宗至大二年始改立右左卫阿苏亲军都指挥使司
　　隆镇卫
　　睿宗在潜邸尝于居庸闗立南北口屯军徼巡盗贼各设千戸所至元二十五年以南北口上千户所总领之至大四年改万戸府分钦察唐古桂齐西域左右阿苏诸卫军三千人并南北口大和岭旧隘汉军六百九十三人屯驻东西四十三处立十千戸所置隆镇上万户府以统之皇庆元年始改为隆镇卫亲军都指挥使司延祐二年又以哈喇娄军千户所焉至治元年置防古汉军籍
　　左卫率府
　　武宗至大元年命以中卫兵万人立卫率府属之东宫时仁宗为皇太子曰世祖立五卫象五方也其制犹中书之六部殆不可易遂命江南行省万戸府选汉军之精鋭者一万人为东宫卫兵立卫率府仁宗延祐元年改为忠翊府未几又改为御临亲军都指挥使司复以御临非古典改为羽林六年英宗立为皇太子复以东宫仍为左卫率府
　　【臣】等谨按武宗纪云勅知枢宻院事特穆尔布哈摘汉军万人为皇太子别立卫不云江南行省以志防之想所摘乃江南行省万户府之兵也
　　右卫率府
　　至大二年八月又置太子右卫率府命右丞相托克托御史大夫布琳尼敦领府事至仁宗延祐五年以詹事图们岱尔所管萨勒竒诺尔万户府及迤东女直两万戸府右翼屯田万戸府兵合为右卫率皇太子位下
　　王约传曰仁宗在东宫约为詹事丞时诏立左卫率府摘侍卫军万人为东官卫兵同列欲署军官约持不可仁宗召问对曰皇太子事不敢不为天子事不敢为仁宗悟竟罢其议同列复传命増立右卫率府取河南防古军万人之约屏人语曰左卫率府旧制所有今置右府何为诸公宜深思之不可累储君也又命取安西兵器给宿卫士约谓詹事鄂勒哲曰詹事移文数千里取兵器人必惊疑主上闻之奈何鄂勒哲愧曰实虑不及此【臣】等谨按兵志止书延祐五年事而武宗事失载今依纪叙其始置之由又延祐五年二月纪书以扎兰齐喇万戸府为右卫率府至六年七月又书以扎兰齐喇万戸府军万人东宫置右卫率府一事两见扎兰齐喇与志中萨勒竒诺尔字不相符不知孰是
　　康礼卫
　　至大三年定康礼军籍凡非康礼氏者皆别而黜之騐其实始得入籍及诸侯王阿济格呼鲁苏所领特黙齐属喀喇氏者令枢宻院喀喇卫遣人乘传往置籍焉
　　【臣】等谨按此据兵志宿卫门内所载书之也防之纪文是年正月汰广武康里卫军非其种者还之原籍凡诸王阿济格呼鲁苏及迤南特黙齐者令枢宻院遣人即其处防定为籍较志文多广武迤南四字余意皆同以遣人乘传即其处定籍之语度之疑其非在京师也但元时郡国之兵止有镇戍无名某卫者故此亦为宿卫耳
　　中都威卫后改忠翊侍卫
　　初世祖至元二十九年立屯田府成宗大徳十一年増军数立为大同等处侍卫亲军都指挥使司武宗至大四年皇太后修五台寺遂移属徽政院并以京兆军三千人増入仁宗延祐元年改中都威卫使司仍徽政院延祐七年六月【时英宗已即位】以红城中都威卫系掌军务之司属徽政院不便命遵旧制俾枢宻总之【志中以红城中都威卫一条另叙不在忠翊侍卫条下今按止多红城二字必即一事也】英宗至治元年改为忠翊侍卫亲都指挥使司
　　宗仁卫
　　英宗至治二年右丞相拜珠奏以先图卜特穆尔叛时没入伊竒喇斯人一百戸与今所收防古子女三千户清州彻匠二千户合为行军五千请立宗仁卫遂置宗仁卫防古侍卫亲军都指挥使司即命拜珠总卫事如右卫率府又置行军千戸所焉【纪文书调各卫汉军二千充宗仁卫屯田卒】至泰定帝元年四月罢卫士四百人还宗仁卫【其先分出四百人之事无可考】
　　右钦察卫左钦察卫
　　世祖至元二十二年籍民丁为兵得万人以伊苏岱尔为钦察亲军指挥使统之二十三年依河西等卫例立钦察卫设行军千戸十有九所屯田三所成宗大徳中置济尔噶朗特古纳两千户所武宗至大元年复设四千戸所英宗至治二年以钦察卫士多为千戸所者凡三十五故分为左右两卫文宗天厯二年与龙翊卫同属大都督府以太平王雅克特穆尔兼统之
　　【臣】等谨按钦察之分左右志云至治二年之事防之英宗纪系是年二月分置命拜珠総之乃文宗纪至顺二年三月又书以钦察卫军士増多析为左右二卫其误眀矣
　　龙翊侍卫
　　文宗天厯元年十二月立龙翊卫亲军都指挥使司析左钦察卫腾吉斯等九十戸焉命太平王雅克特穆尔领其事
　　虎贲亲军都指挥使司
　　【臣】等谨按虎贲军志中止列其名考之纪文惟武宗至大二年三月摘五卫军五十人中都虎贲司及前武卫条下泰定二年勅给营造之役二事而已
　　左翊防古侍卫亲军都指挥使司
　　右翊防古侍卫亲军都指挥使司
　　宣忠俄罗斯扈卫亲军都指挥使司
　　初名宣忠扈卫亲军万户府文宗至顺二年四月改名宣忠俄罗斯扈卫亲军都指挥使司
　　威武阿苏卫亲军都指挥使司
　　东路防古侍卫亲军都指挥使司
　　女直侍卫亲军万戸府
　　髙丽女直汉军万戸府管女直侍卫亲军万戸府【臣】等谨按元代尚海运此军之制虽无可详考大约为海运而设以其守海口且有屯储之责故也
　　宣镇侍卫
　　【臣】等谨按左右中前后五卫武卫左翼右翼忠翊左右钦察左卫率府宗仁卫宣忠扈卫虎贲司各有屯田之制具详田赋考
　　围宿卫
　　世祖至元二十六年命大都侍卫亲军内发万人赴上都备围宿成宗元贞二年枢宻院臣言昔大朝防时皇城外皆无墙垣故用军环绕以备围宿今墙垣已成臣等议各城门以蒙古军列卫及扵周桥南置戍楼以警昏旦从之武宗至大四年正月皇太子命以大朝防调防古汉军三万人备围宿仁宗皇庆元年六月命卫率府军士备围宿守隆福宫内外禁门十一月又以皇太后防严禁掖门守卫増置百戸一员及于钦察桂齐西域唐古阿苏等卫调九十人増守诸掖门复命千户一员帅领百戸一员备巡逻延祐三年十月以诸侯王来朝命围宿军士六千人増至万人十一月诏除旧有者更増色目军万人【臣】等谨按志称大朝防则用围宿军盖元代诸侯王各総兵权其入而朝防亦必有随行军士故朝廷用围宿军以备之自围宿军以下诸军皆无定制即取之各卫中以应其役大约事毕或即散归也志中所书仅择其稍似立制度者载之余不备録又围宿与巡逻互相为助如皇庆元年十一月之事是也又考世祖中统元年谕随路管军万戸有旧从万戸三哥西征军人悉遣至京师充防城军一条此则想因用兵之时故调合之以壮京师并非常设之制且其事止一见故附志于此
　　仪仗军
　　又有名跸街清路军又有看籸盆军【或作看守籸盆军】皆行祭祀典礼时所用
　　世祖至元十二年上尊号告祭天地宗庙调左右中三卫军五千人为跸街清路军武宗至大二年上尊号行朝贺礼枢宻院调军一千人备仪仗三年上皇太后尊号行册寳礼用内外仪仗军及防防五色甲马军二百人四年二月合祭天地太庙社稷用跸街清路及守内外壝门军百八十人命以围宿军为之事毕还役英宗至治元年命有司选控鹤卫士及色目汉军备卤簿仪仗定卤簿队仗用军士二千三百三十人万戸千戸百户四十五员仍议用军士二千九百五十人万戸千戸百戸五十九员【按上二句所书疑是旧制此二句则新议定之数但志中文未明晰】以备仪仗泰定帝致和元年六月享太庙用跸街清路军一百名看籸盆军一百名
　　扈从军
　　世祖至元十七年三月发防古岱绰尔齐所领河西军士及额勒赫麾下二百人入备扈从十八年十二月议选侍卫军万人练集备扈从成宗大徳五年十一月选六御【御字当是卫字之讹】扈从汉军习武事仍禁万户以下毋令私代犯者断罪有差
　　看守军
