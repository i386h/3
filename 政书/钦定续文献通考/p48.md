<!-- { "loadSidebar": true } -->
　　成化二年令在京军职漏报户下舍人者发边方立功三年六年令军户不许将弟男子侄过房与人脱免军伍治十三年奏准军户子孙畏惧军役另开户籍或于别府州县入赘寄籍等项及至原卫发册清勾买嘱原籍官吏里书人等揑作丁尽户絶四申者俱问罪
　　宪宗成化二年天下户九百二十万二千七百一十八口六千六十五万三千七百二十四
　　七年十一月荆襄贼平流民复业者一百四十余万人时江西盗起荆襄流民数十万朝廷以为忧祭酒周洪谟着流民图説谓当增置府县聴附籍为编氓可实襄邓户口俾数百年无患帝善之十二年五月复命副都御史原杰抚治荆襄流民杰徧厯山谿宣朝廷徳意诸流民欣然愿附籍于是大防湖广河南陜西抚按官籍之得户十一万三千有竒口四十三万有竒置郧阳府设行都司卫所以处之其后治十八年四月又命刑部尚书何鉴抚治荆防流民鉴得户二十三万五千有竒口七十三万九千有竒愿附籍者各给戸由收入版籍正徳元年十月抚治郧阳都御史孙需奏续清出荆襄郧阳南阳汉中西安南流民一十一万八千余戸愿附籍者九万二千余户皆给户田
　　礼部尚书周洪谟条议流民疏曰【疏上于冶四年二月】西汉时召信臣守南阳流民自附八万余口东晋时雍州旧在陜西西安府因流民来聚襄阳乃侨置南雍州于襄水之侧松滋县旧在直庐州府因流民来聚荆州乃侨置松滋县于荆江之南其后南雍遂并于襄阳松滋遂于荆州此往事之可法者也成化七年从检讨张寛之奏流民聚此处者械归故里适值溽暑因饥渇而死妻子被掠瘟疫盛行船夫逓觧者惧其相杂故覆舟于江后令都御史原杰招抚计死者九十余万人故当时四川陜西地震五百余次灾伤徧于天下今事之宜鉴者也今宜着令流民与各郡县相隣者仿召信臣故事聴其附籍仍复九年待其安定然后征之逺而不可附籍者仿晋南雍州松滋县故事设州县置官吏编里甲建庠序以治教之今流民在在有之四川湖广尤多凡流民所在宜令附籍量为赈给寛徭省刑承絶户田地者使纳其粮力耕火种者免之则流民即良民矣
　　【臣】等谨按洪谟此疏则成化七年复业之一百四十余万人其械归而道死者已十之七矣而防典乃谓成化六年令流民愿归原籍者有司给文凭沿途口给粮三升原籍无屋者受草房四间大口月粮三斗小口半之给牛种令耕原业田是以转死之民充还定安集之数也不亦诬乎
　　十六年八月申存恤孤老之令
　　先是成祖永乐三年二月廵按福建御史洪湛言存恤孤老王政所先今各府州县飬济院多頽壊有司非奉勘合不敢修葺又或有一县之内素无建置者乞勅有司常加修葺未建置者即建置之如例收养庶无告之民不致失所帝纳之至是复申命焉其后孝宗治十五年七月命各边卫设飬济院漏泽园
　　十八年更定军丁附籍法
　　各卫所附籍军丁无粮草者尽发原卫当差有者戸留一丁顶补其原无籍名有产欲报者亦准一丁附籍
　　孝宗治四年天下户一十一万三千四百四十六口五千三百二十八万一千一百五十八
　　浙江布政司【户一百五十万三千一百二十四口五百三十万五千八百四十三】江西布政司【户一百三十六万三千六百二十九口六百五十四万九千八百】湖广布政司【户五十万四千八百七十口三百七十八万一千七百一十四】福建布政司【户五十万六千三十九口二百一十万六千六十】山东布政司【戸七十七万五百五十五口六百七十五万九千六百七十五】山西布政司【户五十七万五千二百四十九口四百三十六万四百七十六】河南布政司【户四十三万六千八百四十三口二百六十一万四千三百九十八】陜西布政司【户三十万六千六百四十四口三百九十一万二千三百七十】四川布政司【户二十五万三千八百三口二百五十九万八千四百六十】广东布政司【户四十六万七千三百九十口一百八十一万七千三百八十四】广西布政司【户四十五万九千六百四十口一百六十七万六千二百七十四】云南布政司【户一万五千九百五十口一十二万五千九百五十五】贵州布政司【戸四万三千三百六十七口二十五万八千六百九十二】顺天府【户一十万五百一十八口六十六万九千三十三】永平府【户二万三千五百三十九口二十二万八千九百四十四】保定府【户五万六百三十九口五十八万二千四百八十二】河间府【户四万二千五百四十八口三十七万八千六百五十八】真定府【戸五万九千四百三十九口五十九万七千六百七十三】顺徳府【户二万一千六百一十四口一十八万一千八百二十五】广平府【户二万七千七百六十四口二十一万二千八百四十六】大名府【户六万六千二百七口五十七万四千九百七十二】延庆州【户一千七百八十七口二千五百四十四】保安州【戸四百四十五口一千五百六十】应天府【户一十四万四千三百六十八口七十一万一千三】苏州府【户五十三万五千四百九口二百四万八千九十七】松江府【户二十万五百二十口六十二万七千一百一十三】常州府【户五万一百二十一口二十二万八千三百六十三】镇江府【户六万八千三百四十四口一十七万一千五百八】庐州府【戸三万六千五百四十八口四十八万六千五百四十九】鳯阳府【户九万五千一十一口九十三万一千一百八】淮安府【戸二万七千九百七十八口二十三万七千五百二十七】扬州府【户一十万四千一百四口六十五万六千五百四十七】徽州府【户七千二百五十一口六万五千八百六十一】宁国府【户六万三百六十四口三十七万一千五百四十三】池州府【户一万四千九十一口六万九千四百七十八】太平府【户二万九千四百六十六口一十七万三千六百九十九】安庆府【户四万六千五十口六十万六千八十九】广徳州【户四万五千四十三口一十二万七千七百九十五】徐州【户三万四千八百八十六口三十五万四千三百一十一】滁州【戸四千八百四十口四万九千七百十二】和州【戸七千四百五十口六万七千一十六】
　　十七年令抚按官严督所属清查流民
　　流民不愿囬还者就令附籍如只身无产并新近逃来军匠等籍逓囬原籍世宗嘉靖九年令各省乘大造之年查勘各属流民四十一年令辽东饥民流入永平河间海傍住居及航海渡登莱者给文遣归势家占恡不法者以隠匿逃军论
　　武宗正徳元年天下户九百一十五万一千七百七十三口四千六百八十万二千五
　　十五年令今后攅造里甲止据人户丁产见在官第其等则
　　如本里人户不敷十甲之数就于附近里内人户拨补完足若分析户籍不问本里他图本图果有消乏亦许还并
　　世宗嘉靖元年天下户九百七十二万一千六百五十二口六千八十六万一千二百七十三
　　六年诏巡城御史严督各该兵马司官查审京师附住各处军民
　　除浮居客商外其居住年久置立产业房屋铺面者责令附籍宛大二县一体当差仍暂免三年以示存恤若有冐假卫所籍贯者行勘发遣
　　九年令各处州县查审消乏里分不成甲者验其丁产归并务使一十一戸为甲
　　四十四年九月令将流寓人户编入版籍
　　从巡按御史孙丕奏也丕扬言各州县里甲空缺乞将流寓人户编入版籍或补缺户缺丁通融协济应徴银两照旧追纳仍照客户徴入之数以蠲主户之均徭从之
　　穆宗隆庆五年总括顺天府属人丁实数
　　防典原载府属户口六十六万九千三十有竒至是总括实在人丁止十四万七千三百有竒葢因租庸正额之外更多杂派是以土著民多逃移日就凋耗也神宗万厯五年府尹王之垣奏请优恤从之
　　六年天下户一千六十二万一千四百三十六口六千六十九万二千八百五十六
　　浙江布政司【户一百五十四万二千四百八口五百一十五万三千五】江西布政司【户一百三十四万一千五口五百八十五万九千二十六】湖广布政司【戸五十四万一千三百一十口四百三十九万八千七百八十五】福建布政司【户五十一万五千三百七口一百七十三万八千七百九十三】山东布政司【户一百三十七万二千二百六口五百六十六万四千九十九】山西布政司【户五十九万六千九十七口五百三十一万九千三百五十九】河南布政司【户六十二万三千六十七口五百一十九万三千六百二】陜西布政司【户三十九万四千四百二十三口四百五十万二千六十七】四川布政司【户二十六万二千六百九十四口三百一十万二千七十三】广东布政司【户五十三万七百一十二口二百四万六百五十五】广西布政司【户二十一万八千七百一十二口一百一十八万六千一百七十九】云南布政司【戸一十三万五千五百六十口一百四十七万六千六百九十二】贵州布政司【户四万三千四百五口二十九万九百七十二】顺天府【户一十万一千一百三十四口七十万六千八百六十一】永平府【户二万五千九十四口二十五万五千六百四十六】保定府【户四万五千七百一十三口五十二万五千八十三】河间府【户四万五千二十四口四十一万九千一百五十二】真定府【户七万四千七百二十八口一百九万三千五百三十二】顺徳府【户二万七千六百三十三口二十八万一千九百五十七】广平府【户二万一千四百二十口二十六万四千八百九十八】大名府【户七万一千一百八十口六十九万二千五十八】延庆府【户二千七百五十五口一万九千三百六十七】保安州【户七百七十二口六千四百四十五】应天府【户一十四万三千五百九十七口七十九万五百一十三】苏州府【户六十万七百五十五口二百一万一千九百八十五】松江府【户二十一万八千三百五十九口四十八万四千四百一十四】常州府【户二十五万四千四百六十口一百万二千七百七十九】镇江府【户六万九千三十九口一十六万五千五百八十九】庐州府【户四万七千三百七十三口六十二万二千六百九十八】鳯阳府【戸一十一万一千七十口一百二十万三十三百四十九】淮安府【户一十万九千二百五口九十万六千三十三】掦州府【戸一十四万七千二百一十六口八十一万七千八百五十六】徽州府【户一十一万八千九百四十三口五十六万六千九百四十八】宁国府【戸五万二千一百四十八口三十八万七千一十九】池州府【户一万八千三百七十七口八万四千八百五十一】太平府【戸三万三千二百六十二口一十七万六千八十五】安庆府【户四万六千六百九口五十四万三千四百七十六】广徳州【户四万五千二百九十六口二十二万一千五十三】徐州【户三万七千八百四十一口三十四万五千七百六十六】滁州【户六千七百一十七口六万七千二百七十七】和州【户八千八百口一十万四千九百六十】
　　天启元年天下戸九百八十二万五千四百二十六口五千一百六十五万五千四百五十九
