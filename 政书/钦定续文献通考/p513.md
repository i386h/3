<!-- { "loadSidebar": true } -->
　　张居正太岳杂著一卷
　　居正见经类
　　李锦次麓子集十二卷
　　锦号次簏榆社人嘉靖举人官至宛平知县
　　【臣】等谨案是书虽以集名实説部之类凡三十二门
　　李蓘黄谷琐谈四卷
　　蓘字子田内乡人嘉靖进士官至提学副使
　　王世懋窥天外乗一卷　逺壬文一卷
　　世懋见史类
　　【臣】等谨案窥天外乗述明代故事而叅以论断体例颇近龙川略志逺壬文乃其训导子弟之作词虽浅近而切中物情
　　何良俊四友斋丛説三十八卷
　　良俊字元朗华亭人嘉靖中官翰林院孔目
　　陈师览古评语五卷　禅寄笔谈十卷续谈五卷师字思贞钱塘人嘉靖壬戍防试副榜授华亭县教谕官至永昌府知府
　　王薰青林杂録一卷
　　薰字简之天台人嘉靖中黄岩县学生
　　刘世伟厌次琐谈一卷
　　世伟字宗周阳信人嘉靖中官宁州州同
　　江应晓对问编八卷
　　应晓字觉卿徽州人嘉靖末官涪州州判
　　陈徳文孤竹賔谈四卷
　　徳文号石阳山人吉州人嘉靖中以顺天府尹行部永平馆于夷齐庙公余笔记以永平为古孤竹国遂以孤竹賔谈名书
　　罗鹤应庵任意録十四卷
　　鹤字子应号应庵泰和人
　　徐渭路史二卷
　　渭字文长山隂人嘉靖时诸生事迹具明史文苑传
　　张大复梅花草堂笔谈十四卷二谈六卷　闻雁斋笔谈六卷
　　大复字元长昆山人
　　朱孟震河上楮谈三卷　汾上续谈一卷　浣水续谈一卷　防宦余谈一卷
　　孟震字秉器新徳人隆庆进士官至右副都御史巡抚山西
　　李维桢黄帝祠额解一卷
　　维桢见史类
　　彭汝让木几冗谈一卷
　　汝让字钦之青浦人
　　余懋学説頥八卷
　　懋学字行之婺源人隆庆进士官至南京户部右侍郎天啓中追諡恭穆
　　冯时可雨航杂録二卷
　　时可见经类
　　【臣】等谨案是书上卷多论学论文下卷多记物产而间涉杂事
　　李诩戒庵漫笔八卷
　　诩字厚徳号戒庵老人江隂人少为诸生坎坷不第年八十余而卒
　　徐三重采芹録四卷　牖景録二卷　家则一卷　野志一卷
　　三重见史类
　　【臣】等谨案采芹録第一卷论飬民教民第二第三卷多论学校贡举政事利弊第四卷多论明代人物臧否大抵考证典故究悉物情而持论率皆平允
　　董其昌画禅室随笔四卷
　　其昌见史类
　　【臣】等谨案是编第一卷论书第二卷论画第三卷分纪逰纪事评诗评文四子部第四卷亦分子部四曰杂言上曰杂言下曰楚中随笔曰禅悦大防
　　田艺衡留青日札三十九卷　玉笑零音一卷
　　艺衡见经类
　　【臣】等谨案艺衡所着玉笑零音自有单行之本而留青日札中亦复编入
　　徐懋升留留青六卷
　　懋升字元举钱塘人
　　马大壮天都载六卷
　　大壮字仲复徽州人罗汝芳门人
　　支允坚异林十卷
　　允坚字子固号梅坡居士
　　林兆珂宙合编八卷
　　兆珂见经类
　　呉安国累瓦编十二卷
　　安国字文仲长洲人万厯进士官至宁波知府
　　朱国桢涌幢小品三十二卷
　　国桢见史类
　　王敬臣俟后编六卷补録一卷附録二卷
　　敬臣字以道长洲人歳贡生万厯丙戍南京礼部尚书袁洪愈荐为国子监博士
　　頋成宪艺林剰语十二卷
　　成宪字初章松江人
　　赵世显赵氏连城十八卷
　　世显字仁甫侯官人万厯进士官梁山知县
　　穆希文説原十六卷
　　希文字纯文嘉兴人
　　焦竑焦氏笔乗八卷
　　竑见经类
　　王肯堂郁冈斋笔麈四卷
　　肯堂见经类
　　李日华六研斋笔记四卷二记四卷三记四卷　紫桃轩杂缀三卷又缀三卷
　　日华见史类
　　袁宏道瓶花斋杂録一卷
　　宏道字幼学公安人万厯进士官至吏部稽勲司郎中
　　谢肇淛文海披沙八卷
　　肇淛见史类
　　曹学佺西峯字説三十三卷
　　学佺见经类
　　【臣】等谨案是书中解字者十之一二非解字者十之七八故列于杂家
　　朱光射林八卷
　　光裕字仁仲苏州人万歴中诸生
　　姚福青溪暇笔三卷
　　福字世昌自号守素道人江宁人
　　胡震亨读书杂记二卷
　　震亨见史类
　　【臣】等谨案是编所辨皆有根据第笔端时露佻薄耳
　　陈禹谟説储八卷二集八卷
　　禹谟见经类
　　张所望阅耕余録六卷
　　所望字叔翘上海人万歴进士官至广东按察司副使
　　叶秉敬书肆説铃二卷
　　秉敬见经类
　　陈全之篷日録八卷
　　全之字粹仲闽县人万歴进士
　　闵元衢欧余漫録十二卷
　　元衢字康侯乌程人
　　宋凤翔秋泾笔乗一卷
　　凤翔字羽皇秀水人万歴举人
　　安世凤燕居功课二十七卷
　　世凤字凤引商邱人万歴进士官定海知县
　　黄元防仙愚馆杂帖七卷
　　元防字经甫太仓人万歴进士
　　周宇认字测三卷
　　宇见经类
　　吕曽见吕氏笔奕八卷
　　曽见字眉阳绍兴人官西安教谕
　　黄奂黄元龙小品二卷
　　奂字元龙歙县人
　　商维濬古今评録四卷
　　维濬字阳初防稽人
　　乐纯雪庵清史五卷
　　纯字思白号天湖子沙县人
　　姚旅露书十四卷
　　旅号园客莆田人
　　【臣】等谨案是编杂举经旁证俗说其以露书名篇葢取王充口务明言笔务露文之语
　　陈继儒书蕉二卷　枕谈一卷　偃曝谈余二卷继儒见史类
　　詹景凤明辨类凾六十四卷
　　景凤字东园休宁人由举人入仕官至平乐府通判
　　杨继益澹斋内言一卷　外言一卷
　　继益字茂谦松江人
　　焦周説楛七卷
　　周字茂孝上元人修撰竑之子万歴举人
　　谭贞黙谭子雕虫二卷
　　贞黙见经类
　　茅元仪福堂寺贝余五卷
　　元仪见史类
　　方以智物理小识十二卷
　　以智见道家类
　　释本以兰叶笔存【无卷数】
　　本以字以轩苏州人
　　泉杂言二卷
　　不着撰人名氏
　　东臯杂记一卷
　　不着撰人名氏
　　春寒闲记一卷
　　不着撰人名氏卷末自跋辛酉三月二十五日记署曰徳水
　　山居代譍一卷
　　不着撰人名氏
　　以上杂説
　　宋
　　物类相感志十八卷
　　旧题苏轼撰今审为伪书
　　物类相感志一卷
　　旧题苏轼撰
　　格物麤谈二卷
　　旧题苏轼撰今审为伪书
　　赵希鹄洞天清録一卷
　　希鹄宋宗室子燕王徳昭裔
　　【臣】等谨案是书所论皆鉴别古器之事
　　陈槱负暄野録二卷
　　【臣】等谨案是书旧本祗题姓名不着时代攷闽书陈槱陈几之孙长乐人绍熈元年进士书中秦玺条内称近嘉定己卯光宗绍熈元年下距宁宗嘉定己卯首尾三十年又西汉碑条内称闻之梁溪尤袤惜不再叩之袤亦当光宁之时疑即此陈槱也
　　周密云烟过眼録四卷续録一卷
　　密见史类
　　【臣】等谨案是书所载书画古器略品甲乙而不甚攷证
　　元
　　居家必用事类全集十卷
　　不着撰人名氏
　　明
　　多能鄙事十二卷
　　旧题刘基撰今审为伪托之书
　　曹昭格古要论三卷
　　昭字明仲松江人
　　【臣】等谨案是书分十三门于古今名玩器具之真赝优劣皆能剖析纎微又谙悉典故一切源流本末无不厘然故颇为赏鉴家所重
　　都穆都氏铁网瑚二十卷
　　穆见史类
　　杨溥水云録二卷
　　溥长沙人自号水云居士
　　宋诩及其子公望竹屿山房杂部三十二卷
　　诩字乆夫公望字山民华亭人
　　髙濓遵生八牋十九卷
　　濓字深父钱塘人
　　张应文清秘藏二卷
　　应文字茂实昆山人监生着清河书画舫及真迹日録之张丑即其长子也
　　李濓李氏居室记五卷
　　濓见史类
　　李璵羣芳清玩【无卷数】
　　璵字惠时苏州人
　　费元禄鼂采馆清课二卷
　　元禄字学卿铅山人
　　蕉九録【无卷数】
　　旧题项元汴撰元汴字子京秀水人
　　【臣】等谨案元汴家藏书画之富甲于天下是书殊陋略当是伪托之作
　　屠隆考槃余事四卷　防具雅编一卷
　　隆见经类
　　安世凤墨林快事十二卷
　　世凤见本类
　　沈徳符飞鳬语略一卷
　　徳符见史类
　　慎懋官华夷花木鸟兽珍玩考十卷
　　懋官字汝学湖州人
　　陈继儒妮古録四卷　岩栖幽事一卷
　　继儒见史类
　　谷泰博物要览十六卷
　　泰字宁宇官蜀王府长史
　　文震亨长物志十二卷
　　震亨字啓美长洲人徴明之曽孙崇祯中官武英殿中书舍人明亡殉节死
　　张云龙广社【无卷数】
　　云龙字尔阳华亭人
　　【臣】等谨案是书乃因陶邦彦所作灯谜而广之
　　便民图纂十六卷
　　不着撰人名氏
　　莝録三卷
　　不着撰人名氏
　　以上杂品












　　钦定续文献通考卷一百七十七
　　钦定四库全书
　　钦定续文献通考卷一百七十八
　　经籍考
　　子【杂家下杂纂　杂编】
　　宋
　　张镃仕学规范四十卷
　　镃字公甫其先成纪人徙居临安官奉议郎直秘阁
　　卧逰録一卷
　　旧题吕祖谦撰祖谦见经类
　　【臣】等谨案是书出陈继儒普秘笈中凡四十五则前二十一则全録刘义庆世説新语次十八则全録苏轼杂著及陶潜集惟后二则不知为谁语其言参差不伦毫无取义殆明人依托也
　　髙似孙文苑英华钞四卷
　　似孙见史类
　　周守忠养生杂纂二十二卷附月覧二卷
　　守忠号□庵履贯无考
　　石屏新语二卷
　　旧题戴复古撰复古字式之黄岩人
　　【臣】等谨案是书惟録张询古五代新説陈郁蔵一话腴二种而多所删节当是后人抄撮成编托为复古作也
　　古今艺苑谈槩上集六卷下集六卷
　　旧题俞文豹撰文豹见本类
　　【臣】等谨案是书多引明代之书盖伪托也
　　赵善璙自警编九卷
　　善璙太宗七世孙家于海南端平中尝知江州【臣】等谨案是书乃编次宋代名臣大儒嘉言懿行之可为法则者
　　应俊琴堂谕俗编二卷
　　俊官宜丰令里居无攷
　　【臣】等谨案是编辑郑玉道谕俗编彭仲刚谕俗续编二书为一而又为之补论其末择交逰一篇又元人左祥所増入以补原书之遗者也
　　周宻澄懐録二卷
　　宻见史类
　　【臣】等谨案是书采唐宋诸人所纪登渉之胜与旷逹之语彚为一编皆节载原文而注书名其下
　　元
　　张光祖言行鉴八卷
　　光祖字绍先大徳时为泉州推官
　　许熙载女教书四卷
　　熙载字献臣彰徳相州人参知政事有壬之父【臣】等谨案是书编集经书及先儒之言凡有闗于女教者分为六篇曰内训曰昏礼曰妇道曰母仪曰孝行曰贞节
　　景行録一卷
　　旧题史弼编弼字君佐自号紫微老人博野人官至福建行省平章政事封鄂国公
　　【臣】等谨案是编成于世祖至元丁亥多剽窃省心録之语似出妄人所依托前有明瞿佑序亦伪作也
