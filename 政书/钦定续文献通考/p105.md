<!-- { "loadSidebar": true } -->
　　三十一年五月【时成宗已即位】云南部长边习四川散毛洞主单顺等来贡方物
　　六月必察不里城敢木丁遣使来贡
　　是时赵天麟上防曰方今纂组绫绵金珠璧贝殊方异物珍羞美馔以至俳优贱物亦已多矣彼斑斓之兽粲错之马有之不足増光无之不足为歉近年来重译来呈望风并凑府无虚月史不絶书若以帝王大体珍禽异兽不育于国不宝逺物则逺人格真知言者也且异物荡心其害一使外国闻之以国家有嗜好其害二水陆转运役人非细其害三有三害而无一利伏望诏四逺之纳欵者聴书檄奏闻而不献物子弟入朝而不纳贿则化天下以徳示天下以无欲将见西畨东徼之主君毳幕灵州之酋长承恩来享慕道来王矣
　　成宗元贞元年六月诏辽阳省进海东青鹘
　　九月哇遣使来献方物
　　至大徳二年九月圣诞节又贡方物英宗至治三年二月天夀节遣使来贡防定帝防定二年三月遣使奉表及方物来朝贡三年二月遣使贡方物四年十二月遣使献金文豹白猴白鹦鹉各一文宗至顺三年三月遣其臣奉金书表及方物来朝贡顺帝至正二十三年五月遣使淡蒙加加殿进金表贡方物【臣】等谨按外国传只书世祖至元二十九年三十年征哇国事不载奉表入贡兹从本纪
　　二年正月回纥布尔罕献狮豹药物
　　五月罢四川马湖进独本葱
　　是月也伊克黙色进紫檀
　　十一月答马剌一本王遣其子进象十六
　　大徳元年二月蒙阳甸酋长遣其弟献方物且请歳贡银千两
　　是月减福建提举司岁织段三千匹其所织者加文绣増其岁输衲服二百其车渠带工别立提举司掌之六月罢亦奚不薛嵗贡马及氊衣
　　三年正月暹畨没剌由罗斛诸国各以方物来贡五月海南速古台速龙探奔奚里诸畨以虎象及杪罗木舟来贡
　　五年二月永宁路总管琼磋来朝献马三十余匹八月征缅万户曵剌福山等进驯象六
　　七年二月禁诸人非奉防毋得以宝货进献
　　七月叛贼麻你降贡金五百两童男女二百人却之八年七月诸王哈赞自西域遣使来贡珍物
　　九年四月东川路蛮官阿葵以马二百五十匹金二百五十两及方物来献
　　十年三月崆古王遣使来贡
　　十月青山叛蛮红犵獠等来附仍贡方物
　　十一年七月【时武宗已即位】使鄂勒哲偕竒尔台鄂诺往徴竒尔济苏部达噜噶騬马鹰鹞
　　武宗至大元年正月豳王彻伯尔进玉六百一十五斤九月太尉托克托奏泉州大啇哈济特济格进异木沈檀可搆宫室者勅江浙行省驿致之
　　是月泉州大商吗哈丹达尔进珍异及宝带西域马
　　闰十一月罢江南进沙糖及辽阳省进雕豹
　　二年四月令自今逺方以竒兽异宝来者依驿递其商人因有所献者自备资力
　　中书省言江浙杭州驿半岁之间使人过者千二百余有僧乌逊宝合鼎等进狮豹鸦鹘留二十有七日人畜食肉千三百余斤因以此为请从之
　　九月占八国王遣其弟来贡白面象
　　四年五月【时仁宗已即位】罢鬼蛮来贡方物
　　六月诸王达尔玛吉尔迪遣使进驯象
　　是月罢只合尺巴喇噶逊所造上供酒
　　仁宗皇庆元年二月西北诸王额森布哈遣使贡珠宝皮币马驼
　　三月西北诸王额森布哈等遣使以槖驼方物入贡
　　二年二月西北诸王额森布哈进马驼璞玉
　　八百媳妇来献驯象二
　　九月其大小萨尔满献驯象及方物延祐二年十月遗使贡驯象二至防定帝防定三年五月八百媳妇蛮招南通遣其子招三聴奉方物来朝七月又遣使来献驯象方物四年二月招南通来献方物致和元年五月遣子哀招献驯象文宗天厯元年十一月使者哀昭以方物来贡
　　延祐元年三月暹国王遣其臣爱耽入贡
　　至六年正月暹国遣使奉表来贡方物英宗至治三年正月暹国遣使来贡
　　五年五月顺元等处军民宣抚司阿昼以洞蛮酋黒冲子子昌奉方物来觐
　　九月太平路縂管率土官黄法扶何凯并以方物来贡七年四月【时英宗已即位】却献七宝带
　　时有献七宝带者因近臣以进帝曰朕登大位不闻卿等荐贤而为人进带是以利诱人也其还之七月禁献珍宝制衮冕
　　九月遣茂札木等使占城占腊龙牙门索驯象
　　十月酉阳土官冉世昌遣其子率大小石隄洞蛮入贡英宗至治二年二月诸王竒卜遣使进文豹又遣使进海东青鹘
　　十月押济思国遣使来贡方物
　　三年正月八畨洞蛮酋长遣使来贡
　　征东末吉地兀者戸以貂鼠水獭海狗皮来献诏存恤三歳
　　二月天夀节宾丹等国遣使来贡
　　四月故罗罗斯宣慰使迷古妻漂末权领司事遣其子娑住那来献方物
　　防定帝防定元年正月八畨生蛮韦光正等及杨黄五种人以戸来附请歳输布二千五百匹置长官司以抚之
　　二月诸王彻伯尔博啰各遣使来贡
　　至三月诸王保赛音遣使朝贡四月诸王保赛音遣使来贡诸王彻伯尔等遣其宗亲特穆尔布哈等奉驯豹西马来朝贡二年正月诸王彻伯尔遣使贡方物九月诸王活济遣使贡金浮图又诸王牙即贡马十二月诸王保赛音遣使贡珠三年正月诸王保赛音遣使献西马五月藩王彻伯尔遣使来献豹七月诸王保赛音献驼马八月保赛音又遣使献玉及独驼十一月又遣使来献虎及马是月诸王谔斯伯献文豹四年三月诸王倬斯巴勒保赛音等以文豹西马佩刀珠宝等物来献保赛音遣使献文豹狮子七月周王和实拉及诸王掲珠济达等来贡十月诸王图鲁卜穆尔哈尔满等献玉及葡萄酒十二月诸王索罗遣使贡碙砂致和元年二月诸王伊济遣使来贡方物
　　髙昌王伊都呼帖特穆尔布哈遣使进葡萄酒
　　三月月直延民真只海阿答罕来献大珠
　　六月广西左右两江黄胜许岑世兴乞遣其子弟朝贡许之
　　至九月岑世兴遣其弟兴元来朝贡四年十二月右江诸寨土官岑世忠等献方物致和元年三月云南安隆寨土官岑世忠与其兄世兴相攻籍其民戸来附歳输布三千匹请立宣抚司以总之不允
　　二年五月龙牙门蛮遣奉表贡方物
　　七月大小车里蛮来献驯象思州洞蛮扬银千等来献方物三年三月八畨岩霞洞蛮来降愿岁输布二千五百匹设蛮夷官镇抚之至至顺二年五月八畨西蛮官阿路马奉方物入贡三年二月八畨苖蛮骆度来贡方物顺帝至正六年三月八畨龙宜来进马
　　五月罢造福建岁供蔗饧
　　八月西畨土官撒加布来献方物
　　四年七月八儿忽部晃忽来献方物
　　八月勅应猎者捕禽兽以进
　　时奉元路治中单鹄言令民采捕珍禽异兽不便请罢之故有是诏
　　九月阿察赤的斤献木绵大行帐
　　湖广土官宋王保来献方物
　　致和元年三月雅济国遣使献方物
　　文宗天厯元年十月以河南江西湖广入贡鴐鹅太频令减其数以省驿传
　　十一月云南威楚路土官胒放失等九十九寨土官必也姑等各以方物来贡
　　至二年二月广西思明路军民总管黄克顺来贡方物云南行省防通蒙筭甸土官阿三木开南土官哀放八百媳妇金齿九十九洞银沙罗甸咸来贡方物九月思明州土官黄宗永遣其子来贡虎豹方物至顺元年八月忠州土官黄祖显遣其子宗忠来朝献方物十月乌防路土官阿朝归顺遣其通事阿累等贡方物
　　二年四月占腊国来贡罗香木及象豹白猿
　　至顺元年二月凡遇庆礼进表贽献令如旧
　　中书省言旧制正旦天夀节内外诸司各有贽献顷者罢之今江浙省臣言圣恩公溥覆帱无疆而臣等殊无补报请如旧制为宜从之
　　三月茂巴勒斯来贡葡萄酒
　　又西畨哈喇和卓来贡葡萄酒诸王哈尔满遣使来贡葡萄酒至二年正月哈尔满又遣使来贡葡萄酒六月诸王绰斯本伊特甘布哈尔满驸马鄂勒哲特尔遣使来献葡萄酒十二月西域诸王图坚特穆尔遣使献西马及葡萄酒三年二月诸王达尔玛实哩哈尔满各遣使来贡葡萄酒西马金鸦鹘
　　七月舒苏台苏尔嘉额勒锦伯克等部献人口牧畜命酬其直
　　二年二月诸王伊苏额布根贡犛牛
　　至十月雅克特穆尔取犛牛五千于西域来献十一月荆王伊苏额布根献犛牛四百
　　四月竒彻台以名园为献命御史台给赃罚钞千锭酬其直
　　六月懐德府洞蛮二十一洞田先什用等以方物来贡八月西域诸王麻答遣使来朝贡
　　十月保赛音使者还西域诏酬其所贡药物价直
　　是月布色台之孙伊噜特穆尔玛鲁额森来献实喇努三年四月诸王保赛音遣使贡方物
　　七月保赛音遣使以七宝水晶等物来贡十月宁宗已即位保赛音遣使来贡防里牙八十八斤佩刀八十
　　是月四川师壁散毛盘速出三洞蛮野王等二十三人来贡方物
　　又四川大盘洞谋者什用等十四人来贡方物至顺帝元统二年正月大盘洞蛮谋各什用遣男谋者什用来贡方物
　　诸王不别居法郎遣使贡方物
　　至七月诸王逹尔玛实哩等遣使来贡虎豹北边诸王月即别遣使来朝贡
　　顺帝元统二年十月却天鹅之献
　　至元二年十一月宗王伊逊特穆尔进西马三匹至至正十二年八月齐王实勒们献马一万五千匹于京师十三年八月亲王奇尔济苏特穆尔献马
　　至正二年七月拂郎国贡异马长一丈三尺三寸髙六尺四寸身纯黑后二蹄皆白
　　至十三年九月西歪剌歹僧格实哩献马一百匹又札你驯之地献大萨哈连察察尔宻实勒刀弓锁子甲及青白西马各二匹
　　福州路贡物
　　锦荔支二十万颗锦圆眼二十万颗柑二千二百颗橙三千颗【俱闽侯官懐安县贡】鯋鱼皮一百二十张【福清州闽侯官懐安长乐罗源五县贡】沙鱼皮一百五张【福青州闽侯官长乐连江罗源五县贡】绣段一百匹衲袄三百领剌白系腰
　　泉州路贡物
　　砂哩别金樱煎及金樱子一十石
　　福宁州贡物
　　沙鱼皮一十五张御茶【连宁贡】
　　【臣】等谨按王圻续通考谓各省所贡惟闽可考録于左



　　钦定续文献通考卷二十八
　　钦定四库全书
　　钦定续文献通考卷二十九
　　土贡考
　　歴代土贡【进奉羡余】
　　明太祖呉元年三月宣州贡新茶
　　洪武元年四月诏四方非朝廷所需者毋妄献
　　时蕲州进竹簟帝谓廷臣曰古者方物之贡惟服食器用故无耳目之娱玩好之失今进竹簟固为用物但无命来献恐天下闻风急进竒巧劳民伤财自兹始矣却之仍下是诏
　　是年湖广土司入贡
