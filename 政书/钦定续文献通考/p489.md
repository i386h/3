<!-- { "loadSidebar": true } -->
　　拱见春秋类
　　薛应旂四书人物考四十卷
　　应旂字仲常武进人嘉靖进士官至陜西按察司副使
　　孙慎行元晏斋困思钞三卷
　　慎行字闻斯武进人万厯进士官至礼部尚书
　　葛寅亮四书湖南讲九卷
　　寅亮钱塘人万厯进士
　　万尚烈四书测六卷
　　尚烈字思文南昌人
　　毛尚忠四书防解十卷
　　尚忠字子亮号诚庵嘉善人万厯进士官至监察御史
　　沈守正四书説丛十七卷
　　守正见诗类
　　鹿善继四书説约【无卷数】
　　善继字伯顺定兴人万厯进士官至太常寺少卿
　　冦慎四书酌言三十一卷
　　慎字永修号礼亭同官人万厯进士官至苏州府知府
　　姚舜收四书疑问十一卷
　　舜牧见易类
　　陈禹谟经籍异同三卷　经言枝指一百卷
　　禹谟字锡元常熟人万厯中由举人官至四川按察司佥事
　　章世纯四书留书六卷
　　世纯字大力临川人天启举人官至栁州府知府明史文苑附见艾南英中
　　鲁论四书通义三十八卷
　　论字孔壁号西江西新城人天启中以贡生授颍州州同官至福州府同知
　　徐养元赵渔同编四书集二十八卷
　　养元字长善渔字问源俱唐山人
　　陈仁锡四书考二十八卷　四书考异一卷
　　仁锡见易类
　　谭贞黙三经见圣编一百八十卷
　　贞黙字梁生号扫庵嘉兴人崇祯进士官至国子监祭酒
　　张自烈四书大全辨三十八卷附録六卷
　　自烈字尔公宜春人崇祯末南京国子监生
　　陆元辅曰尔公以大全成于明初督促而成择之不详故辨其异同实以存疑而已
　　徐邦佐四书经学考十卷补遗一卷　陈鹏霄续考一卷
　　邦佐字孟起钱塘人鹏霄字天羽山隂人
　　陈际泰四书读十卷
　　际泰见易类
　　桑拱阳四书则【无卷数】
　　拱阳字晖升蒲州人崇祯举人
　　乔中和图书衍五卷
　　中和见易类
　　【臣】等谨案是编为四书讲义而名之为图书衍者凡四书所言皆以五行八卦配合之也
　　右四书











　　钦定续文献通考卷一百五十七
　　钦定四库全书
　　钦定续文献通考卷一百五十八
　　经籍考
　　经【乐】
　　宋史艺文志乐类一百十一部一千七卷
　　辽金元三史不立艺文志散见各纪传中
　　明史艺文志乐类五十四部四百八十七卷
　　呉澄曰经出于汉而乐独亡其书疑多是声音乐舞之节少有辞句可诵故秦火之后无传诸儒不过能言乐之义而已
　　焦竑曰汉志以礼乐着之六艺皆非孔氏之旧也然今所传三礼为汉遗书而乐六家不可复覩矣窦公大司乐章既见于周礼河间献王之乐记亦録于小戴则古乐不复有书而诸史相沿至取乐府教坊琵琶羯鼔之类以充乐部而欲与圣经埒可乎虽然今之乐犹古之乐也儒者覩礼乐崩壊痛为惋惜不知贾人之铎谐黄钟之律庖丁之刀中桑林之舞牧童之吹叶闺妇之呜砧悉闇与音防乐固未尝亡也宋李照胡瑗改铸钟磬冀还之古蜀人房庶葢深非之谓上古气与声朴后世稍稍更易而其意自存金石钟磬也易为方响丝竹琴瑟也易为筝笛匏笙也易之以木土埙也变而为瓯撃鼔而为革贯板而为木于用亦甚适已第令由今之器寄古之声去其惉懘靡曼而一归雅正非识礼乐之情者不能也
　　朱彛尊曰周官成均之法所以教国子乐徳乐语乐舞三者而已乐徳则舜典命防教胄子言已括其要乐语则三百篇可被歌者是乐舞则铿锵鼓舞之节不可以为经大约存其纲领然则大司乐一章即乐经可知乐记如冠礼有义防服有即谓于今具存可也
　　元
　　熊朋来瑟谱六卷
　　朋来见经解类
　　余载韶舞九成乐补一卷
　　载字大车天厯时人尝为福州路儒学録以养亲辞官隠居终身
　　刘瑾律吕成书二卷
　　瑾见诗类
　　明
　　张敉舞志十二卷
　　敉初名献翼见易类
　　朱载堉曰舞有文武文用羽籥武用干戚是也周礼舞大夏即文舞秉翟尾以为容故为之夏禹贡徐州厥贡羽夏翟翟乃雉属尔雅释鸟有九雉名一曰鸬二曰鹞三曰鷮四曰鳪五曰鷩六曰海雉七曰山雉八曰雗雉九曰鵫雉雉絶有力曰奋五彩成章曰翚南方曰东方曰鶅北方曰鵗西方曰鷷此四方雉名也夫雉身有文章性又耿介故先王贵之其用不一用于五玉三帛之属贵其性也用于山龙华虫宗彛藻火之属贵其文也诗曰左手执籥右手秉翟书曰舞干羽于两阶此之谓欤夫云门咸池五英六茎尚矣若大章韶濩象武则皆文舞盖进退揖让以为仪周折规矩以为节手舞足蹈以为态使人兴感于至徳也而先儒之惑者因诗有植其鹭羽之説遂云用鹭因易有鸿羽为仪之説遂云用鸿不知易象所喻变风所指并非文舞之正例也第用翟亦分文武翟羽柄长三尺其端龙口中植翟尾三茎文舞用之柄长五尺其端龙项下垂雉羽五层武舞用之或用彩缯之帗或用彩羽之旌或用白羽之翿或用红缨之旄随时引舞所持以别文武二舞而已武用干戚何也干戚礼器也干与兵器之盾不同兵器之盾以革饰之者致其用也礼器之干以漆餙之者昭其象也戚与兵器之钺不同兵器之钺以鐡为之者取其利也礼器之戚以木为之者取其义也夫干者君子所以为卫也戚者君子所以为断也周礼大司乐之属有司干者所掌舞器即所谓干戚也朱干玉戚以象武功故有执干而舞仗戚而舞董之靺师旄人先王制器尚象有精意有仪文张敉是书首制度次舞名次舞容次舞节所以昭文徳象武功者于斯略见
　　刘绩六乐説【无卷数】
　　绩见礼类
　　张敔雅乐发防八卷
　　敔饶州人嘉靖时官礼部员外郎
　　【臣】等谨案明永乐中有张敔字伯起合肥人由贡生除御史仕至按察司佥事葢别是一人此张敔见朱载堉律吕精义第五卷及明史陆粲
　　倪复钟律通考【无卷数】
　　复字汝新上元人正统举人累官知南安府事学通经史尤邃于钟律
　　湛水水古乐经传三卷
　　若水见礼类
　　若水自序略曰补乐经何为者也以乐经之缺而拟补之也乐记其也经亡而存犹幸告朔之饩羊也然而论其义理而遗度数则乐之本废矣夫礼之起在节文节文者升降揖让之谓也度数者律吕声音之谓也予在西樵隠居无事间取诸家律吕之説而窃损益以文之拟为古乐经一篇而以乐记诸篇见于载籍者列于后以为之传焉经以定其度数传以发其义理而乐其可知矣或曰王通续经至今为诮而吾子又有是作焉不亦取讥于天下后世矣乎曰述之也非作之也拟之也非续之也夫何诮
　　黄佐乐典三十六卷
　　佐字才伯号泰泉香山人正徳进士官至少詹事事迹具明史文苑传
　　佐自述曰观豫之象则雷出地奋即合乐之律自下而上可知矣观防之言则琴瑟下管即云和孤竹之属可知矣观诸商颂依我磬声则击石拊石合于呜球可知矣观于春秋万入去籥则万舞干戚合于英韶可知矣凡此皆大司乐成均之法也孰谓五经具在而乐独无耶矧夫歌奏相命声变成方即谓之乐记之经可也
　　【臣】等谨案佐乐典凡五种乐均十二卷乐义九卷大司乐义三卷乐记解十一卷末一卷为诗乐
　　韩邦竒苑洛志乐二十卷
　　邦竒见易类
　　黄虞稷曰邦竒殚精四十年而成是书门人潼闗张大猷为之编次刋行
　　黄宗羲曰邦竒著述之大者为乐律一书始锓之日有九鹤舞于庭传其术者为杨椒山手制十二律管吹之而其声合今不可得其详然声气之元在黄钟之长短空围而又不能无疑邦竒依律吕新书注中算法黄钟长九寸空围九分积八百十一分用圆田术三分益一得一十二以开方法除之得三分四厘六毫强为实径之数不尽二毫八丝四忽以径求积自相乗得一十分九厘九毫一丝六忽加入开方不尽之数得一十二分以管长九十分乗之得一千八十分为方积之数四分取三为圆积八百一十分葢蔡季通以管长九寸为九十分故以面积九分乗之得八百一十分其实用九无用十之理凡度长短之言十者皆分九为十以便算也今三呉程路尚以九计可知矣则黄钟长九寸者八十一分以面积九分乗之黄钟之积七百二十九分也
　　蔡宗兖律同二卷
　　宗兖字我斋山隂人正徳进士言兴化府教授
　　刘濓乐经元义八卷
　　濂字濬伯南宫人正徳进士由杞县知县擢监察御史
　　乐律志曰濓谓三百之诗以词意寓于声音以声音附之词意读之则为言歌之则为曲被之金石管弦则为乐乐经不缺三百篇皆乐经也因拟三百篇为宫商二调定乐器之品为宫商角徴羽具六律旋宫之法为阳为隂成尺量之法为累黍容黍以夷则无射为二变调与古今诸儒之説颇异
　　邓文宪律吕解注二卷
　　文宪号念斋新防人官晋江县教谕
　　李文利大乐律吕元声六卷附律吕考注四卷
　　文利字干逺号两山莆田人成化举人官思南府儒学教授
　　【臣】等谨案文利本之刘恕通鉴外纪长孙无忌隋志并吕氏春秋谓黄帝命伶伦取竹制律濶三寸九分而吹之为黄钟之宫曰含少因而详加考证正司马迁九寸之误而作其凡前知庐江县李元校补之嘉靖三年其门人四川廵抚苑承銮进其书于朝王廷相韩邦竒皆精心乐律者不以其説为然详见乐考
　　季本乐律纂要一卷
　　本见易类
　　本自述曰天地之气阳生于子以渐而进至已而极隂生于午以渐而退至亥而穷此自然之运也然隂中有阳阳中有隂阳气有升以弱为降隂气常降以强为升如谓气以渐而自子升至于亥律以渐而自黄钟短至于应钟而其所升所短之差多寡异数至于应钟与黄钟之律相隔四寸二分三厘其交接之际亦太相悬矣岂有天地循环无端之气而可以徃而不返言哉蔡元定知其説之不通也曰阳之升始于子至亥而后穷上返下隂之升始于午至已而后穷上返下律于隂则不书故终不复始亦近于巵词矣圣人特以声之和者无所取衷故假气以为则耳
　　李文察李氏乐书十九卷
　　文察字廷谦平和人嘉靖时官同知辽州事上书进郊庙大礼召为太常典簿
　　黄虞稷曰嘉靖十七年五月文察同知辽州进其书于朝时议谓其于乐理乐声多前人所未发且于人声中考定五音以为制律气之本法似径防深合虞书依永和声之防请令文察与太常知音律者选能歌舞生百余人恊同肄习诏授文察太常寺典簿并同肄业
　　李文察自序略曰作乐必以律吕者葢本于书律和声之一言也彼言律而兼吕隂统乎阳也律吕乐之筌蹄得鱼者忘筌得兽者忘蹄得乐者亦可忘律吕乎非律吕无以正乐之声滞律吕无以得乐　之意得意在律吕前制律在得意后异代制乐万代同理非得其意能之乎君子未考律吕先得乐意得歌声之和而乐意得矣
　　【臣】等谨案福建通志文察好古明经防得乐书遂审声候气洞悉音律以着诸篇今改其书凡古学筌蹄九卷律吕新书补注一卷青宫乐调三卷典乐要论三卷乐记补説一卷四圣图解二卷大防本史记律书与周官大司乐职文而自为之説
　　孙应鼇律吕分解二卷律吕发明二卷
　　应鼇见易类
　　韦焕雅乐考二十卷
　　焕常熟人嘉靖中官福建仙游县教谕
　　王邦直律吕正声六十卷
