<!-- { "loadSidebar": true } -->
　　【臣】等谨按有明秩祀前代及本朝名臣见于礼志甚详其未备者洪武十八年八月祀姜嫄公刘于邠州又北直良乡世忠祠【祀河间忠武王张玉定兴忠烈王张辅寜阳王张懋柎】开州忠烈庙【祀元死事臣郭嘉】容城刘静修祠【祀元儒刘因】永平夷齐祠【成化九年赐额清节】韩昌黎祠【河南孟县亦有祠】古北口威灵庙【祀宋杨业】蓟州参将赵倾葵祠【嘉靖间北邉死事以千总指挥禇文明等六人配享时死事者多立祠死所不悉载】南直镇江焦先祠常州泰伯祠【苏州亦有祠】呉季子祠【洪武初赐额嘉贤】陈司徒庙【祀隋陈呆仁】江阴陈烈士庙【宋人名臣】苏州呉公祠【祀言偃天顺元年以左副都御史吴纳从祀】伍子胥庙【杭州亦有庙】范文正公祠【陜西庆阳亦有祠】韩蕲王庙魏了翁祠顾侍郎祠【祀顾野王】呉江三髙祠崇明知县唐一岑祠【倭冦死事嘉靖间立祠祀之同时死事者多立祠不悉载】徽州广惠庙【祀隋汪华】宁国义烈庙【祀宋赤心将刘娄】褒烈庙【祀宋宣州守李光】池州西祠【祀梁昭明太子统】贵池文节祠【祀宋通判赵昴管】扬州旌忠庙【祀宋死事臣王方魏全】山西二忠祠【嘉靖间死事都指挥周宇丁璋】张世忠庙【以提督死事嘉靖间立庙以百戸张宣张臣从祀】汾州狄武襄庙【祀宋狄青】长子崔令祠【祀唐崔元靖】山东泰安孙明复祠【石守道配享】兖州黄石公祠河南新郑子产庙荥泽纪信庙【四川顺庆府亦有庙】归徳协忠庙【祀唐张巡许逺以雷万春南霁云姚訚贾育配享】二程祠【博野亦有祠】卫辉三仁庙裕州张释之祠陜西岐山周公庙鳯翔范仲淹祠郿县张载祠【河南亦有祠】蓝田吕大忠大临大均祠干州浑瑊庙寜夏悯忠祠【嘉靖间祀死事都督姜汉】浙江杭州灵卫庙【祀宋钱塘令朱跸暨金胜祝威二将】绍兴孝女庙【祀汉曹娥以宋朱娥配享】仁和禇公庙【祀唐禇遂良】山阴愍孝庙【祀宋孝子蔡定】萧山刘侯庙【祀汉刘宠】金华正学祠【祀宋儒何基王栢元儒金履祥许谦】温州忠惠庙【祀宋死事徐震】忠烈庙【祀宋教授刘士英】忠惠庙【祀宋死事张理】乐清忠烈侯庙【祀唐死事田居邠】嘉兴陆宣公祠海宁许侯庙【祀唐许逺】桐庐严光祠衢州赵抃祠江西南昌旌忠祠【祀廵抚副都御史孙燧副使许逵】萍乡甘侯庙【祀管豫章太守甘卓】庐陵忠节祠【祀宋欧阳修杨邦乂胡铨周必大杨万里文天祥及明刘球李时勉钟同】贵溪陆九韶九龄九渊祠泰和杨士竒祠徳化周濓溪祠【道州亦有祠】广信张叔夜祠【景泰中以死节永丰知县邓颙配享】永新谭节妇祠【祀宋宗室女治十三年赐额贞烈】崇仁呉与弼祠湖广武昌昭勇庙【祀呉甘寕】沅州英显庙【祀唐刺史林公】湘隂黄陵庙【祀舜二妃】屈原庙岳州谢晦庙澧州彭思王庙【祀唐刺史李元则】沔阳马侯庙【祀汉马援】诸葛武侯祠【陜西云南俱有祠】龙阳潘将军庙【祀呉潘濬】张将军庙【祀汉张飞】龙溪陈北溪祠【祀宋儒陈淳】应山呉云祠【洪武初湖广行省参知政事以招谕梁王死节】四川成都汉先主庙【以诸葛亮配享】合州乡贤祠【旧有祠后增祀宋守臣王坚及安抚使张珏】潼州旌忠庙【祀南唐节度使夏鲁】防州宋濓祠福建福州常衮庙建安朱子祠【以黄干刘爚蔡沈真徳秀配享】将乐道南祠【祀宋杨时延平亦有祠以罗从彦李侗配享】延平咸宁庙【祀五代闽将刘琼】显惠庙【祀隋汀州刺史穆肃】旌福庙【祀宋将乐令陈摅】尤溪忠显庙【祀宋烈士余望】忠愍庙【祀宋赵师槚】福阳熊去非祠【祀宋儒熊禾】汀州渔沧庙【祀唐樊令】邵武李纲祠广东南海忠义祠【洪武初祀南海民闗敏】韶州张文献祠【祀唐张九龄以唐刺史邓文进配享】余襄公祠【祀宋余靖】潮州韩愈庙肇庆包孝肃祠电白髙凉夫人庙【祀陈髙州太守冯宝妻洗氏】广州陶成祠【成官浙江按察司副使以子湖广左布政使鲁配享】广西南宁三公祠【祀宋狄青孙沔余靖后以邕守苏缄推官谭必配享】贵州贵阳南霁云祠云南瞻思丁祠【元云南行省平章政事】赛典赤祠又祀友徳金朝与梅思祖为报功祠以上诸祠庙俱见实録防典特为类载以备参考又防典载凡靖难革除间被罪诸臣隆庆六年建表忠祠于南京祀文臣方孝孺等七十四人武臣徐辉祖等十七人祔祀顔有为廖镛等五十八人内人二人诸忠臣妻女咸附焉并令各地方官查其生长乡邑或特为建祠或即附本处名宦忠节祠嵗时以礼致祭凡各处乡贤名宦祠万厯二年令各抚按官查勘厘正有不应入祠者即行革黜故有明一代祠祀屡经论定无滥歆爼豆者颇称彬彬焉










　　钦定续文献通考卷八十五
　　钦定四库全书
　　钦定续文献通考卷八十六
　　羣庙考
　　太子庙　外戚庙　诸侯宗庙　大夫士庶家庙
　　金世宗大定二十五年九月临奠宣孝太子于熈春园建庙殿
　　皇太子允恭諡宣孝既塟帝欲加以帝号问羣臣翰林修撰赵可对曰唐髙宗追諡太子为孝敬皇帝左丞张汝弼曰此盖出于武后遂止至是有司奏依唐典故太子置庙设官属奉祀拟于法物库东建殿三间南垣及外垣皆一屋三门东西垣各一屋一门门设九防斋房神厨度地之宜又命太子庙既安神主宜别建影殿有司定拟制度于见建庙稍西中间限以砖墉内建影殿三间南面一屋三门垣周以甓无阙角及东西门外垣正南建三门一屋左右翼廊二十间神厨斋室各二屋三间十月庙成
　　宣宗兴定元年二月议置庄献太子庙宣孝太子庙奉安及祭仪
　　大定二十五年十月奉安神主及画像主用栗依唐制诸侯用一尺刻諡于背省部遣官于本庙西南隅面北设幄次监视制造行礼前一日制造讫其日晚奉神主官奉承以箱覆以帕捧诣题神主幄中次日丒前五刻题神主官与典仪并礼官诣幄次前题神主官诣罍位盥手帨手讫奉神主官先以香汤奉沐拭以罗巾题神主官就褥位题諡号于背云宣孝太子神主墨书用光漆摸讫授奉神主官承以箱覆以梅红罗帕籍以素罗帕诣座置于匮乃下帷侍卫如式俟典仪俛伏跪请备腰舆繖扇诣神位导引侍卫皆减昭徳庙仪其祭仪有司言当随祖庙四时祭享初献或皇孙皇族亚献或皇族或五品以下差乐用登歌今量减用二十五人其接神奏无射宫升降彻豆则歌夹钟牲羊豕各一笾豆各八簠簋各二豋铏各一及其余祭食亦量减之二十六年十一月奏神主庙牲牢乐县官给影庙皇孙奉祀
　　元世祖至元二十五年立明孝太子庙
　　【臣】等谨按元史祭祀志明孝太子以至元二十二年薨二十五年庙成冬享制送白马一三十年十月遂祔于太庙
　　至顺二年三月绘皇太子真容奉安庆夀寺之东鹿顶祀之如累朝神御殿五月造祭器如裕宗故事
　　【臣】等谨按元史文宗纪至顺元年十二月立燕王喇特纳达喇为皇太子未防薨乃二年三月以前不载其薨日只于绘皇太子真容后云鞫宦者拜珠侍皇太子疹疾饮食不时进以酥拭其眼鼻又为禳咒杖一百七斥出京城疑太子以疹疾薨于是月故有鞫治宦者事而史臣踈漏如此
　　明成祖永乐二年三月封敏惠王允熈奉懿文太子祀世宗嘉靖十二年奉哀冲【皇太子諡也】太子神主于享殿
　　右太子庙
　　明太祖洪武二年五月诏追封皇外祖考妣及外舅姑并建庙
　　诏建庙于太庙之东以时奉祀先期祭告太庙然后行礼封陈公为杨王王氏为杨王夫人祝文称外孙皇帝后父马公为徐王郑氏为徐王夫人祝文称孝女皇后马氏明年三月闻杨王墓在盱眙命内臣徃祭置守茔户四年正月诏工部改建皇外祖考杨王庙于旴眙县墓所皇外舅徐王庙于宿州墓所五月奉安神主于各新庙俱祀以太牢仍制王冠服衮冕王夫人冠服与币帛焚之令毎嵗春秋祀事所在有司行礼八年四月遣曹国公李文忠祭外祖杨王之墓十六年四月谕常祭杨王用羊豕各一春二月秋八月乃用太牢十八年正月建徐王享堂于宿州之闵子乡
　　三年二月追封郭子兴滁阳王诏有司建庙
　　祀以中牢复其隣宥氏世世守王墓十六年帝手书王事迹命太常丞张来仪文其碑
　　【臣】等谨按马后虽马公女然抚于郭子兴家亦郭氏女也厥后子兴所生女复为太祖妃其无后与徐王同帝追念旧徳崇报私亲均为马后外属故附记于此
　　成祖永乐十四年车驾幸夹沟亲祀徐王坟　十五年四月再祀徐王坟以镇抚武勘为徐州指挥佥事守王坟　十八年九月命造徐王祭器
　　【臣】等谨按长陵毎自称曰朕髙皇后第四子也然奉先庙制髙后南向诸妃尽东列惟防妃一人列于西序具载南京太常寺志盖长陵究非髙后所生世疑此事不实及诵沈元华敬礼南都奉先殿祀事十四韵诗有云髙后配在天御幄神所栖众妃位东序一妃独在西成祖重所生嫔徳莫敢齐一见异千闻实録安可稽作诗述典故不以后人迷此词臣朱彛尊明诗综所载与正史不合録以备考
　　孝宗治三年八月封孝穆皇太后父为庆元伯母庆元伯夫人建祠于桂林府春秋致祭
　　时礼臣覆议孝穆皇太后宗亲逺在粤西当大征之后兵燹饥荒人民奔窜嵗月悠逺徃事已无踪迹求之恐愈久愈凿请仿髙皇帝即宿州为髙皇后父徐王立庙事例为孝穆皇太后父母定拟封号立祠于广西附郭地方春秋遣布政司官致祭帝曰皇祖既有故事朕又奚能违其悉如所议
　　右外戚庙
　　宋理宗景定三年正月诏丞相贾似道赐家庙
　　时赐似道第宅于集芳园给缗钱百万就建家庙命临安守漕营度礼官讨论赐祭器并如仪
　　元英宗至治初右丞相拜珠立五庙同堂异室牲器仪式未闻
　　【臣】等谨按列传拜珠穆呼哩之后安圗之孙也英宗即位由太常礼仪院使拜中书平章政事至治二年进右丞相劝帝亲享太庙及议行袷褅配享等礼时拜珠讲求掌故力举废典三年二月帝为拜珠营第则家庙之建当在此时自请于朝而立者然本传不载他无可证为据祭祀志纪之又按刑法志诸家庙春秋祭祀輙用公服行礼者禁之王圻续通考又载至治二年三月建故太师鲁公穆呼哩祠堂于东平附録之
　　顺帝至元六年十月立曹南王阿喽罕淮安王巴延河南王阿珠祠堂
　　【臣】等谨按帝纪武宗至大四年二月立淮安忠武王巴延祠于杭州仍给田以供祀事仁宗延祐五年二月勅杭州守臣春秋致祭英宗至治二年十二月赐祭田二十顷祭祀志载春秋二仲月次戊祠以少牢用笾豆簠簋行酌献礼报功之典已备则至元六年所立乃家庙也考汉书张安世传将作穿复土起冡祠堂祠堂之名肇于前汉司马光作文彦博先庙碑记谓汉世公卿贵人多建祠堂于墓所以为私庙之证则祠堂之为家庙也明甚又仁宗皇庆元年三月建阿珠祠堂英宗至治二年三月建穆呼哩祠堂两人与阿喽罕平宋元勲并立私庙以示优异传纪者连类并书未必一时也
　　明太祖洪武九年正月定王国宗庙制
　　成祖永乐八年十月以周王橚棣于国中作殿享太祖赐书训饬之十二月建秦愍王享堂
