<!-- { "loadSidebar": true } -->
　　时蛮酋黎平爱等集羣夷为防湖广行省请兵讨之不许乃有是诏次年正月杨雅尔布哈招谕黎平爱等来降六月黎平爱复叛合谢乌穷为防杨雅尔布哈招平爱出降乌穷不附命湖广行省讨之四年乌穷来献方物
　　明太祖洪武五年置播州宣慰使司
　　时宣慰使杨铿同知罗琛总管何婴蛮夷总管郑瑚等相率来归纳元所授金牌银印铜章诏赐铿衣币铿琛皆仍旧职领安抚司二曰草塘曰黄平长官司六曰真州曰播州曰余庆曰白泥曰容山曰重安以婴等为长官七年复置播州黄平宣抚司播州江渡蛮黄安作乱贵州官军讨平之十五年城播州沙溪以官土兵三千戍之改宣慰司贵州改黄平卫为千戸所
　　【臣】等谨按明史土司传元世祖授杨邦宪宣慰使【元史不载】赐其子汉英名赛音布哈【疑即雅尔布哈】封播国公洪武四年平蜀遣使谕之次年土官等相率来归云
　　成祖永乐四年设重安长官司播州
　　时以张佛保尝招辑重安蛮民即以为长官七年播州宣慰杨升招谕草塘黄平重安所辖当科葛雍等十二寨蛮人来归
　　景帝景防三年从播州宣慰使杨辉奏命勦苗贼辉奏湖贵所辖臻剖五坌等苗纠合草塘江渡诸苗杀掠人民屡抚屡叛命总督王来等防同四川廵抚勦之七年调辉兵征铜鼓五开叛苗成化十年播州贼赍果等屡嵗为患正统末苗蛮聚众防邉时辉有病帝命其子爱代即勅率兵从总督官勦贼先是辉奏所属天坝干地五十三寨及重安所辖湾溪等寨屡被苖蛮占据乞令湖贵防兵讨之部议以爱年防仍起辉理军事又勅都御史张瓒亲至播州督理十二年瓉督诸军及辉攻败湾溪天坝干地诸苗凡破山寨及斩抚甚众部议以苗就抚者多宜量为处分瓉议设安宁宣抚并懐逺宣化二长官司建靖南龙场二堡命辉董其役辉调兵民五千余立治所委所属黄平诸长官分甓城垣将竣辉奏播州向设操守土兵一千五百人今拨守懐逺靖南夭漂龙场各二百人宣化百人安宁六百人其家属宜徙之同居为固守计其工之未毕者宜命臣子爱董之而听臣致仕如故诏从之
　　明史土司传曰时湾溪既立安宁宣抚烂土诸蛮恶其逼遂引赍果等攻陷夭漂靖南城堡围安寜爱新袭力不能支求援于川贵二镇部议起辉再统兵勦之又勅川贵兵为助
　　武宗正徳二年陞播州宣慰使杨斌为四川按察使仍理宣慰事
　　旧制土官有功赐衣带或旌赏部众无列衔方面者斌狡横不受两司节制讽安抚罗忠等上其平普安等防重赂刘瑾得之逾年从巡按御史俞缁言裁之仍原职播州安抚宋淮奏贵州凯口烂土苖婚于凯离草塘诸寨搆结山苖为乱乞赐斌勅令巡视边境部议不行谕斌以抚绥辑睦以副朝廷优待之意斌又为其父爱请进阶及服色礼科驳之以服色等威所系不可假兵部以爱旧有勦贼功皆许之斌复为其子相请入学并得赐冠带十二年罗忠宋淮等奏斌有父丧欲援文臣例守制但边防为重乞仍令掌印理事
　　世宗嘉靖二十三年播州与水西搆难官兵讨平之初宣慰杨相之祖父皆以嫡庶相争梯祸数世相复宠庶子煦嫡子烈母张悍甚与烈盗兵逐相相走客死水西烈求父尸宣慰安万铨因要挟水烟天旺故地而后予尸烈阳许之及相丧还烈靳地不予遂与水西搆难又杀其长官王黻烈既代袭遂与黻党李保治兵相攻垂十年总督冯岳调总兵石邦宪讨平之真州苖卢阿项者亦久称乱邦宪击败之有言贼求援于播者邦宪曰吾方调水西兵声扬烈助逆罪烈暇救人乎已擒阿项父子斩获四百余人至隆庆五年烈死子应龙袭职
　　明史土司传曰先是杨辉庶子友嫡子爱杨氏家法宜立嫡辉欲割地以授友因以夭坝干乃本州懐逺故地为生苖所据请兵取之巡抚张瓉受辉赂以其地设安寜宣抚司冒以友任之辉殁友潜谋剌爱不果友遂奏爱居处器用僣拟朝廷又通唐府密书往来私习兵法天文谋不轨事皆诬命以爱友皆有罪爱赎任友迁保寜羁管自是爱益恣厚敛以贿中贵征取友向所居凯里地者独苛同知杨才居安寜乘之朘剥尤甚诸苖愤怨紏众作乱攻播州多所残戮爱屡请兵讨之防友死遂缓师已而镇巡官言友子宏悔过自新且善抚驭蛮众其前为友所焚杀者俱已随土俗折偿且还所侵夺于官乞授宏土舎宏既归凯里与重安土舎冯纶等有怨宏卒纶等诱苖蛮攻之更相仇杀侵轶贵州境巡抚邹文盛遣防议蔡潮入播州督致仕杨斌抚平之因言宜复安寜宣抚俾宏子弟袭之部议不行宏弟张以袭职不得时盗边刼白泥司印信复相构兵守臣乞改凯里属贵州以张为土知州解释之兵部议不可已而遂许张袭宣抚改安寜为凯里属贵州既又以播地多在黔境并改属思石兵备及真州盗平地方安靖播人以为非便川贵守臣异议不决从总督奏仍以播归四川而贵州思石兵备仍兼制播酉平邑诸土司事
　　神宗万厯十九年播州杨应龙反命总督李化龙讨平之
　　先是贵州巡抚叶梦熊等防论应龙凶恶诸大罪四川巡按李化龙疏请寛之由是川贵抚按相争辨廷议从公防勘梦熊主议播州所辖五司改土为流悉属重庆与化龙意复相左盖应龙本雄猜阻兵嗜杀所辖五司七姓悉叛离嬖妾田屠妻张氏并及其母妻叔张时照与所部何恩宋世臣等告应龙反梦熊请勦之蜀中士大夫咸谓蜀三面隣播属裔以什伯数皆其弹压且兵骁勇数征调有功剪除未为长防防倭大入朝鲜征天下兵应龙因奏辨愿将兵征倭自赎诏释之而仍抗不听勘于是蜀抚用兵之议遂决二十一年蜀兵进勦杀伤大半黔师协亦无功二十三年总督邢玠自黔至蜀察永宁酉阳皆应龙姻媾而黄平白泥久为仇讐宜剪其枝党乃檄招应龙七姓恐应龙出得除罪而四方亡命窜匿其间又幸其反因以为利驿传文移辄从中阻玠檄重庆知府王士琦趋听勘单骑至松坎应龙面缚请罪乃缚献渠魁黄元等十二人案騐抵应龙斩论赎仍革职以子朝栋代次子可栋羁府追赎寻可栋死于重庆应龙益痛恨促归丧不得复檄完赎大言曰吾子活银即至矣拥兵驱千余僧招魂去分遣土目置闗据险原抚诸苖名其健者为硬手州人稍殷厚者没入其赀以养苗苖人咸愿出死力二十四年残余庆掠大阡都坝焚刼草塘余庆二司及兴隆都匀各卫又遣党围黄平戮重安长官家二十五年流刼江津及南川临合江复统苖兵大掠贵州洪头髙坪新村诸屯已又侵湖广四十八屯阻塞驿站诇原奏仇民宋世臣罗承恩等挈家匿偏桥卫袭破之大索城中戮其父母淫其妻女备极惨酷二十七年起化龙节制川湖贵州诸军事调东征诸将綎等南征应龙乘大兵未集勒兵奄陷綦江尽杀城中人投江中水为赤益结九股生苖及黑脚苗等为助屯官坝声窥蜀已遂焚东坡烂桥楚黔路梗二十八年贼五道并出破龙泉司化龙移驻重庆征兵大集分八路进连战破之计出师至灭贼百十有四日八路共斩级二万余生擒杨朝栋等百余人化龙露布以闻献俘阙下剉应龙尸磔朝栋等于市播州自唐入杨氏传二十九世八百余年至应龙而亡
　　明史土司传曰化龙于二十八年二月十二日誓师分八路每路约三万人官兵三之土司七之旗鼓甲杖森立苖大惊綎破其前锋朝栋仅以身免贼胆落遂克桑木乌江渡三关夺天都三百落诸囤又破九盘入娄山关关为贼前门万峯挿天中通一线綎从间道攀藤毁栅入防焉四月朔师屯白石贼决死战綎亲冲中坚分两翼夹击追奔至养马城连破龙爪海云险囤压海龙囤贼所倚天险谓飞鸟腾猿所不能逾者时偏沅师已破青蛇囤水西兵亦夺落蒙关至大水田焚桃溪庄贼见势急每路投降文缓师縂兵吴广入崖门关营水牛塘贼诈报应龙仰药死广益厉兵攻烧二关夺樵汲路八路师齐集海龙囤更畨迭攻化龙念前囤险不能越令勍兵并力攻其后天苦两将士驰泥淖中苦战六月四日天忽霁綎先士卒克土城应龙见火光烛天大兵已登囤入仓皇同二妾阖室自焚广获其子朝栋急觅应龙尸出熖中贼平至三十一年播州余逆吴洪等叛官军讨平之分播地为二属蜀者为遵义府属黔者为平越府永宁
　　元世祖至元时置永宁路
　　永宁唐蔺州地宋为泸州江安合江二县境先是十四年诏谕泸州西南畨蛮王阿永筠连腾串等处诸族蛮夷使其来附二十年右丞伊苏岱尔招抚筠连州定州阿永都掌等蛮至是遂置路领州一曰筠连曰腾川后改为永宁宣抚司大徳八年永宁路叛防雄挫来降
　　明太祖洪武四年诏置永宁卫
　　时方平蜀永宁归附故有是诏六年筠连州滕大寨蛮编张等叛诈称云南兵据湖南长宁诸州县命成都卫指挥袁洪讨之至叙州庆符县攻破清平关擒其伪千户编张遁复犯江安诸县洪追败之焚其九寨获编张子伪镇抚张寿编张遁匿溪洞余众散入云南未几复聚众据滕大寨洪移兵追至小芒部遂取得花寨自是张不敢复出其寨悉平遂降筠连州为县属叙州以九姓长官司永宁七年升安抚司为宣抚使司
　　宪宗成化四年永庆宣抚奢贵开通运道擒获贼首降玺书奬赉之
　　先是元年山都掌大坝等寨蛮贼分刼江安等县二年国子学録黄明善奏山都掌蛮屡嵗防掠近宣抚夺贵赴大坝招抚亦未效冝早为定计三年明善复言宋时多刚县蛮为防用白芀子兵破之白芀子者即今之民壮多刚县者今之都掌多刚寨也前代用乡兵有明效宜急募民壮以助官军都掌水稻十月熟宜督兵先时取其田禾则三月之内蛮必馁矣军宜分三路南从金鹅池攻大坝中从戎县攻箐前北从髙县攻都掌小寨破大寨自拔又大坝南百余里为芒部西南二百里为乌防令二府土官截其险要更用火器自下而上顺风延爇寨必可攻且征调土兵湏处置得宜招募民壮须赏罸必信诏縂兵官叅用之至是奢贵有功乃加奬赉从总督尚书程信奏也
　　十六年白猡猡羿子与都掌大坝蛮相攻
　　礼部侍郎周洪谟言臣叙人也知叙蛮情戎珙筠髙诸县在前代皆土官国朝始代以流民激变洪永宣正四朝四命将徂征随服随叛景泰初益滋蔓都御史汪浩儌幸边功诬杀所保土官及寨主二百余人诸蛮痛恨转肆刼掠尚书程信统大兵仅能克之宜及今顺蛮情择众所推服者为大寨主俾世袭庶可相安又言白猡猡者相传为广西流蛮有众数千无统属景泰中纠戎珙苖攻破长宁丸县今又侵扰都掌其所居崖险箐深既难剪灭亦宜立长官司治之地近芒部宜即之羿子者永宁宣抚所辖而永寜乃云贵要冲南跨赤水毕节六七百里以一柔妇人制数万强梁之众故毎肆刼掠臣以为宣抚土獠仍令宣抚奢贵治之其南境寨蛮近赤水毕节要路者宜立二长官司仍永寜宣抚夫土官有职无俸无损国储有益边备从之
　　神宗万厯元年都蛮叛发兵讨之
　　四川廵抚曽省吾奏土官奢効忠首在调但与贵州土官安国亨有讐请并令总兵官刘显节制使不得借口复仇妄有骚动从之初乌撒与永宁乌防水西霑益诸土官境相连复以世戚亲厚既而安国亨杀安信信兄智结永宁宣抚奢効忠报仇彼此相攻事闻国亨効忠俱奉命听勘于川贵巡抚议照蛮俗罚牛赎罪报可
　　三十五年永宁奸人阎宗传降
