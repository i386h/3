<!-- { "loadSidebar": true } -->
　　【臣】等谨按以上据马氏按古豫州地详列明代南直山东河南湖广郡县凡为府九州一属州十三县八十九除凤阳兖州徳安三府治分见荆豫二州又除信阳一州及所属一县详前荆州光州一州及所属四县详前扬州外合计实得府六属州十一县八十有四余如前数






　　钦定续文献通考卷二百三十四
　　钦定四库全书
　　钦定续文献通考卷二百三十五
　　舆地考
　　古梁州
　　梁州东据华山之阳西距黒水其在天文兼参之宿亦秦之分野又得楚之交宋平孟蜀尽得其地分为利州防州成都潼川四路而陜西路之商州京西路之房州并属其境南渡后乃割商州与金至元以房州河南余属四川陜西二省明仍元旧惟多湖广郧阳一府此宋元明梁州疆域之大略也若其南滇黔之地宋时并没于蛮元宪宗始立云南行省明分云南四川贵州三布政司其地本非禹迹所及但考汉书地里志益州郡滇池有黒水祠黒水为梁州界而滇池有祠是凡滇池毗连之域并应参列梁州此亦马氏邻接附入之意也
　　宋
　　利州路　陜西永兴军路　京西南路　防州路潼川府路　成都府路
　　利州路府三州十三军一县六十三
　　兴元府【唐梁州汉中郡兴元元年更名升府宋因之】领县六　南郑【汉县】城固【汉县唐改唐固寻复旧名】褒城【隋县】西【隋县】三泉【唐县】亷水【绍兴四年析南郑县地置】
　　【臣】等谨按宋志有亷水无三泉盖由三泉自至道二年建为大安军而亷水则南渡后置马氏失载今依志増一县一军三泉原文仍存
　　大安军【説见前】
　　洋州【仍唐旧又为望洋郡】领县三　兴道【晋县后魏改兴势唐复旧名】西乡【晋县西魏改丰宁隋复旧名】真符【唐县】
　　金州【仍唐旧又为安东郡】领县五　西城【汉县后周省隋改金川寻复旧名】平利【唐县】洵阳【汉县后废晋复】汉隂【唐县】石泉【西魏县】
　　【臣】等谨按金州本京西南路南渡后来属马氏列于商州之后未便省览今类登于此又马氏谓南渡后以商州之上津丰阳二县来属考宋志有上津无丰阳而金志上洛县有丰阳镇意始与上津改本州后归金而废为镇欤
　　巴州【仍唐旧又为清化郡】领县五　化城【后周县】恩阳【隋县】曽口【梁县】七盘【唐县】其章【梁县】
　　【臣】等谨按巴州属利州路马氏列于房达渠恭涪泸六州之后未便省览今类登于此又宋志有难江通江而无七盘其章考七盘其章二县并废于熙宁间难江县本属集州通江县本属壁州熙宁间州废来属今仍注明分载
　　壁州【唐武徳四年置熙宁五年废入巴州】领县三　通江【唐县熙宁五年改巴州】白石【西魏县宁五年省入通江】符阳【后周县熙宁五年省入通江】
　　蓬州【仍唐旧又为咸安郡】领县六　蓬池【唐县】良山【唐县】仪陇【梁县】伏虞【隋县】蓬山【唐县熙宁三年省为镇入营山】营山【唐朗池县大中祥符五年改臣】等谨按宋志有相如县注云寳祐六年自兴州来属考相如县初属果州后属蓬州其中间未尝改属兴州此史误也马氏既列于果州故此处不载
　　集州【唐旧州熙宁五年废】领县二　难江【后周县熙宁五年改巴州】清化【隋县熙宁五年省为镇入巴州化成】
　　阆州【仍唐旧又为阆中郡后改安徳军】领县九　阆中【汉县隋改阆内唐复旧名】新井【唐县】晋安【唐县熙宁四年省为镇入西水】新政【唐县】苍溪【隋县】奉国【西魏县】南部【梁县】岐坪【西魏县熙宁四年省为镇入奉国】西水【后周县】
　　鳯州【仍唐旧又为河池郡】领县三　梁泉【后魏县】两当【后魏县】河池【隋县】
　　阶州【唐武州武都郡宋更名郡仍旧】领县二　福津【唐县】将利【后周县】同庆府【唐成州同谷郡寳庆元年更名升府】领县二　同谷【西魏县】栗亭【后唐县】
　　【臣】等谨按鳯阶成三州本秦鳯路南渡后来属马氏列于果晋等州之后未便省览今并类登于此
　　沔州【唐兴州顺政郡开禧三年更名郡仍旧】领县二　顺政【隋县开禧三年更名畧阳本古雍州地以本州故列此】长举【后魏县】
　　文州【仍唐旧又为隂平郡】领县一　曲水【西魏县】
　　龙州【唐改州后改龙州江油郡政和五年复为政州绍兴元年复为龙州】领县二　江油【后魏县】清川【唐县端平三年废】
　　利州【仍唐旧又为益昌郡宋改昌为川】领县五　绵谷【隋县】平蜀【唐允山县干徳三年改熙宁三年省入嘉川】葭萌【隋县】昭化【唐益昌县开寳五年改】嘉川【西魏县】
　　隆庆府【即劔州唐初为始州后改劔州普安郡宋隆兴中更名升府郡仍旧】领县七普安【西魏县】武连【西魏县】隂平【汉隂平道晋改县】梓潼【汉县梁改安寿隋复旧名】临津【隋县熙宁五年省为镇入普安】普成【唐县】劔门【唐县】
　　陜西永兴军路州一县五
　　商州【仍唐旧又为上洛郡绍兴十二年割商秦之半畀金以大散关为界】领县五　上洛【汉县】上津【西魏县绍兴十三年改金州】丰阳【晋县后废后周复绍兴十三年改金州】商洛【隋县】洛南【隋县】
　　京西南路州一县二
　　房州【仍唐旧又为房陵郡】领县二　房陵【汉县后周改光迁唐复旧名】竹山【西魏县】
　　防州路府二州五军三监一县三十四
　　防州【仍唐旧又为云安郡】领县二　奉节【唐县】巫山【隋县本古荆州地以本州故列此　唐旧有云安县升为军大昌县改属大宁监】
　　达州【唐通州通川郡干徳三年改通为达郡仍旧】领县八　通川【隋县】永睦【隋永穆县咸平中改穆为睦】石鼓【梁县熙宁七年废】新兴【西魏县隋废唐复】巴渠【刘宋县隋废唐复】三冈【梁县熙寜六年废】东乡【西魏县】通明【崇宁六年置】
　　【臣】等谨按马考无通明县依宋志増
　　重庆府【唐渝州巴郡崇宁五年改为恭州淳熙中更今名升府】领县三　巴【后周县】江津【隋县】壁山【唐县】
　　涪州【仍唐旧又为涪陵郡】领县五　涪陵【汉县五代省入汉平隋改汉平为涪陵寻废唐复】宾化【唐县】武龙【唐县宣和元年更名枳】乐温【唐县】温山【唐县熙宁三年废为镇】
　　【臣】等谨按宋志无宾化温泉二县考宾化改名隆化熙宁八年拨南平军马氏失注又温山之山前考作水
　　咸淳府【唐忠州南宾郡咸淳元年更名升府郡仍旧】领县六　临江【汉县】丰都【隋县】垫江【西魏县后周改魏安隋复旧名】南宾【唐县】桂溪【唐县熙宁五年省入垫江】龙渠【南渡后置】
　　【臣】等谨按马考无龙渠县依宋志増
　　万州【仍唐旧又为南浦郡】领县二　南浦【蜀汉县后魏改鱼泉后周改安乡隋复旧名】武宁【后周县】
　　开州【仍唐旧又为盛山郡】领县三　开江【唐县】万歳【唐县后改为清水】新浦【刘宋县庆歴四年省入开江】
　　云安军【开寳六年以防州云安县升建】领县一　云安【后周县】
　　梁山军【开寳三年以万州石氏屯田务升建】领县一　梁山【西魏县】大宁监【开寳六年以防州盐井所升建】领县一　大昌【后周县端拱二年自防州来属】
　　南平军【熙寕八年以恭州铜佛坝地建】领县二　南川【唐县熙宁八年省入隆化元丰元年复置】隆化【即宾化县熙宁八年自涪州来属】
　　潼川府路府三州八军三监一县六十
　　潼川府【唐梓州梓潼郡宋端拱二年改劒南军重和元年更今名升府】领县十　郪【汉县】中江【隋元武县大中祥符五年改】涪城【隋县】射洪【后周县】通泉【隋县】盐亭【梁县】铜山【唐县】飞乌【隋县】东关【齐县】永泰【唐县熈宁五年省为镇入盐亭绍兴间复置更名安泰】
　　渠州【仍唐旧又为隣山郡】领县四　流江【西魏县】隣水【梁县唐废寻复】隣山【梁县隋废唐复】大竹【唐县景祐三年废绍兴二年复】
　　泸州【仍唐旧又为泸川郡】领县四　泸川【隋县】合江【后周县】江安【隋县】纳溪【绍定五年升江安之纳溪砦为县】
　　【臣】等谨按马考无纳溪县依宋志増
　　合州【仍唐旧又为巴州郡】领县五　石镜【西魏县干徳三年更名石照】汉初【西魏县】赤水【隋县】铜梁【唐县】巴川【唐县】
　　顺庆府【唐果州南充郡寳庆二年更名升府】领县四　南充【隋县】西充【唐县】相如【后周县宝祐六年改蓬州】流溪【唐县熙宁六年省为镇入南充绍兴二十七年复县　唐旧有岳池县改广安军】
　　普州【仍唐旧又为安岳郡】领县四　安岳【后周县】安居【隋县】普康【唐县熙宁五年省入安岳】乐至【唐县】
　　荣州【仍唐旧又为和义郡】领县五　旭川【唐县治平四年更名荣徳】威逺【隋县】应灵【唐县】咨官【隋县】公井【唐县熙宁四年省为镇入荣徳】
　　资州【仍唐旧又为资阳郡】领县四　盘石【后周县】资阳【后周县】内江【隋县】龙水【隋县淳祐四年废　唐旧有月山丹山银山清溪四县并废】
　　叙州【唐戎州南溪郡宋政和四年更州名郡仍旧】领县四　僰道【汉县后周改外江隋复旧名政和四年改名宜宾】南溪【隋县】宣化【唐宜宾县太平兴国元年改熙宁四年省为镇宣和元年复县】庆符【本叙州徼外地政和三年置唐旧有开边归顺二县并废】
　　遂宁府【唐遂州遂宁郡宋政和五年升为府】领县五　小溪【梁县西魏改方义太平兴国初复旧名】长江【西魏县】蓬溪【唐县】青石【西魏县】遂宁【唐县】
　　怀安军【干徳五年以简州金水县升建】领县二　金水【唐县】金堂【唐县干徳五年自汉州来属】
　　广安军【即宁西军开寳二年以合州侬洄渠州新明二镇升建】领县四　渠江【唐县】新明【唐县】岳池【唐县开寳二年自果州来属】和溪【开禧三年升和溪镇为县臣】等谨按马考无和溪县依宋志増
　　富顺监【干徳四年本泸州之富义县升置】领县一　富顺【唐富义县干徳四年升为监太平兴国元年改为富顺治平元年置县为属熙宁元年废】
　　昌州【宋析资渝二州地置又为昌元郡】领县三　大足【唐县】昌元【唐县】永川【唐县】
　　长宁军【政和四年以淯井监改建】领县一　安宁【嘉定四年升安夷砦为县臣】等谨按宋志潼川府路有昌州及长宁军马考未载并漏却所领大足等四县矣长宁军本羁縻州熙宁八年夷人得个祥献其地因置淯井监政和四年建为军与泸州相接并古梁州之域今依志増
　　成都府路府三州十军二监一县六十五
　　成都府【唐初为益州后升成都府号南京宋复降为益州端拱二年复旧名升府】领县九成都【汉县】华阳【唐县熙宁五年省旧犀浦县为镇入焉】郫【汉县】新都【汉县隋废唐复】温江【西魏县隋废唐复】新繁【后周县隋废唐复】双流【隋县】灵池【唐县天圣四年改名灵泉】广都【唐县熙宁五年以废陵州之贵平籍二县为镇入焉】
