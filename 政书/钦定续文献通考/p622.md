<!-- { "loadSidebar": true } -->
　　【臣】等谨按十七年八月一条世祖纪云大都北京懐孟保定南京许州平阳旱濮州东平济宁磁州水彼此互异未知孰是
　　十八年二月辽阳懿州盖州水十一月保定清苑县水二十年六月太原懐孟河南等路沁河水涌溢坏民
　　田一千六百七十余顷卫辉路清河溢损稼又南阳府唐邓嵩四州河水溢损稼十月涿州巨马河溢　二十一年六月保定河间濵棣大水
　　【臣】等谨按世祖纪十九年八月江南水志不载又云二十一年四月涿州巨马河决冲突三十余里志作二十年事未知孰是
　　二十二年秋南京彰徳大名河间顺徳济南等路河水溢坏田三千余顷髙邮庆元大水伤人民七百九十五户壊庐舍三千九十区　二十三年六月安西路华州华隂县大雨潼谷水涌平地三丈余杭州平江二路属县水坏民田一万七千二百顷大都涿漷檀顺蓟五州汴梁归徳七县水　二十四年六月霸州益津县雨水九月东京谊静麟威逺博索等处水　二十五年七月胶州大水民采橡为食十二月太原汴梁二路河溢害稼　二十六年二月绍兴大水十月平滦路水坏田稼一千一百顷
　　【臣】等谨按世祖纪至元二十三年三月雄霸二州及保定诸县水溢冒官民田十月河决开封祥符陈留太康通许鄢陵扶沟洧川尉氏阳武延津中牟原武睦州十五处二十四年三月汴梁河水溢十一月大都路水是嵗浙西诸路水保定太原河间般阳顺徳南京真定河南等路霖雨害稼太原尤甚二十五年二月京师水四月浑河决杭苏湖秀四州大水五月河决襄邑漂麦禾平江水又河决汴梁太康通许三县陈颍二县皆被害六月睢阳霖雨河溢害稼资国富昌等十六屯雨水七月霸漷二州霖雨害稼二十六年五月御河溢入防通渠漂东昌民庐舍泰安等屯田大水六月济宁东平汴梁济南棣州顺徳平滦真定霖雨害稼七月尚珍署屯田大水又雨坏都城御河溢河间大水害稼沙河溢铁灯扞堤决八月霸州大水大都路霖雨害稼九月平滦昌国等屯田霖雨害稼十月营田提举司水平滦路水俱害稼闰十月左右卫屯田及寳坻屯田大水害稼以上志皆不载然皆以蠲赐事及之已详赈恤门故从附録
　　二十七年正月甘州无为路大水五月江隂州大水六月河溢太康县没民田三十一万九千亩八月沁水溢广州清逺县大水十一月河决祥符义唐湾太康通许二县陈颍二州大被其患　二十八年二月常徳路水八月浙东婺州水九月平滦保定河间三路大水　二十九年五月龙兴路南昌新建进贤三县水六月镇江常州平江嘉兴湖州松江绍兴等路府水扬州宁国太平三郡大水闰六月岳州华容县水　三十年五月深州静安县大水十月平滦路水　三十一年五月【时成宗已即位】峡州路大水八月赵州宁晋县水十月辽阳路水【臣】等谨按世祖纪二十七年四月芍陂屯田霖雨河溢害稼二万二千四百八十亩五月尚珍署广备等屯大水六月泉州及懐孟路武陟县汴梁路祥符县皆大水七月终南等屯霖雨害稼万九千六百余亩江西赣吉袁瑞建昌抚水皆溢龙兴城几没江夏水溢害稼六千四百七十余亩魏县御河溢害稼五千八百余亩九月御河决髙唐没民田十月江隂宁国等路大水民流移者四十五万八千四百七十八户十一月广济署洪济屯大水易水溢雄莫任邱新安田庐漂没无遗二十八年十二月广济署大昌等屯水二十九年闰六月河西务水三十年九月恩州水皆已详赈恤门
　　成宗元贞元年五月建康漂阳州太平当涂县镇江金坛丹徒等县常州无锡州平江长洲县湖州乌程县鄱阳余干州常徳沅江澧州安乡等县水歴城县大清河水溢坏民居七月辽东和州大都武卫屯田水九月庐州平江二郡大水　二年五月太原平晋县献州交河乐夀二县莫州任邱莫亭等县湖南醴陵州水六月大都路益津保定大兴三县水损田稼七十余顷真定古城获鹿藁城等县保定葛城归信新安束鹿等县汝宁颍州济宁沛县扬庐岳澧四郡建康太平镇江常州绍兴五郡水八月棣州曺州水九月河决南封邱祥符宁陵襄邑五县十月河决开封县十二月江陵潜江县沔阳王沙县淮安海宁朐山盐城等县水
　　【臣】等谨按成宗纪元贞元年八月平江安丰等路大水与志九月一条小异二年七月彰徳真定曹州濵州水大抵即志六八月间事也
　　大徳元年三月归徳徐州邳州宿迁濉宁鹿邑三县河南许州临颍郾城等县睢州襄邑太康扶沟陈留开封杞等县河水大溢漂没田庐五月河决汴梁发民夫三万五千塞之漳水溢害稼龙兴南康澧州南雄饶州五郡水六月和州歴阳县江水溢漂庐舍一万八千五百区七月彬州耒阳县衡州酃县大水溺死三百余人七月温州平阳瑞安二州水溺死六千八百余人十一月常徳武陵县大水　二年六月河决蒲口凡九十六所泛溢汴梁归徳二郡大名东昌平滦等路水
　　时河决蒲口令河北河南肃政亷访使尚文按视建防河之防文言河自陈留抵睢东西百有余里南岸视水髙六七尺或四五尺北岸故隄水视田髙三四尺或髙下等大较南髙于北约八九尺隄安得不坏水安得不北也蒲口今决千有余步东走归旧渎行二百里至归徳横隄之下复合正流或强湮遏上决下溃功不可成揆今之计河北郡县宜顺水性筑长隄以御泛溢归徳徐邳之民任择所便避其冲突被害民户量给河南退滩地以为业异时决他所亦如之亦一时救患之良防也蒲口不塞便帝从之防河朔郡县山东宪部争言不塞则河北桑田尽化鱼鼈之区塞之便帝复从之遣尚书诺海御史刘赓等塞之明年蒲口复决自后塞河之役无嵗无之竟如文言
　　三年八月河间郡水　四年五月保定真定二郡通蓟二州水六月归徳睢州大水　五年五月宣徳保定河间属州水宁海州水六月济宁般阳益都东平济南襄阳平江七郡水七月江水暴风大溢髙四五丈连崇明通泰真州沿江之地漂没庐舍被灾者三万四千五百余户辽阳大宁路水八月平滦郡雨滦河溢顺徳路水六年四月上都大水五月济宁路大水归徳府徐州
　　邳州睢宁县雨五十日沂武二河合流水大溢东安州浑河溢坏民田一千八百余顷六月广平路大水　七年五月济南河间等路水六月辽阳大宁平滦昌国沈阳开元六郡雨水壊田庐男女死者百十有九人修武河阳新野兰阳等县赵河湍河白河七里河沁河潦河皆溢台州风水大作宁海临海二县死者五百五十人八年五月太原阳武县卫辉获嘉县汴梁祥符县河
　　溢大名滑州濬州雨水坏民田六百八十余顷八月潮阳风海溢漂民庐舍　九年六月汴梁武阳县思齐口河决东昌博平堂邑二县雨水潼川郪县雨绵江中江溢水决入城龙兴抚州临川三郡水七月沔阳玊沙县江溢峄州水扬州泰兴县淮安山阳县水八月归徳府宁陵陈留通许扶沟大康杞县河溢大名元城县大水　十年三月道州营道等处暴雨江溢漂荡民庐溺死者众五月雄州漷州水平江嘉兴二郡水害稼六月保定满城清苑二县雨水大名益都定兴等路大水七月平江路大风海溢吴江州大水　十一年【武京已即位】六月靖海容城束鹿隆平新城等县水七月冀宁文水县汾水溢十一月卢龙滦河迁安昌黎抚宁等县水【臣】等谨按成宗纪大徳三年八月汴梁大都水或即志四年五六月中事五年七月浙西积雨泛溢大伤民田或即志七月江溢事大都保定河间济宁大名水或即志五六月事六年七月顺徳水或即志四月上都六月广平事至十年四月赣县暴雨水溢十一年九月襄阳霖雨十月杭州平江水大约以赈济而书之虽水不成大灾故志不载也
　　武宗至大元年七月济宁路雨水平地丈余暴决入城漂庐舍死者十有八人真定路淫雨大水入南门下注槀城死者百七十人彰徳卫辉二郡水损稻田五千三百七十顷　二年七月河决归徳府又决汴梁封邱县三年六月洧川鄄城汶上三县水峡州大雨水溢死
　　者万余人汝州大水死者九十二人六安州大水死者五十二人沂莒兖三州诸县水没民田七月循州惠州大水漂庐舍二百九十区　四年【仁宗已即位】六月大都三河县潞县河东祁县懐仁县永平丰盈屯雨水害稼七月东平济宁般阳保定等路大水江陵松滋县桂阳临武县水
　　【臣】等谨按武宗纪所载济宁真定等大水在元年九月与志载七月异又如元年五月宁夏府水六月益都水七月汜水长林当阳夷陵宣城逺安诸县水十一月河南水志俱不载
　　仁宗皇庆元年五月归徳睢阳县河溢六月大宁水达勒达路水松阿哩江溢民避居伊玛音尔岭八月松江府大风海水溢　二年五月辰州沅陵县水六月涿州范阳县东安州苑平县固安州霸州益津永清永安等县雨水坏田稼七千六百九十余顷河决陈亳睢三州开封陈留等县八月崇明嘉定二州大风海溢　延祐元年五月常徳路武陵县雨水坏庐舍溺死者五百人六月涿州范阳房山二县浑河溢坏民田四百九十余顷七月沅陵卢溪二县水八月肇庆武昌建康杭州建徳南康江州临江袁州建昌赣州安丰抚州等路水二年六月河决郑州坏汜水县治七月京师大雨漷州昌平香河寳坻等县水全州永州江水溢害稼　三年四月颍州泰和县河溢七月婺源州雨水溺死者五千三百余人　四年正月解州盐池水　五年四月庐州合肥县大雨水六月河间路漳河水溢坏民田二千七百余顷益都般阳济南东昌东平济宁等路曹濮泰安髙唐等州大雨水害稼辽阳广宁沈阳永平开元等路水大名路属县水壊民田一万八千顷汴梁归徳汝宁彰徳真定保定卫辉南阳等郡大雨水　七年【英宗已即位】四月安丰庐州淮水溢损禾麦一万顷城父县水五月江陵县水六月棣州徳州大雨水坏田四千六百余顷七月上蔡汝阳西平等县水八月霸州文安文成二县滹沱河溢害稼汾州平遥县水是嵗河决汴梁原武县【臣】等谨按仁宗纪延祐元年七月武清县浑河隄决与志六月河决涿州当是一事他如皇庆元年八月宁国路泾县水延祐元年八月台州岳州武冈常徳道州等路水十二月汴梁南阳归徳汝宁淮安水二年正月霖雨坏浑河隄堰没民田三年六月河决汴梁没民居四年二月曹州水七年八月河间路水志皆不载
　　英宗至治元年六月霸州大水浑河溢被灾者三万余户七月蓟州平谷渔阳二县顺州邢台沙河二县大名魏县永平石城县大水彰徳临漳县漳水溢大都固安州真定元氏县东安寳坻县淮安清河山阳等县水东平东昌二路髙唐曹濮等州雨水害稼音尔济苏部江水溢八月安陆府雨七日江水大溢被灾者三千五百户雷州海康遂溪二县海水溢坏民田四千顷九月京山长夀二县汉水溢十月辽阳肇庆等郡水　二年正月仪封县河溢二月濮州大水闰五月睢阳县亳社屯大水六月奉元郿县邠州新平上蔡二县水八月庐州六安舒城二县水十一月平江路大水损民田四万九千六百顷　三年五月东安州水坏民田一十五百余顷真定武邑县水害稼六月大都永清县雨水损田四百顷七月漷州雨水害稼九月漳州建昌南康等郡水【臣】等谨按英宗纪元年辽阳开元等路大水通州潞县榆棣水决又滹沱河及范阳县巨马河溢浑河防决二年南康建昌州大水大抵即志中所载地名错出不同耳姑从附録
