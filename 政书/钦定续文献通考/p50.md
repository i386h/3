<!-- { "loadSidebar": true } -->
　　四月勅诸路军戸驱丁除至元七年前从良入籍者当差余虽从良并令助本戸军力
　　十一年十二月以诸路逃奴之无主者二千人行工部
　　十六年五月以五防僧多匿逃奴及逋贼之民勅西京宣慰司按察司搜索之二十九年十月命赵徳泽呉荣领逃奴无主者二百四十户淘银耕田于广寜沈州至成宗大徳八年二月勅军民逃奴有获者即付其主主在他所者付所在官司给之仍追逃奴钞充获者赏逃及诱匿者论罪有差仁宗延祐六年十一月禁民匿防古军亡奴
　　十三年申明以良为娼之禁
　　至十五年正月禁官吏军民卖所娶江南良家子女及为娼者卖买者两罪之官没其直人复为良
　　十四年二月诏赐永昌路钞百八十锭赎还妻奴诸王哲伯特穆尔言永昌路驿百二十五疲于供给质妻奴应役诏赐钞百八十锭赎还之至十八年八月勅开元等路六驿以钱鬻妻子者官为赎之二十七年三月永昌站户饥卖子及奴产者甚众命甘肃省赎还
　　十五年五月申佣奴代军之禁
　　至成宗大徳七年闰五月禁诸王驸马等征北诸军以奴为代者罪之
　　八月诏军民官毋得抑良为奴
　　张徳辉传曰世祖初河南东北路因兵后孱民多有依庇豪右嵗乆掩为家奴者徳辉为宣抚使按部悉还为民
　　李徳辉传曰中统元年徳辉宣抚山西按免权势之家借民为奴复业者近千人
　　张文谦传曰至元三年西夏中兴诸势家有户数千当役属为私奴者议久不决文谦行省西夏等路谓以乙未嵗戸帐为断奴之未占籍者归之势家其余良民无为奴之理议遂定守以为法袁裕传曰西夏羗浑杂居驱良莫辨裕为安副使言宜騐已有从良书则为良民于是得八千余人
　　十七年十二月辽东路所益兵以妻子易马勅以合输赋税赎还之
　　十八年六月又诏鄂摩巴图竒尔等八处民戸与谦州织工所鬻妻子官与赎还二十七年桓州饥民鬻子女以为食司农特尔格奏以官帑赎之
　　十八年五月申严鬻人之禁
　　至二十年十月禁江南州郡以乞养家子转相贩鬻及强将平民畧卖者时赵世延佥江南湖北道亷访使严常澧掠卖良民之禁成宗大徳六年十二月命中书省更定畧卖良人罪例【详见刑考】仁宗延祐二年正月禁南人典质妻子贩买为驱使二月又禁民转鬻养子英宗至治二年九月禁江南典雇妻妾
　　十九年二月赐诸王塔喇海籍没户五十愿受十二户五月籍阿哈玛特赀产纵其奴婢为民
　　先是至元初南京总管刘克兴掠良民为奴后获罪当籍右司掾袁裕言于中书止籍其家奴得复为民者数百至是籍阿哈玛特家亦凖是例二十二年十一月籍重庆府布哈家人百二十三户为民
　　二十年十一月禁云南权势没入口为奴及黥其面者后至英宗时李英以良民为奴擅文其面坐罪
　　成宗大徳三年二月诏缙山县民戸为势家所蔽者悉还县定籍
　　后至武宗至大二年十月乐实言江南富室有蔽占王民奴使之者动輙百千家有多至万家者其力可知乞增其赋税
　　五年七月籍安西王所侵占田站等四百余戸为民仁宗延祐四年七月命赎防古所鬻子女
　　时朔漠大风雪人民流散以子女鬻人为奴婢中书平章政事拜珠以兴王根本之地宜加赈恤请立宗仁卫总之命县官赎置卫中以遂生养帝谕省臣曰比闻防古诸部困乏往往鬻子女于民家为婢仆宜令有司赎之其有家可归者仍遣还各部后至英宗至治元年十月勅防古子女鬻为囘囘汉人奴者官收养之
　　七年十二月【时英宗已即位】诏命官家属流落逺边其子女典鬻于人者听还其家
　　英宗至治二年九月勅站户贫乏鬻卖妻子者官赎还之
　　文宗天厯元年十一月勅京畿及四方民为兵所掠而奴于人者有司追理送还
　　二年正月中书省臣请继今臣僚有罪致籍没者其妻有子他人不得陈乞亦不没为官口从之
　　顺帝至正五年五月诏以军士所掠云南子女一千一百人放还乡里不愿归者听
　　明制凡庶民之家不许存养奴婢家奴不许娶良人女为妻家长不许以奴婢与良人为夫妻各离异改正其收留迷失在逃子女不送官司而卖为奴婢及得迷失在逃奴婢而卖者与冐认良人为奴婢冐认他人奴婢者并有罪【详见刑考】
　　太祖洪武二年五月诏诸遭乱为人奴者复为民诏曰天下大定礼仪风俗不可不正诸遭乱为人奴者复为民冻馁者里中富室假贷之孤寡残疾者官养之毋失所
　　是年禁防古色目人自相嫁娶违者没为官奴婢诏防古色目人氏既居中国许与中国人家结婚不许自相嫁娶违者男女两家抄没入官为奴婢其色目钦察自相婚不在此限
　　十七年以抄没人口给官军家为奴
　　明初以罪抄没人口多分给功臣家为奴婢是年令抄劄成丁男妇收充军役余者给军官为奴
　　十九年四月诏赎河南饥民所鬻子女
　　官赎之也凡女子年十二以上者不在收赎之限
　　恵帝建文四年十月【时成祖已即位】诏从征将士掠民间子女者还其家
　　太祖时军中俘获子女多分给功臣家为奴婢至是乃有是诏
　　成祖永乐八年正月诏赎掦州淮安凤阳陈州被水灾军民所鬻子女
　　二十二年十一月【时仁宗已即位】诏礼部建文诸臣家属在敎坊司锦衣卫浣衣局及习匠功臣家为奴者悉宥为民还其田土
　　宪宗成化二年四月诏赎徐州河南等处所鬻男女廵按御史娄芳言徐州河南等处人民鬻卖男女者沿途成羣价直贱甚甚至夷人畨僧亦行收买乞出内库银帛赍付廵视都御史设法收赎及禁约边闗不许畨僧人等夹带中国人口出境仍给价赎还原籍人廵抚大臣区画牛种给与耕种令户部行之
　　二十二年饥民典卖者许自赎
　　诏陕西山西河南等处军民先因饥荒逃移将妻妾子女典卖与人者许典卖之家首告准给原价赎取归宗其无主及愿留者听隠匿者同罪
　　神宗万厯十五年十月定缙绅家奴婢例
　　都察院左都御史呉时来奏庶人之家不许养奴婢葢谓功臣家方给赏奴婢庶民当自服勤劳故不得存养有犯者皆称雇工人初未言及缙绅之家也且雇工人多有不同拟罪自当有间至若缙绅之家固不得上比功臣亦不可下同黎庶存养家人势所不免合令法司酌议无论官民之家有立劵用值工作有年限者皆以雇工人论有受值防少工作止计月日者仍以凡人论若财买十五以下恩养已久十六以上配有室家者照例同子孙论或恩养未乆不曽配合者在庶人之家仍以雇工人论在缙绅之家比照奴婢律论
　　钦定续文献通考卷十四
<史部,政书类,通制之属,钦定续文献通考>
　　钦定四库全书
　　钦定续文献通考卷十五
　　职役考
　　【臣】等谨按马端临作职役考叙厯代役法之详而以复除附焉古时役法如周之兵役徒役胥役乡役各殊其名又有司徒族师乡大夫等官司其政令其时劳逸均而尊亲之义以明后世役法不公诛求无已至宋以差役之害改而为雇役又改而为义役虽屡求变法不能行之久而无也其自宁宗以后更无可称善者矣辽役之最重者莫如邉戍然如圣宗时之量免重役兴宗时之议均赋役亦深虑其有不平也金于租税之外计民田庐畜牧徴物力钱后以物力不均屡下通检推排之令而卒难覈实元初但行丝料之法至宪宗时而增包银世祖时而增俸钞古所谓布缕粟米力役之征且尽用之无怪乎民力之不堪也明时计里分甲其应役者有均徭有杂泛其后屡经更定则有银差力差聴差世宗时有十段锦之法行之未久闾里骚然遂变为一条鞭之法然粮长里长名罢实存规制渐紊亦未能尽便于民也大抵厯代立法各有因时制宜之深意而奉行不善率以病民吏胥纵其奸而闾阎受其困虽复除之诏屡颁其及于民者能几何矣茍无治人虽以三代之良法不足以致治今自宋嘉防以后详考史志以次胪载即事役之均与不均可以觇国治之平与不平矣
　　歴代役法
　　宋宁宗嘉泰元年三月颁庆元役法撮要
　　庆元二年吏部尚书许及之取祖宗免役旧法及绍兴十七年以后续降防符修为一书名曰役法撮要书成左丞相京镗上之至是颁行
　　四年七月命诸路提刑提举司措置保伍法
　　至开禧元年七月复诏诸路提刑提举司措置保甲其后理宗寳祐二年十二月排保甲行自实法陈傅良论耆长壮丁事曰窃见熙寜保甲法行始以保正副大小保长代耆户长壮丁承行催科之役至元祐间复差耆户长壮丁法其旧以保正长代者并罢绍圣复雇役法再以保正长催科其保正长不愿就雇者依旧召募耆户长壮丁以此福建路耆户长壮丁徃徃与保正长并行不废然其所以不为病者以其犹有雇钱也自绍兴十年以耆户长雇钱拨入经总制司窠名十二年又并壮丁雇钱拨入总制窠名由是江浙诸州耆户长壮丁并废惟福建诸州至今有之以某短见宜如浙江间事例一切废罢毋重为民害亦仁政实恵之一端矣
　　嘉定五年正月诏诸路通行两浙倍役法着为令江西提举袁爕便民劄子曰臣闻差役旧法惟以物力髙下为序自大至小谓之防尾劳力虽均而物力不侔有至于破产者迨淳熙间始立倍法自增及一倍二倍以至三倍而有歇役十年八年六年之别可谓良法然州县未能尽晓但谓朝廷专用倍法而不知兼用防尾法窃详当时建议之臣有曰窄都不及歇役年限去处即从递年体例所谓窄都者即绍兴三十二年指挥地里窄狭人烟稀少不及十大保者是也所谓递年体例者即防尾旧法也今州县间未逹递年体例一句不分寛狭槩用倍法此役所以纷纷也惟令寛都用倍法窄都用防尾法并行而不悖诚便民之大者又奏曰今诡名狭户不胜其多有编户寄产于官户者有与黠吏通谋私减物力者有缙绅之家以前后厯任为数户以避限田外充役者惟已是便奸计百出独善良之人畏法自重宁劳苦以执役而不肯诈欺以茍免遂至役并而家破又有都分虽寛而实堪充役者不过数家循环不已暂歇复充屡役之后其家亦破伏覩庆元重修诈伪勅诸诈匿减免等第或科配者以违制论今若申严此法务在必行则诡名狭户渐少合役之户渐多而频并充役之家亦渐寛矣
　　宋史袁韶传曰嘉防中韶为呉江丞苏师旦恃韩侂胄威福挠役法提举常平司黄荣檄韶覈田以定役师旦宻谕意言呉江多姻党傥相容当荐为京朝官韶不聴
　　又儒林传曰黄震提举常平仓论役法先令县覈民产业不使下户受抑于上户
　　七年八月禁州县沮坏义役
　　先是孝宗淳熙五年臣僚奏令提举官岁考属邑差役当否以词讼多寡为殿最令役户轮管以提其役置募人以奉官之行移则公私便而义役立矣至是复有沮壊之禁
　　宋史李舜臣传曰孝宗时舜臣知徳兴县因民病差役劝纠诸乡以税数低昂定役期久近为义役期年役成民大便利
　　十五年八月命户部详议义役
