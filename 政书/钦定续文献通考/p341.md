<!-- { "loadSidebar": true } -->
　　二十二年成祖崩于榆木川京师闻讣皇太子以下皆易服宫中设几筵朝夕哭奠百官素服朝夕哭临思善门外礼部定丧礼宫中自皇太子以下及诸王公主成服日为始斩衰三年二十七月除服内停音乐嫁娶止停百日文武官闻丧之明日诣思善门外哭五拜三叩头宿本署不饮酒食肉四日衰服朝夕哭临三日又朝临十日衰服二十七日凡入朝及视事白布里纱防垂带素服腰绖麻鞋退朝衰服二十七日外素服乌纱防黒角带二十七月而除听选办事等官衰服监生吏典僧道素服赴顺天府朝夕哭临三日又朝临十日命妇第四日由西华门入哭临三日俱素服二十七日除凡音乐祭祀并辍百日婚嫁官停百日军民停一月军民素服妇人素服不妆饰俱二十七日在外以闻丧日为始越三日成服就本署哭临余如京官命妇素服举哀三日二十七日除军民男女皆素服十三日余俱如京师凡京官服给麻布一疋自制四夷使臣工部造与诸王公主遣官及内外文武官诣几筵祭祀者光禄寺备物翰林院撰文礼部引赴思善门行礼京城闻丧日为始寺观各鸣钟三万杵禁屠宰四十九日丧将至文武官衰服军民素服赴居庸哭迎皇太子亲王及羣臣皆衰服哭迎于郊至大内奉安于仁智殿加殓奉纳梓宫遣中官奉大行皇帝遗衣冠作书赐汉王赵王礼臣言丧服已逾二十七日请如遗命以日易月帝以梓官在殡不忍易素冠麻衣麻绖视朝退仍衰服羣臣听其便
　　洪熈元年皇太子【即宣宗】还自南京至良乡宫中始发丧宣遗诏文武官常服于午门外四拜宣毕举哀复四拜易素服迎皇太子于卢沟桥桥南设幕次香案皇太子至常服诣次四拜聴宣遗诏复四拜哭尽哀易素服至长安右门下马歩哭至宫门外释冠服披发诣梓宫前五拜三叩首哭尽哀宫中自皇后以下皆披髪哭皇太子就丧次东见母后亲王以次见皇太子毕各居丧次行祭告礼丧仪俱如旧惟改在京朝夕哭临三日后又朝临止七日在外止朝夕哭临三日无朝临礼文武官一品至四品命妇入哭临服除礼臣请帝服浅淡色衣乌纱翼善冠黒角带于奉天门视事百官皆浅淡色衣乌纱防黒角带朝参如常仪退朝仍终太宗服制帝曰朕心何能忍虽加一日愈于已仍素服坐西角门不鸣钟皷令百日后再议已百日礼臣复请御奉天门帝命山陵事毕正统中仁宗诚孝皇后崩礼部定大行太皇太后丧礼皇帝成服三日后即听政祀典皆勿废诸王以下内外各官及命妇哭临如前仪衰服二十七日而除军民男女素服十三日诸王勿防外官勿进香民勿禁音乐嫁娶天顺中宣宗孝恭皇后崩仪如故事止改哭临于清宁门英宗孝庄皇后崩仪如旧惟屠宰止禁七日外臣使臣免哭临
　　正徳元年景帝后汪氏薨礼部防羣臣言宜如皇妃例辍朝三日祭九坛太后中宫亲王以下文武大臣命妇皆有祭制可四年宪宗废后吴氏薨以大学士李东阳等言礼如英宗惠妃故事
　　嘉靖元年祖母孝惠邵太后崩服除部臣毛澄等请即吉视事议再上今考孝肃太皇太后丧礼澄等言孝肃崩时距期不逺故暂持凶服以待山陵事竣与今不同况当正旦朝元亦不宜缟衣临见万国若孝思未忘第毋御中门及不鸣钟皷足矣从之仍免朔望日升殿既四日帝御奉天门百官行奉慰礼始从吉迨孝宗孝康皇后崩礼臣以旧制上帝谓郊社不宜凟罢告祭又谓躬行诸礼前已谕代亦罢谒庙礼及太常寺以朝祖祔庙请各庙捧主官诏主俱不必出盖从杀也先是武宗孝静皇后崩礼部上仪注有素冠素服绖带举哀及羣臣奉慰礼帝曰朕于皇兄后无服矧上奉两宫又廹圣母寿旦忍用纯素朕青服视事诸仪再拟扵是尚书夏言等言庄肃皇后【夏皇后尊号也】丧礼在臣民毋庸议惟是皇上以天子之尊服制既絶不必御西角门羣臣成服后不当素服朝参及上丧仪帝复论毅皇后事宜与累朝皇后不同无几筵之奉当即行祔庙令皇后摄事于内殿言等议按礼卒哭乃行祔告盖以新主当入旧主当祧故预以告也此在常典则然非今日义例毅皇后神主诚冝即祔太庙以妥神而祔告之礼冝免因具上仪制可七年孝洁皇后崩礼部上丧祭仪帝拟过隆议再上帝自裁定概从减杀欲五日释服阁臣张璁等言夫妇之伦参三纲而立人君乃纲常之主尤不可不慎今为后服期以日易月仅十二日臣子为君母服三年以日易月仅二十七日较诸古礼已至杀矣礼臣方献夫亦杂引仪礼丧服等篇反覆争辨并三朝圣谕所载仁考皇后崩太宗衰服后仍服数月白衣冠故事以证之帝曰文皇后丧时上无圣母下无东宫从重尽礼为宜今不敢不更其制已詹事霍韬言今百官遭妻丧无服衰涖事之礼盖妻丧内而不外隂不可当阳也圣谕云素服十日仿辍朝之义于内廷行之则可若对临百官总理万几履阳之位行中宫之服则不可百官为皇后服衰为其母仪天下也礼父在为母杖不上于堂尊父也于朝廷何独不然请元冠素服御西角门十日即元冠元服御奉天门百官入左掖门则乌纱青衣侍班退公署及私室则仍素服白防二十七日若曰于礼犹有未慊则山陵事毕而除帝从其言二十六年孝烈皇后崩即日发丧谕礼部皇后尝救朕危其考元后丧礼行之礼部定议以第四日成服自后黒冠素服十日后易浅淡色衣俱西角门视朝百官十日素服绖带自后乌纱防黒角带素服通前二十七日帝常服于奉天门视朝百官浅色衣鸣钟皷鸣鞭如常朔望不升殿梓宫发引百官始常服帝于奉先殿行礼俱常服于几筵祭则服其服满日命中宫代祭从之寻谕皇妃列太子后非礼其改正三十年裕王母杜氏薨礼部言宜用成化中淑妃纪氏丧制且裕王已成婚宜持服主丧送出城乃议辍朝五日裕王遵孝慈録斩衰三年钦遣大臣题主开茔掩圹祠谢后土并用工部官送仪仗人数皆増于旧帝谓非正礼令酌考贤妃郑氏例于是尚书欧阳徳等复上仪注辍朝二日不鸣钟皷帝服浅淡色衣奉天殿视事百官浅色衣乌纱防黒角带朝叅命裕王主馈奠之事王率妃入宫素服哭尽哀四拜视殓成服后朝夕哭临三日后毎日一奠通前二十七日而止仍以燕居尽斩衰三年之制
　　万厯二十四年孝定皇太后崩帝谕礼部从优具仪帝衰服行奠祭礼穆庙皇妃中宫妃嫔太子诸王公主以下皆成服百官诣宫门外哭临命妇入宫哭临余俱如大丧礼
　　皇妃等丧　洪武七年九月贵妃孙氏薨无子太祖命吴王橚主丧事服慈母服斩衰三年东宫诸王皆服期由是作孝慈録　永乐中贵妃王氏薨辍朝五日御祭一坛皇后皇妃皇太子各祭一坛亲王共祭一坛公主共祭一坛七七百日期再期皆祭　天顺七年敬妃刘氏薨辍朝五日帝服浅淡黄衣于奉天门视事百官浅淡色衣乌纱防黒角带朝参册文置灵柩前皇太子以下行三献礼自初丧至期年辞灵各于常祭外増祭一坛　治十四年宪庙丽妃章氏发引辍朝一日
　　皇太子及妃丧　自洪武中懿文太子后至成化八年怀献太子薨年甫三嵗帝谕礼部礼从简王府及文武官俱免进香帛礼部具仪上自发丧次日辍朝三日帝服翼善冠素服七日而除又三日御西角门视朝不鸣钟皷祭用素食文武羣臣素服麻布绖带麻鞋布里纱防诣思善门哭临一日而除第四日素服朝西角门奉慰在外王府及文武官素服举哀二日而除　嘉靖二十八年庄敬太子薨礼部上丧礼帝曰天子絶期况十五嵗外方出三殇朕服非礼止辍朝十日百官如制成服十二日而除诣停柩所行罢诣门哭临遣戚臣行礼　万厯四十七年二月皇太子才人王氏薨命视皇太子妃郭氏辍朝五日不鸣钟皷帝服浅淡色衣百官青素服黒角带朝叅皇长孙主馈奠
　　诸王及妃公主丧　洪武二十八年秦王樉薨诏定丧礼礼部尚书任亨泰言考宋制宜辍朝五日今遇时享请暂辍一日皇帝及亲王以下至郡主及靖江王宫眷服制皆与鲁王丧礼同皇太子服齐衰期亦以日易月十二日而除素服期年从之定制亲王丧辍朝三日礼部奏遣官掌行丧礼翰林院撰祭文諡册文圹志文工部造铭旌遣官造坟钦天监官卜国子监监生八名报讣各王府御祭一皇太后皇后东宫各一在京文武官各一自初丧至除服御祭凡十三坛封内文武官祭一其服制王妃世子众子及郡王郡主下至宫人斩衰三年封内文武官齐衰三日哭临五日而除在城军民素服五日郡王众子郡君为兄及伯叔父齐衰期年郡王妃小功凡亲王妃丧御祭一坛皇太后中宫东宫公主各祭一坛布政司委官开圹合继妃次妃祭礼同其夫人则止御祭一坛但造圹祔郡王丧辍朝一日行人司遣官掌行丧礼余礼多与亲王同无皇太后皇后祭郡王妃与亲王妃同无公主祭合郡王继妃次妃丧礼俱与正妃同凡世子丧御祭一东宫祭一遇七及百日下期年除服御祭各一凡世孙丧礼如世子减七七及大祥祭凡镇国将军止闻丧百日下三祭奉国将军以下御祭一初洪武九年五月晋王妃谢氏薨命议丧服之制侍讲学士宋濓等议曰按唐制皇帝为皇妃等举哀宋制皇帝为皇亲举哀今参酌唐宋之制皇帝及中宫大功诸妃皆服小功南昌王妃服大功东宫公主亲王等皆服小功晋王服齐衰期靖江王妃小功王妃服缌麻辍朝三日既成服皇帝素服入丧次十五举音百官奉慰皇帝出次释服服常服制曰可其后王妃丧视此成化八年二月忻王见治薨发引日帝不视朝及辍朝一日十三年四川按察司彭韶言亲王郡王薨逝皆遣官致祭使臣络绎人夫劳扰自后惟亲王如旧其郡王初丧遣官一祭余并遣本处官凡王国母妃之丧俱遣内官致祭今宗妇众多其地有镇守太监者宜遣行礼又王国茔夫妇同穴初造之时遣官监修开圹合乞止命本处官司帝从礼部复奏王妃祭礼如旧余依议行　治十六年七月申王祐楷薨礼部言前沂穆王薨未出府申王已出府而未之国拟以沂穆叅以在外亲王例行之　永乐十五年正月永安公主薨时初举张灯宴遂罢之辍朝四日赐祭命有司治防塟二月太祖第八女福清公主薨辍朝三日定制凡公主丧闻辍朝一日自初丧至大祥御祭凡十二坛下塟辍朝一日仪视诸王稍杀丧制同惟各宫不成服
