<!-- { "loadSidebar": true } -->
　　邦直字子鱼即墨人嘉靖中官盐山县县丞
　　朱载堉乐律全书【无卷数】律吕正论四卷　律吕质疑辨惑【无卷数】
　　载堉郑恭王厚焥之世子
　　【臣】等谨案载堉为何瑭外孙承文定之绪论所作乐律全书凡十一种律吕精义内外篇各十卷律学新説四卷乡饮乐谱六卷其乐学新説算学新説操缦古乐谱旋宫合乐谱六代小舞谱二佾缀兆图零星小舞谱七种则皆不分卷至律吕正论乃其草创之本而律吕质疑辨惑则与律吕精义互相阐发者也
　　载堉自序律吕精义略曰六艺残缺声调数术知之者鲜班志文藻足以动人失于辩而非实继作者或失之踈畧或失之冗琐舍本存末于乐何益唐书独志厯而遗律宋史摭其末而遗其源蔡元定律书每条所引古人旧説乃经也本也其各条辨论乃传也末也宋志悉删其本读者不知此论从何而发虽宻犹踈也夫乐者声音之学也律者度数之学也伶工乐官但能纪其铿锵鼓舞而不能言其义齐鲁韩毛能言诗之义而不知其音太史公律书其最要者末后生钟分百三十五字耳班固释五音曰宫中也居中央畅四方唱始施生为四声纲也释六律曰黄钟者阳气施种于黄泉孳萌万物为六气元也此书论声调数术不敢忽略而不敢藻饰者葢恐蹈舍本存末之也又自序乐学新説略曰汉时窦公献古乐经其文与周官大司乐同然则乐经未尝亡也乐官之属凡二十分为三类大司乐乐师大胥小胥为一类葢大夫士之明乐者而为国子师若伶伦后防是也礼记所谓大司成疑即此官也乐师疑即乐正也大胥大学长也小胥小学长也大师小师瞽蒙眡了四官为一类若师挚师旷师冕师涓等是也周制一命为下士二命中士三命上士四命下大夫五命中大夫此大司乐为中大夫每官有正有副其长若干佐必倍之若大司乐中大夫二人则乐师下大夫四人乃其佐也乐师又有佐焉上士八人下士十有六人又其佐也所撰新説凡四种一曰律学二曰乐学三曰算学四曰音学前二者律书之本原后二者律书之支所以羽翼是书者也夫算学谓之新説何也如周径积相求之类旧则踈而新则宻平方不用商除立方不显亷法之类旧则繁而新则简旧以勾股为末専明九章新以勾股为首専明厯律此其异也
　　又总论歌舞曰古人学歌以永之一字为众妙之门学舞以转之一字为众妙之门所谓歌者五声六律千变万化举要言之不过一气永长而已所谓舞者三廻九转四纲八目举要言之不过一体旋转而已太祖命侍臣熊鼎曰乐以人声为主人声和则八音谐斯训也即舜命防意也李文察曰永为声气之元乃人心之中声也第志防瞧杀固不能永而粗厉猛愤亦不能永必心平气和不疾不徐不刚不柔然后有永声歌到有永处而天地之气已在我矣按古者天子用八佾士用二佾庶人无佾数独以一人舞周礼乐师掌教国子小舞所谓小舞以其无佾数独一人舞故名之小舞非异于大舞也朱子曰唐人舞状有四曰招曰揺曰送其一疑即是上转葢招为内转揺为外转送为下转总不外转之一字
　　汪浩然琴瑟谱三卷　八音摘要二卷
　　浩然琼州人
　　【臣】等谨案浩然自称广东琼州府正乐生员葢乐生也
　　许珍律吕新书分注图纂十三卷
　　珍字时聘号静庵天长人卷首叶良佩序有掌教吾庠之语据太学题名碑良佩嘉靖进士浙江太平人则珍乃太平学官也
　　吕懐律吕古义三卷　箫韶考逸二卷
　　懐见易类
　　张鳯翔乐经集注二卷
　　鳯翔见礼类
　　鳯翔自序略曰礼乐至周而大备周礼大司乐文则周公所着也汉初魏窦公献古经其文与大司乐合而学士大夫率沿为礼家言无専学也古学庸存于戴记至程子始尊信表章而古者由学入道之大法始赖以存古乐虽亡而周公所着之经固存于世观大备于成周而乐其可知也窃取程子之意乃表而出之俾専于乐者考焉
　　陆元辅曰鳯翔述周官大司乐以下诸官而为之注末以小戴礼乐记诸篇附焉
　　瞿九思乐经以俟録【无卷数】
　　九思见春秋类
　　朱彛尊曰瞿氏论乐史学迁序之虽经镂板卷帙未定非完书也
　　袁应兆大乐嘉成一卷
　　应兆字瑜石江寜人崇祯举人官休寜县教谕
　　邵储古乐义十二卷
　　储里贯无考










　　钦定续文献通考卷一百五十八
　　钦定四库全书
　　钦定续文献通考卷一百五十九
　　经籍考
　　经【仪注　防纬】
　　宋史艺文志仪注类一百七十一部三千四百三十八卷辽金元三史不立艺文志散见各纪传中
　　明史艺文志仪注类五十七部四百二十四卷
　　元
　　郑泳郑氏家仪【无卷数】
　　泳字仲潜浦江人官温州路总管府经歴义门八世孙涛之弟
　　明
　　邱濬家礼仪节八卷
　　濬字仲深琼山人景泰进士官至文渊阁大学士諡文庄
　　【臣】等谨案濬是书本之世所文公家礼而稍参以当时之制然家礼出于后人附防实非朱子所作濬殆未之深考也
　　吕柟礼问二卷
　　柟见易类
　　宋纁四礼初稿四卷
　　纁字伯敬号栗庵商邱人嘉靖进士官至吏部尚书諡庄敏
　　纁自序略曰礼之卫人甚于城郭顾仪文周详人苦其难因其难而废之岂独齐民哉然则指途导轨莫若就简删繁余因彚诸家礼书参互考订先求制作之源次及条目之详其间窒碍难行及有不安于心者则斟酌变通谬加损益期不失乎礼之本义简要易从焉而已然皆据一时之见未敢遽以为是也故以初稿名焉
　　吕坤四礼翼四卷　四礼疑五卷
　　坤字叔简宁陵人万厯进士累官刑部侍郎
　　坤四礼翼自序略曰四礼者何人道之终始也翼四礼者何济四礼之所未备也冠翼二前防养后成人昏翼二前女子后妇人丧翼二前侍疾后修墓祭翼二前事生后睦族凡六经之防言奥义讲解难明不敢采辑惟以民间之日用常行可以家喻而户晓者析为条目俾皆童而习之
　　朱轼日宁陵吕叔简先生论定四礼编辑防养至睦族凡八篇深情至理虽愚夫妇亦当悚然动目此人心世道赖以维持岂特翼四礼已哉是书虽与六经并存可也
　　杨慎家礼仪节八卷
　　慎见礼记类
　　马从聘四礼辑宜一卷
　　从聘字起莘灵夀人万厯进士官至右佥都御史巡抚延绥崇祯时城破从聘与其三子俱殉节
　　【臣】等谨案从聘于乾隆四十年
　　赐諡忠节
　　韩承祚明四礼集说八卷
　　承祚万厯时人卷首自署曰东鲁仕履无考
　　吕维祺四礼约言四卷
　　维祺字介孺号豫石河南新安人万厯进士官至南京兵部尚书流贼李自成陷开封抗节死
　　以上通礼
　　宋
　　车垓内外服制通释七卷
　　垓字经臣天台人咸淳中由特奏召授迪功郎浦城县尉以年不赴学者称为双峰先生徳祐二年卒牟楷序畧曰礼有冠昏丧祭而此独取于丧者良以俗之厚由于丧之重民俗厚而后冠昏之礼可行噫亲丧固所自尽也世降俗浇斩齐且莫之尽况期功乎期功之正者且莫之尽况若义若降若加者乎安得如先生者出而司风俗之柄即是书而躬行之则变浇为淳不难矣
　　张复防日双峰先生内外服制通释发明朱子家礼殆无遗蕴读是书者孝弟之心可以油然而生矣
　　【臣】等谨案垓男瑢次其书凡六类一五服诸图二五服丧制名义三五服提要四五服图说五三殇以次降服六深衣疑义共为九卷其第八第九两卷已佚
　　明
　　徐骏五服集证六卷
　　骏常熟人
　　骏自序畧曰圣人制五服别亲踈之等俾不相凟也冯鼎元有曰礼莫严于五服而五服莫严于父母终丧之制可不慎乎骏毎按家礼及御制孝慈録采儒先至当之论附以臆见为五服问答凡三脱稿名曰集证
　　以上附録
　　右仪注
　　明
　　孙瑴古防书三十六卷
　　瑴字子双华容人
　　瑴自序略曰纬有七俪经而行顾其文皆删余也相传孔子既述六经知后世不能稽同其意别立纬及防八十一首以遗来世故东汉谓之古学魏晋以降倚为符图图令人讳讳令人惮至隋而燬遂禁不传自昔为之説者有郄有袁为之注者有郑有宋一以为起于中兴之前终张之徒皆借仲尼杂以已説一以为盛于建武之代俗儒趋时篇卷第目转加増广惟刘彦和以为事幽辞富有助文章故羲皥之源钟律之要瑞孽之符神之状读者皆有取焉尝读歴代史经籍艺文志空标其目间有存者亦复如裂锦碎璧声味不聨余于是考其班部推其宗防覈其譌阙盖句累而章章累而篇篇累而帙既成名之曰古防书虽非本文之后先要亦可以大义征以文律凖也
　　右防纬











　　钦定续文献通考卷一百五十九
　　钦定四库全书
　　钦定续文献通考卷一百六十
　　经籍考
　　经【小学】
　　【臣】等谨案马端临通考小学类自训诂音韵字学各书之后如兰亭考十七史防求弟子职等书皆列焉今续辑此门惟训诂字书韵书以类相从余如帖考则归目録求则附类书其有闗于养正闲家者皆入儒家类庶区分部别不使错杂云
　　宋史艺文志小学类二百六部二千五百七十二卷【不着録者六部六十九卷】
　　辽金元三史不立艺文志散见各纪中
　　明史艺文志小学类八种二百四十部一千八百五十九卷
　　焦竑曰古者八嵗入小学习六甲四方与书数之艺成童而授之迨其大成也知类通达靡所不晰而小学始基之矣尔雅津渉九流标正名物讲艺者莫不先之于是有训诂之学文字之兴随世转易譌舛日繁三苍之説始制字法而説文兴焉于是有偏旁之学五声异律清浊相生孙炎沈约始作字音于是有音韵之学葢古昔六艺乗其虚明肄之以适用而精神心术之微寓焉矣古学久废世儒采拾经籍格言作为小学以补亾失昔人所叹为数可知而义难知今之所患在义可知而数难陈孰知不得其数则影响空疎而所谓义者何可知矣
　　宋
　　罗愿尔雅翼三十二卷
　　愿字端良号存斋新安人汝楫子以防补承务郎乾道二年登进士第知鄂州
　　都穆序畧曰尔雅周公书也昔之志艺文者附于孝经志经籍附于论语皆所以尊经也唐四库书目始置之小学之首至宋邢昺等奉勅为疏尔雅遂复与诸经并列由周而来作者汉孔鲋有小尔雅魏张楫有广雅宋陆农师有埤雅尔雅翼者宋知鄂州新安罗公端良所着也是书之出后于陆氏而考覈名物援引百家其博洽视陆氏殆又过之惜史阙公传文献通考亦不载其书非其裔孙文殊曷能使其晦而复传耶
　　明
　　朱谋防骈雅七卷
　　谋防见易类
　　谋防自序畧曰盘诰雅颂选艰而挹赜今去殷周三千余防其雕章绘语方言殊训与夫制事锡名岂不渊且博哉畸文只句独得讯之颉籕家书乃聨二为一骈异而同析之则呉越合之则肝胆古故无其编非艺事一大歉哉暇日检诸解诂排纂防出之文经子史流稗官賸説防不搜括条贯依广雅埤雅之义作骈雅七卷又作方国殊语虽所见异词所闻异语皆不删废要亦郭公夏五之例云
　　张萱彚雅二十卷续编二十八卷
　　萱字孟竒博罗人万厯时举人官至戸部郎中
　　魏濬方言据二卷
　　濬见易类
　　陈与郊方言类聚四卷
　　与郊见礼类
　　以上训诂
　　宋
　　郭忠恕汗简三卷目録叙畧一卷
