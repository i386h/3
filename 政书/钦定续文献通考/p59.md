<!-- { "loadSidebar": true } -->
　　七年令山东正军全免差役贴军免百亩以下余田与民同役成祖永乐元年令各处军卫有司军匠在京充役者免家下杂泛差役宣宗宣徳三年令迤北囘还军余民人收充御马监勇士者免其原卫原籍户下人丁差役四年令各卫所军每一名免户下一丁差役若在营有余丁亦免一丁供给英宗正统六年令陜西土军优免五丁余聴科差
　　五年三月免京民役
　　应天府言运输官物悉役京民帝曰京民自开国以来劳费倍于外郡今兵革渐息正当休养命免其役
　　七年令官员亡故者免其家徭役三年
　　十二年八月诏凡致仕官复其家终身无所与
　　十九年七月以左都御史詹徽通政使蔡瑄左通政茹常工部侍郎秦逵户部侍郎杨靖在职公勤诏有司复其家
　　【臣】等谨按免役免丁俱有限数若复其家则一家全免故惟致仕官及年八九十以上有爵之老人始以此优之使得终其天年耳若詹徽等以在职公勤之故命复其家葢异数非常制也
　　十三年十二月免朝官及功臣家杂役
　　令六部都察院应天府并两县判禄司仪礼司行人司随朝官员除本户合纳税粮外其余一应杂泛差役尽免又各处功臣之家户有地土除合纳粮草夫役其余粮长里长水马驿夫等役悉免之
　　十六年三月复鳯阳临淮二县民徭赋世世无所与谕户部曰鳯阳朕故乡皇陵在焉昔丰沛之民终汉世受惠朕今永免鳯阳临淮二县税粮徭役宜榜谕其民使知朕意
　　二十年七月迁南方学官教士于北复其家
　　以北方学校无名师生徒废学命迁南方学官之有学行者教之増广生员不拘额数复其家至英宗正统十年令监生家免差役二丁世宗嘉靖九年题准各灶户内有举人监生生员省祭吏役照有司事例一体优免
　　二十二年四月命杭湖温台苏松诸郡民无田者往淮河迤南滁和等处就耕免役三年
　　惠帝建文四年三月【时成祖已即位】诏山东北平河南被兵州县复徭役三年
　　成祖永乐元年八月免富民徙北平者差役五年三年九月徙山西民无田者实北平亦复五年九月令自愿徙北京为民及免杖而徙者免徭役五年徒流而徙者免徭役三年十四年十一月徙山东山西湖广流民于保安州赐复三年
　　六年六月诏流民来归者复三年
　　后至宣宗宣徳五年二月令招流民赐复一年正统十四年十一月景帝命侍郎耿九畴抚安南畿流民赐复三年孝宗治二年八月复四川流民复业者杂役三年武宗正徳十四年五月诏山东山西陜西河南湖广流民复业者复五年世宗嘉靖二十四年诏流民复业者给复十年穆宗隆庆元年七月诏抚山东河南被灾流民复五年
　　二十二年令天夀山种树人户免杂泛差役
　　宣宗宣徳元年令天地坛坛户免杂泛差役
　　三年三月放免老防残疾军民匠九百九十二人初元年九月命行在工部凡工匠户有二丁三丁者留一丁四丁五丁者留二丁六丁以上者留三丁余皆放囘俾后更代单丁则视年久近次第放免残疾老防及无本等工程者皆放免至是乃验放
　　四年三月免四川茶户徭役
　　八年四月以两京河南山东山西久旱赐复一年英宗正统七年令天文生隂阳生俱免差役一丁十二年定云南土官免丁例
　　先是四年既令云南土马军自备鞍马兵器粮食聴征者免本户差役四丁至是又令云南土官四品以上优免一十六丁五品六品一十二丁七品十丁八品九品八丁杂职六丁
　　景帝景泰元年令各处撡备民壮户内毎名免三丁杂泛差役
　　四年五月旌义民出粟赈饥者复其家
　　后英宗天顺时凡出粟赈饥者皆复其家
　　英宗天顺八年正月诏医士厨役乐工人等果年老不堪应役无丁替者悉放为民
　　宪宗成化三年令宛平昌平二县坟户免杂泛差役至孝宗治元年令昌平县坟户等户免三丁武宗正徳五年令陵户坟户杂泛差役除正身外免二丁
　　孝宗治元年定诸王等亲属免丁之例
　　亲王王亲杂役免二丁郡王王亲一丁镇国等将军夫人亲父一丁
　　又定医生及在官人役免丁数
　　御药医士除本身外免二丁在院医士除本身外免一丁医生止免本身京城火夫御马监养马勇士除本身免二丁尚膳监光禄寺厨役将军力士轿夫旗校寡妇吏典并御用监司礼监银作局髙手匠役俱免本身十三年又免光禄寺酒户差役二丁
　　世宗嘉靖四年三月更定锦衣卫官优免之制
　　户部以武职滥乞优免乃疏议锦衣卫随朝指挥免三丁千户镇抚二丁百户所镇抚一丁请着为令得防锦衣卫指挥免七丁千户五丁镇抚百户三丁疏中又言旧制内使免一丁今定武职例亦略与相比有防内官内使照文职例优免
　　十五年免各处守防陵墓民差役
　　诏各处帝王陵寝前代名贤及本朝公侯驸马伯文武大臣勅塟坟墓所在官司照例编佥附近民人一丁看防免其杂泛差役其茔域所占地亩税粮一并除豁十八年三月给复承天三年二十年二月显陵成又复承天三年
　　二十年十月复山西被寇者徭役二年
　　二十四年议定优免则例
　　京官一品免粮三十石人丁三十丁二品免粮二十四石人丁二十四丁三品免粮二十石人丁二十丁四品免粮十六石人丁十六丁五品免粮十四石人丁十四丁六品免粮十二石人丁十二丁七品免粮十石人丁十丁八品免粮八石人丁八丁九品免粮六石人丁六丁内官内使亦如之外官各减一半教官监生举人生员各免粮二石人丁二丁杂职省祭官承差知印吏典各免粮一石人丁一丁以礼致仕者免十分之七闲住者免一半其犯赃革职者不在优免之例如户内丁粮不及数者止免实在之数丁多粮少不许以丁准粮丁少粮多不许以粮准丁俱以本官自己丁粮照数优免但有分门各户疎逺房族不得一概混免
　　【臣】等谨按孝宗实录载治十六年六月刑部主事刘乔言浙江各府徭役军需皆计丁田徴而官员之家率得优免遂致奸伪者多诡寄势家而徴科重累小民乞定优免之额京官及方面官三品以上者优免若干七品以上者优免若干八品以下者优免若干其余丁田悉照民间均云云其言前此未见施用斯时所定之例得非乔之遗防欤
　　二十九年九月令抽取各处有马民壮俱免本家徭役二丁以示优防
　　穆宗隆庆五年定免海户差役
　　令上林苑海户永乐宣徳年间额设正徳年间续补及系正身充当者准与全免差役若系添补量行优免三丁其余丁产与民一体均编
　　神宗万厯十一年十一月清优免冒滥之
　　顺天府尹臧惟一言优免冒滥其难言凡系内使将军校尉等项职役务要该衙门印信公文查验分别品级见役歇役照例优免从之
　　熹宗天啓五年十月免京师生员家报佥商役
　　诏言京师因差役繁重生员与平民一体报佥殊失令甲优免二丁之例今查生员之家果系父子同胞兄弟一应商役准与豁免













　　钦定续文献通考卷十七
<史部,政书类,通制之属,钦定续文献通考>
　　钦定四库全书
　　钦定续文献通考卷十八
　　征考
　　【臣】防谨按马端临作征考自征商闗市以暨杂征敛防门阜财足用之道固已详言之矣顾征之法行之自古积久不能无宋初立法务从简便南渡以降诸郡税额亦累有放免然而贪吏并縁苛取百出私立税场算及缗钱虚市有税空舟有税甚至以食米为酒米以衣服为布帛皆使纳税蠧国剥民有不可胜言者辽置盐鐡转运度支钱帛诸司金有盐防酒麴茶税征商场等法元虽取民无定而其要一本于寛故前代告缗借商经总之制元皆无之明制府州县有税课司局河泊有所诸嵗办商税渔课引繇契本有额至神宗之季遂议开矿税于是所在搜括日增嵗溢上取一下取二官取一羣奸又取二利则归下怨则归上所谓利之所在害即随之者也续考断自南宋寜宗迄于明代其门类仍仿马氏之例而以见于史志纪传各书者依次编辑亦可借以考其原委而镜其得失焉
　　征商【闗市】
　　宋寜宗开禧元年六月罢广东税场八十一墟
　　初闗市之征髙宗时屡经省罢其未尽者孝宗继志悉推行之淳熙五年六月罢诸州私置税场时知临安府吴渊乞复置西溪防两处发引栏税帝曰闗市讥而不征去城五十里之外岂可复置栏税耶十二年给舍看详赵汝谊乞行下省臣遇客贩米不得阻遏其免收力胜钱一项自有见行约束如有违戾以喝花为名故作防滞者许客人赴诉监司台省重寘宪典从之光宗绍熙三年三月罢雅州税场五至寜宗时诸郡商税屡与放免焉
　　理宗绍定五年三月诏京城内外免征商三月
　　淳祐四年九月台臣言严州及绍兴萧山防县征商烦苛诏亟罢之
　　寳祐二年六月罢临安府临平镇税
　　秘书少监刘克荘进故事曰自汉中叶筦之法行上而公卿下而贤良文学各持一论然公卿之论常胜虽合贾谊董仲舒诸名儒唇敝舌腐而不能杀其势惟本朝则不然所用三司使如冦准蔡齐王尧臣包拯宋祁张方平蔡襄其人平日既持贤良文学之论一旦居公卿之位终不肯背儒者大防此所以异于汉也熙寜改法初犹用程颢苏辙为官属其后薛向吴居厚之徒始进于是司马光得政内擢李常为版书外擢鲜于侁为漕臣以救其元祐相业第一义也臣谓国家此一气脉宜迓续不宜间断宜培养不宜防伐顾今天下兵不可汰官不可省郊庙之礼不可阙掖廷之用不可减臣非敢立髙虚之论直以理财为非也昔之理财者摧抑富商巨贾之盗利权者耳逐什一以养口体者弗问也削弱豪家大姓之侵细民者耳营升斗以育妻子者弗问也天地所产海之鱼盐薮之薪蒸漆枲絺纻之百货械器陶冶之一艺葢贩夫贩妇园夫红女所资以为命者茍操干之无遗则叹愁之寜免汉算缗钱下逮末作唐为宫市害及樵夫治世气象不宜如此向也酤契信有遗利今囊括殆尽弓张未弛已失利源邑困茧丝之取民受池鱼之殃议者排之愈力执事者持之愈坚踵汉廷盐鐡之失先朝前軰名儒治赋之意麟趾泽息虿尾谤兴将安取此臣观今日事势损上未易言也酌中制以取之足矣裕民未易言也捐末利以还之足矣昔陈恕令三司吏各条茶法第为三等曰上者取利太深可行之商贾不可行于朝廷吾用其中者其计臣之心也王旦遣漕臣曰朝廷利至矣真大臣之言也惟诏庙堂省府亟图之
　　度宗咸淳元年正月诏临安免征商三月
　　四年再免在京征商三月
　　恭帝徳祐元年二月令长吏一切勿征税
　　辽太祖三年五月置羊城于炭山北起务以通诸道市易
　　圣宗统和元年九月南京秋霖害稼权停闗征以通山西籴易
　　从南京留守奏也
　　【臣】等谨按辽史食货志又载干亨间留守司言民艰食请弛居庸闗税疑即纪统和元年九月事葢统和改元即在干亨五年六月故志犹误仍干亨年号也
　　四年十一月以古北松亭榆闗征税不法致阻商旅遣使鞫之
　　十二年二月免诸部嵗输羊及闗征
　　十九年闰十一月减闗市税
　　开防元年十二月贵徳龙化仪坤双辽同祖七州始征商
　　初东辽之地自神册来附未有酤盐麴之法闗市之征亦甚寛弛冯延休韩绍勲相继以燕地平山之法绳之民不堪命至太平九年八月东京舍利军详穏大延琳防遂乘之以作乱
