<!-- { "loadSidebar": true } -->
　　【臣】等谨案是书皆论用兵指要分前后二集前集六卷凡五十四门后集四巻凡九十七门体例畧如武经总要所録前人旧説凡兵家言及唐宋名臣奏议无不摭集
　　何良臣阵记四巻　军权四卷
　　良臣字惟圣防稽人官至蓟镇游击
　　【臣】等谨案阵记皆述练兵之法凡二十三类共六十六篇军权分十七目为一百七十四篇中间有云募选之事付诸有司欺昧朦胧上下交蔽又云将不识兵兵不识将卒然有事实无以支皆讥切时政之语盖有激而然也
　　郑若曽江南经畧八卷
　　若曽见史类
　　【臣】等谨案是编为江南倭患而作兼及防御土冦之事八卷之中每卷又各分上下多一时权宜之计福建林润为应天巡抚为评而刋之
　　卜大同备倭记二卷
　　大同字吉夫秀水人嘉靖进士由刑部主事累迁湖广按察使佥事布政司叅议弭蕲黄盗及平苗有功终福建巡海副使
　　【臣】等谨案是编乃大同官福建时讲求备倭而作上巻分八篇下卷分二篇所言颇简畧不足以资考核其书本名备倭图记原本巻首尚有海图此本佚之
　　李材将将纪二十四巻
　　材字孟诚号见罗丰城人嘉靖进士官至佥都御史巡抚郧阳
　　【臣】等谨案是书大防专重御将而首卷至九巻详载汉唐宋七帝本纪之文殊无断制十卷至二十一卷分别得失自虞夏迄南宋各缀数条亦未完备二十二卷至二十四卷援摭经文旁及子史议论尤迂考材于隆庆万厯中屡殱倭冦非全不知兵者而其书乃如是不可解也
　　叶梦熊运筹纲目八卷　决胜纲目十卷
　　梦熊字南兆归善人嘉靖进士官至南京工部尚书【臣】等谨案是编乃梦熊总督三边时所作运筹纲目为纲八为目八十纲目之下俱有统论各采史事以证之决胜纲目不立总纲目凡百条亦前缀统论证以史事惟运筹纲目列史事而评之决胜纲目先立説而以史事证之体为小异耳
　　郭光复倭情考畧一卷
　　光复武昌人官掦州府知府
　　【臣】等谨案嘉靖中东南屡中倭患而州当江海之冲被害尤甚光复因考次所闻为此编首总论次事畧及倭患倭术倭语倭好倭船倭刀载其情状颇详盖以必得其情始可筹备御之术也攷万厯己丑进士别有一郭光复官至右副都御史辽东
　　巡抚乃顺天固安人姓名适相同耳
　　戚继光练兵实记九卷附杂集六卷　纪效新书十八卷
　　继光字元敬世袭登州卫指挥佥事歴官蓟州永平山海等处总兵官中军都督府左都督进太子太保事迹具明史本传
　　【臣】等谨案隆庆二年继光以都督同知总理蓟州昌平保定三镇上疏请浙东杀手礟手各三千再募西北壮士马军五枝歩军十枝专听训练乃辑其练兵实政曰练伍练胆气练耳目练手足练营阵练将其附载杂集一储将通论二将官到任三登坛口授四军器制解五车歩骑解其初到镇有防云教兵之法美观则不实用实用则不美观此书标曰实记征实用也又其登坛口授云时惟庚午夏六月而请刋此书移文云拟定教练已经二年今将条约通集成帙则书成于隆庆五年辛未矣纪效新书乃其官浙江参将练兵备倭时作首为请训练公移三篇次为或问其下十八篇曰束伍曰操令曰阵令曰谕兵曰法禁曰比较曰行营曰操练曰出征曰长兵曰牌筅曰短兵曰射法曰拳经曰诸器曰旌旗曰守哨曰水兵各系以图而为之説皆阅歴有騐之言故曰纪效盖继光为将精于训练传称其在镇十六年边备修整蓟门晏然所著书谈兵者皆遵用之则非泛摭韬畧常谈者比也
　　莅戎要畧一巻　武备新书十四巻　长子心钤【无卷数】旧皆题戚继光撰
　　【臣】等谨案莅戎要畧即练兵实记中之条约而武备新书与纪效新书大同小异仍冠以继光纪效新书序其火器诸图下题曰崇祯庚午仲秋羽南彭翔谨録秘藏首有四明谢三賔订正字或即三賔所撰盖亦未可定中如雕木为虎豹使口中出火以木为人藏礟于腹以火爇马尾使之冲敌语同儿戯必非继光所作长子心钤中有对垒号令一条云南塘戚少保谓此为束阵第一法则亦非
　　继光所自为矣
　　侯继国两浙兵制四巻
　　继国号龙泉金山卫人世袭指挥使
　　【臣】等谨案是书第一巻首列全浙海图附以説并及沿革兵制第二巻载造战船及火器军器营操甲操等图第三卷载倭警始末第四巻为日本风土记于一时海防军政最为详悉惟日本记有録无书疑装葺者偶佚之耳
　　冯时宁古今将畧四卷
　　时宁字以一桐乡人
　　盛万年岭西水陆兵纪二巻
　　万年字恭伯秀水人万厯进士官至江西按察使迁云南布政使未上卒
　　【臣】等谨案万年官广西按察使时值倭入冦而电白呉川二地东南濵海先受其害乃审度地势布置堡寨图其兵弁制度及巡船欵式而成是编
　　熊明遇剑草一卷
　　明遇字子良进贤人万厯进士官至兵部尚书【臣】等谨案是编摘取古今名将事迹为论断凡百余条盖随笔劄记之文不足当著述之目
　　岭南客对一卷
　　旧题粤西舜山子撰不着姓名
　　【臣】等谨案是书以粤中猺獞啸聚时出刼掠为居民行旅之害有司不能制故设为贾容问答以推究其得失所陈方畧虽未必切中事宜然亦可见当时疆吏措置之乖方矣
　　陈禹谟左氏兵畧三十二卷
　　禹谟见经类
　　【臣】等谨案是编取左传所叙兵事以次排纂又杂引子史证明之而断以已意书生迂滞之见无异锲舟求剑也
　　董承诏类辑练兵诸书十八巻
　　承诏武进人万厯进士天启中官至浙江左布政使【臣】等谨案是书编辑戚继光谈兵诸书删其繁复分为十六类冠以汪道昆继光墓志及承诏所作小传
　　顾斌火器图一卷
　　斌字质夫晋江人万厯举人官广东信宜县知县调蜀府左长史
　　【臣】等谨案是编言军中火攻之具甚详然大抵斌以意造之无济于实用也如所制木人骑马之类颇近儿戏其火药噐具皆取天地星宿之数太极两仪之象亦殊迂濶前有火噐原火攻要二篇多书生纸上之谈又末有风雨赋一篇谓熟此以占天文百无一失是尤不必然之事也
　　张龙翼兵机类纂三十二巻
　　龙翼字羽明松江人
　　【臣】等谨案是书取古今言兵事者分为三十二类毎类中又各析子目所载明事尤详第三十一卷专言阵势然陈法未载图式殊为缺畧
　　广名将谱十七巻
　　不着撰人名氏
　　【臣】等谨案是书卷首题黄道周注断前有崇祯癸未道周序词意弇陋殆书肆所伪托其目録后幅割裂亦非足本
　　曽益左畧一卷
　　益字予谦山阴人
　　【臣】等谨案是书专摘左传所言兵事凡五十六篇各标以名目
　　谈兵髓七巻
　　题西浙嚣嚣生撰不著名氏
　　【臣】等谨案是编襍缀成书初无秘授前有王洽序洽字和仲临邑人万厯进士官至兵部尚书序作于天启甲子巡橅浙江时则嚣嚣生亦明末人矣
　　李盘金汤十二筹八卷
　　盘字小有扬州人
　　【臣】等谨案是书以十二筹为名而今存其八非完本矣所言皆团练乡勇捍御土冦之计襍引古事以证之然多不切合
　　宋征璧左氏兵法测要二十巻
　　征璧原名存楠字尚木华亭人
　　【臣】等谨案是书节畧左氏所纪兵事而论其得失然引车战以谈兵殊为不谙时势也











　　钦定续文献通考巻一百八十三
　　钦定四库全书
　　钦定续文献通考巻一百八十四
　　经籍考
　　子【医家】
　　宋史艺文志医书类五百九部三千三百二十七卷辽金元三史不立艺文志防见各纪传中
　　眀史艺文志医书类六十八部一千六十四卷
　　宋
　　董汲旅舍备要方一卷
　　汲字及之东平人
　　夏徳卫生十全方三卷
　　徳字子益里贯无攷
　　【臣】等谨案徳又有竒疾方一卷已见马考
　　王执中鍼灸资生经七卷
　　执中字叔权永嘉人据赵纶序称澧阳郡博士
　　陈自眀妇人大全良方二十四卷
　　自眀字良父临川人官建府医学教谕
　　严用和济生方八卷
　　用和始末无攷
　　呉澄古今通变仁夀方序曰世之医和不一惟有所传授得之尝试者多騐予最嘉严氏济生方之药不泛不繁用之辄有功葢其方乃平日所尝试而騐者也
　　杨士瀛仁斋直指二十六卷附伤寒类书活人总括七卷
　　士瀛字登父号仁斋福州人
　　颅经二卷
　　不着撰人名氏
　　眀堂灸经八卷
　　题西方子撰
　　急救仙方六卷
　　不着撰人名氏
　　小儿卫生总微论方二十卷
　　不着撰人名氏
　　太医局程文九巻
　　【臣】等谨案是编皆宋时考试医学之制
　　金
　　刘完素素问元机原病式一卷　宣眀方论十五卷伤寒直格方三卷　伤寒标本心法类萃二巻
　　完素字守真河问人事迹具金史方技传
　　本传畧曰完素尝遇异人陈生饮以酒大醉及寤洞达医术以庸医多妄説乃注原病式二万余言然好用凉剂以降心火益肝肾为主
　　张元素病机气宜保命集三卷
　　元素字洁古易州人八嵗试童子举二十七试经义进士不第乃去学医洞彻其术治病不用古方曰运气不侔古今异轨古方新病不相能也
　　张从正儒门事亲十五卷　伤寒心镜一巻
　　从正字子和睢州考城人兴定中召补太医防辞去事迹具金史方技传
　　李杲内外伤辨惑论三卷　脾胃论三卷　兰室秘藏六巻
　　杲字眀之自号东垣老人真定人以纳赀得官监济源税幼好医书捐千金从易人张元素学尽得其传当时以神医目之所著书多传于世
　　元
　　王好古医垒元戎十二卷　此事难知二卷　汤液本草三卷
　　好古字进之赵州人官本州教授其学出于李杲又尝受业于张元素
　　沙图穆苏瑞竹堂经騐方五卷
　　沙图穆苏字谦斋由御史出为建昌太守
　　危亦林世医得效方二十巻
　　亦林字达斋南丰人官本州医学教授其髙祖遇仙人董奉之二十五世孙传其秘方因据以成书详亦林所自序
　　朱震亨格致余论一卷　局方发挥一卷　金匮钩元三卷
　　震亨字彦修金华人受业于罗守悌得刘守真之传黄虞稷曰彦修从许文懿学所居在丹溪学者称丹溪先生宋景濓言其得考亭正传为金华四贤之的嗣不徒以医名也
　　滑夀难经本义二巻
　　夀字伯仁自号撄宁生许州人寄居郑县从王居中学受素问难经又参防张仲景刘守真李眀之三家而贯通之所治无不愈天台朱右摭其治疾神效者数十字为作传
　　王国端扁鹊神应鍼灸玉龙经【无卷数】
　　国端婺源人
　　邹鋐夀亲养老新书四巻
　　鋐泰宁人
　　【臣】等谨案是书第一卷即宋陈直之养老奉亲书已见马考第二巻以下皆鋐所续增也
　　齐徳之外科精义二卷
　　徳之官医学博士充御药院外科太医
　　戴啓宗脉诀刋误二卷附録二巻
　　啓宗字同父金陵人官龙兴路儒学教授
　　王履医经溯洄集一卷
　　履字安道昆山人学医于朱丹溪尽得其术
　　镏洪伤寒心要一卷
　　洪都梁人始末无攷
　　何若愚添注指微赋一卷
　　若愚爵里无攷
　　艾元英如宜方二巻
　　元英东平人
