<!-- { "loadSidebar": true } -->
　　顺帝元统二年六月大宁广宁辽阳开元沈阳懿州蝗八月南康路诸县蝗　至元二年七月黄州蝗　三年六月懐孟温州汴梁阳武县蝗七月河南武陟县禾将熟蝗　五年七月胶州即墨蝗　至正四年归德府永城县及亳州蝗　十二年六月大名路开滑濬三州元城十一县蝗　十七年东昌茌平县蝗　十八年六月辽州蓟州潍州昌邑胶州髙宻县蝗七月京师蝗【民大饥】大都广平顺德及潍州之北海莒州之防隂汴梁之陈留归德之永城皆蝗【顺德九县民食蝗广平人相食】　十九年大都覇州通州真定彰德懐庆东昌卫辉河间之临邑东平之须城东河阳谷三县山东益都临淄二县潍州胶州博兴州大同宁冀二郡文水榆次夀阳徐沟四县沂汾二州孝义平遥介休三县晋宁潞州及壶闗潞城襄垣三县霍州赵城灵石二县隰州之永和沁之武乡辽之榆社奉元及汴梁之祥符原武鄢陵扶沟尉氏洧川七县郑之荥阳汜水许之长葛郾城襄城临颍钧之新郑宻县皆蝗【食禾稼草木俱尽所至蔽日马不能行填坑堑皆盈饥民捕蝗以为食或曝干而积之又尽则人相食】七月淮安清河县飞蝗蔽天【自西北来凡经七日禾稼俱尽】八月蝗自河北飞渡汴梁【食田禾一空】大同路蝗　二十年益都临朐夀光二县鳯翔岐山县蝗　二十一年六月河南巩县蝗【食稼俱尽】七月卫辉及汴梁荥泽县郑州蝗　二十二年秋卫辉及汴梁开封扶沟洧川三县许州及钧之新郑宻二县蝗　二十五年鳯翔岐山县蝗
　　王圻曰至元二十五年绩溪县有蝗自西北蔽空而至
　　明太祖洪武五年六月济南属县及青莱二府蝗七月徐州大同蝗　六年七月北平河南山西山东蝗　七年二月平阳太原汾州厯城汲县六月懐庆真定保定河间顺德山东山西蝗　八年夏北平真定大名彰德诸府属县俱蝗
　　惠帝建文四年夏京师飞蝗蔽天
　　成祖永乐元年夏山东山西河南蝗　三年五月延安济南蝗　十四年七月畿内河南山东蝗
　　宣宗宣德四年六月顺天州县蝗　九年七月两畿山西山东河南蝗蝻覆地尺许伤稼　十年四月两京山东河南蝗蝻伤稼
　　英宗正统二年四月北畿山东河南蝗　五年夏顺天河间真定顺德广平应天鳯阳淮安开封彰德兖州蝗六年夏顺天保定真定河间顺德广平大名淮安鳯
　　阳蝗秋彰德卫辉开封南阳懐庆大原济南东昌青莱兖登诸府及辽东广寜前中屯二卫蝗　七年五月顺天广平大名河间鳯阳开封懐庆河南蝗　八年夏两畿蝗　十二年夏保定淮安济南开封河南彰德蝗秋永平鳯阳蝗　十三年七月飞蝗蔽天　十四年夏顺天永平济南青州蝗
　　景帝景泰五年六月宁国安庆池州蝗　七年五月畿内蝗蝻延蔓六月淮安扬州鳯阳大旱蝗九月应天及太平七府蝗
　　英宗天顺元年七月济南杭州嘉兴蝗　二年四月济南兖州青州蝗
　　宪宗成化三年七月开封彰德卫辉蝗　九年六月河间七月真定蝗八月山东旱蝗　十九年五月河南蝗二十二年三月平阳四月河南七月顺天蝗
　　孝宗治三年北畿蝗　四年夏淮安扬州蝗　六年六月飞蝗自东南向西北日为掩者三日　七年三月两畿蝗
　　世宗嘉靖三年六月顺天保定河间徐州蝗　八年四月蝗
　　时帝梦黄衣者数人陛辞南行其势甚速学士杨一清曰黄者蝗也南方其有蝗乎是秋蝗果大起
　　穆宗隆庆三年闰六月山东旱蝗
　　神宗万厯十五年七月江北蝗　十九年夏顺德广平大名蝗　三十七年九月北畿徐州山东蝗　四十三年七月山东旱蝗　四十四年四月山东旱蝗七月常州镇江淮安扬州河南蝗九月江宁广德蝗蝻大起禾黍竹树俱尽　四十五年北畿旱蝗　四十六年畿南四府又蝗　四十七年八月济南东昌登州蝗
　　熹宗天启元年七月顺天蝗　五年六月济南飞蝗蔽天田禾俱尽　六年十月开封旱蝗
　　愍帝崇祯八年七月河南蝗　十年六月山东河南蝗十一年六月两京山东河南大旱蝗　十三年五月两京山东河南山西陜西大旱蝗　十四年六月两京山东河南浙江大旱蝗
　　螟
　　宋理宗绍定三年福州螟　端平元年五月当涂县太平州螟　淳祐元年六月庚申螟　二年五月两淮螟景定三年八月浙东西螟
　　辽道宗太康三年五月丙辰玉田安次蝝伤稼
　　金章宗明昌三年秋绥德虸蚄虫生　泰和四年十二月新平等县虸蚄虫生
　　元世祖至元八年六月辽州和顺县解州闻喜县虸蚄生　十年诸路虫蝻　十一年诸路虸蚄等虫灾凡九所　十八年髙唐夏津武城等县蟊害稼　二十三年五月辛夘覇州漷州蝻十月壬戌兴化路仙防县虫伤禾　二十四年巩昌虸蚄为灾　二十七年四月婺州螟害稼
　　时雷雨大作螟尽死是年婺州大有
　　成宗元贞元年六月利州龙山县益州明山县螟八月金复州屯田有虫食禾　二年五月济州任城县螟大德七年四月卫辉路辰州螟五月济宁东昌济南般阳益都虫食麦闰五月汴梁开封县亦如之　九年七月桂阳郡蝝
　　武宗至大元年五月东平东昌益都等郡蝝
　　仁宗皇庆二年五月檀州及获鹿县蝻七月兴国属县蝻　延祐七年四月【时英宗已即位】左翊屯田虫食麦苗七月覇州及唐邑县蝻
　　泰定帝泰定四年七月奉元路咸阳兴平武功三县鳯翔府岐山等县虸蚄害稼
　　王圻曰泰定二年处州螟
　　文宗天厯二年淮安庐州安丰三路属县蝻
　　顺帝至正十年七月同州虫食稼【互见虫异门】
　　王圻曰是年处州螟十六年亦如之
　　十九年五月济南章邱邹平二县蝻五谷不登八月襄垣县螟蝝　二十二年春卫辉路螟六月莱州胶水县虸蚄七月掖县虸蚄生害稼　二十三年六月宁海文登县虸蚄生七月莱州招逺莱阳二县及登州宁海州亦如之
　　鼠妖
　　【臣】等谨按宋辽金三史无防妖可见王圻续通考亦阙
　　元世祖至元二十二年六月马湖田鼠食稼殆尽总管祠而祝之鼠悉赴水死
　　成宗大德二年二月甘肃沙州鼠伤禾稼
　　顺帝至正二十年八月庆阳延安宁安等州野鼠食稼初由鹑卵化生既成牝牡生育日滋百亩之田一夕俱尽
　　二十六年泗州颍淮两岸有灰色黒防暮夜出穴成羣覆地食禾
　　王圻曰至正十五年湖广羣鼠数十万越洞庭湖望四川而去
　　明武宗正德初黄州寗均见一鼠盘旋道上忽入地穴其下得一铜印上篆扶蛮王印四字
　　王圻曰世宗嘉靖中临江李鏊授徒湖口所居卑隘而旁有楼崇敞然封钥甚固请居之主人曰中有怪物常魇人死鏊曰邪不胜正安有是理因徙居其中一日外出留一冠者摄课读夜分忽一神至貎甚狞恶戴金幞头绛袍象简髯垂至腹冠者惧不敢仰视次日鏊归言状鏊曰贵神福人此贫士之资何惧后果再至笏端凝如前顾鏊作怒鏊趋而进自陈且有祈请神不对但吹鏊左耳耳即聋鏊怒知不免举向所备防身大梃尽力一击中胸有声呦然逋去迟明报主来索怪踪迹至北廊垣曲有大穴一鼠如斗作赤色髯长尺余称之重七斤胸有凝血以中其要害故仅能入穴死王元贞记
　　神宗万厯四十四年七月常镇淮扬诸郡土鼠千万成羣夜衔尾渡江络绎不絶几一月方止　四十五年五月南京有防万余衔尾渡江食禾稼
　　愍帝崇祯七年寕夏防十余万衔尾食苗　十二年黄州防食禾渡江五六日不絶时内殿奏章房多防盗食与人相触而不畏亦防妖也至甲申元旦后防始屏迹又秦州闗中防化鹌鹑者以数千计　十五年二月羣防渡江昼夜不絶十月榆林定邉诸堡防生虾蟆腹中一生数十食苗如割



　　钦定续文献通考卷二百二十八
<史部,政书类,通制之属,钦定续文献通考>
　　钦定四库全书
　　钦定续文献通考卷二百二十九
　　地考
　　【臣】等谨按马端临作舆地考因杜佑通典之旧以歴代郡国析于九州之中立法最善惟是马叙千余年之舆地故由秦汉以迄隋唐但分列各代之州系以所属之县彼此不相聨属至于宋而后泝流而上逓详郡县沿革所自作一总滙良以阅代多而积世久其势难悉数也续考始自南宋之末迄于明时在五六百年之中世数既近则不得援马考宋以前之例但分列郡县名目而于因废増省一无所及也且全唐之地宋与辽分马氏之世辽史未出故沿革止详宋地兹则辽史具在自当与宋分卷并列以着唐地西北诸州之归宿岂可详于宋而畧于辽耶又金则南承宋而北承辽实为元明一统之过脉尤宜详注王圻续考改马氏以九州为纲之例而举各道为标则已不可谓之续又以明之现在郡县为主而系辽金元旧迹于其下则是一代之舆图而不得谓之考不但此也既以明之郡县为主而于直一路则冠以大都路夫序代之先后则当首辽之号曰南京道据明代之职方则当号曰顺天府而大都路乃昉于元不知其义奚取也今书接马考仍以郡县析入九州而以冀州为始并从宋真定开章与辽遥对而全唐之旧地沿革始完至于各代序列体例悉遵马氏之旧以代之先后为次先总论而后分条其沿革即注于各条之下以便观览焉
　　古冀州上
　　冀州为古帝都禹贡不言封畧则以余州所至即其境舜以南北地大分卫水为并州燕以北为幽州其在天文昴毕尾箕为赵燕之分野兼得秦魏卫之交宋属河北河东两路居多内燕云为辽所有至靖康尽入于金金发迹之所即秦汉之辽东西郡辽合燕云建立五京金去中京増设中都咸平等路是皆在两汉幽州部内惟元在徼外漠野万里之地非禹迹所及而与辽接壤距唐松漠都防为近则亦以幽州顺而摭焉明自成祖建都燕京改元中书省为京师分设山西布政使司而边境郡县悉改为卫古称西北神明之隩此其征也
　　宋
　　宋初分天下为十五路天圣析为十八元丰又析为二十三宣和又建燕山云中两路所领州府军监为数具详前考自靖康以迄嘉定国势日蹙中原陜右尽入于金东画长淮西割商秦之半以大散闗为界所存者两浙两淮江东西湖南北西蜀福建广东广西十五路而已兹仍全列诸路综其终始以表金元逓承之所自云
　　河北西路　河北东路　河东路　陜西永兴军路京西北路　燕山府路　云中府路
　　河北西路府四州九军五县六十三
　　真定府【唐镇州常山郡五代唐置真定府宋因之又为常山郡】领县九　真定【汉县】藁城【汉县】获鹿【唐县】井陉【汉县北齐废隋复熈寜八年置天威军治此】平山【唐县】灵寿【汉县】元氏【汉县北齐废隋复】栾城【后汉县北齐废隋复】行唐【后魏县】
　　【臣】等谨按宋各路州郡大率仍唐之旧故马氏合序两朝而散入五代遗迹其中以明宋规模之大实上承唐而非复五代之比所见极当欧阳修五代史亦云五代短世其置而复废改而复旧者皆不足书亦此意也今于各州郡提纲下各举唐宋沿革大凡其地之颠末已载前考者不更赘述至所属县镇废置改并随时迁变虽以马氏之精核未能无误今合采前考及宋辽金元明五朝正史旁及图表志乗彚集成注诸书或有异同重复偏漏之处并详按语
