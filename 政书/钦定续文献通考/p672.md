<!-- { "loadSidebar": true } -->
　　息州【宋新息县蔡州泰和八年升为州即以县为州治】领县四镇一　新息真阳　褒信　新蔡【四县宋并蔡州泰和八年来属】王务镇
　　【新息】
　　郑州【仍宋旧】领县七镇三　管城　荥阳【皆仍宋旧】宻【宋河南府】河隂【宋孟州】原武【仍宋旧】汜水【宋孟州】荥泽【仍宋旧】大騩镇　鏁水镇【宻县】陈桥镇【原武　宋旧有新郑县改钓州】
　　颍州【唐颍州宋升顺昌府金复旧】领县四镇十一　汝隂　颍上泰和　沈邱【皆仍宋旧】永宁镇　漕口镇　王家市
　　镇　栎头镇　永清镇　椒陂镇　正阳镇　江陂镇　界沟镇　斤沟镇【颍上】永安镇【沈邱】
　　山东西路州一县三镇一
　　曹州【唐曹州宋升兴仁府金复旧】领县三镇一　济隂【仍宋旧】定陶【宋广济军后废军来属】东明【宋开封府后避河患徙河北句故地以故县为兰阳仪封二县】濮水镇【济隂　宋旧有寃句县改为东明县治而以南华县省入又有乗氏县省入济隂县】
　　【臣】等谨按兰阳仪封二县见金志东明县注而不载何州至元以兰阳汴梁路仪封睢州
　　京兆府路州一县三镇五
　　虢州【仍宋旧】领县三镇五　虢略　卢氏　朱阳【皆仍宋旧】靖逺镇　王城镇　朱阳镇【虢略】社管镇　滦川镇【卢氏　宋旧有滦川县贞元二年省为镇入卢氏】
　　【臣】等谨按以上据马氏按古豫州地详列金代南京山东京兆三路郡县凡为府三州十九县一百有六镇九十其中删长垣一县合计实得县一百有五余如前数
　　元
　　中书省　河南江北行中书省
　　中书省州一属州一县七
　　燕南河北道肃政亷访司
　　济宁路【夲路治地在徐详见徐州其属州在豫者列后】
　　单州【仍金旧】领县二　单父【仍金旧说见宋单州】嘉祥【金济州本古徐州地以夲州故列此　金旧有成武楚邱二县改曹州鱼台县改济州】
　　曹州【仍金旧直省】领县五　济隂【仍金旧】成武【金单州】定陶【仍金旧】禹城【金济南府至元二年来属夲古兖州地以夲州故列此】楚邱【金单州金旧有东明县改开州】
　　河南江北行中书省路三府三属州十六县九十河南江北道肃政亷访司
　　汴梁路【金开封府至元二十五年更名为路】领县十七州五州领二十一县　开封　祥符　中牟【皆仍金旧】原武【金郑州后延州至元九年来属】鄢陵【仍金旧】荥泽【金郑州至元二年来属】封邱　扶沟【皆仍金旧】阳武【金延州至元九年来属】【仍金旧】延津【金升为延州至元九年复县来属】兰阳【説见金曹州】通许　尉氏　太康　洧川陈留【皆仍金旧】
　　郑州【仍金旧】领县四　管城　荥阳　汜水　河隂【皆仍金旧　金旧有宻县改钧州原武荥阳二县改汴梁路】
　　许州【仍金旧】领县五　长社　长葛　郾城　襄城临颍【皆仍金旧】
　　陈州【仍金旧】领县五　宛邱　西华　商水　南项城【皆仍金旧】
　　钧州【仍金旧】领县三　阳翟　新郑【皆仍金旧】宻【金郑州至元二年来属】
　　睢州【仍金旧】领县四　防邑　考城【皆仍金旧】仪封【説见金曹州】柘城【仍金旧】
　　河南府路【宋河南府金金昌府元初复旧名改为路】领县八州一州领四县　洛阳　宜阳【皆仍金旧】永宁【金嵩州】登封　巩　孟津　新安　偃师【皆仍金旧　金旧有沔池县改陜州芝田县废】
　　陜州【仍金旧】领县四　陜　灵寳【皆仍金旧至元八年以虢州之虢略朱阳省入】閺乡【仍金旧】黾池【金沔池县金昌府后升为诏州至元八年复县来属　金旧有湖城县至元二年省入閺乡】
　　南阳府【金南阳县邓州至元八年升为府】领县二州五州领十一县
　　南阳　镇平
　　【臣】等谨按元志南阳县金升为申州又镇平县王氏续考以为金置属申州考金志无之当是元初始置
　　邓州【仍金旧】领县三　穰【金穰城县】内乡【仍金旧】新野【汉县唐废为镇金穰城元初复升为县】
　　唐州【仍金旧】领县一　泌阳【仍金旧　金旧有比阳湖阳桐栢三县至元三年并废】
　　【臣】等谨按元志唐州金改裕州元初复为唐州考金志自有唐州而裕州乃唐州之方城县升置未可混合为一也
　　嵩州【仍金旧至元三年以伊阳县省入】领县一　卢氏【金虢州至元十一年来属　金旧有永宁县改河南府福昌长水二县并废】
　　汝州【仍金旧】领县三　梁【仍金旧至元三年以寳丰县省入】鲁山【仍金旧】郏【金郏城县至元三年废大徳八年复置】
　　裕州【仍金旧】领县三　方城　叶　舞阳【皆仍金旧】
　　汝宁府【金蔡州至元三十年更名升府】领县五州四州领十县　汝阳【仍金旧至元七年以平舆县省入】上蔡　西平　确山　遂平【皆仍金旧】
　　颍州【仍金旧至元二年以汝隂县省入】领县三　太和　沈邱　颍上【皆仍金旧】
　　息州【仍金旧至元三年以新息褒信二县省入】领县二　新蔡　真阳【皆仍金旧】
　　【臣】等谨按汝宁府领州四其光州一州及所属三县详前扬州信阳一州及所属二县详前荆州
　　归徳府【仍金旧】领县四州四州领八县　睢阳【仍金旧】永城【金亳州后升为永州至元二年复县来属】下邑【金兴定中永州至元二年州废来属】宁陵【仍金旧　金旧有虞城砀二县改济宁路谷熟县至元二年省入睢阳】
　　亳州【仍金旧】领县三　谯　鹿邑　城父【皆仍金旧金旧有卫真县省入鹿邑酂县省入永城改归徳府】
　　【臣】等谨按归徳府领州四其徐宿邳三州及所属五县详见徐州
　　襄阳路【宋防阳府至元中改为路】领县六州二州领四县　襄阳【仍宋旧以邓城县省入】南漳　宜城　糓城【皆仍金旧】光化【宋干徳县后升为光化军至元中复县来属】枣阳【宋升为军至元中复县来属】
　　均州【仍宋旧】领县二　武当【仍宋旧】郧【宋郧乡县至元十四年改臣】等谨按襄阳路领州二其房州一州及所属二县详后梁州
　　荆湖北道宣慰司
　　山南江北道肃政亷访司
　　徳安府【府治在荆详见荆州其属州在豫者列后】
　　随州【仍宋旧】领县二　随【仍宋旧】应山【宋徳安府嘉定中改夲州元仍之】
　　【臣】等谨按以上据马氏按古豫州地详列元代中书省及河南江北行省郡县凡为路四府四州一属州二十二县一百有九除济宁徳安两府路治地分见徐荆二州又除信阳光二州及所属五县分见扬荆二州徐邳宿三州及所属五县详见徐州房州一州及所属二县编入梁州外合计实得路三府三属州十六县九十七余如前数
　　明
　　南直　山东　河南　湖广
　　南直属州二县二
　　凤阳府【府治在掦详见扬州其属州在豫者列后】
　　颍州【元汝寜府洪武四年来属】领县二　颍上　太和【皆仍元旧元旧有沈邱县改陈州】
　　亳州【元归徳府洪武初以州治谯县省入寻降为县治九年复升为州　元旧有鹿邑县改归徳府城父县洪武初废】
　　山东布政使司属州一县二
　　兖州府【府治在徐详见徐州其属州在豫者列后】
　　曹州【元中书省正统十年来属】领县二　曹【元济隂县洪武元年省县入州四年降州为县正统十年复置州以县为属】定陶【仍元旧　元旧有城武县改兖州府禹城县改济南府楚邱县洪武初废】
　　河南布政使司府五州一属州八县七十三
　　开封府【宋京师开封府元改汴梁路洪武元年复旧名】领县十七州四州领十三县　祥符　陈留　　通许　太康　尉氏　洧川　鄢陵　扶沟　中牟　阳武　原武封邱　延津　兰阳【皆仍元旧】仪封【元睢州洪武中来属】新
　　郑【元钧州隆庆五年来属　元旧有开封县洪武中省入祥符荥泽县改郑州】陈州【仍元旧洪武初以州治宛邱县省入】领县四　商水　西华项城【皆仍元旧洪武初以南县省入】沈邱【元颍州洪武初废治十年复置来属】许州【仍元旧洪武初以州治长社县省入】领县四　临颍　襄城郾城　长葛【皆仍元旧】
　　禹州【元钧州洪武初以州治阳翟县省入万厯三年避讳改名】领县一　宻【仍元旧　元旧有新郑县改开封府】
　　郑州【仍元旧洪武初以州治管城县省入】领县四　荥阳【仍元旧】荥泽【元汴梁路洪武中来属】河隂　汜水【皆仍元旧】
　　河南府【元河南府路洪武元年改为府】领县十一州一州领二县洛阳　偃师　巩　孟津　宜阳　永宁　新安【皆仍元旧】渑池【元黾池县陜州洪武中来属】登封【仍元旧】嵩【元嵩州洪武二年降县来属】卢氏【元嵩州洪武中州废陜州万厯初来属】
　　陜州【仍元旧洪武元年以州治陜县省入】领县二　灵寳　閺乡【皆仍元旧　元旧有黾池县改河南府】
　　归徳府【仍元旧】领县六州一州领二县　商邱【元睢阳县嘉靖二十四年改】宁陵【仍元旧】鹿邑【元亳州洪武中来属】夏邑【元下邑县洪武初改】永城【仍元旧】虞城【元济寜路洪武二年来属】
　　睢州【元汴梁路洪武初以州治防邑县省入嘉靖二十四年来属】领县二　考城　柘城【皆仍元旧　元旧有仪封县改开封府】
　　汝宁府【仍元旧】领县七州二州领五县　汝阳【仍元旧】真阳【元息州洪武四年省入汝阳治十八年复置】上蔡【仍元旧】新蔡【元息州洪武四年来属】西平　确山　遂平【皆仍元旧】
　　【臣】等谨按汝宁府领信阳光二州及所属五县信阳详前荆州光州详前扬州
　　南阳府【仍元旧】领县六州二州领五县　南阳　镇平【皆仍元旧】唐【洪武三年以故比阳县地置】泌阳【元唐州治洪武十三年州废来属】桐栢【成化十二年升唐县之桐栢镇置】南召【成化十二年升南阳县之南召堡置】邓州【仍元旧洪武中以州治穰县省入】领县三　内乡　新野【皆仍元旧】淅州【成化六年析内乡地置】
　　州【仍元旧洪武初以州治方城县省入】领县二　舞阳　叶【皆仍元旧】
　　汝州【元南阳府洪武初以州治梁县省入成化十二年直布政司】领县四　鲁山　郏【皆仍元旧】寳丰【成化十一年析汝州地置】伊阳【成化十二年以伊闗故县置析嵩及鲁山二县地益之】
　　湖广布政使司府一属州二县七
　　徳安府【府治在荆详见荆州其属州在豫者列后】
　　随州【仍元旧洪武二年以州治随县省入】领县一　应山【仍元旧】
　　襄阳府【元襄阳路明太祖改为府】领县六州一　襄阳　宜城南漳　枣阳　糓城　光化【皆仍元旧】
　　均州【仍元旧洪武二年以州治武当县省入　元旧有郧县改为郧阳府治】
