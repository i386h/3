<!-- { "loadSidebar": true } -->
　　时复遣官括河南牧马地既籍其数帝命省院议所以给军者宰臣曰今军户当给粮者四十四万八千余口计当口占六畆有竒继来者不与焉相去数百里者岂能以六畆之故而逺来哉兼月支口粮不可遽罢臣等窃谓军户愿佃者即当计口给之其余僻逺不愿者宜准近制系官荒地许军民耕辟例令军民得占莳之院官曰牧马地少且乆荒难耕军户复乏农器不给之则彼自支粮外更无从得食非蓄鋭待敌之计给之则亦未能遽减其粮若得迟以嵗月俟颇成伦次亦渐可以省官廪今夺于有力者即以授其无力者恐无以耕乞令司县官劝率民户借牛破荒至来春然后给之司县官能率民戸以助耕而无骚动者量加官赏庶几有所激劝宰臣复曰若如所言则司县官贪慕官赏必将抑配以扰民况民家之牛量地而畜之比年以来农功甫毕倂力转输犹恐不及岂有暇耕他人之田惟如前奏爲便诏再议之乃议民有能开牧马地及官荒地作熟田者以半给之爲永业半给军戸奏可省臣又奏自古用兵且耕且战是以兵食交足今诸帅分兵不啻百万一充军伍咸仰于官至于妇子居家安坐待哺盖不知屯田爲经乆之计也愿下明诏令诸帅府各以其军耕耨亦以逸待劳之策诏从之
　　兴定二年二月命诸军徧授屯田
　　谕枢宻院曰中京商虢诸州军人愿耕屯田比已括地授之闻徐宿军独不愿受意谓予田必絶其廪给也朕肯尔其以朕意晓之
　　三年七月籍邳海等州义军及胁从归国而充军者人给地三十畆有力者五十畆仍蠲差税日支粮二升先是二年九月邳州行省侯挚言东平以东屡经残毁邳海之间贫民失业者甚众日食野菜无所依倚恐因而啸聚以益敌乞募选爲兵自十月给粮使充戍役至二月罢之人授地三十畆贷之种粒而验所收获量数取之逮秋复兵伍且战且耕公私俱利亦望被俘之民易于招集也至是诏施行之至四年十月移刺不言军户自徙于河南数岁尚未给田兼以移徙不常莫得安居故贫者甚众请括诸屯处官田人给三十畆仍不移屯它所如此则军户可以得所官粮可以渐省宰臣奏前此亦有言授地者枢宻院以谓俟事缓而行之今河南罹水灾流亡者众所种麦不及五万顷殆减徃年大半嵗入不能足若拨授之爲永业俟有获即罢其家粮亦省费之一端也从之至五年正月京南行三司舒穆噜鄂啰言京南东西三路屯军老防四十万口岁费粮百四十余万石皆坐食民租甚非善计宜括逋户旧耕田南京一路旧垦田三十九万八千五百余顷内官田民耕者九万九千顷有竒今饥民流离者大半东西南路计亦如之朝廷虽招使复业民恐既复之后生计未定而赋敛随之往往匿而不出若分给军户人三十畆使之自耕或召人佃种可数岁之后蓄积渐饶官粮可罢令省臣议之仍不行
　　【臣】等谨按金自南迁后国计窘廹无嵗不议括田考其时民庻流离概无乐土外困于南北之争战内困于旦暮之转输所頼永业尚存暂可延活而官又夺之名曰牧地荒地其实多民地耳既而授之诸军人非习耕之人地乂非易耕之地或与之而不受或受之而不耕授田之诏虽屡见于纪中俱托之空言未见实用卒之口粮廪给仍不可省农具牛种反有所増谋国者至此亦可谓拙甚矣而当时若宣抚副使田琢奏方且逺引赵充国诸葛亮黄霸虞诩诸故事欲公私交利贫富相资以成家给人足国富兵强之上治噫亦何其迂逺而不切于时势也
　　元太祖十六年舒穆噜拜达勒屯田于霸州
　　拜达勒为霸州等路元帅镇守固安水寨令军士屯田且耕且战披荆棘立庐舍数年之间城市悉完爲燕京外蔽
　　宪宗二年立经畧司于汴屯田唐邓等州
　　时有宋兵世祖言之于帝立经畧司以孟克史天泽等爲使授之兵牛敌至则御敌去则耕仍置屯田万户于邓完城以备之至世祖中统四年张晋亨戍宿州首言汴堤南北沃壤闲旷宜屯田以资军食乃分兵列营以时种艺选千夫长督劝之期年皆获其利
　　三年正月汪特格修治利州且屯田
　　七月屯田鳯翔
　　亦从世祖奏也至世祖中统二年十月诏鳯翔府种田户平阳兵籍毋令出征务耕屯以给军饷
　　世祖中统三年三月始立左右等卫屯田
　　调枢宻院二千人于东安州南永清县东荒土及本卫元占牧地立屯开耕爲左卫屯田又调本卫军二千人于永清益津等处开耕爲右卫屯田
　　又至元元年正月以益都武卫军屯田燕京官给牛种至十八年发迤南军于涿州霸州保定定兴等处分设广备万益等六屯是爲武卫屯田
　　又至元四年于武清香河等县置中卫屯田十一年迁于河西务等处
　　又至元十五年九月以各省军入备侍卫者于霸州保定涿州荒地立前卫屯田又后卫屯田亦是时置后以永清等处田畆低下迁昌平县之太平庄又至元二十四年发钦察卫军分置左右手屯田千户所及钦察屯田千户所于清州诸处爲左右钦察卫屯田
　　又至元十八年九月大都立防古站屯田编户岁输包银者及真定等路阑遗户并令屯田其在真定者与免皮货至二十年四月枢宻院言防古侍卫军于新城等处屯田沙砾不可耕乞改拨良田二十三年二月枢宻院奏前遣防古军万人屯田所获除岁费之外可粜钞三千锭乞分廪诸翼军士之贫乏者并从之至二十六年二月罢防古侍卫军从人之屯田者别以鄂端巴实伯里回还汉军及大名卫辉两翼新附军与前后二卫迆东还戍士卒合并屯田于大都路霸州及河间等处是爲左翼屯田万户府又右翼屯田万户府置立岁月与左翼同至成宗大德元年十一月发真定军人于武清县崔黄口増置屯田又至元二十九年十一月命各万户府摘大同隆兴太原平阳等处军于音扎噶竒勤地及红城周回立屯开耕仍命西京宣慰司领其事后改立大同等处屯储万户府以领之成宗以后改置不一至英宗至治元年始改爲忠翊侍卫屯田
　　【臣】等谨按以上皆枢宻院所辖又有左卫率府宗仁卫宣忠扈卫屯田亦枢宻院见武宗英宗文宗朝
　　至元二年五月诏西川山东南京等路戍边军屯田五年九月立河南屯田
　　先是二年正月以河南北荒田分给防古军耕种诏孟州之东黄河之北南至徐州等处凡荒闲地土令都元帅阿珠阿娄罕等领士卒幷摘各万户汉军立屯耕种至六年以攻襄樊军饷不足发南京河南归徳诸路编民于唐邓申裕等处立屯爲南阳府民屯八年正月中书省言河南等处屯田人户皆内地中产之民逺徙失业宜还之本籍其南京南阳归徳等民赋自今悉折输米粮贮于便近地以给襄阳军食前所屯田冝令州郡募民耕佃从之九年七月河南省臣言往岁徙民实边屯耕以贫苦悉散还家今唐邓蔡息徐邳之民爱其田庐仍守故屯愿以丝银准折输粮而内地州县转粟饷军者反厌苦之冝令沿边州郡仍旧输粮内地州郡验户折钞就沿边和籴制可至成宗大徳元年十二月又徙襄阳屯田哈喇娄军于南阳户受田百五十畆给牛种田具仁宗皇庆元年三月遣户部尚书玛勒经理河南屯田又至元十八年十月以各翼汉军及各路新附军分置十屯于徳安等处立屯田万户府三十一年改总管府
　　又至元二十一年二月江淮行省言安丰之芍陂池可溉田万余顷乞置三万人立屯中书省议发军士二千人姑试行之后屯户至一万四千八百有竒是爲芍陂屯田万户府
　　又至元二十三年以江淮新附汉军立洪泽南北三屯设万户府以统之三十一年罢三屯万户止立洪泽屯田万户府其屯地在淮安路之白水塘黄家疃等处至仁宗延祐元年六月发军増垦河南芍陂等处屯田顺帝至元元年三月命屯储御军于河南芍陂洪泽徳安三处屯种
　　【臣】等谨按以上皆河南行省所辖
　　七年创立高丽屯田
　　时东征日本欲积粮饷爲进取计遂以高丽户及发中卫等军立屯田于王京东宁府鳯州等十一处【臣】等谨按高丽屯田无所辖因东征暂置而已殊方荒徼亦资其地利以充军储故元史地理志谓高丽守东藩执臣礼惟谨爲古所未见也
　　十年十月以西川编民东川义士军屯田饷潼川青居戍兵
　　四川屯田凡二十九处至十一年佥潼川府编民及义士军立屯是爲潼川府民屯
　　又十一年佥长宁军等处编民立叙州宣抚司民屯又佥防路等处编民置防路总管府及重庆路两处民屯
　　又十二年佥顺庆等处编民置顺庆路及成都路两处民屯
　　又十三年从利路元帅言广元实东西两川要冲以襃州无主人口置广元路民屯
　　又十九年佥绍庆路等处编民置绍庆嘉定两路民屯
　　又二十一年摘防古汉军及嘉定新附军于崇庆州青城等处置嘉定万户府军屯
　　又二十一年从四川行省议除沿边重地分军镇守余军于成都诸处择膏腴地立屯开种凡创立十四屯一曰防路万户府军屯一曰成都等路万户府军屯置于崇庆州义兴乡楠木园一曰河东陜西等路万户府军屯置于灌州之青城陶埧及崇庆州之大册头等处一曰广安等处万户府军屯置于崇庆州之七寳埧一曰保宁万户府军屯置于崇庆州晋源县之金马一曰叙州万户府军屯置于灌州之青城一曰五路万户府军屯置于崇庆州之大栅镇孝感乡及灌州青城县之怀仁乡一曰兴元金州等处万户府军屯置于崇庆州晋源县孝感乡一曰随路八都万户府军屯置于灌州青城温江县一曰旧附等军万户府军屯置于灌州青城县崇庆州等处一曰礮手万户府军屯置于灌州青城县龙池乡一曰顺庆军屯置于晋源县义兴乡江源县将军桥一曰平阳军屯置于灌州青城崇庆州大栅头一曰遂宁州军屯
　　又二十六年发军于沿江下流汉初等处置顺庆等处万户府军屯
　　又二十六年保宁府言本管军人一户或二丁三丁父兄子弟应役实爲重倂若又迁于成都屯种去家隔逺逃匿必多乞令本府在营士卒及防路守镇军人止于保宁沿江屯种从之置保宁万户府军屯又二十七年拨广安旧附汉军于新明等处置广安等处万户府军屯
　　【臣】等谨按以上皆四川行省所辖又有叙州等处重庆五路两军屯见成宗仁宗朝
　　十一年正月立陜西屯田
　　以安西王所管编民立于栎阳泾阳终南渭南十九年又以拘收军站齐哩克昆户立于安西平凉二十九年又立鳯翔镇原彭原民屯防改爲军屯三十年复更爲民屯同陜西屯田总管府
　　又陜西等处万户府屯田十九年二月以盩厔南系官荒地发归附军立孝子林张马村军屯二十年以南山廵哨军户立于盩厔之杏园庄宁州之大昌原二十一年发文安新附军立屯于亚柏镇复以燕京戍守新附军立屯于德顺州之威戎
　　又桂齐延安总管府屯十九年以拘收放良布埒齐及漏籍户立屯于延安路特黙齐草地
　　【臣】等谨按以上皆陜西等处行中书省所辖元史李徳辉传曰至元时徳辉爲皇子安西王相至则视濒泾营牧故地可得数千顷起庐舍疏沟侩假牛种田具与贫民二千家屯田其中岁得粟麦刍藁万计
　　是年立甘肃等处屯田
　　先是八年正月佥发随州鄂州降人住中兴至是编爲屯户置宁夏营田司屯田二十三年十月徙甘州新附军千人屯田中兴千人屯田伊里哈
　　又十一年从安抚司请以招收放良人民置宁夏路放良官屯田
