<!-- { "loadSidebar": true } -->
　　从南京祭酒郭正域请也先是祭酒孙应鳌于四年四月疏言太学非举贡及勲胄恩廕不入自景泰初年边储匮极始议开纳然止以生员廪増附为差亦时开时辍至隆庆间遂令停廪降増及降附发社并黜退者皆得纳银入监矣提学宪条何以行于儒生乎提学所摈斥尽可归诸太学则太学毋乃为提学藏垢纳污之薮欤至于民间俊秀子弟原令赴提学告准附学名目故谓之新附与两京见任官随任子弟未入学者并纳银入监亦隆庆以来覆定事例也此例一开而商贾舆台役咸厠其中甚有身未成童一丁不识者皆骤躐贤关他日服官为民蟊贼不问可知矣亟宜停止允之至是犹有以纳贡入监者故正域请罢其例至愍帝崇祯五年正月谕戸工二部曰朝廷分职设官原以任贤用能非可别开幸滥其典制所载纳粟输赀并与选授止为科目正途之外未尽乏才因以此鼓舞俊秀招徕急公立法未尝不善乃十余年来军务烦兴羣议足饷计臣屡经条奏事件从此频开虽俯从士民好义之心稍助国家师徒之费然而一时偶属权宜事久必滋弊蠧吏途纷杂名器混淆有赀即可博官才品俱在勿论甚而俨然民牧掊克取偿阶厉尤为不堪朕方欲慎稽流品抚恤痌瘝而开纳不除则源之不清流何能洁尔户工二部从今为始将近年新开各様事例尽行停止其以前曽经纳过者准与照例序选此后不得再行援例仍将议停款目开列明白奏请裁定传示吏部遵守不许朦胧影借致滋铨弊及援纳既停监生渐少于是议开选贡以充国学旋以奔竞者多行之一次而罢仍开事例如故
　　王圻曰按赀选入官昉于西汉谓任富可不贪也厥后边费不足输选成俗虽张释之黄霸卜式司马相如咸由是出不以为讳然终西汉之世得人四五而已唐宋以来亦间行之大扺由军兴顿匮非获已也我朝宣徳以前科贡之途入太学者犹须精择戒其庸滥至于景泰始以边境多虞开生员纳粟纳马入监之例然是时多不过八九百人已而吏部尚书王直礼部郎中章纶咸以为言礼部侍郎姚防议覆遂尼不行成化初复开纳粮纳草纳马之例未久而止二十年山陜大饥民相食大臣以救荒无防不得已又令纳粟入监限年余即止时入监者已至六七千人于是令入监者过两月则放依亲有愿自备薪米寄监读书者聴寻又念纳粟监生年二十四以下愿坐监者自备薪米寄监读书扣年二十五嵗以上方准食粮收拨二十二年令纳银米监生到监两月放回原籍收充増广生员年二十以下者八年二十以上者五年满日咨取入监复班序拨正徳以后或以赈济或以防御或以传奉开上粟入监之例于是纳银之途益广矣世宗入继大统诏严止之嘉靖四年又复暂开然须提学官考其能通文义者两京十三省限不过五千人时各王府典膳引礼等官青衣社学生亦皆得援例入监近年太仆缺马戸部缺边费乃开例益滥遂至市井恒人皆得借俊秀名目输粟入监注选铨部者至数万人歴考先朝虽不获已而行此例然必各提学官试其文理通者而后许之又各地方俱限以名数又年二十五以下者虽寄监不得食粮收拨近时此例俱未申明其间英俊由此而擢名科防表树勲猷夫岂无人然千百而十一耳


　　钦定续文献通考卷四十三
　　钦定四库全书
　　钦定续文献通考卷四十四
　　选举考
　　吏道
　　宋宁宗嘉定七年七月诏省吏毋授参议官
　　八年五月诏赃吏毋得减年参选着为令
　　辽道宗太康九月十一月定诸令史译史迁叙等级金制省令史选取之门有四曰文资曰女直进士曰右职曰宰执子
　　文资者旧惟听左司官举用熙宗皇统八年始定选进士勾补之制海陵正隆二年罢进士止于密院台及六部吏人内选充世宗大定元年以胥吏既多贪墨委之外路干事又不知大体徒多扰动二年罢吏人复用进士自是相沿不易而考满升除之制则章宗泰和八年衞绍王大安三年宣宗贞祐五年兴定五年时有更定焉女直省令史大定二十三年命以女直进士依汉儿进士例补省令史章宗明昌元年定制三考者与汉人两考者同除五年复以辛苦既同资考难异稍更其制宰执子省令史大定十二年定承廕及终场举人试补之制十七年又定三品职事官及宰执之子并在省宗室郎君试补之制二十八年二十九年又定宗室第二从亲第三从亲第四从亲及宰执子出职试补之制右职省令史译史皇统八年定考迁出职格正隆二年大定二年三年二十七年复更定之其外又有省女直译史省通事御史台枢密院令史译史部令史女直知法检法太常寺检讨省祗候郎君国史院书冩内侍御直内直凡宫中诸局分承应防衞之类以及内外诸吏员其出职皆有成格虽前后略有损益而定制则莫能渝焉
　　世宗大定二年诏县吏阙令推举行止修举为乡里所重者充
　　至十二年又谕宰臣曰外路司吏止论名次上下恐未得人若其下有亷慎熟闲吏事委所属保举试不中程式者付随朝近下局分承应以待再试至章宗泰和八年以佥东京按察司事杨云翼言书吏皆不用本路人以别路书吏特荐申部类试中选者补用
　　三年定外路吏移转法
　　时以外路司吏久不升转往往交通豪右为奸命与孔目官每三十月则一转移于他处后寻罢至章宗泰和四年佥河东按察司事张行信言自罢移转法后吏势寖重恣为豪夺民不敢言今又无朝差都目止令上名吏人兼管经歴六案文字与同类分受贿赂吏目通歴三十年始得出职常在本处侵渔不便遂诏依旧制三十月移转年满出职以杜把握州府之
　　七月诏吏人但犯赃罪罢者虽遇赦而无特防不许复叙
　　时又勅随朝司属吏员通事译吏勾当过杂班月日如到部者并不理筭至宣宗兴定二年七月诏择明干官提控铨选无违失者与升擢令译史不任事者验已歴俸月放满别选能者
　　命京府州县及转运司胥吏之数视其户口多寡增减之
　　先是户部郎中曹望之言随处胥吏猥多乞减其半诏胥吏仍旧但禁用贴书至是复有是命
　　二十九年八月【时章宗已即位】定品官子孙试补吏员格臣僚言诸州府吏人不宜试补随朝吏员乞以五品以上子孙试补盖职官之后清勤者多故为可任也尚书省谓吏人试补之法行之已久若止收承廕人复恐不闲案牍或致败事旧格惟许五品职官子孙投试今省部试者尚少以所定格法未寛故也遂定制散官五品而任七品散官未至五品而执事五品其兄弟子孙已承廕者并许投试而六部令史内吏人试补者仍旧
　　章宗明昌二年五月诏御史台令史并以终塲举人充时按察司书吏亦以终塲举人内选补迁加出职同台部
　　顾炎武日知录曰金史李完傅言尚书省令史正隆间用杂流大定初以太师张浩奏请始统取进士天下以为当今乞以三品官子孙及终塲举人委台官辟用上纳其言选举志言终金之代科目得人为盛诸宫防卫及省台部译史令史通事仕进皆列于正班其以令史官至宰执者移刺道魏子平孟浩梁肃张万公粘割榦特勒董师中王蔚马惠迪马谋柏伯通贾孙铎孙即康贾益谦皆有传
　　三年十一月改提刑司令史为书史
　　元制省部台院有掾史令史译史通事知印宣使典吏各路府州县有都吏目令史书史司吏典吏
　　世祖至元六年十月定上都等处嵗贡数
　　每嵗上都等路贡令史二名儒人一名司吏一名北京等处嵗贡或儒或吏一名十九年定按察司上路总管府每三年贡儒吏各一名下路总管府每二年贡一名儒吏递进
　　九年八月命吏人优暇读书
　　按察司覃嘉言府县人吏虽曾入学至十嵗以上率弃学业就吏礼义之敎懵然未知以致受赃曲法遭罹刑宪今后各处人吏宜于簿书优暇之际从各处官长拘钤就师教训兼之读书但能渉猎一经一史参通义理亦足以正心修已革去趋利循习之矣从之
　　十九年定掾令史取充之制
　　中书省掾于枢宻院御史台令史内取台院令史于六部令史内取六部令史以诸路嵗贡人吏补充内外职官材堪省掾及院台部令史者亦许擢用
　　定诸路嵗贡吏法
　　诸州府省部者儒学教授选本管免差儒户子弟入学读书习业非儒戸而愿学者聴遇按察司本路总管府嵗贡之时于学生内选行义修明文学优赡通经史逹时务者保申解贡各路司吏有阙于所属衙门人吏内选取委本路长官参佐同儒学教授考试习行移算术字画谨严语言辨利诗书论孟内通一经者为中式然后补充按察司书吏有阙府州司吏内勾补至嵗贡时本州本路以上再试贡解凡诸嵗贡吏当该官司于见役人内公选以性行醇谨儒吏兼通者为上才识明敏吏事熟闲者次之日月虽多才能无取者不许呈贡
　　【臣】等谨按元典章试选台院及按察司书吏首论行止次取吏能次计日月行止曰事父母孝曰友于兄弟曰勤谨曰亷洁曰谦让曰循良曰笃实曰慎黙曰自来不曾犯赃私罪经断吏能曰行遣熟闲曰语言辨利曰通习条法曰晓解儒书曰算数精明曰字画端正
　　二十二年诏各道按察司嵗贡儒吏各一人
　　自二十三年为始每嵗于书吏内贡儒人谙吏事吏人知经史者各一人以次籍记遇各部令史有阙补用若随路司吏及嵗贡儒人先补按察书吏然后贡之于部按察书吏依先例选取考试惟以经史吏业不失章指者为中选至成宗元贞元年韶诸路有儒通吏事吏通经术性行脩谨者各路荐举亷访司试选每道嵗贡二人省台委官立法考试必中程式方许录用大徳二年诏宣慰亷访司自大徳三年为始每道选儒吏兼通应转补各部寺监令史者嵗贡二人依至元新格发遣到部试验收补武宗至大元年复从至元十九年制上路三嵗贡二人下路二嵗贡一人英宗至治二年又诏各道亷访司书吏先尽儒人不敷者吏员内充贡各歴一考依例试贡
　　郑介夫太平防略曰吏之与儒可相有而不可相无者也儒不通吏则为腐儒吏不通儒则为俗吏必儒吏兼通可以莅政临民汉书称以儒术餙吏治正此谓也今吟一篇诗习半行字即名为儒检举式例防计出入即名为吏吏则指儒为不识时务之书生儒则诋吏为不通古今之俗子儒吏本出一途析而为二遂致人员之冗莫甚于此时也乆任于内者但求速化未知民瘼之艰难乆任于外者惟务茍禄不谙中朝之体统今朝廷既未定取人之科当思所以救之防百官自三品以下九品以上并内外互相注授歴外一任则升之朝随朝一任则补之外凡任于外者必由内发任于内者必从外取庶使儒通于吏吏出于儒儒吏不致扞格内外无分重轻矣
　　成宗大徳九年诏凡选府州教授年四十以下愿试吏员程式者依例试补各部令史
　　英宗至治元年二月诏吏员以九十月为满方许出职违者监察亷访司紏察追改
　　文宗天厯元年诏防访司书吏以职官教授吏员乡贡进士参用
　　顺帝至正六年四月诏左右二司六部吏属于午后讲习经史
　　明初命有司设司吏许各保贴书二名其后定设掾史令史书吏司吏典吏旋又设提控都吏通吏胥吏狱典攅典各以政事繁简为额其签充之例以农民身家无过年三十以下能书者选用若曾经各衙门主冩文案攅造文册及充兵与市民并不许滥充
　　邱濬大学衍义补曰本朝入仕之途于科目监生之外有史员凡在外藩臬卫府州县任自辟举以六年或三年为满限至部分拨在内诸司以三年为考依资格叙用
