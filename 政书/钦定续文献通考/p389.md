<!-- { "loadSidebar": true } -->
　　嗣承丕祚累洽重熙堂构既定垂拱无为边庭闲暇田里安绥歆兹禋祀万世攸宜
　　宪宗第八室奏威成之曲无射宫
　　羲驭未出萤爝腾光大明丽天羣阴披攘百神受职四海宁康愔愔灵昭徳音不忘
　　文舞【武定文绥之舞】退武舞【内平外成之舞】进奏和成之曲【别本所録亲祀乐章词同】无射宫
　　天生五材孰能去兵恢张洪业我祖天声干戈曲盘濯濯厥灵于赫七徳展也大成
　　亚献行礼奏顺成之曲【终献词律同】无射宫
　　幽通神明所重精禋清宫肃肃百礼具陈九韶克谐八佾兟兟灵光昭答天休日申
　　彻笾豆登歌乐奏丰成之曲夹钟宫
　　豆笾苾芬金石锵铿礼终三献乐奏九成有严执事进彻无声神保聿归万福来宁
　　送神奏来成之曲【或作保成】黄钟宫
　　神主在室神灵在天礼成乐阕【按史志作閟照王圻续通考改】神返幽元降福防防百神无愆于皇孝思于万斯年
　　至元十八年冬十月世祖皇后祔庙酌献乐章【按王圻续通考此下有黄钟宫三字史志无其文】
　　徽柔懿哲温黙靖恭范仪宫阃任姒同风敷天宁谧内助多功淑徳祔庙万世昌隆
　　礼乐志曰至元十八年冬十月昭睿顺圣皇后将祔庙制昭睿顺圣皇后室曲舞
　　亲祀禘祫乐章【未详年月太常集礼云别本所録以时考之疑至元三年以前拟用详见制乐始末】
　　皇帝入门宫县奏顺成之曲无射宫
　　熙熙雍雍六合大同维皇有造典礼防通金奏王夏祗欵神宫感格如响嘉气来丛
　　皇帝升殿奏顺成之曲夹钟宫【按至大升殿词律同】
　　皇明烛幽沿时制作宗庙之威降登时若趋以采齐【按史志作茨】声容有恪曰艺曰文监兹衎乐
　　皇帝诣罍洗宫县奏顺成之曲　　　　【云至元四年用此曲名曰肃成至大以后用此词律同】无射宫
　　酌彼行潦维挹其清洁齐以祀祀事昭明肃肃辟公沃盥乃升神之至止歆于克诚
　　皇帝诣酌尊所宫县奏顺成之曲无射宫
　　灵庭愔愔乃神攸依文为在礼载斟匪祈皇皇穆穆玉佩声希列侯百辟济济【按史志阙一字】威【王圻续通考作威仪】迎神宫县奏思成之曲【至元四年名来成之曲词律同】
　　司徒奉俎宫县奏嘉成之曲【至元四年词律同】
　　酌献始祖宫县奏庆成之曲无射宫
　　启运流光幅员既长敬恭祀事郁鬯芬芗徳以舞象功以歌扬式歌且【按王圻续通考误作再】舞神享是皇
　　诸庙奏熙成昌成鸿成乐成康成明成等曲【词阙】文舞退武舞进宫县奏肃成之曲【至元四年名和成之曲词律同】亚终献宫县奏肃成之曲【至元四年名顺成之曲词律同】
　　皇帝饮福登歌奏厘成之曲夹钟宫
　　诚通恩降灵慈昭宣左右明命六合大全啐饮椒馨纯嘏如川皇人寿谷亿万斯年
　　彻豆登歌奏丰成之曲夹钟宫
　　三献九成礼毕乐阕于豆于豋于焉靖彻多士宻勿乐且有仪能事脱頴孔惠孔时
　　送神奏保成之曲黄钟宫
　　灵车之来不疾而风驭言还閴其恍惚神心之欣孝孙之禄燕翼无疆景命有仆
　　武宗至大以后亲祀摄【按王圻续通考无摄字】乐章【太常集礼云孔思逮本所録】
　　皇帝入门奏顺成之曲【别本亲祀禘祫乐章词律同】
　　皇帝盥洗奏顺成之曲【至元四年名肃　按宁字误宁之曲词律同　应作成据前八室乐章可见】
　　皇帝升殿登歌乐奏顺成之曲【别本亲祀乐章词律同】
　　皇帝出入小次奏昌宁之曲【太常集礼云此金曲思逮取之详见制乐始末】无射宫
　　于皇神宫象天清明肃肃来止相维公卿威仪孔彰君子攸宁神之休之绥我思成
　　【臣】等谨按金曲第三句本作有来肃肃第五句作礼仪卒度第七句作孔时孔惠然则思逮亦防窜用之
　　迎神奏思成之曲【至元四年名来成之曲词律同】黄钟宫三成大吕角二成太簇征二成应钟羽二成【词并同】
　　齐明盛服翼翼灵眷礼备多仪乐成九变烝烝孝心若闻且见肸蠁端临来宁来燕
　　初献盥洗奏肃成之曲【别本亲祀乐章名顺成之曲词律同】
　　初献升殿【降同】登歌乐奏肃宁之曲【至元四年名肃成之曲词律同臣】等谨按凡用宁字者皆袭金旧未改正耳此曲在至元时已名肃成至此反称肃宁后彻豆一曲在至元亦称丰成至此复称丰宁盖皆孔本之误
　　司徒奉俎奏嘉成之曲【至元四年曲名词律同】
　　太祖第一室奏开成之曲【至元四年名武成之曲词同】
　　礼乐志曰开成本至元中烈祖曲名其词则太祖旧曲也
　　睿宗第二室奏武成之曲【至元四年名明成之曲词同】
　　礼乐志曰武成亦至元中太祖曲名其词则神祖创业以下仍旧
　　世祖第三室奏混成之曲无射宫
　　于昭皇祖体健乗干龙飞应运盛徳光前神功耆定泽被垓埏诒厥孙谋何【按王圻续通考作亿】千万年
　　裕宗第四室奏昭成之曲无射宫
　　天启深仁须世而昌追维显考敢后光扬徽仪肇举礼备音锵皇灵监止降厘无疆
　　顺宗第六室奏庆成之曲无射宫
　　龙潜于渊徳昭于天承休基命光被纮埏洋洋如临笾豆牲牷惟明惟馨皇祚绵延
　　成宗第七室奏守成之曲无射宫
　　天开神圣继世清宁泽深仁溥乐协韶英宗枝嘉防气和惟馨繁禧来格永被皇灵
　　武宗第八室奏威成之曲无射宫
　　绍天鸿业继世隆平惠孚中国威靖边庭厥功惟茂清庙妥灵歆兹明祀福禄来成
　　礼乐志曰至大四年六月武宗祔庙命乐正谢世宁等编曲谱舞节翰林侍讲学士张士观譔乐章曲名威成
　　仁宗第九室奏歆成之曲无射宫
　　绍隆前绪运启文明深仁及物至孝躬行惟皇建极盛徳难名居歆万祀福禄崇成
　　礼乐志曰延祐七年仁宗祔庙命乐正刘琼等编运酌献乐谱舞节翰林譔乐章曲名歆成
　　英宗第十室奏献成之曲无射宫
　　神圣继作式是宪章诞兴礼乐躬事烝尝翼翼寝庙煜有耿光于千万年世仰明良
　　皇帝饮福登歌乐奏厘成之曲夹钟宫
　　礼乐志曰新制曲
　　穆穆天子禋祀太宫礼成乐备敬彻诚通神胥乐止锡之醇醲天子万世福禄无穷
　　文舞退武舞进奏肃成【孔本作肃宁　按宁字误见前】之曲【至元四年名和成之曲词律同】
　　亚终献行礼宫县奏肃成之曲【至元四年名顺成之曲词律同臣】等谨按以上二曲并称肃成【此礼乐志三所载】是矣而礼乐志二又云文舞退武舞进仍用旧曲【旧名和成】改名肃宁亚终献酌献仍用旧曲【旧名顺成】改名肃宁葢前后自相错迕如此
　　彻笾豆登歌乐奏丰宁【按宁字误见前】之曲【至元四年名丰成之曲词律同臣】等谨按此云与至元四年词律同礼乐志二又云旧名丰成词语亦异
　　送神奏保成之曲【至元四年名来成之曲词律同】
　　皇帝出庙廷奏昌宁【按此亦沿袭之误】之曲无射宫
　　缉熙维清吉蠲致诚上仪具举明徳荐馨己事而竣欢通三灵先祖是皇来燕来宁
　　文宗天厯三年明宗祔庙乐章
　　酌献奏永成之曲无射宫
　　猗那皇明世缵神武敬天弗违时潜时旅龙旗在涂言受率【按王圻续通考作兹照史志改】土不遐有临永锡多嘏
　　社稷乐章
　　礼乐志曰至元三十年六月初立社稷命大乐许徳良运制曲谱翰林国史院譔乐章其降送神曰镇宁之曲云云皆用金旧名
　　降神奏镇宁之曲林钟宫二成
　　以社以方国有彞典大哉元徳基祚绵逺农功万世于焉报本显相黙佑降监坛墠
　　太簇角二成
　　锡民地利厥功甚溥昭代典礼清声律吕谷旦于差【按王圻续通考误作兹照史志改】洋洋来下相此有年根本日固姑洗征二成
　　平厥水土百谷用成长扶景运宜歆徳馨五祀为大千古举行感通肸蠁登歌镇宁
　　南吕羽二成
　　币齐防修粢盛告偹仓庾坻京翳维之【按维疑当作谁否则之字误】赐崇坛致恭幽光孔迩享于精【按王圻续通考作积】诚休祥毕致
　　初献盥洗奏肃宁之曲太簇宫
　　礼备乐陈辰良日吉挹彼樽罍馨哉黍稷濯溉揭防维巾及羃万年严祀跄跄受职
　　初献升坛奏肃宁之曲【降囘】应钟宫
　　春祈秋报古今彞章民天是资神灵用彰功崇礼严人阜时康雍雍为仪燔芬苾香
　　正配位奠玉币奏亿宁之曲太簇宫
　　地祗向徳稽古美报币帛斯陈圭璋式缫【按王圻续通考作表照史志改】载烈载燔肴羞致告雨旸时若丕图永保司徒奉俎奏丰宁之曲太簇宫
　　我稼既同羣黎徧徳我祀如何牲牷孔硕有翼有严随方布色报功求福其仪不忒
　　正位酌献奏保宁之曲太簇宫
　　异世同徳于皇圣造降兹嘉祥卫我大寳生乃烝民侔徳覆焘厥作祼将有相之道
　　配位酌献奏保宁之曲太簇宫
　　以御田祖皇家秩祀有民人焉盍究本始惟叙惟修谁实介止酒防且多盛徳宜配
　　亚终献奏咸宁之曲太簇宫
　　以引以翼来处来燕豆笾牲牢有楚有践庸答神休神亦锡羡土谷是依成此醻献
　　彻豆奏丰宁之曲应钟宫
　　文治修明相成田功功为特殊仪为特隆终如其初诚则能通明神毋忘时和岁丰
　　送神奏镇宁之曲林钟宫
　　不屋受阳国所崇敬以兴来岁苞秀坚颖云軿莫驻神其谛聴景命有仆与国同永
　　望瘗位奏肃宁之曲太簇宫
　　雅奏肃宁繁厘降格篚厥元黄丹诚烜赫肇祀以归瞻言咫尺万年攸介丕承帝徳
　　先农乐章
　　礼乐志曰至大二年十二月始制先农乐章以太常登歌乐祀之先是有命祀先农以登歌乐如社稷之制大乐署言礼祀先农如社遂録祭社林钟宫镇宁等曲以上盖金曲也
　　降神奏镇宁之曲林钟宫二成
　　民生斯世食为之天恭惟大圣尽心于田仲春劭【按王圻续通考作劝】农明祀吉蠲馨香感神用祈丰年
　　太簇角二成
　　耕种务农振古如兹爰粒烝庶功徳茂垂降嘉奏艰国家攸宜所依惟神庸洁明粢
　　姑洗征二成
　　俶载平畴农功肇敏千耦耕耘同徂隰畛田祖丕灵为仁至尽丰岁穰穰延洪有引
　　南吕羽二成
　　羣黎力耕及兹方春维时东作笃我农人我黍既华我稷宜新由天降康永赖明神
　　初献盥洗奏肃宁之曲太簇宫
　　洞酌行潦真足为荐奉兹洁清神在乎前分作甘霖沾溉芳甸慎于其初诚意攸见
　　初献升坛奏肃宁之曲应钟宫
　　有椒其馨维多且【按王圻续通考误作甘照史志改】防式慎尔仪降登庭止黍稷稻粱民无渴饥神嗜饮食永绥嘉祉正配位奠玉币奏亿宁之曲太簇宫
　　奉币惟恭前陈嘉玊聿昭盛仪肃雝纯如【按如字疑误】南亩深耕麻麦禾菽用祈三登膺受多福
　　司徒奉俎奏丰宁之曲太簇宫
　　奉牲孔嘉登俎丰备地官骏奔趋进光辉肥硕蕃孳歆此诚意有年斯今【按史志误作令照王圻续通考改】均被神赐正位酌献奏保宁之曲太簇宫
　　寳坛巍煌神应如响备腯咸有牲体苾【王圻续通考作芬】芳洋洋如在降格来享秉诚罔怠羣生瞻仰
　　配位酌献奏保宁之曲太簇宫
　　酒清斯香牲硕斯大具列觞俎精意先防民命维食稗莠毋害我仓万亿神明攸介
　　亚终献奏咸宁之曲【按史志阙二字】宫【王圻续通考作太簇】
