<!-- { "loadSidebar": true } -->
　　辽王托克托奈曼台之孙仁宗延祐三年封【封年防表书纪文无考】
　　防定帝崩后托克托附丞相都尔苏上都破时被杀【臣】等谨按文宗纪天歴二年八月封雅尔鼐实哩为辽王以故辽王托克托印赐之考世系表中失载此人不知其何系续简録亦载之疑即托克托之后
　　西宁王斯隆玛特黙格鄂齐锦之裔文宗至顺元年三月封
　　寿王托里齐特黙格鄂齐锦之子【名号见文宗至顺二年纪封年未详】
　　太祖弟旺沁诺延位嵗赐银一百锭绵五千九十八斤縀三百匹诸物折中统钞一百二十锭羊皮五百张金一十六锭四十五两五戸丝丙申年分拨益都路等处六万二千一百五十六戸延祐六年实有二万八千三百一戸计丝一万一千四百二十五斤江南户钞至元十八年分拨建宁路七万一千三百七十七戸计钞二千八百五十五锭
　　广宁王卓多烈祖季子伯勒格台之孙世宗中统三年封至元十三年赐驼纽金镀银印
　　【臣】等谨按广宁封年纪文无考世祖纪云中统三年正月赐广宁王卓多驼纽金镀银印至至元十三年三月又书赐郡王卓多银印同为银印前后两赐疑有误诸王表则书中统三年封至元十三年赐印与伯勒格台传合得其实矣
　　又按伯勒格台传曰伯勒格台太祖时以腹心遇尝立为国相又长札尔固齐别授之印世祖至元九年二月诏札尔固【与火通】齐乃太祖开创之始所置位百司右赐银印立左右司即伯勒格台之所部也此虽无国号而实元初封建之制故追録于此
　　广宁王彻尔特穆尔伯勒格台之曾孙【封年未详】
　　广宁王阿固察彻尔特穆尔之子文宗至顺元年七月封赐金印
　　【臣】等谨按顺帝纪至正十三年九月广宁王呼圗克特穆尔薨十四年正月命特穆尔布哈袭封当即阿固察之后但世系诸王二表皆无可考
　　定王色彻肯伯勒格台之曾孙至治三年封
　　【臣】等谨按泰定纪即位之年十二月【时尚称至治三年】书授诸王色彻肯以其父故金印不言封定王事表则书至治三年封当是泰定初封也
　　定王彻尔台色彻肯子泰定四年封【封年仅防表书纪文无考】太祖弟巴勒噶岱大王子广宁王位【巴勒噶岱即别里古台】嵗赐银一百锭縀三百匹五戸丝丙申年分拨恩州一万一千六百三戸延祐六年实有二千四百二十户计丝一千三百五十九斤江南戸钞至元十八年分拨鈆山州一万八千戸计钞七百二十锭
　　呼喇济大王【世系表作呼喇济】五戸丝丁巳年分拨广平等处一百五十户延祐三年实有八十七戸计丝三十四斤
　　【臣】等谨按呼喇济未见国邑之号故考中不载以其亦为伯勒格台之孙故附録于此
　　右系出烈祖
　　宁肃王托克托太祖长子卓沁太子之子武宗至大元年封【防表书纪文无考】二年十一月赐金印
　　【臣】等谨按卓沁传曰国初以亲王分封西北其地极远去京师数万里驲骑急行二百余日方达京师以故其地郡邑风俗皆莫得而详焉此亦封建之得其实者第无王号耳
　　肃王库春托克托之子文宗天歴二年封
　　太祖长子卓沁大王位嵗赐缎三百匹常课缎一千匹五戸丝丙申年分拨平阳四万一千三百二戸戊戌年真定晋州一万戸江南戸钞至元十八年分拨永州六万戸计钞二千四百锭
　　兖王迈珠韩太祖第二子察罕台之曾孙武宗至大三年十月封
　　威逺王呼图克特穆尔察罕台之曾孙英宗至治三年七月封赐金印
　　【臣】等谨按世系表书呼图克特穆尔之父为威远王阿济格今以纪文无考诸王表威远王位下亦止书呼图克特穆尔一人故不列
　　越王图喇察罕台之裔大德十一年七月【时武宗已即位】封赐金印以越州路为分地至大二年二月以罪赐死哈喇哈斯传曰初仁宗之入也阿固台有勇力人莫敢近诸王图喇实手防之以功封越王哈喇哈斯力争之曰祖宗之制非亲王不得加一字封秃剌疏属岂得以一日之功废万世之制哉不聼
　　豫王喇特纳实哩越王图喇子初封西安王【表作天歴元年封考秦定帝初崩时已有西安王之号疑封年尚在前也】文宗天歴元年十二月进封豫王赐南康路为食邑二年正月赐黄金印十一月以其有功并以其父越王图喇印与之出镇云南至顺元年五月遣镇西番赐金印
　　文宗至顺二年四月纪曰中书省言越王图喇在武宗朝以绍兴路为食邑嵗割赐本路租赋钞四万锭今其子袭王爵宜嵗给其半从之
　　【臣】等谨按顺帝至正十三年以喇特纳实哩已为豫王其弟达尔玛讨贼有功以西安王印与之命镇成格勒之地止言与印未言即封为西安王表于西安王位下亦无达尔玛之名故不列
　　太祖次子察罕台大王位【察罕台即察合台】嵗赐银一百锭缎三百匹绵六百二十五斤常课金六锭六两五戸丝丙申年分拨太原四万七千三百三十戸戊戍年真定深州一万戸延祐六年实有一万七千二百一十一戸计丝六千八百三十八斤江南戸钞至元十八年分拨沣州路六万七千三百三十戸计钞二千六百九十三锭
　　喇特纳实哩豫王天歴元年分拨江西行省南康路
　　靖远王哈达【表作格藏】太祖之裔睿宗【睿宗为太祖第四子】第六子锡里库之后世祖至元二十七年正月赐涂金银印广平王哈喇班第亦锡里库之后【诸王表于广平王位下止载二人无此人名】
　　豳王彻伯尔哈喇班第之子世祖至元二十年赐印【时仅称诸王】成宗大德八年十二月封威武西宁王赐金印十一年进封豳王【进封事纪文不载今防表书】
　　豳王纳古尔彻伯尔之子【武宗至大元年十一月赐诸王纳黙古哩金印当即纳古尔先赐印也】袭父封【封年未详】
　　【臣】等谨按诸王表云延祐七年袭封续简録亦同今考仁宗皇庆二年六月纪已有豳王纳古尔之文后亦屡见则其非迟至延祐七年袭封审矣故缺之又按明史洪武十三年五月濮英进兵齐勤站获故元豳王额琳沁此当即彻伯尔纳古尔之后但世系人名皆无可考
　　睿宗子实喇大王位嵗赐银一百锭缎三百匹五户丝丁巳年分拨彰德路二万五千五十六戸延祐六年实有二千九百二十九户计丝二千二百一斤
　　定王永和尔太祖之裔睿宗第七子额哷布格之孙成宗大德三年正月封定远王赐金印九年二月徙封威定王赐金印武宗至大元年六月进封定王赐金印
　　【臣】等谨按世系表额哷布格之子威定王玉木忽尔纪文无考诸王表于威定王位下止书永和尔疑即一人也苐子与孙则互异
　　冀王博啰额哷布格之孙世祖至元十三年七月赐印【时尚称诸王】成宗大德十年二月封镇宁王赐金印仁宗延祐四年闰正月进封冀王【世祖成宗仁宗纪参世系诸王表】
　　镇宁王诺海亦额哷布格之孙武宗至大三年封【封年防诸王表纪文无考】
　　魏王巴延【世系表作顔诸王表作罗】特穆尔亦额哷布格之孙【封年纪表皆无考】
　　太祖第四子睿宗子额哷布格大王位嵗赐银一百锭缎三百匹五户丝丙申年分拨真定路八万戸延祐六年实有一万五千二十八戸计丝五千一十三斤江南戸钞至元十八年分拨抚州路十一万四千户计钞四千一百六十锭
　　楚王伊克图太祖之裔睿宗第八子博绰之孙世祖至元二十七年封镇远王赐涂金银印成宗大徳十一年【时武宗已即位】进封楚王赐金印【封镇逺王事表作二十一年今从续简録】楚王图烈特穆尔伊克图之子武宗初袭封镇远王牙忽都薨仁宗命袭封楚王延祐中以明宗出封兵变事坐累徙西番明宗即位诏复封楚王
　　楚王巴图尔图烈特穆尔之子【封年无考】
　　【臣】等谨按牙忽都传云巴图尔薨其子雅克特穆尔嗣封楚王时年十一诸王表中不载纪亦无考附志于此
　　睿宗子博绰大王位嵗赐银五十锭缎三百匹五戸丝丁巳年分拨真定蠡州三千三百四十七戸延祐六年实有一千四百七十二戸计丝六百一十二斤江南戸钞至元十八年分拨耒阳州五千三百四十七戸计钞二百一十三锭
　　永宁王巴延穆尔太祖之裔睿宗第九子末哥之曾孙【封年无考】
　　【臣】等谨按诸王表于永宁王位下书巴延特穆尔之名而缺其封年纪文中亦无可考惟英宗至治三年七月有永宁王布木特穆尔为不法事当即此一人也
　　睿宗子黙格大王位嵗赐银五十锭缎三百匹五戸丝丁巳年分拨河南府五千五百五十二戸延祐六年实有八百九戸计丝三百三十三斤江南戸钞至元十八年分拨茶陵州八千五十二戸计钞三百二十四锭
　　荆王伊苏伯竒太祖之裔睿宗第十子苏都勒格之后泰定帝元年九月封荆王赐金印
　　荆王托克托穆尔苏都勒格之后顺帝至元元年闰十二月诏袭封荆王赐金印
　　【臣】等谨按世系表以托克托穆尔为苏都勒格之孙伊苏伯竒为托克托穆尔之子诸王表于荆王位下先列伊苏伯竒次列托克托穆尔俱无封年今考一在泰定帝时封一在顺帝时封年分逈分先后则必托克托穆尔为伊苏伯竒之子世系表中误为颠倒耳以他处无明文可防故统书作苏都勒格之后又表中更列苏和齐一人考托克托穆尔于至元元年受封而三年十一月又诏托克托穆尔袭托和齐荆王位而托和齐之封当在顺帝至元之前可知矣又按顺帝至正十四年五月有命荆王达尔玛实哩镇河西之事表中荆王位下无此人名世系表亦无之不可考其何系
　　睿宗子苏都勒格大王位五戸丝壬子拨济南等处五千戸延祐六年实有五十戸计丝二十斤
　　河间王乌噜克岱太祖第六子科尔戬之后世祖至元二年二月赐印
　　【臣】等谨按诸王表云乌噜克岱至元二年封河间王世系表则又书河间王呼察二表不符考呼察为科尔戬之子呼察之子曰呼噜古岱当即乌噜克岱袭其父之河间王封者也呼察封事纪文无考故以乌噜克岱赐印之事为据
　　安定王托欢科尔戬之裔仁宗皇庆二年八月封赐金印
　　安定王多尔济巴勒托欢之子【爵名见泰定二年纪封年无考】
　　太祖第六子科尔戬太子子河间王位嵗赐银一　百锭缎三百匹五戸丝丙申年分拨河间路四万五千九百三十戸延祐六年实有一万一百四十戸计丝四千四百七十九斤江南戸钞至元十八年分拨衡州路五万三千九百三十戸计钞二千一百五十七锭
　　右系出太祖
　　汾阳王拜特穆尔太宗第二子库腾太子之孙仁宗延祐四年闰正月封【表作七年疑误】
　　荆王伊苏额布根汾阳王拜特穆尔之子【封年无考】
　　【臣】等谨按此仅据世系表书之也诸王表荆王位下列伊苏伯竒托克托穆尔托和齐三人无伊蘓额布根之名惟泰定四年纪有岐王索诺木衮布诉荆王伊苏额布根事稍有可徴第其时去伊苏伯竒之封荆王不远岂同时有二荆王耶
　　太宗子库腾太子位嵗赐银一十六锭三十三两缎五十匹五戸丝丙申年分拨东京路四万七千七百四十一戸延祐六年实有一万七千八百二十五戸计丝三千五百二十四斤江南戸钞至元十八年分拨常德路四万七千七百四十戸计钞一千九百九锭
　　靖远王哈达襄宁王鄂尔和皆太宗第三子库春太子之曾孙【封年无考】
　　襄宁王额布根库春五世孙武宗至大二年封
