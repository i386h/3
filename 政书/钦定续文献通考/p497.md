<!-- { "loadSidebar": true } -->
　　不着撰人名氏
　　【臣】等谨案是书末一条云大防古国领中书耶律楚材奏准皇帝圣防于南京特取袭封孔元措令赴阙里奉祀此书疑即元措等所撰明文渊阁书目有孔子实録一册今从四库全书作孔氏实録
　　程复心孔子论语年谱一卷　孟子年谱一卷
　　复心字子见婺源人皇庆时以所撰四书纂释进于朝授徽州路教授致仕给半俸终其身
　　【臣】等谨案此二书为曹溶学海类编所载疑出伪撰
　　明
　　陈镐阙里志二十四卷
　　镐防稽人成化进士官至右副都御史巡抚湖广
　　刘濬孔顔孟三氏志六卷
　　濬永嘉人成化中官邹县教谕
　　季本孔孟事迹图谱四卷
　　本见经类
　　素王记事【无卷数】
　　不着撰人名氏
　　张玭夷齐録五卷
　　玭字席玉石州人嘉靖进士官至南京户部右侍郎
　　蔡复赏孔圣全书三十五卷
　　复赏巴陵人
　　陈尧道尊圣集四卷
　　尧道里贯无考官大埔县教谕
　　刘天和仲志五卷
　　天和字养和麻城人正徳进士官至兵部尚书諡庄襄
　　张云汉闵子世谱十二卷
　　云汉字倬侯宿州人
　　胡其久夷齐考疑四卷
　　其久崇徳人隆庆时举人官龙南知县
　　白瑜夷齐志一卷
　　瑜字绍明永平人万厯进士官至刑部左侍郎
　　沈朝阳阙里书八卷
　　朝阳江宁人天启中贡士官池州府学教授
　　吕元善圣门志六卷　三迁志五卷
　　元善字季可海盐人天启中官山东布政司都事后殉流寇难
　　吕兆祥宗圣志十二卷　陋巷志八卷
　　兆祥元善子
　　夏洪基孔子年谱纲目一卷　孔子弟子传略二卷洪基字元开高邮人
　　道统图賛一卷
　　不着撰人名氏
　　圣贤图賛【无卷数】
　　不着撰人名氏
　　以上圣贤
　　宋
　　赵起种太尉传一卷
　　起字得君里贯无考
　　赵子栎杜工部年谱一卷
　　子栎字梦授太祖六世孙元祐进士绍兴中官至寳文阁直学士
　　鲁訔杜工部诗年谱一篇
　　訔字季钦嘉兴人官至福建提防刑狱公事
　　【臣】等谨案赵子栎鲁訔均绍兴中人马考未载今补入
　　王质绍陶録二卷
　　质见经类
　　【臣】等谨案王质于淳熙中奉祠山居作此书旧于雪山集外别行今列于此
　　胡知柔象防首末五卷
　　知柔吉水人
　　【臣】等谨案知柔父梦昱嘉定进士官大理评事以论济王事贬死象州寳庆元年追赠员外郎咸淳三年追諡刚简知柔编其奏疏遗文及諡议题赠诸作以成此书
　　王宗稷东坡年谱一卷
　　宗稷字伯年五羊人
　　【臣】等谨案宗稷自记称绍兴庚申随外祖守黄州到郡访东坡先生遗迹甲子一周矣思诸家诗文皆有年谱独此尚缺谨编次先生出处大畧叙其嵗月先后为年谱云今刻于东坡集首者即此书也
　　楼钥范文正公年谱一卷补遗一卷附义庄规矩一卷钥字大防鄞县人隆兴进士官至参知政事除资政殿大学士諡宣献
　　【臣】等谨案楼钥所撰惟年谱一卷其补遗一卷不知何人所作自记谓取旧谱所未载者见之各年之下元天厯初范氏后人与年谱同刋行之又义庄规矩一卷则为范氏后人所叙并附于此
　　綦焕綦崇礼年谱一卷
　　焕高密人崇礼孙官至通直郎知饶州徳兴县
　　冯忠恕涪陵纪善録一卷
　　忠恕临汝人绍兴初官黔州节度判官
　　【臣】等谨案忠恕常师事尹焞焞在涪时忠恕官黔蜀往来必过涪其后焞被召赴都忠恕以鞫狱来涪因辑是书宋史尹焞传称焞言行见于涪陵纪善録为详则修史时即采此书也
　　尹和靖年谱一卷
　　不着撰人名氏
　　度正周子年谱一卷
　　正字周卿合州人绍兴进士官至礼部侍郎
　　陈天麟梅询年谱一卷
　　天麟宣城人
　　【臣】等谨案天麟为宋淳熙中人撰梅询年谱一卷又元至元中张师曽撰梅尧臣年谱一卷师曽亦宣城人明万厯中梅一科合而刻之题曰二梅公年谱今録天麟所撰而附载于此
　　魏仲举韩文类谱七卷
　　仲举建安人
　　【臣】等谨案仲举乃庆元中书贾也尝刋韩集五百家注辑吕大防程俱洪兴祖三家所撰谱记编为此书
　　文安礼栁子厚年谱一卷
　　安礼里贯未详绍兴中知栁州事
　　【臣】等谨案以上二书本皆附刋集中近时祁门马曰璐合刻之题曰韩栁年谱今仍分列为二焉
　　君臣相遇録十卷
　　不着撰人名氏
　　【臣】等谨案是书载宋韩事迹盖出南宋时其家子孙所为晁陈二家书目及马考均未着録今补入
　　朱子年谱一卷
　　旧本题袁仲晦撰仲晦里贯未详
　　【臣】等谨案陈振孙书録解题有紫阳年谱三卷李方子公晦所撰马考载之此书题目及撰人卷数俱不同盖别为一本也
　　陈贻范鄱阳遗事録一卷
　　贻范天台人官鄱阳通判
　　【臣】等谨案范仲淹尝守鄱阳有善政绍圣中贻范为鄱阳通判因辑是书
　　范文正遗迹一卷　言行拾遗事録四卷
　　不着撰人名氏
　　李心传道命録十卷
　　心传见经类
　　【臣】等谨案是书备载程子朱子进退始末宋史心传本传作五卷此作十卷与本传不合考卷首有元程荣秀序自称因原本而厘定之则此非心传之旧也
　　饶双峰年谱一卷
　　不着撰人名氏
　　元
　　翟思忠魏郑公谏续録二卷
　　思忠下邳人
　　【臣】等谨案元伊苏丹魏郑公谏録序云唐王琳谏録五卷至顺初下邳翟思忠为常州知事摭其余为续録二篇今考永乐大典中所载王綝谏録之后即缀此本篇数俱合其为思忠所续无疑
　　耶律有尚许鲁斋考嵗畧一卷
　　有尚字伯强号迂斋东平人官至昭文馆大学士
　　苏天爵刘文靖公遗事一卷
　　天爵字伯修真定人官至浙江行省参知政事
　　陶凯辜君政续书二卷
　　凯字中元江都人中至正乡试榜官永丰教谕【臣】等谨案凯官教谕时适永丰今辜中受代去因序其政绩为此书
　　谢应芳思贤録五卷续録一卷
　　应芳字子兰武进人至正中荐授三衢清献书院山长兵阻不赴明初归横山以终事迹具明史儒林传【臣】等谨案应芳是编为其乡宋寳文阁学士邹浩而作正録成于至正十五年故附诸元人之末
　　明
　　崔百冑崔清献全録十卷
　　百胄増城人
　　【臣】等谨案百胄是编皆其六世祖与之之遗事遗文也与之绍熙进士理宗时累官广东安抚使拜参知政事右丞相致仕卒□清献所着有菊坡文集岭海便民榜海上澄清録均佚不传
　　李维樾林増志忠贞録三卷附録一卷
　　维樾字防昌増志字可任俱安福人
　　【臣】等谨案维樾等是书为其同里卓敬而作
　　杨时伟诸葛忠武书十卷
　　时伟见编年类
　　危素草庐年谱二卷附録二卷
　　素字太朴金溪人元翰林承防入明为翰林侍讲学士谪居和州卒事迹具明史文苑传
　　褒贤集五卷
　　不着撰人名氏
　　【臣】等谨案是书为明初人所编取宋元人著作有闗范仲淹者合为一书
　　滁阳王庙嵗祀册一卷
　　不着撰人名氏
　　【臣】等谨案明初追封郭子兴为滁阳王立庙滁州此本即从庙中碑刻録出别行者
　　李文秀钟鼎逸事一卷
　　文秀昆明人
　　【臣】等谨案文秀黔宁王沐英之阉竖也是编皆纪英行事
　　陈怡直道编八卷
　　怡吴县人
　　【臣】等谨案怡祖祚永乐进士厯官福建按察司佥事怡辑其年谱行状之类为此书吴寛题曰直道编
　　刘廌翊运録二卷
　　廌青田人诚意伯基之孙
　　丁元吉陆右丞蹈海録一卷
　　元吉镇江人
　　顔端徐翰张乖厓事文録四卷
　　端应山人官成都县教谕翰杭州人官华阳县教谕
　　王承裕李卫公通纂四卷
　　承字天宇三原人吏部尚书恕之子治进士官至南京户部尚书諡康僖
　　陆相阳明先生浮海一卷
　　相字良弼余姚人治进士官至长沙府知府
　　戴铣朱子实纪十二卷
　　铣字寳之婺源人治进士官至给事中
　　叶性谈伦韩祠録三卷
　　性里贯未详官潮州同知伦上海人天顺进士官至户部右侍郎
　　王道行奕世増光録八卷
　　道行字明南阳曲人嘉靖进士官至布政使
　　王鸿薛文清行实録五卷
　　鸿河津人官石灰山闗税大使
　　商汝頥文毅公行实一卷
　　汝頥大学士辂孙
　　商振伦文毅年谱四卷
　　振伦大学士辂元孙
　　陈虞岳传信辨误録一卷
　　虞岳泰和人
　　夏崇文忠靖道事一卷
　　崇文字廷章湘隂人成化进士官至南京太仆寺少卿
　　顾元庆云林遗事一卷
　　元庆字大有长洲人
　　朱存理旌孝録一卷
　　存理字性甫长洲人成化间布衣
　　【臣】等谨案是书载旌表孝子朱灏事迹旧本不着撰人名氏今考灏即存理之父朱观潜防存理遗文称有旌孝録一卷则此编乃存理所辑也
　　徐阶岳庙集五卷
　　阶字子升华亭人嘉靖进士官至大学士諡文贞
　　吴悌疏山集十七卷
　　悌字思诚号疏山金谿人嘉靖进士官至兵部侍郎諡文庄事迹具明史儒林传
　　【臣】等谨案是书乃悌门人李约所编本名纪实録其后以附録之文増多改题曰集今仍入之传记类
　　胡桂竒梅林行实【无卷数】
　　桂竒绩溪人兵部尚书宗宪之子
　　孙堪孙墀孙陛忠烈编十卷
　　堪墀陛皆余姚人廵抚江西副都御史燧之子
　　郑履淳端简年谱七卷
　　履淳字叔初海盐人尚书晓之子嘉靖进士官至光禄寺少卿
　　李廷寳董子故里志六卷
　　廷寳字国用曲沃人嘉靖中官景州知州
　　李桢濓溪志九卷
　　桢字维卿安化人隆庆进士官至南京刑部尚书
　　李嵊慈濓溪志十三卷
　　嵊慈字元頴龙城人官道州知州
　　朱维陛东方类语十六卷
　　维陛海盐人
　　唐伯元二程年谱二卷
　　伯元字仁卿澄海人万厯进士官至吏部文选司郎中事迹具明史儒林传
　　王士骐武侯全书二十卷
　　士骐见杂史类
　　范明泰米襄阳外纪十二卷　米芾志林十六卷明泰字长康嘉兴人万厯中举人
　　徐缙芳精忠类编八卷
　　缙芳字奕开晋江人万厯进士官至监察御史
　　杨鹤薛文清年谱一卷
　　鹤字修龄武陵人万厯进士官至兵部尚书总督三边军务
　　李韡海珠小志五卷
　　韡畨禺人万厯中官武定府知府宋吏部侍郎李昻英之后
　　郭化苏米谭史一卷　苏米谭史广六卷
　　化字肩吾宣城人
　　顾道洪襄阳外编【无卷数】
　　道洪字嗣图无锡人
　　赵滂程朱阙里志八卷
　　滂歙县人
　　马峦温公年谱六卷
　　峦字子端夏县人
　　郑鄤宋三大臣彚志二十一卷
　　鄤常州人天启进士
　　毛晋苏米志林三卷
　　晋见经类
　　顾与沐端文年谱二卷
　　与沐无锡人顾宪成之子官至防州府知府
　　冯奋庸张抱初年谱一卷
　　奋庸字则中寿安人
　　戴光启邵潜闗帝纪定本四卷
　　光启字方廷潜字潜夫皆江都人
　　王元鼎心斋类编二卷
　　元鼎泰州人王艮之后
