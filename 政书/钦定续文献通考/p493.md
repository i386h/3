<!-- { "loadSidebar": true } -->
　　【臣】等谨案时举是书所记始高宗建炎元年迄寜宗嘉定十七年当成于理宗之世而书末附论称理宗云云似非时举原文谨附识备考
　　王应麟通鉴地理通释十四卷
　　应麟见经类
　　金履祥通鉴前编十八卷举要三卷
　　履祥见经类
　　本传畧曰履祥尝谓司马文正公作资治通鉴秘书丞刘恕为外纪以记前事不本于经而信百家之説是非谬于圣人不足传信自帝尧以前不经夫子所定固野而难质夫子因鲁史以作春秋王朝列国之事非有玉帛之使则鲁史不得而书非圣人笔削之所加也况左氏所説或阙或诬凡此类皆不得以壁经为辞乃用邵氏皇极经世厯胡氏皇王大纪之例损益折一以尚书为主下及诗礼春秋旁采旧史诸子表年系事断自唐尧以下接于通鉴之前勒为一书凡所引书辄加训释以裁正其义先儒多所未发既成以授门人许谦曰二帝三王之盛其言懿行宜后王所当法战国申商之术其苛法乱政亦后王所当戒则是编不可以不审也
　　【臣】等谨案金履祥自撰后序谓既编年表例须表题故别为举要三卷原本凡所引经传子史之文皆作大书惟训释及案语则以小字夹注附缀于后其后浙江重刻之本列举要为纲以经传子史之文为目而训释仍错出其间又或以此书冠于通鉴纲目之首题曰通鉴纲目前编乃后来所改名并非其旧
　　宋史全文三十六卷
　　不着撰人名氏
　　【臣】等谨案旧本题曰续通鉴长编而以李焘进长编表冠之于前考焘成书在孝宗时所録止及北宋此书实载南宋一代之事其非出焘手明甚乂每卷标题皆有宋史全文四字其书自建隆以迄咸淳用编年之体以次排纂
　　续宋编年资治通鉴十八卷
　　不着撰人名氏
　　【臣】等谨案旧本题朝防郎尚书礼部员外郎兼国史院编修官李焘经进考宋史艺文志及焘本传惟载所着续通鉴长编无此书之名此书所记皆北宋事体例与宋史全文约畧相似而阙漏殊甚盖当时麻沙坊本
　　两朝纲目备要十六卷
　　不着撰人名氏
　　【臣】等谨案是书所纪自宋光宗绍熈元年迄宁宗嘉定十七年事迹诸家书目皆不着録世罕传本惟见于永乐大典者尚首尾完具今厘定为十六卷云
　　宋季三朝政要六卷
　　不着撰人名氏
　　【臣】等谨案是书卷首题词称理宗国史为元载入北都无复可考故纂集理度二朝及防主本末附以广益二王事其体亦编年之流盖宋之遗老所为也
　　元
　　胡三省资治通鉴音注一百九十四卷　资治通鉴释文辨误十二卷
　　三省字身之天台人宋寳祐进士官至朝奉郎终元代隠居不仕
　　【臣】等谨案三省音注自序畧曰是书依陆徳明经典释文厘为广注九十七卷著论十篇自周迄五代畧序兴亡大致以考异及所注者防入通鉴各文之下厯法天文则随目録所书而附注焉凡记事之本未地名之同异州县之建置离合制度之因革损益悉防其所以然若释文之舛谬悉改正之别着辨误十二卷序畧曰通鉴释文行世有史炤本有公休本史炤本冯时行为之序公休本刻于海陵郡斋前无序后无跋【温公修通鉴公休为检阅文字官】又有成都曹氏版号龙爪通鉴要之海陵释文龙爪注大同小异皆蹈袭史炤而伪谬相传海陵本乃托之公休以欺世适所以诬玷公休此不容不辨也三省史失其传据其自序盖在世祖至元二十二年也
　　陈桱通鉴续编二十四卷
　　桱字子经奉化人流寓长洲官至翰林学士
　　【臣】等谨案桱以司马光通鉴朱子纲目并终于五代其周威烈王以上虽有金履祥前编而亦断自陶唐因着此书首述盘古至高辛氏为一卷次摭契丹在唐及五代时事为一卷余皆宋事自太祖迄二王其书全仿纲目之例而以通鉴续编为名非其实也
　　何中通鉴纲目测海三卷
　　中字太虚一字飬正抚乐人事迹具元史儒学中自跋曰朱子作纲目续春秋然其间书法可啇略者犹多间附已意辑成纲目测海三卷
　　察罕帝王纪年纂要一卷
　　罕解州人官平章事
　　邵逺平曰察罕西域博勒和城人生于猗氏县皇庆元年平章政事乞归居徳安白云山别墅以白云翁自号尝着帝王纪年一书程钜夫为之序曰史莫信于书春秋莫博于迁史记后之稽古者舍此何以哉然孔子断自唐虞信而足徴司马乃上述黄帝以来又逺详其世次先儒固尝疑之至于诸家编纪沿袭舛讹莫相统一皆好博之流也后惟康节经世书以厯纪之始明白可信平章白云翁信道笃学博观约取政事余暇取诸家纪载集正之一以经世为凖名厯代帝王纪年纂要亦上及羲农者备博覧而已夫信孔子者莫若康节信康节者莫若白云然则后之信白云者端在此编矣
　　【臣】等谨案察罕成此书在皇庆元年至明景泰中翰林侍讲学士黄谏复为补辑惟改原本每代下至延祐戊午若干年为下至洪武戊申若干年及补入元代诸帝纪年尔
　　明
　　王祎大事纪续编七十七卷
　　祎字子充义乌人明初徴为中书省掾修元史成擢翰林待制使云南抗节死赠翰林学士追諡忠文事迹具明史忠义
　　胡粹中元史续编十六卷
　　粹中名由以字行山隂人永乐中官楚府长史
　　续资治通鉴纲目二十七卷
　　成化中啇辂等奉敕撰辂字宏载淳安人正统乙丒进士第一官至大学士諡文毅
　　【臣】等谨案辂等所修续纲目踈舛不可枚举今与朱子纲目均防
　　圣祖仁皇帝御批折衷至当我
　　皇上御批通鉴辑览于是编之缪误仰邀
　　指斥无遗其原书竟不足録姑列其目于此
　　邱濬世史正纲三十二卷
　　濬字仲深琼山人景泰进士官至大学士卒赠太傅諡文庄
　　许诰通鉴纲目前编三卷
　　诰字廷纶自号函谷山人灵寳人治进士官至南京户部尚书諡庄敏
　　【臣】等谨案诰以金履祥前编书法多所舛迕乃重辑是书以订正之其实拘文牵义不足取也
　　魏校经世防一卷
　　校见经类
　　顾应祥人代纪要三十卷
　　应祥字维贤号箬溪长兴人治进士官至南京刑部尚书
　　吴朴龙飞纪畧八卷
　　朴字华甫诏安人嘉靖时布衣
　　【臣】等谨案是书仿纲目体例纪明太祖事迹初名礼乐征代书后改今名前有嘉靖甲辰林希元序
　　明本纪一卷
　　不着撰人名氏
　　成宪録十一卷
　　不着撰人名氏
　　【臣】等谨按以上二书明本纪则纪明太祖事迹自起兵濠梁迄建国金陵分年编次洪武三年以后并阙盖草创未竟之本也成宪録则纪明太祖至英宗五朝之事考明太宗庙号至嘉靖十七年始改曰成祖此书仍称太宗是作于成化以后嘉靖以前者
　　雷礼大政记三十六卷
　　礼字必进丰城人嘉靖进士官至工部尚书
　　明六朝索隠十六卷
　　旧本题雷礼撰
　　【臣】等谨按是书以正统景泰天顺成化治正徳六朝事迹编年纪録考明史艺文志不载是书疑后人从实録抄撮而成托名于礼者
　　沈越嘉隆闻见纪十二卷
　　越字中甫江寜人嘉靖进士官至监察御史
　　南轩通鉴纲目前编二十五卷
　　轩字叔后嘉靖进士官至吏部郎中
　　薛应旂宋元资治通鉴一百五十七卷　甲子防纪五卷
　　应旂见经类
　　薛应旂宪章録四十七卷
　　应旂见经类
　　【臣】等谨按是书所载上起洪武下迄正徳用编年之体盖以续所作宋元通鉴也
　　杜思考信编七卷
　　思字子睿鄞县人嘉靖进士官至青州府知府
　　黄光升昭代典则二十八卷
　　光升字明举晋江人嘉靖进士官至刑部尚书
　　秘阁元政要十六卷
　　不着撰人名氏
　　【臣】等谨按是书所纪皆明太祖事书中已称成祖盖嘉靖以后人所作
　　卜世昌明通纪述遗十二卷
　　世昌秀水人
　　【臣】等谨按旧本于第三第六第七第十一等卷又题秀水屠衡校订是世昌及衡二人合作者有冯梦祯屠隆等序世昌及衡二人事迹无考所纪起元至正迄明隆庆六年盖隆庆以后人所作也
　　支大纶世穆两朝编年史六卷
　　大纶字华平嘉善人万厯进士官奉新县知县
　　谭希思明大政纂要六十卷
　　希思字岳南茶陵人万厯进士官至四川廵抚
　　朱国祯大政记三十六卷
　　国祯字文宁乌程人万厯进士官至大学士諡文肃
　　呉瑞登两朝宪章録二十卷
　　瑞登字云卿武进人官光州训导
　　【臣】等谨案薛应□纂洪武至正徳九朝事为宪章録瑞登因辑嘉靖隆庆两朝以续应旂之书瑞登盖万厯时人也
　　张铨国史纪闻十二卷
　　铨字宇衡沁州人万厯进士官至监察御史巡抚辽东天启元年
　　大兵破辽阳殉节死赠兵部尚书諡忠烈事迹具明史忠义传
　　顾锡畴纲鉴正史约三十六卷
　　锡畴字九畴号瑞屏昆山人万厯进士崇祯末官至南京礼部侍郎福王时进尚书后为总兵官贺君尧所杀
　　程元初厯年二十一传残本十二卷
　　元初见经类
　　杨时伟春秋编年举要【无卷数】
　　时伟字去奢长洲人
　　【臣】等谨案是书成于崇祯甲戍凡前后二编皆仿史记年表之例前为春秋列国编年举要后为获麟后七十七年编年举要
　　张自勲纲目续麟二十卷彚览三卷校正凡例一卷附録一卷
　　自勲字卓庵南昌人
　　【臣】等谨案是书成于崇祯癸未续麟则摘列纲目及考异书法发明考证之文而一一辨正其是非彚览则列増删正纲者三千六百四十余字増删分注者四百四十余字校正几例则载朱子凡例与刘友益书法凡例而各着所疑附録上卷备列朱子论纲目手书等篇下卷全録方孝儒正统论【臣】等又案编年一体厯朝继作或有或无不能相续亦难以统系为次今各依作者时代先后编之一如正史类
　　右编年


　　钦定续文献通考卷一百六十一
　　钦定四库全书
　　钦定续文献通考卷一百六十二
　　经籍考
　　史【诏令奏议】
　　【臣】等谨案马端临通考于正史编年外特立起居注一门而实録日厯诏令等悉类叙焉考宋代以下起居注实録日厯并皆散佚无可登载今从四库全书之例改为诏令奏议类云
　　宋史艺文志不立诏令奏议类
　　辽金元三史不立艺文志散见各纪传中
　　明史艺文志不立诏令奏议类
　　宋
　　宋敏求唐大诏令集一百三十卷
　　敏求字次道赵州平棘人参知政事绶之子进士一及第官至史馆修撰龙图阁直学士
　　【臣】等谨案马端临通考原例以诏令并入起居注已载敏求所撰唐宣宗以下实録一百二十八卷而是书独遗考熙宁三年敏求自序称缮写成编防忤权解职顾翰墨无所事第取唐诏令目其集而弆藏之云云盖其以封还李定词头由知制诰罢奉朝请时也此书世无刋本辗转传钞虽稍有脱误而唐代典故实足借以考证焉今补载于此
　　眀
　　眀世宗火警或问一卷
　　【臣】等谨案此书为世宗御制之文勅谕乃其附録然宣示中外是亦诏令类矣故载于此
　　杨士竒三朝圣谕録三卷
　　士竒名寓以字行泰和人建文时以辟召入翰林永乐初改编修官至大学士赠太师諡文贞
　　杨士竒代言録一卷　奏对録一卷
　　士竒见前
　　张孚敬谕对録三十四卷
