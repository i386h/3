<!-- { "loadSidebar": true } -->
　　鼗　鼗鼓　单鼗　双鼗
　　辽雅乐器革有鼗
　　金引舞所执有单鼗二
　　元武舞器鼗二又宫县乐有单鼗双鼗郊祀设圜宫县乐于坛南内壝南门之外置雷鼓单鼗双鼗各二柄于北悬之内通街之左右
　　【臣】等谨按金乐志云引舞所执单鼗二单铎二双铎二单者对双而言有单无双直云鼗二可矣元礼乐志云武舞噐鼗二双铎二又云单铎双铎各二鼗鼓二此并无语病也乃祭祀志复云武舞执器二十人内单鼗二单铎二双铎二正与金志同病颇似漏却双鼗矣单鼗双鼗宫县乐固有之然非舞器也
　　晋鼓
　　金宫县乐有晋鼓一
　　元宫县乐晋鼓一处县中之东南以节乐长六尺六寸面径四尺围丈有二尺穹隆者居鼓面三之一穹径六尺六寸三分寸之一面绘云龙为饰其皋陶以朱髹之下承以彩绘趺座并鼓髙丈余在郊祀者鞔以马革
　　王圻续通考曰按晋鼓古所以鼓金奏建于军元用之郊祀失其制矣
　　【臣】等谨按制晋鼓为乐节此李照之失通考尝议之矣自宋厯今乃又以为元代之过耶
　　革之属【夷部】
　　鞚【増】
　　辽防乐器有鞚
　　【臣】等谨按乐记本作椌音腔从木鞚字从革音椌乃马勒也然唐礼乐志云土则附革而为鞚遂以鞚为椌矣自此而金鞚花鞚类多从革今字典于鞚字尚不兼椌字音义
　　鼓
　　元宴乐鼓制以木为匡冐以革朱漆杂花面绘复身龙长竿二廷中设则有大木架又有击挝髙座
　　毛员鼓
　　辽大乐器有毛员鼓二盖天竺兹乐器自唐流传者也
　　杖鼓
　　辽防乐器有杖鼓
　　金礼乐仪卫志并未见杖鼓之文然元至元六年太保刘秉忠奏奉防搜访旧教坊乐工得杖鼓色杨皓是金教坊乐器有杖鼓也
　　元宴乐器有杖鼓制以木为匡细腰以皮冐之上施五彩绣带右击以杖左拍以手云和乐部杖鼓三十后部杖鼓十乐音王队第一队杖鼓三夀星队礼乐队説法队第一队并同乐音王队第七队杖鼓二礼乐队第七队同説法队第七队杖鼓四
　　明洪武初定制朝贺丹陞大乐杖鼓二十四后减用十二中宫女乐同朔望朝杖鼓六大宴丹陛大乐杖鼓二十四后减用八文武二舞杖鼓二迎膳乐杖鼓十进膳乐杖鼔八太平清乐同其制每个二面其下铁圏口二一面冐以犊皮径一尺二寸五分一面冐以山羊皮径一尺三寸冐缝用红皮掩钱细腰木匡广一尺七寸九分黒漆戗金枝叶寳相花文以红绒绠一条聨络抹金铜龙头钩子十六个各有衬钩红皮硃红生革描金龙束子八个悬以緑绒匾绦用抹金铜龙头搭钩二个并钩圏鼓衣以红绮一幅长三尺五寸织青龙并五彩云文周围黄绒织香草文看杖硃红漆竹片帯雕木贴金龙头垂红緑结子打杖以硃红漆竹片为之东宫乐器杖鼓十二制同大驾卤簿杖鼓四木匡细腰匡两头加黒漆戗金云龙文鉄圏二皆冒以革附于匡聨以红绒绠加铜龙头钩子以青绒匾□悬之东宫仪仗杖鼔二制同亲王仪仗杖鼓二黒漆木匡细腰戗金花文粉涂革面挂以青绒匾绦乐器杖鼓十二制同但加木红绢鼓衣画盘螭并花文及有贴金木鱼首衔红緑帉錔名鱼头鞭郡王乐器杖鼓八制同
　　第二鼓　第三鼓【増】
　　辽散乐器有第二鼓第三鼓
　　【臣】等谨按唐礼乐志云革有杖鼓第二鼓第三鼓宋沈括梦溪笔谈云唐之杖鼓本谓之两杖鼓两头皆用杖今之杖鼓一头以手拊之则唐之汉震第二鼓也然则第二鼓第三鼓葢皆杖鼓之类耶
　　相鼓
　　金引舞所执有相鼓二
　　元武舞器有相鼓二制如搏拊以韦为表实之以糠拊其两端以相乐舞节
　　王圻续通考曰即抚拍之易名也
　　腰鼓
　　范成大桂海虞衡志曰宋花腔腰鼓出临桂职田乡其土特宜鼓腔村人専作窑烧之油画红花纹以为饰
　　辽散乐器有腰鼓
　　明四夷舞乐器腰鼓二
　　和鼓
　　元宴乐器有和鼓制如大鼓而小左持而右击之安和乐部有和鼓一夀星队第七队和鼓一
　　连鼗鼓【増】
　　辽大乐器有连鼗鼓二
　　雅鼓
　　金引舞所执有雅鼓二
　　元武舞器有雅鼓二制如漆筩鞔以羊革旁有两纽工人持之筑地以节舞
　　王圻续通考曰按端临谓西凉髙丽有齐鼓其制相似此即其类也
　　札鼓
　　元宴乐器有札鼓制如杖鼓而小左持而右击之安和乐札鼓六夀星队第七队札鼓三
　　金鞚小鼓
　　元乐音王队夀星队礼乐队説法队每第一队各有金鞚小鼓一
　　花鞚稍子鼓
　　元乐音王队第九队有花鞚稍子鼓二十第十队花鞚稍子鼓一
　　日月金鞚稍子鼓
　　元乐音王队第十队有日月金鞚稍子鼓八
　　日月鼓
　　元乐音王队第十队有日月鼓五制未详
　　鱼鼓
　　元夀星队第十队有鱼鼓简子八制未详
　　王圻续通考曰按近制戳竹为筩长三四尺以皮冐其首【皮用猪膋上之最薄者】用两指击之简子则以竹为之长二尺许濶四五分厚半之其末俱畧反外歌时用二片合击之以和此即其制也
　　驼鼓【増】
　　元仪仗有驼鼓设金装校具花罽鞍褥橐箧前峰树皁纛或旋彩旗后峰树小旗络脑当胸后秋并以毛组为辔勒五色瓘玉毛结璎珞周缀铜铎小镜上施一面有防铜防小鼓一人乗之击以毛防凡行幸先鸣鼓于驼以威振逺迩亦以试桥梁伏水
　　骡鼓【増】
　　元仪仗有骡鼓制似驼而小
　　马鼓【増】
　　元仪仗有马鼓辔勒后勒当胸皆缀红缨拂铜铃杏叶校具金涂釲上挿雉尾上负四足小架上施以华鼓一面一人前引凡行幸负鼓于马以先驰与纛并行
　　锐鼓【増】
　　桂海虞衡志曰宋鋭鼓猺人乐状如腰鼓腔长倍之上鋭下侈亦以皮鞔植于地坐拊之
　　革之属【俗部】
　　防鼓
　　辽鼓吹乐前部横吹乐前部各有防鼔十二
　　金鼓吹乐前部第一第二各防鼓十二后部第一防鼓三黄麾仗第一节防鼓一第二第三节防鼓各十二第七节防鼓三皇太子前部鼓吹防鼓二后部鼓吹防鼓一
　　元崇天卤簿太史钲鼓队有交龙防鼓一
　　明东宫仪仗防鼓二木匡加硃油冐以革面径一尺画荷并叶匡画寳相花亲王仪仗防鼓二红油木匡画寳相花粉涂革面画荷并叶铁钉环钹皆摆锡悬以红绒绠郡王仪仗防鼓一制同
　　羽葆鼓
　　辽鼓吹后部羽葆十二鼓十二横吹前部同
　　金鼓吹前部第二羽葆鼓十二后部第一同黄麾仗第三节羽葆鼓十二第七节同皇太子前部鼓吹羽葆鼓二
　　铙鼓
　　辽鼓吹前后部各铙十二鼓十二
　　金鼓吹前后部第一各铙鼓十二黄麾仗第一节铙鼓一第二节第七节各铙鼓十二皇太子前后部鼓吹各铙鼓二
　　节鼓
　　辽横吹前部节鼓二
　　金鼓吹前部第二节鼓二后部第一同黄麾仗第三节节鼓二第七节同皇太子前部鼓吹节鼓二后部鼓吹节鼓一
　　朝鼓　諌鼓　登闻鼓
　　金设登闻鼓院
　　元至元十二年立登闻鼓
　　明制十三道御史轮值登闻鼓
　　通雅曰午门角楼上鼓乃御朝时发昫者偶一面壊宗伯工部入估直见其制乃纸布裱成者以无此大皮也涂金环司礼计费千余金亦冐破耳
　　大鼓　大乐鼓
　　辽鼓吹前部大鼓百二十散乐器亦有大鼓
　　金鼓吹前部第一大鼓百二十黄麾仗第一节大鼓六第二节大鼓百二十皇太子前部鼓吹大鼓十二元云和乐部大鼓二工二人舁二人
　　明文庙乐器大鼓一朝贺大宴丹陛乐大鼓各二二舞及迎膳乐奏黄童白叟鼓腹讴歌承应乐器大鼓各一其制以木为匡髙三尺冐以革面径四尺周围抹金铜钉面施粉绘荷叶四中莲花一匡加红油绘寳相花贴金铜环钹四迎引用硃红漆木杠二黄绒绠举之朝防用硃红漆木架架施狮子四鼓衣一用红绮织彩色云龙其下边黄缨络纹沥水织瑞草文东宫乐器大鼔一髙一尺七寸面径二尺五寸余制同上亲王郡王大乐鼓各一匡髙一尺六寸面径二尺木红绢鼓衣画盘螭并花文余制同东宫耕耤教坊司乐器有黑油腔大鼓四
　　小鼓
　　辽横吹乐前部小鼓百二十
　　金鼓吹乐前部第二小鼓百二十黄麾仗第三节同皇太子前部鼓吹小鼓十二
　　元天魔舞乐器有小鼓
　　明太平清乐小鼓一黄童白叟鼓腹讴歌承应小鼓一耕耤教坊司乐器小鼓二
　　更鼓
　　齐履谦传曰元太史院使齐履谦考定刻漏之制因请重建鼓楼増置更鼓
　　记里鼓【増】
　　金黄麾仗第一节有记里鼓车
　　花匡鼓【増】
　　明大驾卤簿花匡鼓四十八面木匡加红油冐以革面径一尺七寸匡画寳相花面画双狮彩球东宫亲王仪仗花匡鼓各二十四面郡王二十面制并同
　　韸子【増】
　　明黄童白叟鼓腹讴歌承应乐器韸子二撺掇乐器同耕耤教坊司乐器黑油腔韸子四
　　金鼓【増】
　　通雅曰今时有金鼓有襜如襦以系挂于后项手两桴击之其节奏名得胜鼓士大夫家用之不过二十面然南都始用也
　　太平鼓　迎年鼓　羯鼓【増】
　　陆啓浤北京岁华记曰十一月始击羯鼓鼓用铁为围单皮覆之每十人五人聚击女子亦然腊月羯鼓声益喧曰迎年鼓
　　通雅曰打断宋街市鼓曲也一名太平鼓呉曽言崇宁大观以来内外街市鼓笛拍板名曰打断至政和初禁之民间改名太平鼓又曰通同部鼓江古心宣政杂録言臻蓬蓬鼓今北京腊正小儿皆以绵褁枹击铁环太平鼓无笛拍
　　严防孙西神脞説曰李绅周员外席上观柘枝诗画鼓拖环锦臂攘今京师迎年鼓制施两铜环以手击之髙下环声索索鼓声相间疑即其遗制也
　　鞭鼓【増】
　　元葛逻禄乃贤塞上曲云鞭鼓声中按海青葢军中乐
　　明正统四年赐斡拉达达汗乐器内有鞭鼓一律吕精义曰洪武王韵云鼙亦作鞞骑上鼓也葢今俗呼鞭鼓是也古人谓之应鞞又谓之应鼓仪礼应鞞在建鼓东礼记应鼓在县鼓东先儒以为击之便也然则鞭乃便之讹欤
　　钦定续文献通考卷一百九
<史部,政书类,通制之属,钦定续文献通考>
　　钦定四库全书
　　钦定续文献通考卷一百十
　　乐
　　乐器
　　丝之属【雅部】
　　琴
　　宋时置官局制琴其琴俱有定式长短大小如一故曰官琴但有不如式者俱是野斵宜子细辨之陶宗仪辍耕録曰宋斵琴名手蔡睿朱仁济卫中正【庆厯中道士】赵仁济【兴国中】马希仁马希先【一作仙崇宁中】金渊【绍兴初】金公路【即金道绍兴初】陈亨道【髙宗朝】严樽马大夫梅四官人龚老【应奉】林杲【东卿】
