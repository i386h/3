<!-- { "loadSidebar": true } -->
　　豳国公宗贤昭祖裔习不失之孙熙宗皇统四年封海陵簒立时遇害
　　芮王亨太祖之孙宗弼之子熙宗时封海陵时被杀景国公宗贤宗室子【此又一人未详何系】海陵天徳初封定国公后封广平郡王正隆例夺王爵世宗大定初封景国公后致仕薨
　　萧王秉徳景祖裔晋王宗翰之孙与海陵谋弑熙宗海陵即位封后为海陵所杀
　　许国王乌逹景祖之裔与海陵同弑熙宗海陵即位封后海陵使其妻杀之
　　广平郡王宗秀朂之子海陵天徳初封宿国公后封广平郡王正隆二年薨【是年例夺爵】
　　宗国公乌舍康宗子海陵天徳四年封广平郡王正隆例夺王爵世宗大定元年封宗国公为劝农使薨于官某王褒【王号未详】太祖之孙宗敏之子海陵天徳三年封舒国公后进封王【正隆时当亦夺爵传不载】
　　密国公阿喽罕亦宗敏子海陵时封【封年未详当亦是天徳三年】正隆六年被杀
　　钜鹿郡王宗宪景祖系撒改之子海陵天徳初封河内郡王进封钜鹿郡王正隆例夺王爵世宗大定六年薨齐国公思敬始祖弟之裔石土门之子海陵天徳时封河内郡王进钜鹿郡王正隆例夺王爵世宗大定二年封济国公十三年薨
　　广平郡王晏景祖之孙阿离合懑之子海陵天徳初封葛王进宋王又改豫王许王越王贞元初进封齐王正隆例夺王爵世宗初封广平郡王大定二年薨
　　夀王京太祖之孙宗望之子海陵天徳时封曹王正隆例降沈国公世宗即位封夀王以谋反免死除名荆王文亦宗望子海陵贞元时封正隆例降郧国公世宗大定时封英王徙荆王十二年以赃罪夺爵寻以谋反伏诛
　　某王衮【王号未详】太祖之孙宗干之子海陵天徳初封后被杀
　　【臣】等谨按宗干诸子中有兖有衮衮传云天徳初封王而海陵纪不载海陵纪天徳二年四月有司徒兖封王之文兖传又不载又传云天徳四年薨后始进兖王爵【薨年与纪文合】纪传相叅皆不符合
　　定国公突合速宗室子海陵天徳间封正隆初薨汉国公昻昭祖曽孙海陵时封沈国公进楚国公又累进莒卫齐世宗大定二年进汉国公三年薨【昻本名奔睹与前郓王为二人】
　　【臣】等谨按宗义传【宗义世祖之孙杲之子】载海陵杀宗义时杲防子阿虎里以赦不死后封为王不知即海陵时所封否也无可详考故附志于海陵时所封诸人之末
　　荣王爽太祖之孙宗强之子世宗即位封温王后进夀王又进英王又进荣王大定二十三年薨
　　代国公宗尹宗室子世宗大定八年封二十八年薨南阳郡王襄昭祖之裔世宗大定二十三年封萧国公徙封戴章宗明昌元年改封任王【纪作六年】承安元年封常山郡王又进南阳郡王泰和二年薨
　　应国公和尚宗干之孙襄之子世宗时封后以罪诛郓王琮世宗之孙显宗之子大定十八年封道国公章宗即位封郓王明昌五年薨
　　瀛王瓌世宗之孙显宗之子大定二十二年封崇国公章宗即位封瀛王明昌三年薨
　　霍王从彛世宗之孙显宗之子大定二十五年封宿国公章宗即位封沂王明昌四年以从彛为永功后封赵王【时追封永功为赵王】承安元年改封蔡八年封霍王宣宗贞祐二年薨瀛王从宪世宗之孙显宗之子章宗即位封夀王承安元年进英王四年改封瀛泰和八年薨
　　温王玠世宗之孙显宗之子章宗即位封明昌三年薨申王完顔匡始祖九世孙章宗泰和七年封定国公卫绍王时封申王大安元年薨
　　荣国公宗浩昭祖裔昻之子章宗承安四年封【纪作崇国公】泰和七年薨
　　萧国公璐世宗之孙永功之子章宗时封泰和五年薨密国公璹世宗之孙永功之子宣宗贞祐中封胙国公正大初进宻国公哀宗天兴时薨
　　任国公玮世宗之孙永成之子【封年未详】宣宗贞祐四年薨巩国公按春世宗之孙永蹈之子【封年未详】宣宗贞祐三年以罪黜
　　【臣】等谨按宣宗纪贞祐三年四月艾国公从厚薨此亦世宗孙也但其名宗室表中不载王圻续通考云是瀛王子不知何据本名从宪不应与从厚名軰行
　　定国公承晖世祖之裔宣宗贞祐初封邹国公二年徙定国中都破殉难
　　曹王额尔克宣宗之孙守纯之子初封肃国公哀宗天兴元年三月封曹王议质于元国亡时死
　　戴王某巩王伯特亦守纯之子【封年未详】国亡时死
　　夀国公萨布始祖弟之裔哀宗时封国亡时死
　　异姓封建
　　濮王韩企先太宗天防七年封楚国公熙宗皇统元年封濮王六年卒
　　隋国公和尼完顔部人罗索之子熙宗天眷时封广平郡王海陵正隆二年例改代国公后进隋国公卒陈王希尹完顔部人欢都之子熙宗天眷二年封后为熙宗所杀
　　郇国公卢彦伦熙宗天眷时封海陵天徳三年卒任国公李师防【封时已致仕】
　　【臣】等谨按张邦昌于天防五年立为帝后为宋所杀刘豫亦于天防八年立为帝十五年废降封蜀王皇统元年进曹王其子麟亦封韩国公此僣窃之徒又非五等列爵可比故不载
　　曹王刘筈彦宗次子熙宗皇统九年封吴国公海陵天徳元年封滕王二年进郑王又进曹王是嵗卒
　　郑国公时立爱初封陈国公【封年未详】熙宗天防十五年致仕加封郑国公卒
　　越国王萧仲恭熙宗皇统初封兰陵郡王后封济王又封曹王海陵天徳二年封越国王是嵗卒
　　冀国公髙桢熙宗时封戴国公又封任国公进河内郡王海陵时封莒王进代王正隆例改冀国公桢固辞旋卒
　　郓国公韩昉熙宗皇统六年封海陵天徳初卒
　　申国公赵兴祥海陵时封广平郡王改封钜鹿正隆例改申国公世宗大定十五年卒
　　吴国公萧玉海陵逆党封陈国公进封吴国公世宗即位降爵
　　【臣】等谨按萧徒单阿里出虎仆散师恭徒单贞唐括辩五人皆海陵逆党传中皆言海陵时封王后皆先后伏诛又萧怀忠传亦云海陵时封王其封号皆不可详考
　　韩国公锡黙阿里海陵天徳初封王正隆例降韩国公后以疾卒
　　荣国公特嘉晖海陵天徳二年封河内郡王进封戴王正隆例降景国公又封济国公又封荣国公寻卒豳国公乌雅富埒珲海陵时封世宗大定二年卒汉国王大防海陵时封神麓郡王贞元三年封汉国王是嵗卒
　　广平郡王王伯龙海陵天徳三年封是嵗卒
　　景国公耶律懐义海陵时封漆水郡王进封莘王又进萧王正隆例降景国公六年卒
　　曹王张通古海陵天徳初封谭王改郓王又封沈王正隆元年进曹王是嵗卒
　　温国公耶律安礼海陵时封谭国公进郕国公又封温国公
　　广平郡王诺延温思忠海陵时封郜国公进沂国公又进齐国王又改封广平郡王正隆六年卒
　　诺延温思忠传曰海陵欲定封爵制度令思忠建白之封王者皆降封异姓或封公或一二品阶惟封思忠广平郡王
　　卫国公蔡松年海陵时封郜国公又封卫国公正隆四年卒
　　戴国公左泌企弓子海陵贞元初封年六十一致仕又十四年卒
　　南阳郡王张浩海陵贞元元年封潞王改蜀王正隆例降鲁国公进秦国公世宗立封南阳郡王大定三年卒崇王张中孚海陵贞元元年封南阳郡王三年封宿王又进封崇王寻卒
　　广平郡王赫舍哩呼喇海陵正隆元年封是嵗卒舒国公髙彪海陵正隆时封旋卒
　　齐国公李成海陵正隆间由郡王【王号未详】例降
　　【臣】等谨按孔彦舟传初封广平郡王正隆时例降传中不言所降何号或仅改一二品阶也故不列
　　广平郡王李石世宗初封道国公大定九年进封平原郡王又进广平郡王十六年卒
　　宗国公张中彦中孚之弟世宗初年封后以疾卒于官冀国公完顔元宜【本姓耶律赐国姓】弑海陵世宗大定二年封久之致仕卒
　　荣国公黙音完顔部人罗索之子世宗大定七年封十一年卒
　　芮国公尔佳沃哩布【封年未详】世宗大定二十六年卒任国公雅富埒赫【封年未详】世宗大定十九年卒
　　莘国公张汝霖浩之子世宗大定二十八年封芮国公进封莘国公章宗明昌元年卒
　　金源郡王赫舍哩志宁世宗时封定国公后封广平郡王进封金源郡王大定十二年卒
　　沂国公布萨忠义世宗时封荣国公改封沂国公大定六年卒
　　定国公图克坦合喜世宗时封大定十年卒
　　宗国公赫舍哩良弼世宗初封大定十八年卒
　　莘国公石琚世宗大定十七年封二十二年卒
　　申国公唐古安礼世宗时封芮国公大定二十一年进封申国公是年卒
　　莘国公伊喇道世宗大定二十三年封二十四年卒淄王徒单克宁世宗大定十二年封密国公十九年徙谭国公二十一年徙定国公二十八年封延安郡王又封东平郡王章宗立改金源郡王明昌元年封淄王二年卒
　　任国公富察通世宗时封章宗承安三年卒
　　密国公尔佳清臣章宗明昌二年封芮国公四年进封戴国公六年封密国公泰和二年卒
　　萧国公完顔守贞希尹之孙章宗明昌四年封承安五年卒
　　济国公布萨揆忠义之子章宗时封泰和七年卒芮国公钮祐禄额特埒章宗承安二年封寻卒
　　英国公尔佳衡章宗承安四年封寻卒
　　夀国公张万公章宗承安四年封泰和七年卒
　　广平郡王图克坦镒章宗承安五年封济国公宣宗即位进广平郡王贞祐二年卒
　　申国公布萨端章宗泰和七年封宣宗兴定元年卒崇国公孙即康卫绍王即位封大安三年卒
　　泽王赫舍哩执中弑卫绍王宣宗即位封寻为术虎高琪所杀宣宗乃诏削其官爵
　　申国公穆延尽忠宣宗贞祐二年封以谋逆伏诛密国公完顔弼宣宗贞祐四年封元光末卒
　　夀国公高汝砺宣宗兴定四年封【传作贞祐误】正大元年卒英国公胥鼎宣宗兴定元年封莘国公四年进温国公哀宗正大二年进英国公三年卒
　　滕阳公时青本贼党宣宗兴定四年招降受封寻叛去萧国公侯挚哀宗天兴元年封国变时死
　　芮国公完顔哈达哀宗正大四年封死于战
　　沧海公王福河间公伊喇仲嘉努恒山公武仙高阳公张甫易水公靖安民晋阳公郭文振平阳公胡天作【作元史作祚】上党公张开【赐姓完顔】东莒公燕宁皆宣宗兴定四年封
　　【臣】等谨按此所谓九公也据苖道润及王福九人传载兴定四年议封建公府以固屏翰募威望服众者假以方面重权使分守州郡于是王福等九人封焉皆赐宣力忠臣之号并诏除已画定所管州郡外如能收复邻近州县亦聼管属时王福则清沧观州盐山无棣乐陵东光宁津无极将陵阜城蓚县焉后福又叛去移刺众嘉努则献蠡安深州河间肃宁安平武强饶阳六家庄郎山寨焉武仙则中山真定府沃冀威镇宁平定州抱犊寨栾城南宫县焉后仙走泽州为泽之戍兵所杀张甫则雄莫霸州高阳信安文安大成保定静海寳坻武清安次县焉靖安民则涿易安肃保州君氏川季鹿三保河北江矾山寨青白口朝天寨水谷懽谷东安寨焉后安民与元兵战死郭文振则河东北路皆焉胡天作则平阳晋安府隰吉州焉后天作降元为元所诛宣宗以史咏权行平阳公府事后亦封平阳公张开则泽潞沁州焉后开为民家所杀燕宁则益都府路皆焉后以战死史传据宣宗实録所载如此又言他书载沧安公张进河间公移刺中哥又易水公张进晋阳公郭栋此必正大间继封如史咏继胡天作者然不可考矣
