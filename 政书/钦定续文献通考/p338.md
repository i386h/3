<!-- { "loadSidebar": true } -->
　　皇太子常行仪卫
　　导从六十二人繖子二人【并服梅红绣罗双盘鳯袄金花幞头涂金银束带】凡从盘锣唾盂水罐等事并用金银饰繖用梅红罗坐麒麟金浮图椅用金镀银圏双戯麒麟椅背红绒縧结殿庭与宴用绣罗间金盘鳯桌衣则用绣罗独角间金盘兽东宫视事朱髹饰椅涂金银兽衔红绒縧结明金团花椅背案衣则用素罗色皆梅红防帕踏脚同
　　亲王仪从
　　引接十人【皂衫盘裹束带】乘马撁拢官五十人【首领紫罗袄素幞头执银裹牙杖繖子紫罗□荅綉芙蓉袄间金花交脚幞头余人紫罗四防綉芙蓉袄两边黄绢仪襴并用金镀银束带幞头同】邀喝四人繖用青表紫里金镀银浮图椅用银裹圏背水罐锣唾盂并用银
　　郡王撁拢官三十人未出宫者二十人国公撁拢官二十人未出宫者十四人郡王接引六人国公四人未出宫者各减半人从仪物并依一品职事官制
　　百官仪从
　　正一品三师三公尚书令朱衣直省各十人【三公称直府】撁拢官各六十人【并服紫衫帽银偏带】内执藤棒骨朶牙杖各三对簇马六人繖子二人交椅水罐锣盂子唾盌等事以次执之【服皂衫防涂金铜束带后凡执色人并同】邀喝四人繖用青罗紫裹银浮图　从一品尚书左右丞相平章政事都元帅枢密使直省同【枢密称直院以班只人充】撁拢官五十人邀喝四人判大中正引接十人撁拢官四十人大兴尹面前两对余并同以上交椅并用银裹圏背紫丝縧结　正二品东宫三师左右副元帅尚书左右丞直省八人撁拢官四十人邀喝二人繖用朱浮图从二品参知政事枢密副使御史大夫直省同【御史】
　　【台称通引以儤使班只人充】撁拢官三十六人邀喝数同　正三品东宫三少元帅左右监军殿前都防检六部尚书诸京留守宣徽劝农使翰林学士承防等官凡同品者各引接六人撁拢官二十人以上交椅并用直背银间装青丝縧结诸京都转运使招讨使诸路提刑使诸府尹兼本路兵马都总管及留守撁拢官五十人外任统军使都运招讨使副使诸府尹兼总管撁拢官四十五人公使七十人　从三品元帅左右都监劝农副使殿前副都防检及御史中丞等官凡同品者各引接六人撁拢官一十八人【内中丞引从则给绯衫】外任运使节度使撁拢官四十人诸节镇诸部族节度同公使上镇七十人中镇六十五人下镇六十人以上外任官人从服色除诸招讨总管部族节度郡牧使自来无射粮军人力者并仍旧外留守统军总管都运招讨府尹转运节度使人力亦仍旧其数虽多俱不得过四十人【并服紫衫银带】银裹圏背交椅银水罐锣盂盌牙杖内银裹骨朶大剑各两对及邀喝惟运使无骨朶大剑　正四品左右谏议大夫国子祭酒六部侍郎等官凡同品者各引接八人本破十二人外任留守同统军都监提刑副使各撁拢官三十人从四品殿前左右卫将军诸明安千户亲王府尉
　　诸京同知转运等官凡同品者各引接四人本破十二人外任撁拢官三十五人公使上防御六十人中防御五十五人下防御五十人　正五品尚书左右司郎中翰林待制太常少卿等官凡品同者各本破八人外任撁拢官三十人公使上州五十人中州四十五人下州四十人【凡防御刺使知军并京府统军司节镇佐贰等官人从并服紫衫角束带】直背银交椅锣盂子唾盌牙杖繖用青表碧裹青浮图防御刺史知军仍用银里骨朶大剑一对邀喝惟随路副统军则不邀喝　从五品六部郎中侍御史大理少府等官凡同品者本破七人【侍御引从则给绯衫】外任本破十人以上职事官并许张盖　正六品尚书左右司员外等官凡同品者本破六人外任本破九人　从六品尚书六部员外等官凡同品者本破五人外任本破九人　正七品殿中侍御史等官凡同品者本破四人外任本破七人县令公使十人都军公使六人　从七品应奉翰林文字等官凡同品者本破四人外任本破六人县令公使十人　正八品大理评事等官凡同品者本破二人外任本破六人　从八品太常太祝等官凡同品者本破二人外任本破五人　正九品御药都监等官凡同品者本破一人外任本破三人　从九品随殿位承应同监等官凡同品者本破一人外任本破一人　尚书省枢密院令译使通事六部御史台及统军司通事诰院令史国史院书冩等职各设本破一人
　　仪卫志曰以上职官人力从物不得僭越其外任官人从服执以本处公用或贜罚钱置又凡内外官自亲王以下仪从各有名数差等而朱衣直省不与其贱者一曰引接【亦曰引从】内官从四品以上设之二曰撁拢官内外正五品以上设之三曰本破内外正四品以下设之四曰公使外官正三品以下设之五曰从已人力外官正三品京都留守大兴府尹以下等官设之本破如撁拢之职公使从公家之事从已执私家之役者也五等皆以射粮军充其军非验物力以事攻讨特招募民年十七以上三十以下魁伟壮健者収刺以资粮给之故曰射粮其首领则有将节承局什将等名而皆统于随路都兵马总管府焉金之所以礼臣下足任使者其亦先代之遗法欤
　　外任官从已人力诸京留守大兴府尹五十人统军都转运招讨按察使诸路兵马都总管四十五人转运节度使四十人提案诸羣牧防御使三十五人外任亲王傅同知留守副统军按察副使诸州刺史知军事三十人同知都转运使事副招讨副留守同知府尹兼总管提举漕运司诸五品盐使二十五人都转运副使按察使佥事少尹副总管同知转运节度使事二十人京都兵马都指挥使一十八人转运节度副使十七人兵马都钤辖十五人亲王府尉诸京留守总判官同知防御使事十三人警巡使兵马副都指挥同提举漕运司正六品盐副使从六品酒麴盐税使同知州军事一十人统军都转运司京府总管散府等判官京推官九人亲王府司马招讨判官赤剧县令提举上京皇城兵马钤辖正七品酒麴盐税副使都转运判官府推官节度观察判官八人京县次剧县令都巡检使正将府军都指挥使七人司属令亲王府文字招讨司勘事官诸县令警巡副使知城堡寨镇从七品盐判同提举上京皇城节镇军都指挥使都巡河同七品酒使防御判官六人市令録事赤剧县丞副都巡检使副将都巡检州军判官五人统军使知事亲王府记室参军同属丞正八品酒使副京县次剧县丞诸司使四人大兴府招讨按察司知事京府运司节镇司狱管勾河桥闗度讥察官从八品盐判官漕运使勾当官警巡判官诸县丞市丞司候主簿録事司判官县尉副都巡检诸巡检巡河官正九品酒使诸司副使三人盐场管勾防刺以下司狱部队将同管勾河桥副讥察司候判官教授统军按察司知法军辖诸司都监节镇以上知法二人盐场同管勾防刺以下知法诸司同监统军按察司书史统军司译书通事一人
　　博索公使从已人力于附近东京澄州招募汉人百姓投充【谓非明安穆昆所管者】海兰率賔呼尔哈扶余路并于各管明安穆昆所管上中户内轮差驱丁依射粮军例支给钱粮周年一易部罗和特哩衮札萨克亦同其诸乣及羣牧官员若明安穆昆应差本管民户充人力并上中户轮当
　　仪卫志曰诸内外官有兼职各应得人从者从多给余各验品类差诸亲王引接引从在都兵马司差公王随朝者从守部本破内差外路者并所在州府就差诸王府引从相府撁拢官引接周年替代自余十月满代并以射粮军充诸随朝六品以下职官并诸局承应者愿令从已输庸者听仍具姓名申部本处官司周年内不得占使诸职官之任以理去官者接送人力于从已人内给半取接者皆于所在官司出给印劵差取送还者须到本所募发还如无騐者权阁支请候会问别无逃亡将带然后放支诸致仕官职俱至三品者从已人力于愿往处给半不得输庸身故应送还者又减半给之若年未六十而致仕及罢去者则不给
　　元世祖至元元年十二月定中外百官仪从　十九年八月申严以金饰车马服御之制
　　职官以下车舆鞍辔
　　车舆除不得用龙鳯文外一品至三品许用间金妆饰银螭头绣带青幔四品五品用素狮头绣带青幔六品至九品用素云头素带青幔庶人黑油齐头平顶皂幔
　　鞍辔一品许饰以金玉二品三品饰以金四品五品饰以银六品以下并饰以鍮石铜铁
　　明皇太子金辂
　　辂制【髙一丈二尺二寸有竒广八尺九寸辕长一丈九尺五寸辂座髙三尺二寸有竒】平盘滴珠板轮辐轮辋悉同玉辂辂亭【髙六尺四寸有竒】红髹四柱【长五尺四寸】槛座上四周线金五防香草板前左右有门【髙五尺有竒广二尺四寸有竒】门旁槅各二编红线绦及门锨皆红髹后五山屏风青地上雕木贴金龙五间以五彩云文屏后红髹板皆抹金铜级花叶片装钉红髹匡软座红绒坠座大索四下垂莲花坠石上施红毯红锦褥席红髹椅一纳板一并褥椅中红织金倚靠座褥四周有椅裙施红罗帷幔外用青绮縁邉红帘十二扇椅雕贴金龙彩云下线金彩云板一亭内编红线縧辂顶并圆盘【髙二尺五寸有竒】又镀金铜宝珠顶带仰覆莲座【髙九寸】垂攀顶红线圆绦四盘上丹漆下内外皆青地绘云文以青饰辂盖亭内周围青斗拱承以丹漆匡宝盖鬬以八顶冐以红绮顶心绣云龙余绣五彩云文天轮三层皆红髹上雕木贴金邉耀叶板七十二片内饰青地雕木贴金云龙文三层间绘五彩云衬板七十二片四周黄铜装钉上施红绮沥水三层毎层七十二折间绘五彩云龙文四角之饰与大辂同第圆绦用红线辂亭前一字阑干一扇后一字带转角防干一扇左右阑干二扇内嵌五彩云板皆丹漆计十四柱柱首制与大辂同亭后建红旗二以红罗为之九斿毎斿内外绣升龙一左旗腰绣日月北斗竿用抹金铜龙头右旗腰绣黻字竿用抹金铜防缀抹金铜铃二垂红缨其踏梯行马之属与玉辂同帐房用青木棉布竿首青緑蹲猊余同乗舆帐房
　　【臣】等谨按明会典载皇太子仪仗内有金辂一乘乃永乐三年増定也
　　亲王象辂
　　辂制【髙视金辂减六寸其广减一尺辕长视大辂减一尺辂座髙三尺有竒余饰同金辂】辂亭【髙五尺二寸有竒】红髹四柱槛座上四周红髹縧环板前左右有门【髙四尺五寸有竒广二尺二寸有竒】门旁槅各二及明锨后五山屏风皆红髹用抹金铜钑花叶片装钉亭底红髹施红花毯红锦褥席其倚靠坐褥帷幔红帘之制俱同金辂辂顶俱圆盘【髙二尺四寸有竒】用抹金铜宝珠顶余同金辂天轮三层皆红髹上雕木贴金邉耀叶六十三片内饰青地雕木五彩云文三层间绘五彩云衬板六十三片四周黄铜装钉上施红绮沥水三层毎层八十一折綉瑞草文前垂青绮辂带二俱绣升龙五彩云文圆盘四角连辂座板用攀顶红线圆绦四并红髹木鱼亭前后阑干同金辂左右阑干各一扇内嵌绦环板皆红髹计十四柱柱首雕木红莲花线金青緑装莲花抱柱前阑干内布花毯红旗二与金辂所树同竿上只垂红缨五其踏梯行马之属亦同金辂帐房用緑色螭头余与东宫同
　　皇孙车
　　永乐中定皇太孙婚礼仪仗如亲王降皇太子一等而用象辂
　　郡王无辂只有帐房制同亲王
　　公卿以下车舆
