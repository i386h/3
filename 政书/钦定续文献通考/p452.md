<!-- { "loadSidebar": true } -->
　　至元初定诸盗罪不至死者均刺断充警迹人八年四川省臣伊苏岱尔言比因饥馑盗贼滋横宜加显戮勅中书详议右丞相安图以为强窃盗贼一皆处死恐非所宜罪至死者仍旧待命从之至是以多盗始诏凡盗皆杀无赦在处系囚满狱寻以符寳郎董文忠言勅革之
　　十二年十月中书省臣议断死罪诏今后杀人者死罪状已白即行刑其奴婢杀主者具五刑论
　　至十九年十一月耶律铸言前奉诏杀人者死仍徴烧埋银五十两后止徴钞二锭其事太轻臣等议依防古人例犯者没一女入仇家无女者徴钞四锭从之
　　十五年正月禁官吏军民卖所娶江南良家子女及为娼者卖买者两罪之官没其直人复为良
　　其后成宗大徳六年十二月更定畧卖良人罪例十年五月又诏强畧良人者以强盗例科断和诱者次之英宗至治二年五月勅匿防古子女者罪之
　　五月定诸职官犯罪处置法
　　受宣者闻奏受勅者从行台处之受省札者按察司治之其宣慰司官吏应有死罪有司勘问明白提刑按察司覆审无寃依例结案类奏待命其后泰定元年又勅武官坐罪制授者以闻勅受者从行省处决顺帝至正三年三月诏作新风宪内官不法者监察御史劾之外官有不法行台监察御史劾之嵗以一月终出廵
　　十六年三月勅中书省凡掾史文移稽缓一日二日者杖三日者死
　　八月诏汉军出征逃者罪死没其家
　　初至元五年诏谕四川行省沿邉屯戍军士逃役者处死至是又定汉军出征逃亡法成宗大徳六年正月又诏千戸百户等军中先事而逃者罪死败而后逃者杖而罢之没入其男女寻又诏军官擅离所部者悉遣还违者论如律军人不告所部私归者杖而遣之大徳八年三月勅诱匿军民逃奴者论罪有差
　　十一月勅诸路所捕盗初犯赃多者死再犯赃少者从轻罪论
　　十七年十二月勅擅据江南逃亡民田者有罪
　　十八年三月立登闻鼔院
　　二十年正月勅自今敢以匿名书告事者重者处死轻者流逺方能发其事者给犯人妻子仍以钞赏之又勅自今管民官凡有灾伤过时不甲及按察司不即行视者皆罪之
　　五月诏云南重囚先令便宜处决恐滥及无辜自今凡大辟罪仍须待报
　　先是十二年十一月枢宻院言新附郡县有既降复叛及纠众为盗犯罪至死者既已欵伏乞听权宜处决从之至是复诏云南大辟罪仍须待报二十八年七月勅江南重囚依旧制闻奏处决
　　二十一年五月括天下私藏天文图防太乙雷公式七曜厯推背图苗太监歴有私习及私匿者罪之
　　二十三年诏百官集议至元钞计赃论罪
　　时议欲计至元钞二百贯赃满者死赵孟頫曰始造钞时以银为本虚实相权今二十余年间轻重相去至数十倍故改中统为至元又二十年后至元必复如中统使民计钞抵法疑于太重古者以米绢民生所需谓之二实银钱与二物相权谓之二虚四者为直虽升降有时终不大相逺也以绢计赃最为适中况钞乃宋时所创施于边郡金人袭而用之皆出于不得已乃欲以此断人死命似不足深取也
　　二十四年制宪臣有贪惏败度者付法司増条科罪时御史中丞叶李奏宪臣以防愆纠缪为职苟不自检于击抟何有其有贪惏败度之人宜付法司増条科罪以惩欺罔制曰可
　　二十八年五月颁行至元新格
　　元初尚未有法守百官断理狱讼循用金律至元八年始禁行金泰和律寻谕安图等曰近史天泽姚枢纂定新格朕已亲覧皆可行之典也汝等亦当留心参酌岂无一二可増减者各令纪録促议行之元史刑法志所载名例四条卫禁八条职制三百七条祭令五条学规十三条军律十二条戸婚六十九条食货二十六条大恶五十一条奸非五十九条盗贼一百十四条诈伪五十条诉讼二十二条鬬欧四十二条杀伤一百六条禁令一百十一条杂犯十四条捕亡九条恤刑十五条平反四条五刑之制笞刑六自七下逓加十至五十七杖刑五自六十七逓加十至一百七徒刑五自一年逓加半年至三年凡徒一年者杖六十七逓加十至一百七流刑三曰辽阳曰湖广曰迤北死刑二曰斩曰凌迟处死狱具枷长五尺以上六尺以下濶一尺四寸以上一尺六寸以下死罪重二十五斤徒流二十斤杖罪一十五斤皆以干木为之长濶轻重各刻志其上手杻长一尺六寸以上二尺以下横三寸厚一寸脚镣长八尺以上一丈二尺以下连环重三斤笞大头径三分七厘小头径一分七厘罪五十七以下用之杖大头径三分二厘小头径二分二厘罪六十七以上用之讯杖大头径四分五厘小头径三分五厘长三尺五寸并刋削节目无令筋胶诸物装钉应决者并用小头其决笞及杖者臋受拷讯者臋若股分受务令均停又刑法志曰古者以墨劓剕宫大辟为五刑后世除肉刑乃以笞杖徒流死备五刑之数元因之更用轻典盖亦仁矣世祖谓宰臣曰朕或怒有罪者使汝杀必迟回一二日乃覆奏斯言也虽古仁君何以过之自后继体之君惟刑之恤凡郡国有疑狱必遣官覆谳而从轻死罪审録无寃者亦必待报然后加刑而大徳间王约复上言国朝之制笞杖十减为七今之杖一百者宜止九十七不当又加十也此其君臣之间惟知轻典之为尚百年之间天下乂宁亦岂偶然而致哉然其弊也南北异制事类繁琐挟情之吏舞弄文法出入比附用谲行私而凶顽不法之徒又数以赦宥获免至于西僧嵗作佛事或恣意纵囚以售其奸俾善良者喑哑而饮恨识者病之然则元之刑法其得在仁厚其失在乎弛缓而不知检也
　　【臣】等谨按元有天下数十年始定律令以前虽未有成法然较之辽金末代已无非法之刑惟世祖治奸臣阿哈玛特则发塜戮尸纵犬食之四子皆诛戮或醢或剥皮以徇其诛卢世荣则刲其肉以食禽獭二事出于五刑之外岂以阿哈玛特等罪恶甚大非此不足以示惩乎
　　二十九年二月除问刑官鞭背法
　　三月制赃罚十三等
　　先是十九年九月始定官吏受贿及仓库官侵盗台察官知而不纠者騐其轻重罪之凡中外官吏赃罪自五十贯以上皆杖决除名不叙百贯以上者处死言官缄黙与受赃者一体论罪二十七年七月江淮平章沙不丁以仓库官盗欺钱粮请黥而断其腕帝曰此囬囬法也不允至是中书省御史台共定赃罪十三等枉法者五自一贯至十贯笞四十七不满贯者量情断罪除名一十贯以上至二十贯笞五十七二十贯以上至五十贯杖七十七百贯以上杖一百七不枉法者八自一贯至二十贯笞四十七不满贯者量情断罪解任别行求仕二十贯以上至五十贯笞五十七注边逺一任五十贯以上至一百贯杖六十七降一等一百贯以上至一百五十贯杖七十七降二等一百五十贯以上至二百贯杖八十七降三等二百贯以上至三百贯杖九十七降四等三百贯以上杖一百七除名罪入死者以闻三十一年十一月成宗即位京师犯赃罪者三百人帝命事无疑者维世祖所定十三等例决之元贞元年七月诏职官坐赃论罪再犯者加二等仓库官吏盗所守谷一贯以下笞之至十贯杖之二十贯加一等一百二十贯徒一年每三十贯加半年二百四十贯徒三年满三百贯者死计赃以至元钞为则二年六月御史台臣言官吏受赂初既辞伏继以审覈而有司徇情致令异辞者乞加等论罪从之七月降官吏受赇条格凡十有三等十月诏职官坐赃经断再犯者加本罪三等五年正月御史台臣言官吏犯赃及盗官钱事觉避罪逃匿者宜同狱成虽经原免亦加降黜庶奸伪可革从之七月又诏军官受赃者与民官同例量罪大小殿黜七年三月复定赃罪为十二章十一年七月武宗即位用御史大夫塔斯布哈言凡受赃为御史所劾者不得托言事入觐以避其罪至大四年十一月仁宗即位勅商税官盗税课者同职官赃罪延祐六年九月用御史台臣言诸犯赃罪己欵伏及当鞫而幸免者悉付元问官以竟其罪文宗至顺元年十月御史台臣言内外官吏令家人受财以其干名犯义罪止四十七解任今贪汚者縁此犯法愈多请以十二章计赃多寡论罪从之二年六月诏诸官吏在职役或守代未任为人行赇关说即有所取者官如十二等赃论罪赃吏罢不叙终其身虽无所取讼起灭由己者罪加常人一等
　　三十年二月禁戢军官无纵禽扰民违者论罪
　　至武宗至大二年十月三寳努言飬豹者害民为甚帝禁之有复犯者虽贵幸亦加罪
　　成宗元贞元年二月诏贷鄂拓克钱而迯隠者罪之仍以其钱赏首告者
　　七月立禽盗格
　　先是至元二十年九月史弼陈弭盗之防为首及同谋者死余屯田淮上帝然其言诏以其事付弼贼党耕种内地其妻奴送京师以给鹰坊人等至是御史台臣言内地盗贼窃发者众皆由国家赦宥所致乞命中书立为条格督责所属期至尽灭制曰可元史陈天祥传曰山东西道亷访使陈天祥奏盗贼之起各有所因除嵗凶委之天时姑且勿论他如军旅不息工役洊兴厚敛繁刑皆足致盗中间保防滋长之者赦令是也赦者小人之幸君子之不幸前人言之备矣彼强梁之徒各执兵仗杀人取货不顾其生有司尽力以禽之朝廷加恩以释之旦脱缧囚暮即行刼复勒有司结限追捕贼皆视为故常既不感恩又不畏罪凶残悖逆习与性成诚非善化能移惟有严刑可制于是立为条格严督诸司禽杀积盗南至江汉二千余里无得脱者后武宗至大元年正月中书省臣言近盗贼充斥茍不严治将至滋蔓宜遣使巡行遇有罪即行决遣与随处官吏共议弭盗方畧明示赏罚或匿盗不闻或期防不至或逾期不获者官吏连坐
　　二年正月诏诸王公主驸马非奉防毋罪官吏
　　先是中统二年八月谕诸王驸马凡民间词讼毋得私是断决皆听朝廷处置至元三十一年七月成宗即位因札尔古齐言诸王之下有罪者不闻于朝辄自决遣诏禁治之至是复有是诏后大徳七年五月禁诸王驸马毋辄杖州县官吏违者罪王府官
　　八月定告捕盗例
　　强盗一名赏钞五十贯窃盗半之应捕者又半之皆徴诸犯人无可徴者官给至防定二年十二月京师多盗达寔特穆尔请处决重囚増调逻卒仍立捕盗赏格从之
　　大徳元年五月诏强盗奸伤事主者首从悉诛不伤事主止诛为首者从者刺配再犯亦诛
　　五年十二月又定强窃盗条格凡盗人孳畜者取一偿九然后杖之
　　六月诏僧道犯奸盗重罪者听有司鞫问
　　先是至元四年始禁僧官侵理民讼至是命有司鞫问僧道重罪其后二年又诏僧人犯奸盗诈伪听有司专决轻者与僧官断约不至者罪之六年正月诏自今僧官僧人等犯罪御史与内外宣政院同鞫宣政院徇情不公者听御史台鞫之七年十一月命依十三章断僧官罪八年十二月诏凡僧道杀人者听有司专决武宗至大四年二月仁宗即位诏凡总统所及处僧録等司凡僧人诉讼悉归有司皇庆元年正月勅诸僧犯奸盗诈伪鬬讼仍令有司专治之二年六月诏谕僧俗辨讼有司与主僧
　　同问
　　二年七月诏诸王驸马诸近侍自今奏事不经中书辄传防付外者罪
　　五年二月诏凡军士杀人奸盗者令军民官同鞫先是元年定诸军民相讼者命军民官同听之至是复有是诏
　　七月诏禁辉和尔僧隂阳巫觋道人呪师自今有大祠祷必请而行违者罪之
　　七年正月定诸改补钞罪例
　　为首者杖一百有七从者减二等再犯从者杖与首同为首者流
　　三月定货卖茔地罪
