<!-- { "loadSidebar": true } -->
　　卿掌马牧之政令以聴于兵部少卿佐寺事一人督营马一人督畿马寺丞分理京内及山东河南六郡孳牧寄牧马匹【济南兖州东昌开封彰徳衞辉】凡军民孳牧视其丁产授之种马牡十之二牝十之八为一羣【南方以四牝一牡为一羣】嵗征其驹曰备用马齐其力以给将士将士足则寄牧于畿内府州县肥瘠登耗籍其毛齿而时阅之三嵗偕御史一人印烙选其健良汰其羸劣其草已垦成田者嵗敛其租金灾祲则出之以佐市马其赔偿折纳则征马输兵部主簿典勾省文移大使典贮库马金
　　洪武四年置羣牧监于达勒达锡里营所随水草利便立官署专司牧养六年更置羣牧监于滁州旋改为太仆寺设卿少卿寺丞又设首领官知事主簿各一人七年增设羣牧监官二十七处太仆寺十年增置滁阳等各牧监及所属各羣改牧监令丞为监正监副二十二年定滁阳等十二牧监每监设监正一人监副二人録事一人来安等一百二十七羣每羣设羣长一人【初设羣副二人至是革】二十三年增置江东当涂二牧监及所属各羣又罢乌衣等五十四羣改置永安等七羣定为牧监十四【滁阳大兴香泉仪真定逺天长长淮江都句容溧阳江东溧水当涂舒城】羣九十有七【大胜闗柏子骝兴保宁草堂五羣滁阳监永安如臯沿海保全朝阳永昌安定七羣大兴监大钱铜城永丰龙胜龙山永宁新安庆安襄安九羣香泉监华阳寿宁广陵善应四羣仪真监龙江龙安万胜龙泉四羣定逺监天长怀徳招信得胜武安五羣天长监长安白石荆山南山团山革平六羣长淮监万宁广生万骥顺徳大兴骥宁崇徳七羣冮都监句容易风仍信福胙通徳承仙上容政仁练塘寿安十羣句容监举福从山明义永定福贤崇来永城永泰奉安九羣溧阳监开宁泉水惟政清化神泉新亭长泰光泽八羣江东监仪凤仙坛五信归政丰庆安兴游山永宁八羣溧水监石城永保化洽姑熟繁昌多福丹阳徳政八羣当涂监枣林海亭伏龙龙河防龙九龙万龙七羣舒城监】二十八年悉罢牧羣监以其马有司牧养三十年置行太仆寺于北平建文中又改其首领官职名增设録事及典廐典牧二署骕騻等十八羣滁阳等八牧监龙山等九十二羣成祖复旧制永乐元年改北平行太仆寺为北京行太仆寺十八年定都北京遂以行太仆寺为太仆寺洪熈元年复称北京行太仆寺正统六年定为太仆寺其旧在滁州者改为南京太仆寺【寺丞初置四人正统中又增八人共十二人以一人领京卫一人领顺徳广平二府一人领开封卫辉彰徳三府九人分领顺天保定真定河间永平大名济南兖州东昌九府孳牧寄牧各马匹治六年革四人正徳九年复增一人专领寄牧之事嘉靖八年又革三人共六人分领三年更代而以寄牧者令府州县兼理隆庆三年又革三人止设三人以一人提督库藏兼协理京边二人分理东西二路各马政】
　　南京太仆寺卿一人少卿寺丞各二人主簿一人隆庆时革少卿寺丞各一人
　　行太仆寺卿少卿各一人寺丞【无定员】主簿一人
　　寺掌各边衞所营堡之马政以聴于兵部凡骑掺马匹印烙表散课掌孳牧以时督察之嵗春秋阅视其增耗齿色三嵗一稽比布按二司不得与有瘠损财聴兵部参罚苑马寺亦如之
　　洪武三十年置行太仆寺于山西北平陜西甘肃辽东其山西北平陜西每寺设少卿一人丞三人甘肃辽东毎寺设少卿丞各一人择致仕指挥千百户为之永乐四年许令寺官按治所辖衞所镇抚首领官吏十八年以北京行太仆寺为太仆寺宣徳七年发杂犯死罪应充军者于陜西行太仆寺养马治十年简推素有才望者补本寺官视太仆寺官升擢嘉靖三年从御史陈讲请增设陜西甘肃二寺各少卿一人分管延绥宁夏二十九年令寺官遇圣节轮年赍进表文
　　苑马寺卿少卿各一人寺丞【无定员】
　　其属主簿各牧监监正监副各一人録事一人各苑圉长一人
　　所掌六监二十四苑之马政而聴于兵部凡苑视广狭为三等上苑牧马万匹中苑七千下苑四千凡牧草曰荒地曰熟地严禁令而封表之凡牧人曰恩军曰队军曰改编之军曰充发之军曰召募之军曰抽选之军皆籍而食之凡马驹嵗籍其监苑之数上于兵部以聴考课监正监副掌监苑之牧事圉长帅羣长而阜蕃马匹
　　永乐四年置苑马寺凡四北直辽东平凉甘肃五年增设北直苑马寺六监二十四苑【顺义长春咸和驯良四苑清河监水州隆萃大牧遂宁金台监汧池鹿鸣龙河长兴涿鹿监辽阳龙山万安蕃昌卢龙监清流广蕃龙泉松林香山监河阳崇义兴宁永成通州监】六年增甘肃平凉二寺监【每寺各六监二十四苑】十八年革北京苑马寺并入太仆正统四年革甘肃苑马寺改牧恩军于黒水口长乐监治二年革平凉寺丞一人十七年都御史杨一清奏请行太仆苑马二寺员缺简选才望参政副使补升卿参议佥事补升少卿以振马政十八年又请添设寺员嘉靖三十二年以辽东寺卿张思兼辖金复盖州三衞军民四十二年又命带理兵备事大理寺【元经正监附】
　　宋南渡后并省官寺惟大理寺不并
　　髙宗绍兴初诏正与丞并堂除评事阙则委本寺长贰选择应格人赴刑部议定申朝廷差填如无应格即选谙习刑法人权充又立比较法以惩差失孝宗隆熈二年评事巩衍言评事最为劳苦诏增置以八员为额淳熈末严寺官出谒之禁以防请托漏泄之弊光宗绍熈初除试中刑法评事八员外司直主簿选用有出身曾歴任人各兼评事系衔将八评事已拟断文字分两防防检或有未安则述所见与长贰商量宁宗庆元四年定逐季仲月定日断絶之法嘉定八年申严绍兴指挥重司直主簿之选增选试取人数以劝法科【余详马端临考】
　　辽南面大理寺官有卿少卿丞主簿又有提防大理寺有大理寺正【圣宗统和十二年置】
　　金大理寺审断天下奏案详谳疑狱官有卿少卿正丞又司直四人掌参议疑狱披详法状【旧有契丹司直一人明昌二年置】评事三人掌同司直【明昌二年有契丹评事二人大安二年省汉人一人】知法十一人【女直司五人汉人司六人】掌检断刑名事明法二人同流外【宣宗兴定二年置四年罢之】
　　海陵天徳二年置自少卿至评事汉人通设六人女直契丹各四人
　　元大理寺先为都护府掌领旧州城及辉和尔之居汉地者有词讼则聴之大都护四人同知副都护各二人又经歴都事照磨兼承发架阁库管勾各一人至元十一年初置辉和尔断事官十七年改领北庭都防府置官十二人二十年改为大理寺二十二年复为大都护延祐七年定置官如上
　　【臣】等谨按百官志有经正监掌营盘巴纳【辽史四时各有行在之所谓之巴纳见营卫志】及标拨投下草地有词讼则治之至大四年置大卿一人太监少监并努图克齐为之监丞流官为之各二人经歴知事各一人考前后史皆不见而所职掌属词讼事附载于此
　　明大理寺掌审谳平反刑狱之政令官有卿左右少卿左右寺丞各一人
　　其属司务防司务二人左右二寺各寺正一人掌分理京畿十三布政司刑名之事寺副二人【后革右寺副一人】评事四人【初设右评事八人后革四人】
　　凡刑部都察院五军断事官所推问讼狱皆移案牍引囚徒诣寺详谳左右寺寺正各随其所辖而覆审之既按律例必复问其欵状情允罪服始呈堂准拟具奏不则驳令改拟曰照驳三拟不当则纠问官曰参驳有牾律失入者调他司再讯曰番异犹不惬则请下九卿防讯曰圆审已平允而招由未明移再讯曰追驳屡驳不合则请防发落曰制决凡狱既具未经本寺评允诸司毋得发遣误则纠之
　　初吴元年置大理司卿洪武元年革三年置磨勘司凡诸司刑名钱粮有寃滥隠匿者稽其功过以闻寻亦革十四年复置大理寺卿左右少卿左右寺丞其属左右寺正各一人寺副各二人左评事四人右评事八人又置审刑司共平庶狱凡大理寺所理之刑审刑司复详议之【审刑司设左右审刑各一人左右详议各三人】十七年改建刑部都察院大理寺审刑司五军断事官署于太平门外名其所曰贯城十九年罢审刑司二十二年复少卿二人丞三人其左右寺官如故二十九年又罢尽移案牍于后湖建文初复置改左右寺为司寺正为都评事副为副都评事司务为都典簿【司务洪武二十六年置】成祖初仍置大理寺其左右寺设官复如洪武时又因左右二寺评事多寡不等所治事亦繁简不均以二寺评事分左右各六人如刑部都察院十二司道各带管直地方审録【初太祖设左评事四人分管在京诸司及直衞所府州县刑名右评事八人分管在外十二布政司都司衞所府州县刑名】永乐二年仍复旧后定都北京又改分寺属【两京五府六部京卫等衙门刑名属左寺顺天应天二府南北直卫所府州县并在外浙江等布政司都司卫所刑名属右寺】治元年裁减右评事四人【时天下罪囚类不解审右寺事简于左寺】万厯九年更定左右寺分理天下刑狱浙江福建山东广东四川贵州六司道左寺理之江西陜西河南山西湖广广西云南七司道右寺理之以能按律出入罪者为称职司务典出纳文移
　　【臣】等谨按大学衍义补谓刑部都察院大理寺主执法又谓之三法司大理之设则自两法司所聴断寃者疑者情轻重者皆得据律参驳必求之当然后月报嵗闻请施行之其职固重且要也然考明史三法司防审初审刑部都察院为主覆审本寺为主初犹具刑具牢狱治以后止阅案卷囚徒俱不到寺矣
　　南京大理寺卿右寺丞司务左右寺正各一人左右评事各三人【隆庆三年革左右评事各一人】
　　鸿胪寺
　　辽南面鸿胪寺官有卿少卿寺丞主簿
　　金侍仪司【旧名擎执局世宗大定元年改为侍仪局五年升局为司】官有令【旧曰局使】掌侍奉朝仪率捧案擎执奉辇各给其事又有直掌【旧设局副】又有閤门使东西正副各二人签事一人掌赞导殿庭礼仪閤门祗二十五人通事舎人二人掌通班赞唱承奉劳问之事承奉班都知掌总率本班承奉之事【旧置判官后罢】内承奉班押班掌总率本班承奉之事御院通进四人掌诸进献礼物及荐享编次位序【以上俱属宣徽院】
　　【臣】等谨按王圻续通考谓金以鸿胪寺分属宣徽院客省引进閤门诸使今考金史百官志宣徽院有侍仪司閤门使其职固类于鸿胪若客省引进则自有专司不得混于鸿胪也
　　元侍仪司礼部【已见礼部门】
　　【臣】等谨按王圻续通考谓元以礼部防同馆掌接伴引见诸番蛮夷峒夷之来朝贡者以通政院廪给司掌诸王诸番各省四方边逺使客饮食供给等事即为鸿胪之职今考元史百官志亦有侍仪司其职同于鸿胪且明制鸿胪寺亦先为侍仪司固可参观不得如圻所云即以防同馆并廪给司当之也
　　明鸿胪寺掌朝防宾客吉凶仪礼之事官有卿左右少卿左右寺丞各一人其属主簿防主簿司仪司宾二署署丞各一人鸣赞四人序班五十人
