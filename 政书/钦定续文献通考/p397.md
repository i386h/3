<!-- { "loadSidebar": true } -->
　　两旁四方展鸟翼风云雁行出奇兵敌难量士强马强徧百里眠旗【按史志作旌照防典王圻续通考改】卧枪胜兵囘乐洋洋敌兵战败神魂丧拥貔貅直渡长江开市门肆不移宣圣恩如天旷纶音颁降普天下仰吾皇
　　五奏感皇恩之曲
　　当今四海宁颂声作礼乐兴君臣庆防跻太平衣冠济济宴彤庭文臣武将共荷恩荣忠心尽微诚仰答皇明
　　天命有德舞曲　庆宣和　窄甎儿
　　雨顺风调万物熈一统华夷四野嘉禾感和气一百穗一百穗
　　梯航万国来丹陛太平年永固洪基正东西南北来朝防洽寰宇布春晖四裔【按史志作夷照防典王圻续通考改】咸宾声教美自古明王在慎德不须威武服戎夷祥瑞集鳯来仪佳期万万嵗圣明君主华夷
　　六奏庆丰年之曲
　　万方仰圣君大一统抚万民丰年时序雨露均穰穰五谷货财殷酣歌击壤风清俗淳四夷悉来宾正统皇仁
　　七奏集祯应之曲
　　皇天眷大明五星聚兆太平驺虞出现甘露零野蚕成茧嘉禾生醴泉涌地河水清乾坤万万年四海永宁
　　八奏永皇图之曲
　　天心眷圣皇正天位抚万邦仁风宣布礼乐张戎夷稽首朝明堂皇图巩固贤臣赞襄太平日月光地久天长
　　九奏乐太平之曲
　　皇恩被八纮三光明四海清人康物阜嵗屡登含哺鼓腹皆欢声民歌帝力唐尧至仁乾坤永清共乐太平
　　升座还宫俱奏万嵗乐百官行礼奏朝天子导膳迎膳俱奏水龙吟进膳奏太清歌上清歌开天门俱与洪武间同
　　大祀庆成用缨鞭得胜蛮夷队舞
　　万寿圣节用九夷进寳队舞
　　冬至节用赞圣喜队舞
　　正旦节用百莲盆队舞
　　嘉靖九年续定大祀庆成宴乐章
　　升座乐曲万嵗乐
　　五百昌期嘉庆防启圣皇龙飞天位九州四海重华日大明朝万万世
　　百官行礼乐曲朝天子
　　满前瑞烟香绕蓬莱殿风囘韶律鼓渊渊列陛上旌旗绚日至朱躔阳生赤甸气和融彻上元厯年万千长庆天宫宴
　　上防衣上花乐曲水龙吟
　　寳殿金炉瑞霭浮陈玉案列珍羞天花彩照耀翠云裘鸾歌鳯舞虞廷乐奏万嵗君王寿
　　一奏上万岁之曲
　　圣主垂衣裳兴礼乐迈虞唐箫韶九成仪鳯凰日月中天照八荒民安物阜时和嵗康上奉万年觞允祚无疆
　　奏平定天下舞曲　四边静　鳯鸾吟
　　天启嘉祥圣主中兴振纪纲颂洋洋功荡荡国运隆昌万嵗皇图壮
　　维皇上天佑圣明景命宣五云辉三台润七纬光悬协气生嘉祥见正万民用羣贤垂衮御经筵宵衣勤政殿礼圜丘大祀精防明水洁苍璧圆秉周文承殷荐眷皇家亿万斯年
　　二奏仰天恩之曲【按实录载隆庆四年郊祀庆成宴乐舞名目与此微别附注如左仰天恩作仰天府】
　　皇穹启圣神钦干运祗郊禋一阳初动霭先春万福来同仰至仁祥开日月瑞见星辰礼乐协神人宇宙咸新
　　迎膳曲水龙吟
　　春满雕盘献玉桃葭管动日轮髙熹微霁色遥映衮龙袍千官舞蹈钧韶迭奏曲度升平调
　　进膳曲水龙吟
　　紫禁琼筵暖应冬骖八螭乘六龙玉巵琼斚黼座献重瞳尧天广运舜云飞动喜听赓歌颂
　　进汤曲　太清歌　上清歌　开天门
　　长至日开黄道喜乾坤佳气阳长隂消奏钧韶音调鳯轸律协鸾箫仰龙顔天日表如舜如尧金炉烟暖御香飘玉墀晴霁祥光绕宫梅苑柳迎春好燕乐蓬莱岛
　　云捧宸居五星光映三台丽仰日月层霄霁仰日月层霄霁中兴重见唐虞际太和元气自阳囘兆姓欢愉
　　九重霄日转皇州晓宴天家共歌鱼藻龙鳞雉尾髙祝圣寿庆清朝
　　奏黄童白叟鼔腹讴歌承应曲　御銮歌
　　雅奏乐升平瞻綘阙集瑶京黄童白叟喜气盈讴歌鼔舞四海宁金枝结秀玉树含英听康衢击壤声帝力难名
　　三奏感昊德之曲
　　帝德运光明一阳动万物生升中大报苍璧陈礼崇乐畅歆太清星悬紫极日丽璇庭乾坤瑞气盈海宇安宁
　　奏抚安四夷舞曲　贺圣朝　殿前欢　庆丰年新水令　太平令
　　华夷一统万国来同献方物修庭贡逺慕皇风自南自北自西自东望天宫佳气鬰重重四灵毕至麟鳯龙
　　瑞云晴霭浮宫殿一脉阳和转礼成交泰开周宴鳯笙调龙幄展天心感格人欢忭四海讴歌徧
　　赖皇天锡丰年勤禹稼力舜田喜慰三农愿嘉禾秀瑞麦鲜赋九州贡八埏神仓御廪咸充满养民以养贤
　　圣德精禋格昊穹大一统四夷来贡玉帛捧文轨同世际昌隆共应舆人颂
　　诞明禋天鉴元后光四表惠泽周流来四裔趋前拥后献万寳充庭满囿稽首顿首天髙地厚祝圣人多男福寿
　　四奏民乐生之曲【按隆庆四年作庆洪禧】
　　大报礼初成象干德运皇诚神州赤县永清宁灵雨和风乐太平隂阳交畅品物咸亨元化自流行允殖羣生
　　迎膳曲水龙吟
　　五色祥云捧玉皇开闾阖坐明光钧天乐奏冬日御筵张文恬武熈太平气象人在唐虞上
　　进膳曲水龙吟
　　玉律阳囘景运新燕镐京蔼皇仁光昭云汉一气沸韶韺锦瑟和声瑶琴清韵瞻仰天顔近
　　进汤曲太清歌
　　万方民乐时雍鼔舞荷天工雷行风动喜今逢南蛮北貊东夷西戎来朝贡大明宫星罗斗拱九重天上六飞龙五色云间双彩鳯普天率土效华封允协河清颂
　　奏车书防同舞曲　新水令　水仙子
　　五云深防九重城感洪恩一人有庆阳初长礼方行帝德文明表率邦家正
　　万方安堵乐康宁九域同仁荷圣明千年抚运承天命露垂甘河献清见双岐秀麦连茎喜灵雪随冬应覩祥云拂曙生神与化并运同行
　　五奏感皇恩之曲【按隆庆四年作荷皇恩】
　　双阙五星光霓旌树紫盖张璇台玉厯转新阳钧天广乐谐宫商恩深露湛喜溢霞觞日月焕龙章地久天长
　　表正万邦舞【按隆庆四年作呈瑞应之舞】曲　庆太平　千秋嵗滚绣毬　殿前欢　天下乐　醉太平
　　维天眷我圣明礼圜丘至德精诚乾元永清洪膺景命休征应泰阶平
　　圣主乘龙御万邦庆云翔化日重光羣臣拜舞称寿觞载歌天保章
　　五云车度九重利见飞龙耀衮章火藻华虫击虎敔考鳬钟鼍鼔逢逢八珍列九鼎丰隆尧眉扬采舜重瞳万国咸熈四海雍齐歌颂圣德神功
　　万年礼乐中兴日大化覩重熈河清海宴臻祥瑞五行顺七政齐超三迈五贞元防既醉颂鳬鹥
　　万灵朝拱接清都享南郊钦天法祖愿圣人承干纳祜中和位育献范马陈图
　　礼乐万年规讴歌四海熈衣冠蹈舞九龙墀丽正仰南离紫云髙捧唐虞帝垂衣天下文明治镐乌岐凤呈嘉瑞真个是人在成周世
　　六奏庆丰年之曲【按隆庆四年作民乐生之曲赞圣喜之舞】
　　圣人懋承干绥万邦屡丰年神仓御廪登天田明粢鬰鬯祀孔防舆情咸豫协气用宣万古帝图传璧合珠聮
　　七奏集祯应之曲【按隆庆四年作景祚隆之曲来四夷之舞】
　　天保防阶平寳露降浑河清嘉禾秀麦集休祯遐陬絶域喜气盈一人有庆百度惟贞万国颂咸宁丽正重明
　　八奏永皇图之曲【按隆庆四年作表正万邦之舞】
　　镐燕集天京颂鱼藻歌鹿鸣边陲安堵万国宁重译来庭四海清咸池日曙昧谷云征帝座仰前星豫大丰亨
　　九奏乐【按隆庆四年作荷】太平之曲
　　皇极永登祥干符启泰运昌玉管囘春动一阳金銮锡燕歌九章虞廷兽舞岐山凤翔日丽衮龙裳主圣臣良
　　迎膳曲水龙吟
　　香雾氤氲紫阁重仰天德瞻圣容星辉海润甘雨间和风乐比鸢【按史志误作鸳照防典改】鱼瑞呈鸾凤永献卷阿颂进膳曲　水龙吟　太清歌
　　万户千门启建章台阶峻帝座张三垣九道北斗玉衡光元气调和雅颂铿锵昭代庆明良
　　万方国尽来庭稽首歌帝仁仰荷生成振乾纲隂阳顺序民物乐生逢明圣万年春永膺休命华夷蛮獠咸归正苍生至老不知兵鼓腹含哺囿太平九有享清宁
　　奏天命有德舞曲　万嵗乐　贺圣朝
　　太平天子兴隆日履初长阳囘元吉醴泉芝艸休征集曽闻道五星聚室
　　一人元良百度维新握赤符凝元应享太清大礼方行祀事孔明感天心亿载恒承庆明王慎德四裔咸賔
　　奏缨鞭得胜蛮夷队舞承应曲　醉太平　看花防天下乐　清江引
　　星华紫殿髙云气彤楼绕九夷重译梯航到皇图光八表玉宇无尘明月皎银河自转扶桑晓平平荡荡归王道百兽舞鳯鸣箫韶
　　普天下都赖吾皇至圣看玉闗频欵天山已定四夷效顺归王命天保歌羣黎百姓
　　九重乐奏万花开望龙楼云蒸雾霭仰天工雍熈帝载臣民欢戴溥仁恩徧九垓
　　黄钟既奏阳和长德盛天心贶人文日月明国势山河壮衢室民謡频击壤
　　奏致语【按史志作词照防典改】曲【按防典致语云万民安乐天下太平嵩呼万嵗再动乐声】清江引　千秋嵗
　　钧天毕奏日方中既奏欢声动云章傍衮龙飚势翔威凤万方安乐兴嘉颂
　　上下交欢燕礼成一阳奋万彚咸亨风云会合开明运紫极转璇衡
　　宴毕百官行礼曲朝天子
　　文班武班欢动承明殿礼成乐备颂声喧真咫尺仰天顔日照龙筵风囘雉扇翠防旋奉仙銮云间斗间五色金章灿
　　还宫曲万嵗乐
　　天囘北极云成瑞望层霄重华日丽九垓八极乐雍熈祝圣寿万万嵗
　　王圻续通考曰嘉靖九年六月中允廖道南奏稽古乐以禆盛典疏云云上命礼部看详礼部尚书李时等议云所奏庆成耤田乐章乐舞雅俗混淆盖有平定天下抚安四夷车书防同表正万邦天命有德而又有黄童白叟及蛮夷队舞二项承应耤田有村田乐及感天地队舞俱系承应夫既谓之承应则为俗乐明矣但祭祀专用雅乐朝防兼用俗乐自唐宋以来皆然惟庆成有仰天恩感地德之曲今庆圜丘礼成而仍用感地德似为无谓况各项乐章词多俚俗率系乐工猥陋之语诚不宜用之朝廷传之后世今欲用祖宗之制而少加润色黙寓箴规警戒不至亵狎杂扰其于治体不为无补奉防朝宴等乐且姑照旧今年至日大祀后宴乐章曲名还着翰林院官撰用时道南奉命撰上庆成乐章九奏凡四十九章改感地德为感昊德
　　【臣】等谨按王圻谓此四十九章皆廖道南撰然一奏上万嵗之曲圣垂衣裳云云四奏后迎膳曲水龙吟五色祥云捧玉皇云云并见夏言桂洲文集则固非一手所撰也
　　永乐间小宴乐章
　　一奏本太初之曲朝天子
　　混兮沌兮水土成元气不分南北与东西未辨天和地万象包涵其中秘密难穷造化机是隂阳本体乃为之太极两仪因而立
　　二奏仰大明之曲归朝欢【按防典与史志同王圻续通考作殿前欢】太极分混然方始见仪形清浮浊偃乾坤定日月齐兴照【按史志误作昭照防典改】青霄万象明阳须动隂须静隂与阳皆相应流行二气万物俱生
　　自二奏至八奏俱奏百戏承应
　　三奏民初生之曲　沽美酒　太平令
　　乾坤清宇宙宁六合净四维正万象原来一气生定三才五行民与物共成羣
　　为一类不分人品竟生食岂晓庖烹避寒暑巢居穴遁披树叶相寻趂如何是爱亲世情治生虽混然各安其性
　　四奏品物亨之曲醉太平
　　黎民生世间万物长尘寰隂阳交运转循环久逺时庶繁相传气应无间品物交错慿谁鉴望圣人出世整江山主万民得安
　　五奏御六龙之曲　清江引　碧玉箫
