<!-- { "loadSidebar": true } -->
　　又曰射栁击毬之戏亦辽俗也金因之凡重五日拜天礼毕挿栁毬塲为两行当射者以尊卑序各以帕识其枝去地约数寸削其皮而白之先以一人驰马前导后驰至以无羽横镟箭射之既断栁又以手接而驰去者为上断而不能接去者次之或中其青处及中而不能断与不能中者为负每射必伐鼓以助其气已而击毬各乘所常习马持鞠杖杖长数尺其端如偃月分其众为两队共争击一毬先于毬塲南立双桓置板下开一孔为门而加网为囊能夺得鞠击入网囊者为胜或曰两端对立二门互相排击各以出门为胜毬状小如拳以轻韧木枵其中而朱之皆所以习跷捷也既毕赐宴嵗以为常
　　海陵天徳三年正月初造灯山于宫中
　　贞元二年九月常武殿击鞠令百姓纵观
　　三年六月登寳昌门观角觝百姓纵观
　　正隆元年正月乙丑观角觝戏
　　世宗大定三年五月以重五幸广乐园射栁命皇太子亲王百官皆射胜者赐物有差帝复御常武殿赐宴击毬自是嵗以为常
　　四年五月旱禁宫中音乐放毬塲役夫
　　六年三月如西京谒太祖庙击毬百姓纵观
　　八年击毬于常武殿司天马贵中谏曰陛下为天下主守宗庙社稷之重围猎习毬皆危事也前日皇太子坠马可以为戒愿一切罢之帝曰祖宗以武定天下岂以承平遽忘之耶皇统尝罢此事当时以为非朕所亲见故示天下以习武尔
　　章宗明昌元年三月击毬于西苑百寮防观五月拜天于西苑射栁击毬纵百姓观
　　【臣】等谨按章宗为原王时诏习骑鞠完顔守道谏曰哀制中未可帝曰此习武备耳自为之则不可从朕之命庸何伤乎然亦不可数也
　　泰和元年五月击毬于临武殿令都民纵观
　　三年五月以重五拜天射栁帝三发三中四品以上官侍宴鱼殿以天气方暑命兵士甲者释之
　　七年五月幸东苑射栁十二月诏防论进士免试弓箭击毬
　　承安三年五月射栁击毬纵百姓观
　　宣宗贞祐三年七月工部下开封市白牯取皮治御用鞠杖珠格筠寿以其家所有鞠杖以进
　　筠夀奏畧曰中都食尽逺叶庙社陛下当坐薪悬胆之日奈何以毬鞠细物动摇民间使屠宰耕牛以供不急之用非所以示百姓也帝不怿掷杖笼中明日出筠夀为桥西提控
　　兴定四年五月帝击鞠于临武殿十二月诏京官许月击毬者三次以习武事
　　哀宗正大元年六月甲戌宰执请击鞠帝以新丧不许元世祖一日猎还贺胜防乘伶人蒙采毳作狮子舞以迎驾舆象惊奔逸不可制胜投身当象前后至者断靷纵象乘舆乃安胜退创甚帝亲抚之遣尚医尚食视防武宗至大二年仲秋之夜武宗与诸嫔妃泛月于禁苑太液池中开宴张乐令宫女披罗曳縠前为八展舞歌贺新凉一曲
　　泰定帝泰定元年二月作佛事命僧百八人及倡优百戏导帝师防京城
　　至正十四年制天魔舞
　　时帝荒于游宴以宫女三圣努妙乐努文殊努等一十六人按舞名为十六天魔首埀发数辫戴象牙佛冠身被璎珞大红销金长短裙金杂袄云肩合袖天衣绶带鞋袜各执噶布喇完之器内一人执铃杵奏乐又宫女一十一人练槌髻勒帕常服或用唐防窄衫所奏乐用龙笛头管小鼓筝琵琶笙胡琴响板拍板以宦者长安拜布哈管领遇宫中赞佛则按舞奏乐宦官受袐密戒者得入余不得预
　　草木子曰元有十六天魔舞盖以珠璎盛餙美女十六人为佛菩萨相而舞
　　周宪王元宫词曰背畨莲掌舞天魔二八华年赛月娥本是河西防佛曲把来宫苑席前歌按舞婵娟十六人内园乐部每承恩纒头例是宫中赏妙乐文殊【二宫女名】锦最新队里惟夸三圣女清歌妙舞世间无御前供奉防深宠赐得西洋照夜珠胡应麟少室山房笔樷曰天魔舞唐时乐王建宫词十六天魔舞袖长不始元末也
　　胡兆凤韫光楼杂志曰元制嵗责高丽贡美女故张光弼辇下曲云宫衣新尚髙丽様方领过腰半臂裁窃疑明初犹沿元制未改此孝陵有防妃长陵有权妃也
　　元氏掖庭记每过上已令诸嫔妃祓于内园迎祥亭漾碧池或执兰蕙或击毬筑谓之水上迎祥之乐
　　吴莱椀珠伎诗曰椀珠闻自宫掖来长竿寳椀手中逥日光正髙竿影直风力旋空珠势侧当时想像鼻生葱宛转白额栽芙蓉筯头交筯忽神骇矛叶舞矛忧伎穷昔人因戏存戒惧后人忘戒但豫汉朝索撞险还愁晋世桮柈危不寤徘徘徊徊夺目睛欹欹倾倾献玉缨滑涎器从龙堂出辉命与鬼骨争君不见王家大娘材艺絶勤政楼前戏竿折市人欢笑但喧城惊动金吾白挺声
　　明洪武初勅中书省令天下郡县举素志髙洁博古通今之士礼送至京同制乐章有起临濠开太平削羣雄平幽都龙池宴定封赏大一统守承平等曲命协音律者歌之
　　海瑞传曰瑞为南京右都御史有御史偶陈戏乐欲遵太祖法予之杖百师惴恐多患苦之
　　刘若愚芜史曰打稻之戏驾幸无逸殿钟鼓司扮农夫馌妇及田畯官吏征租纳税等事
　　曾三异同话録曰散乐出周礼注云野人之能乐舞者今乃谓之路岐人此皆市井之谈入士大夫之口而当文之岂可习为鄙俚
　　永乐十一年五月端午节车驾幸东苑观击毬射栁分击毬官为两朋驸马都尉广平侯袁容领左朋宁阳侯陈领右朋自皇太孙而下诸王大臣以次击射皇太孙连发皆中上大喜射毕命属对上曰万方玉帛风云防对曰一统山河日月明上喜甚赐名马锦绮罗纱蕃国布诸王大臣以下击射中者赐防币夏布有差遂命儒臣赋诗赐羣臣宴及钞帛
　　尹直蹇斋琐缀曰永乐间禁中凡端午重九时节防赏如剪栁诸乐事翰林儒臣皆小防曳撒侍从以观观毕各献诗歌词上亲第髙下赏黄封寳楮有差至宣徳间犹然
　　十三年五月辛丒端午节上御东苑观击毬射栁十四年五月丙申端午节御东苑观击毬射栁
　　周宾所识小编曰永乐时禁中有剪栁之戏即射栁也
　　彭时笔记曰五月五日赐文武官走骠骑于后苑其制一人骑马执旗引于前一人驰骑出呈艺于马上或上或下或左或右腾掷趫捷人马相得如此者数百骑后乃为胡服臂鹰走犬围猎状终塲俗名曰走獬观毕赐宴而囬
　　叶梦得石林燕语曰金明水战不复习而诸军犹为鬼神戏谓之旱教
　　宪宗成化十九年中官阿丒善诙谐恒于上前作院本颇有谲谏风时汪直用事势倾中外一日丑作醉人酗酒一人佯曰某官至酗如故又曰驾至酗亦如故又曰汪太监来矣醉者惊迫帖然傍一人曰驾至不惧而惧汪太监何也曰吾知有汪太监不知有天子矣时王钺陈钺媚直丑复作直持双斧趋跄而行或问故答曰吾将兵惟仗此两钺耳问钺何名曰王钺陈钺也上防哂孝宗治三年秋召各畨使入大内看戏狮子
　　十二月礼科给事中王纶言皇祖明训有曰凡吾平日持身之道无优伶近狎之失无酣歌夜饮之欢伏望皇上丙枕不寐平旦有为狮子可观也勿纵观以妨政龙船可游也勿慢游以荒政
　　武宗正徳十二年闰十二月立春上迎春于宣府备诸戏剧又饰大车数十辆令僧与妇女数百共载妇女各执圆毬车既驰交击僧头或相触而坠上视之大笑以为乐
　　十五年正月立春上迎春于南京备诸戏剧如宣府之为者
　　世宗嘉靖十年更定撺掇百戏于宴时承应
　　熹宗天啓五年正月上传严禁民间举放花炮流星击鼓踢毬
　　畨经厰内官遇万夀元旦等节于英华殿作佛事卒事之日一人扮韦防抱杵画北立余披璎珞鸣锣鼓吹海螺诸乐器赞唱经呪
　　愍帝宴玉熈宫作过锦水嬉之戏
　　髙士竒金鼇退食记曰玉熈宫在西安里门街北金鼇玉蝀桥之西明愍帝每宴玉熈宫作过锦水嬉之戏一日宴次报至汴梁失守亲藩被害遂大恸而罢自是不复幸玉熈宫矣
　　曹静照宫词口勅传宣幸玉熈乐工先候九龙池妆成傀儡新畨戏尽日开帘看水嬉
　　鼓吹
　　宋
　　吴莱渊颖集曰宋武彛谢翺臯羽故庐陵文公客也于是本其造基立极亲征遣将东讨西伐作为铙歌骑吹等曲文句煌音韵雄壮如使人亲在短箫鼓吹间斯亦足以尽孤臣孽子之心矣初汉曲二十二篇魏晋又更造新曲十二篇但颂国家功徳不言别事大乐氏失职唐栁宗元﨑岖山谷之间亦拟魏晋未及肄乐府今翺又拟夫宗元者也铙歌自日出至上之囬凡十二篇骑吹曲自亲征至邸吏谒故主凡十篇云
　　梦溪笔谈曰鼓吹部有拱辰管即古之义手管也太宗皇帝赐今名边兵毎得胜囬则连队抗声凯歌乃古之遗音也凯歌词甚多皆市井鄙俚之语予在鄜延时制数十曲令士卒歌之今粗记得数篇其一先取山西十二州别分子将打衙头囬看秦塞低如马渐见黄河直北流其二天威巻地过黄河万里羗人尽汉歌莫堰横山倒流水从教西去作恩波其三马尾携琴随汉车曲声犹自怨单于弯弓莫射云中雁归雁如今不寄书其四旗队浑如锦绣堆银装背嵬打囬囬先教浄扫安西路待向河源饮马来其五灵武西凉不用围蕃家总待纳王师城中半是关西种犹有当时轧吃儿
　　辽
　　乐志曰鼓吹乐一曰短箫铙歌乐辽杂礼朝防设熊罴十二案法驾有前后部鼓吹百官卤簿皆有鼓吹乐
　　前部　鼓吹令二人　防鼔十二　金钲十二大鼓百十二　长鸣百十二　铙十二　鼔十二歌二十四　管二十四　箫二十四　笳二十
　　四
　　后部　大角百二十　鼔吹丞二人　羽葆十二鼔十二　管二十四　箫二十四　铙十二
　　鼓十二　箫二十四　笳二十四
　　右前后鼓吹行则导驾奏之朝会则列仗设而不奏
　　横吹乐
　　横吹亦军乐与鼓吹分部皆属鼔吹令
　　前部　大横吹百二十　节鼓二　笛二十四篥二十四　笳二十四　桃皮篥二十四防鼓十二　金钲十二　小鼓百二十　中鸣百二十　羽葆十二　鼓十二　管二十四　箫二十四　笳二十四
　　后部　小横吹百二十四　笛二十四　箫二十四　篥二十四　桃皮篥二十四
　　金
　　乐志曰鼓吹乐马上乐也天子鼓吹横吹各有前后部部又各分二节金初用辽故物其后杂用宋仪海陵迁及大定十一年卤簿皆分鼓吹为四节其他行幸惟用两部而已
　　前部第一　鼓吹令二人　防鼓十二　金钲十二　大鼓百二十　长鸣百二十　铙鼓一十二歌二十四　拱辰管二十四　箫二十四　笳
　　二十四　大横吹一百二十
　　前部第二　节鼓二　笛二十四　箫二十四篥二十四　笳二十四　桃皮篥二十四防鼔十二　金钲十二　小鼓百二十　中鸣百二十　羽葆鼓十二　歌二十四　拱辰管二十四　箫二十四
　　后部第一　鼓吹丞二人　防鼓三　金钲三羽葆鼓十二　歌二十四　拱辰管二十四　箫二十四　节鼓二　铙鼔十二　歌十六　箫二十四　笳二十四　小横吹百二十
　　后部第二　笛二十四　箫二十四　篥二十四　笳二十四　桃皮篥二十四
　　元
　　乐志曰太祖初年征用西夏旧乐其声乐清厉顿挫有唐鼓吹之遗音焉
　　草木子曰元朝乐驾行前部用胡驾前用清乐大乐其部队遵依金制驾后用马军库库队栁贯马仲珍墓志铭曰仲珍尝仿汉魏乐府辞唐栁栁州新体制皇元铙歌鼓吹曲十有二将稿之走京师冀尘乙夜之览而未及脱藁
　　明恵帝建文元年国子博士王绅预脩太祖实録献大明铙歌鼓吹曲十二章
