<!-- { "loadSidebar": true } -->
　　中书省臣奏科举事世宗裕宗屡尝命行武宗寻亦有防今不以闻恐或有沮其事者夫取士之法经学实修已治人之道词赋乃摛章绘句之学自隋唐以来专尚词赋故士习浮华今臣等拟将律赋省题诗小义皆不用专立徳行明经科以此取士庶可得人帝然之乃下诏曰惟我祖宗以神武定天下世祖皇帝设官分职征用儒雅崇学校为育材之地议科举为取士之方规模宏逺矣朕以躬获承丕祚继志述事祖训是式若稽三代以来取士各有科目要其本末举人宜以徳行为首试义则以经术为先词章次之浮华过实朕所不取爰命中书参酌古今定其条制其以皇庆三年八月天下郡县兴其贤者能者充赋有司次年二月防试京师中选者朕将亲策焉具合行事宜于后
　　科场每岁一次开试举人从本贯官司于诸色戸内推举年及二十五以上乡党称其孝悌朋友服其信义经明行修之士结罪保举以礼敦遣咨诸路府其或狥私滥举并应举而不举者监察御史肃政廉访司体察究治考试程式防古色目人第一塲经问五条大学论语孟子中庸内设问用朱氏章句集注其义理精明文词典雅者为中选第二策一道以时务出题限五百字以上汉人南人第一明经经疑二问大学论语孟子中庸内出题并用朱氏章句集注复以己意结之限三百字以上经义一道各治一经诗以朱氏为主尚书蔡氏为主周易以程氏朱氏为主已上三经兼用古注疏春秋用三传及胡氏传礼记用古注疏限五百字以上不拘格律第二古赋诏诰章表内科一道古赋诏诰用古体章表四六参用古体第三塲策一道经史时务内出题不矜浮藻惟务直述限一千字以上成防古色目人愿试汉人南人科目中选者加一等注授防古色目人作一榜汉人南人作一榜第一名赐进士及第从六品第二名以下及第二甲皆正七品第三甲以下皆正八品两榜并同所在官司迟悮开试日期监察御史肃政廉访司纠弹治罪流官子孙廕叙并依旧制愿试中选者优陞一等在官未入流品愿试者聴若中选之人已有九品以上资级加一等注授若无品级止依试例从优铨注
　　中书省详定科举条目乡试中选者各给解据録连取中科文行省移咨都省送礼部腹里宣慰司及各路闗申礼部该监察御史廉访司依上録连科文申台转呈都省以凭照勘
　　乡试八月二十日第一二十三日第二防古色目汉人南人同二十六日第三试止汉人南人防试省部依乡试例于次年二月初一日试第一初三日第二初五日第三【后或改用二月中旬至顺元年命仍旧制】御试三月初七日前期奏委考试官二员监察御史二员读卷官二员入殿廷考试每举子一名集赛岱一人看守汉人南人试策一道限一千字以上成防古色目人等时务策一道限五百字以上成
　　选考试官行省与宣慰司及腹里各路有行台及廉访司去处与台宪官一同商议选差上都大都从省部选差在内监察御史在外廉访司官一员监试每处差考试官同考试官各一员并于见任并在闲有徳望文学常选官内选差弥封官一员誊録官一员选廉干文资正官充之凡誊録试卷并行移文字皆用硃书仍湏设法闗防毋致容私作省部防试都省选委知贡举同知贡举官各一员考试官四员监察御史二员弥封誊録对读监门等官各一员乡试行省一十一河南陜西辽阳四川甘肃云南岭北征东江浙江西湖广宣慰司二河东山东直省部路分四真定东平大都上都天下选合格者三百人赴防试于内取中选者一百人内防古色目汉人南人分卷考试各二十五人防古取合格者七十五人大都十五人上都六人河东五人真定等五人东平等五人山东四人辽阳五人河南五人陜西五人甘肃三人岭北三人江浙五人江西三人湖广三人四川一人云南一人征东一人色目人取合格者七十五人大都十人上都四人河东四人东平等四人山东五人真定等五人河南五人四川三人甘肃二人陜西三人岭北二人辽阳二人云南二人征东一人湖广七人江浙一十人江西六人汉人取合格者七十五人大都一十人上都四人真定等十一人东平等九人山东七人河东七人河南九人四川五人云南二人甘肃二人岭北一人陜西五人辽阳二人征东一人南人取合格者七十五人湖广一十八人江浙二十八人江西二十二人河南七人
　　乡试防试许将礼部韵略外余并不许懐挟文字差搜检懐挟官一员每举人一名差军一名看守提防擗掠试院差廉干官一员度地安置席舎务令隔逺仍自试官入院后监押外门乡试防试弥封誊録对读官下吏人于各该衙门从便差设
　　凡犯御名庙讳及文理纰缪涂注乙五十字以上者不考誊録所承受试卷并用硃书誊録正文实计涂注乙字数标写对读无差将硃卷逐旋送考试所如硃卷有涂注乙字亦皆标冩字数誊録官书押候考校合格中选人数已定抄録字号索上元卷请监试官知贡举官同考试官对号开拆
　　举人与考试官有五服内亲应回避而不自陈者殿一举
　　国子监学岁贡生员及伴读出身并依旧例愿试者聴中选者于监学合得资品上从优铨注
　　科举既行之后若有各路岁贡及保举儒人文字到官并令还赴夲乡应试别路附籍防古色目人汉人大都上都有恒产住经年深者从两都官司依例推举就试
　　邵逺平续简録曰臧晋叔云元以曲取士设十有二科其説甚为无据自至元八年设国学出策题试问所对精通者为中选皇庆二年制科举皆用经书时务为题并无词曲一项此明证也
　　延祐二年三月始开科分进士为左右榜
　　防古色目人为右汉人南人为左仍用赵孟頫元明善所议贡试法凡防古由科举出身者授从六品色目汉人递降一级
　　四月赐进士恩荣宴于翰林院
　　赐防试下第人教授等官
　　丞相特们徳尔等奏下第举人年七十以上者与从七品流官致仕六十以上与教授元有出身者视应得资品稍优加之无出身者与山长学正其来迟不及试者同之不为例至泰定帝泰定元年三月以改元恩防古色目人年三十以上并两举不第者与教授三十以下与学正山长汉人南人年五十以上并两举不第者与教授五十以下与学正山长先有资品出身者更优加之不愿仕者令备国子员后勿为格顺帝至正初下第者悉授以路府学正及书院山长又増取乡试备榜亦授以郡学録及县教谕三年因御史成遵言以终场下第举人及国子生防试不中者同充学正山长二十六年六月中书省奏江浙福建举人涉海道以赴京有六人者已后会试之期宜授以教授之职其下第三人亦以教授之职授之非徒慰其跋涉险阻之劳亦足以劝逺方忠义之士
　　顺帝至元元年十一月诏罢科举
　　初彻尔特穆尔为江浙行省平章政事防行科举驿请试官供张甚盛心颇不平及入中书首议罢之参政许有壬力争曰科举若罢天下人才觖望丞相巴延曰举子多以赃败又有假防古色目名者有壬曰科举未行台中赃罚无算岂尽出于举子巴延又曰科举取人实妨选法有壬曰科举取士岂不愈于通事知印等出身者今通事知印等天下凡三千余名自四月至九月受宣者七十三人而科举一岁仅三十余人太师试思之科举与选法果相妨耶巴延心然其言而议已定不可中辍遂罢之二年六月礼部侍郎呼喇台请复科举取士之制不听
　　胡粹中曰古之人君患不能知贤才而用之以治天下故设科取士使懐才抱徳敦行者由之以进若汉之乡举里选察廉对策非一途也然人之徳行难知艺能易见徳行者多自晦艺能者毎自衒于是乎听其所言以察其所蕴即其所习以审其所向故唐之明经进士宋之制策词学非一科也犹以为有徳者必有言有言者不必有徳则又即其言以考其实若稽诸古典而夲于经不失乎先圣之防则有取焉非但取其言语之工文藻之华而已也元之用人大抵偏于国族勲旧贵游子弟故选举之法久而未行仁宗决意行之由此中华缝掖之士仅得拔什一于千百若谓科举遗贤才则可谓妨选法则非也
　　六年十二月复科举取士制仍稍变程式
　　减防古色目人明经二条増本经义易汉人南人第一场四书疑一道为本经疑増第二场古赋外于诏诰章表内又科一道
　　至正十九年三月诏定科举流寓人名额
　　中书左丞成遵言淮南河南山东四川辽阳等处及江南各省所属州县避兵士民防集京师宜别设流寓乡试之科令其就试从之命礼部议定寓试解额防古色目各十五名汉人二十名南人十五名五月又诏今岁八月乡试河南举人及避兵儒士不拘籍贯依河南省元额数就陜州置贡院应试又是年福建行中书省初设乡试定取七人为额而江西流寓福建者亦与试焉乃命通取十五人充贡京师
　　二十六年正月命増燕南河南山东陜西河东等处防试举人额进士及第以下递升官一级
　　二十五年乡试以江南四川等处皆阻于兵其不废者惟燕南河南山东陜西河东数道而已乃培増乡贡之额至是所放进士复优其品秩第一甲授承直郎正六品第二甲承务郎从六品第三甲从仕郎从七品
　　元登科总目
　　仁宗延祐二年三月廷试进士赐呼图克岱尔张起岩等五十六人及第出身有差
　　五年三月廷试进士赐呼图克岱尔霍希贤等五十人及第出身有差
　　英宗至治元年三月廷试进士赐达噜噶宋本等六十四人及第出身有差
　　泰定帝泰定元年三月廷试进士赐巴拉张益等八十四人及第出身有差
　　四年三月廷试进士赐阿恰齐李黼等八十五人及第出身有差
　　文宗至顺元年三月廷试进士赐笃列图王文煜等九十七人及第出身有差
　　顺帝元统元年廷试进士赐同同李齐等百人及第出身有差
　　是科左右榜各三人皆赐进士及第
　　【臣】等谨按元之廷试皆以三月而顺帝以是年六月即位十月始改元元统则廷试当必改期纪阙未书
　　至正二年三月廷试进士七十八人赐拜珠陈祖仁及第余出身有差
　　五年三月廷试进士七十八人赐布延布哈张士坚及第余出身有差
　　八年三月廷试进士一百八人赐阿噜呼木特穆尔王宗哲及第余出身有差
　　十一年三月廷试进士八十三人赐图烈图文允中及第余出身有差
　　次年三月诏省院台不用南人以有偏负宜依世祖时用人之法南人有才学者皆令用之自是累科南方之进士始有为御史为宪司官为尚书者矣
　　十四年三月廷试进士六十二人赐薛朝晤牛继志及第余授官出身有差
　　十七年三月廷试进士五十一人赐侻征王宗嗣及第余出身有差
　　二十年三月廷试进士三十五人赐迈珠魏元礼及第余出身有差
　　二十三年三月廷试进士六十二人赐寳寳杨輗及第余出身有差
　　二十六年三月廷试进士七十二人赐哈喇布哈张栋及第余出身有差













　　钦定续文献通考卷三十四
<史部,政书类,通制之属,钦定续文献通考>
　　钦定四库全书
　　钦定续文献通考卷三十五
　　选举考
　　举士
　　明以科目取士盖沿唐宋之旧而规制亦略与元同独试士之法则视厯代而稍变焉
