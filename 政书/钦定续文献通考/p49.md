<!-- { "loadSidebar": true } -->
　　王圻曰按国家户口登耗有絶不可信者如洪武十四年天下承元之乱杀僇流窜不减隋氏之末而户尚有一千六十五万四千三百六十二口五千九百八十七万三千三百五其后休养生息者二十余年至三十五年而户一千六十二万六千七百七十九口五千六百三十万一千二十六计户减二万七千五百八十三口减三百五十七万二千二百七十九何也其明年为永乐元年则户一千一百四十一万五千八百二十九口六千六百五十九万八千三百三十七夫是时靖难之师连嵗不息长淮以北鞠为草莽而户骤增至七十八万九千五十余口骤增至一千二十九万七千三百十一又何也明年户复为九百六十八万五千二十口复为五千九十五万四百七十比之三十五年户却减九十四万一千七百五十九口减五百三十五万五百五十六又何也九年户九百五十三万三千六百九十二口五千一百四十四万六千八百三十四十年户一千九十九万二千四百三十六口六千五百三十七万七千六百三十仅一年耳而戸忽增一百四十五万八千七百四十四口增一千三百九十三万七百九十六当是安南新入版图其戸口之数至十年始上册籍耳然十一年户复为九百六十八万四千九百一十六计减一百三十万七千五百二十口复为五千九十五万二百四十四计减一千四百四十二万七千三百八十六又大不可晓也自是休养生息者五十年而为天顺七年户仅九百三十八万五千一十二口仅五千六百三十七万二百五十比于旧有耗而无登者何也然不一年而户为九百一十万七千二百五减二十七万七千八百七十二口为六千四十七万九千三百三十增四百十二万九千八十其户口登耗之相反又何也成化中户不甚相悬絶二十二年而口至六千五百四十四万二千六百八十此盛之极也二十三年而仅五千二十万七千一百三十四一年之间而减一千五百二十三万五千五百四十六又何也治十七年口至六千一十万五千八百三十五十八年户至一千二百九十七万二千九百七十四此又盛也不二年而为正徳元年户仅九百一十五万一千七百七十三减三百八十二万一千二百一口仅四千六百八十万二千五十减一千三百三十万三千七百八十五又何也自是而刘六等乱中原蓝鄢等乱楚蜀江广无处不被兵而八年以后口却增至六千三百三十余万又何也然则有司之造册与户科户部之稽查皆仅儿戏耳掌民部者亦宜留心经理焉
　　明史食货志曰太祖当兵燹之后户口顾极盛其后承平日久反不及焉靖难兵起淮以北鞠为茂草其时民数反增于前后乃逓减至天顺间为最衰成继盛正徳以后又减戸口所以减者周忱谓投倚于豪门或冐匠窜两京或冐引贾四方举家舟居莫可踪迹也而要之户口增减由于政令张弛故宣宗尝与羣臣论厯代户口以为其盛也本于休养生息其衰也由土木兵戎殆防论云【臣】等谨按春明梦余録曰天启崇祯之季荒燹相继市井萧然版籍不可问矣今考防典所载自万厯六年而止后惟天启元年一见于实録余嵗皆不书至崇祯长编洎崇祯防钞等书无一言及于戸籍者无由考索谨从阙文之义















　　钦定续文献通考卷十三
　　钦定四库全书
　　钦定续文献通考卷十四
　　户口考
　　奴婢
　　辽太宗天显五年二月以所俘渤海户赐鲁呼
　　至世宗天禄元年八月以崇徳宫户分赐翼戴功臣及北院大王耶律洼南院大王耶律吼各五十耶律安图楚布各百穆宗应厯十八年九月以掖庭户赐耶律伊勒格圣宗统和四年六月以伐宋所俘生口赐皇族及乳母又以太尉王分所俘生口分赐赵妃及裕悦达年伊啰斡十二年以王继忠讲宋和好家无奴隶赐宫户三十二十九年二月以伐高丽所俘人分置诸陵庙余分赐内戚大臣及太平中以宫户十有五赐契丹宫都部署萧徳道宗咸雍时以耶律玦亷贫赐宫戸十又以耶律伊逊先朝任使赐汉人户四十
　　圣宗统和七年二月诏南征所俘有亲属分诸帐者给官钱赎之
　　开泰元年十二月诏诸道水灾饥民质男女者起来年正月日计佣钱十文价折佣尽遣还其家
　　兴宗重熈十五年正月禁契丹以奴婢鬻与汉人违者重治之
　　金太祖收国二年二月听奴隶以人数对赎为良诏曰比以嵗防庶民艰食多依附豪强因为奴及有犯法征偿莫办折身为奴者或私约立限以人对赎过期则为奴者并聴以两人赎一为良若元约以一人赎者即从元约太宗天会元年十二月诏比闻民间乏食至有鬻其子者聴以丁力等者赎之二年诏民自鬻为奴者亦聴以丁力等者相易
　　天辅二年六月诏有司禁民凌虐典雇良人及倍取赎直者
　　六年十月诏有奴婢先其主降者释为良
　　时方攻辽次奉圣州故有是诏至太宗天防元年十一月诏女直人有奴婢部曲昔虽逃背附于辽今能复归者并聴为民
　　七年二月诏显咸东京等路被虏及鬻身者并许自赎为良
　　至太宗天防七年三月诏军兴以来良人被掠为驱者聴其父母夫妻子赎之
　　太宗天防元年诏阅赎同姓之人自鬻及典质者诏贝勒受实拉曰先皇帝以同姓之人有自鬻及典质其身者命官为赎今闻尚有未复者其悉阅赎之
　　二年四月诏赎上京路新迁宁江州户口卖者六百余人
　　八年五月诏河北河东签军其家属流寓河南被俘掠为奴婢者官为赎之俾复其业熈宗皇统四年十一月陜西蒲解蔡汝等处因嵗饥流民典雇为奴婢者官给绢赎为良放还其乡丁男三疋妇人防小二疋世宗大定二年四月诏征契丹其招诱来降者除奴婢以已虏为定其亲属使各还其家仍官为赎之三年十一月诏中都平州及饥荒地并经契丹剽掠有质卖妻子者官为收赎四年九月谓宰臣曰北京懿州临潢等处尝经契丹冦扰平蓟二州近复蝗旱百姓艰食父母兄弟妻子不能相保多卖鬻为奴朕甚悯之可速遣使阅实其数出内库物赎之十一年八月诏因斡罕【大定二年八月故辽人伊喇斡罕称帝右副元帅布萨忠义讨平之】被掠女直及诸色人未经刷放者官为赎放隠匿者以违制论其年防不能称説住贯者从便住坐章宗泰和四年十二月勅陜西河东饥民所鬻男女官为赎之
　　金史百官志曰诸因灾伤或遭贼惊却饥荒去处良民典雇冐赎为驱遇恩官赎分例男子一十五贯文妇人同防年各减半六嵗以下即聴出离不在赎换之限
　　三年七月诏权势之家毋买贫民为奴
　　胁买者一人偿十五人诈买者一人偿二人皆杖一百八年正月诏避役之民以微直鬻身权贵之家者悉出还本贯
　　九年四月诏新徙戍边戸匮于衣食有典质其亲属奴婢者官为赎之戸计其口而有二三者以官奴婢益之使戸为四口
　　至世宗大定二十年以上京路女直人戸规避物力自卖其奴婢致耕田者少遂以贫乏诏定制禁之
　　十年四月诏诸良人知情嫁奴者聴如故为妻其不知而嫁者去住悉从所欲
　　至世宗大定二十二年六月制立限放良人奴限内娶良人为妻所生男女即为良二十三年定制女直奴婢如有得力本主许令婚聘者须取问房亲及村老给据方许聘于良人二十九年章宗即位闰五月制诸饥民卖身已赎放为良复与奴生男女并聴为良
　　世宗大定二年诏免二税戸为民
　　初辽以良民赐诸寺分其税一半输官一半输寺故谓之二税户辽亡僧多匿其实抑为贱有援左证以告者有司各执以闻帝素知其事故特免之至二十九年章宗即位十一月上封事者言乞放二税戸为良省臣欲取公牒可慿者为凖参知政事伊喇履谓慿騐真伪难明遂遣使分括北路及中都路二税戸凡无慿騐者主自言之及因通检而知之者其税半输官半输主有凭騐者悉放为良明昌元年六月奏北京等路所免二税户凡一千七百余户万三千九百余口此后为良为驱皆从已断为定
　　金史李晏传曰初锦州龙宫寺辽主拨赐戸民俾输税于寺嵗乆皆以为奴有欲诉者害之岛中晏时为御史中丞乃具奏在律僧不杀生况人命乎辽以良民为二税户此不道之甚也今幸遇圣朝乞尽释为良世宗纳其言于是获免者六百余人又内族襄传曰章宗初即政议罢僧道奴婢太尉徒单克宁奏曰此葢成族日乆若遽更之于人情不安陛下如恶其数多宜严立格法以防滥度则自少矣襄时为右丞相曰出家之人安用仆乞不问从初如何所得悉放为良若寺观物力原系奴婢之数推定者并合除免诏从襄言由是二税戸多为良者
　　三年五月尚书省请籍天徳间被诛大臣诸奴为军不从
　　十七年二月诏宰臣海陵时大臣无辜被戮家属籍没者并释为良
　　二十九年二月【时章宗已即位】诏宫籍监戸旧系睿宗及皇考之奴婢者悉放为良
　　章宗明昌元年三月礼官言驱婢一产三男者旧制官给钱百贯以资乳哺请更给钱四十贯赎以为良制可泰和七年七月诏覈西夏人口尽赎放还敢有藏匿者以违制论
　　元太祖时豪民冒籍良民为奴者安抚使刘敏悉归之民
　　太宗时免儒士之被俘为奴者
　　时淮蜀士遭俘虏者皆没为奴河西人髙智耀奏以儒为驱古无有也陛下方以古道为治宜除之以风厉天下帝从之后立校试儒臣法中书令耶律楚材奏儒人被俘为奴者亦令就试其主匿勿遣者死得士凡四千三十人免为奴者四之一
　　十二年十二月籍诸王大臣所俘男女为民
　　初帝元年籍中原民时将相大臣有所驱获往往寄留诸郡耶律楚材因括戸口并令为民匿占者死至是又籍之后世祖至元十二年亷希宪行省荆南令凡俘获之人敢杀者以故杀平民论为军士所虏病而弃之者许人收养病愈故主不得复为奴有立契劵质妻子者重其罪仍没入其直
　　宪宗四年制为士者无奴籍
　　时京兆多豪强废令不行亷希宪为宣抚使至悉令着籍为儒九年世祖渡江取鄂州命希宪入籍府库希宪率儒生百余拜防军门言今王师渡江凡军中俘获士人宜官赎遣还以广异恩世祖嘉纳还者五百余人
　　世祖中统二年四月诏军中所俘儒士聴赎为民至元十年四月勅南儒为人掠卖者官赎为民
　　吕思诚传曰天厯时思诚为蓚县尹部民翟彛自其大父因河南乱被掠为人丁奏纳丁粟以免作思诚知彛力学召其主与之约终彛身粟三十石仍代之输彛得为良民
　　六月出工局绣女聴其婚嫁
　　四年正月以玛哈穆特所俘济南老僧口之民文面为奴者付元籍为民
　　后至元元年八月禁边将分匿宋新附人口二年十月勅统军拈布哈万户辉图麾下军士所俘宋人九十三口官赎为民其私越禁界掠获者四十五人许令亲属完聚并种田内地十七年正月勅姜卫检覈阿尔哈雅呼图克特穆尔等所俘丁三万二千余人并放为民又以海贼贺文逹所掠妇女百三十余人还其家二月泸州安抚使梅国宾请赎还本州军民之俘者从之十九年四月御史台言阿尔哈雅占降民为奴而以为征讨所得有防降民还之有司征讨所得籍其数量赐臣下有功者二十七年三月浙东总兵官讨贼者多俘掠良民勅行御史台分拣之凡为民者千六百九十五人
　　张惠传曰至元元年惠行省山东以银赎俘囚三百余家为民不能归者使为僧建寺居之
　　至元九年正月勅军奴入民籍者还正之
