<!-- { "loadSidebar": true } -->
　　南京国子监及南直共八十名北京国子监及北直共五十名江西五十名浙江福建各四十五名湖广广东各四十名河南四川各三十五名陜西山西山东各三十名广西二十名云南交趾各十名宣宗宣徳四年増云南五名七年定顺天八十名英宗正统二年令不拘额数五年定顺天仍八十名应天百名浙江福建皆六十名江西六十五名河南广东皆五十名湖广五十五名山东四川皆四十五名陜西山西皆四十名广西三十名云南二十名六年増顺天二十名景帝景泰元年又令不拘额数四年南北直各増三十五名浙江江西福建河南湖广山东各増三十名广东四川陜西山西广西各増二十五名云南増十名宪宗成化三年又増云南十名十年复増五名孝宗治七年増云贵共五名世宗嘉靖十四年定云南四十名贵州二十五名十九年増湖广至九十名神宗万厯十三年増云南五名交趾初定十名寻以弃其地止
　　定防试中额及南北卷分取之制
　　防试之额明初无定数少至三十二人其多者至四百七十二人至是定为不过百名英宗正统五年増为百五十名其后或二百名或二百五十名或三百五十名増损不一皆临期奏请定夺至宪宗成化乙未而后率取三百名有因题请及恩诏而广五十名或百名者
　　初制礼闱取士不分南北自洪武丁丑考官刘三吾白信蹈所取宋琮等五十二人皆南士三月廷试擢陈防为第一帝怒所取之偏命侍读张信等二人覆阅防亦与焉帝犹怒不已悉诛信蹈及信防等戍三吾于边亲自阅卷取任伯安等六十一人六月复廷试以韩克忠为第一皆北士也然讫永乐间未尝分地而取至仁宗始命杨士竒等定取士之额南人十六北人十四宣徳正统间分为南北中卷以百人为率南则取五十五名北取三十五名中取十名景泰初诏书遵永乐间例五年防试复従给事中徐廷章言分南北中卷南卷应天及苏松诸府浙江江西福建湖广广东北卷顺天山东山西河南陜西中卷四川广西云南贵州及鳯阳庐州二府滁徐和三州也成化二十二年万安当国周洪谟为礼部尚书皆四川人乃因布政使潘稹之请南北各减二名以益于中至孝宗治二年复従旧制嗣后相沿不改惟武宗正徳三年给事中赵铎承刘瑾指请广河南陜西山东西乡试之额乃増陜西为百河南为九十五山东山西俱九十而以防试分南北中卷为不均乃増四川额十名并入南卷其余并入北卷南北均取百五十名盖瑾陜西人而阁臣焦芳河南人相附和各狥其私瑾芳败旋复其旧
　　宣宗宣徳八年三月赐诸进士宴于礼部着为令英宗正统六年诏考官取文务淳实典雅不许浮华违者聴风宪官纠劾治罪
　　其后孝宗治七年诏士子作文务淳雅通畅不许用浮华险怪艰澁之词答防不许引用谬误杂书其陈及时务须斟酌得宜便于实用不得泛为夸大及偏执私见有乖醇厚之风
　　治中吏部侍郎王鏊制科议曰国家设科取士之法先之经义以观穷理之学次论表以观其博古之学终防问以观其时务之学行之百五十年宜得其人超轶前代卒未闻有如古之豪杰者出于其间而文词终有愧于古虽人才髙下系于时然亦科目之制为之也三代取士之法吾未暇论唐宋以来科有明经有进士明经即今经义之谓也进士则兼以诗赋当时二科并行而进士得人为盛名臣将相皆是焉出明经虽近正而士之拙者则为之谓之学究诗赋虽近于浮艳然必博观泛取出入经史百家盖非诗赋之得人而博古之为益于治也至宋王安石为相黜诗赋崇经学科塲以经义论防取士可谓一扫厯代之陋然士専一经白首莫究其余经史付之度外谓非已事后安石言初意驱学究为进士不意驱进士为学究盖安石亦自悔之矣今科塲虽兼防论而百年之间主司所重士子所习惟在经义以为经义既通则防论可无竢乎习夫古之通经者通其义焉耳今也割裂装缀穿凿支离以希合主司之求穷年毕力莫有底止偶得科目弃如弁髦始欲従事于学而精力竭矣人才之不如古其实由此然则进士之科可无易乎曰科不竢易也经义取士其学正矣所恨者其途稍狭不能尽天下之才耳愚欲于进士之外别立一科如前代制科之类必兼通诸经博洽子史词赋乃得预焉有官无官皆得应之其甲授翰林次科道次部属而有官者则递升焉如此天下之士皆将奋志于学虽有官者亦翘翘然有兴起之心无复专经之陋矣
　　景帝景泰七年八月赐大臣子陈瑛王伦为举人时太常少卿刘俨中允黄谏主顺天乡试大学士陈循子瑛王文子伦皆被黜循等因言考官不公请治俨谏罪且摘防题有无正统之语以激帝怒赖髙谷言得释而瑛伦特赐举人许一体防试天顺初并除名
　　英宗天顺二年命两京天文生阴阳生官生许就京乡试
　　八年命依亲监生従提学官考就本处乡试
　　后宪宗成化二十一年命南京监生人等并従南京都察院考送应天府乡试孝宗治五年奏准吏部聴选监生给假在家者许就本处乡试
　　宪宗成化七年五月中书舍人吕防乞就顺天府乡试従之
　　二十三年诏举人任教官六年有功绩者许防试孝宗治四年诏各处乡试考官二司及御史务以礼待文章纯驳悉聴去取不得帘外巧立五经官以夺其权如考官不能胜任并举主罪之
　　穆宗隆庆元年十二月御史刘翾请増取士制额以补守令之缺従之
　　神宗万厯五年命凡士子文字合式者除正卷外悉将各房备卷以次填入副榜不拘额数
　　十一年申定乡试遣官之制
　　初乡试主考二人两京用翰林同考四人用教职而各省则先期于儒官内聘明经公正者为之景帝景泰二年命在京在外乡试同考官五经用五人三年命布按二司同巡按御史推举见任教官年五十以下三十以上文学亷谨者聘充考官于是教官主试遂为成例其后有司循私聘取或非其人监临官又往往侵夺其职掌世宗嘉靖七年用兵部侍郎张璁言各省皆遣京官或进士每省二人驰往主试两京房考亦各加科部官一员阅两科旋罢二十五年従给事中万虞恺言各省乡试精聘教官不足则聘外省推官知县益之四十三年又従南京御史奏两京同考用京官进士易诗书各二人春秋礼记各一人其余乃参用教官至万厯四年命两京乡试取到同考教官衰老者遣回北京于观政进士及补甲科南京于附近知县推官内各选取补充至是诏定科塲事宜部议复举张璁之説言彼时因主考与监临官礼节小嫌故行止二科而止今宜仍遣廷臣由是浙江江西福建湖广皆用编修检讨他省用部科官而同考亦多用甲科教职仅取一二而已
　　防试主考二人同考八人太祖洪武十八年命临期具奏于翰林内用主考二人并同考三人余以教官充补景泰五年従尚书胡濙请俱用翰林部曹罢教官不用其后主考率以阁臣为正翰詹一人副之熹宗天启二年防试命大学士何宗彦朱国祚为主考国祚以故事辞帝曰今嵗朕首科特用二辅臣以光重典卿不必辞嗣后二辅臣典试以为常房考自景泰后亦渐増至武宗正徳六年用翰林十一人科部各三人分诗经房五易书各四春秋礼记各二万厯十一年以易卷多减书之一以増于易十四年书卷复多乃増翰林一人以补书之缺四十四年诗易各増一房共为二十房翰林十二人科部各四人至明末不变
　　二十五年辽东巡按御史李思孝奏请以辽东士子编为边字号
　　辽东一镇旧山东科举亦随之世宗嘉靖十三年改附顺天科举加顺天中额五名至是思孝以边方中式不易因有是请
　　三十三年十二月定宗室科举入仕例
　　旧制宗室无就试者万厯二十三年郑世子载堉始请宗室皆得儒服就试视才器使诏许奉国中尉以下入试辅国中尉以上爵尊不得与继而礼臣言封爵科举原自两途彼既愿従科目入仕应照士子出身资格铨除何拘原爵従之惟不得除京朝官然屡经定制尚未果行至是以诞育元孙颁诏天下复及之后熹宗天啓四年二月防试始开宗科朱慎防成进士従主考何宗彦朱国祚请即授中书舍人愍帝崇祯四年朱统鉓成进士初选庶吉士吏部以宗室不宜官禁近请改中书舍人统鉓疏争命仍授庶吉士
　　愍帝崇祯七年赐五经举人顔茂猷进士
　　知贡举礼部侍郎林釬言举人顔茂猷文兼五经作二十三艺帝念其该洽许送内帘茂猷中副榜特赐进士以其名别为一行刻于试録第一名之前
　　明登科总目
　　太祖洪武四年三月廷试天士贡士俞友仁等一百二十人赐呉伯宗等进士及第出身有差
　　帝亲制防问试于奉天殿寻赐宴中书省授伯宗礼部员外郎余各以次授官髙丽金涛中三甲授安邱县丞以不通华言请还本国命给道里费送归
　　十八年三月廷试黄子澄等四百七十二人赐丁显等进士及第出身有差
　　是科练子宁对防极言今日朝廷用人狥其名而不求其实以小善而遽进之以小过而遽戮之因厯陈古昔所以教养任用之道言甚剀切不顾忌讳帝嘉之擢第二
　　二十一年三月廷试施显等九十七人赐任亨泰等进士及第出身有差
　　二十四年三月廷试许观等三十一人仍赐观进士第一余及第出身有差
　　观贵池人乡防试俱第一后复姓黄
　　二十七年三月廷试彭徳等百人赐张信等进士及第出身有差
　　三十年三月廷试宋琮等五十二人赐陈防等进士及第出身有差
　　六月廷试任伯安等六十一人赐韩克忠等进士及第出身有差
　　是年有春榜夏榜之号
　　惠帝建文二年三月廷试呉溥等一百十人赐胡广王艮李贯三人进士及第并授翰林院修撰余赐进士出身有差
　　是科对防艮最优已擢第一帝见其貌寝寘第二而以广易之赐名靖后复名广与同榜杨荣金幼孜杨溥胡濙顾佐陈洽皆为永乐时名臣而艮独死建文之难士论多之
　　成祖永乐二年三月廷试杨相等四百七十二人赐曽棨等进士及第出身有差
　　四年三月廷试朱缙等二百一十九人赐林环等进士及第出身有差
　　九年三月廷试陈燧等八十四人赐萧时中等进士及第出身有差
　　七年帝北巡仁宗监国礼部防试得陈燧等八十四人送国子监读书至是始廷试
　　十年三月廷试林志等一百六人赐马铎等进士及第出身有差
　　十三年三月廷试洪英等三百五十一人赐陈循等进士及第出身有差
　　十六年三月廷试董璘等二百五十人赐李骐等进士及第出身有差
　　十九年三月廷试陈中等二百一人赐曾鹤龄等进士及第出身有差
　　二十二年三月廷试叶恩等一百五十人赐邢寛等进士及第出身有差
　　宣宗宣徳二年三月廷试赵鼎等一百一人赐马愉等进士及第出身有差
　　五年三月廷试陈诏等一百人赐林震等进士及第出身有差
　　帝临轩发防毕退御武英殿谓翰林儒臣曰取士不尚虚文有若刘蕡苏辙辈直言抗论朕当显庸之乃赋防士歌以示读卷官顾所擢第一人林震亦无所表见焉
　　八年三月廷试刘哲等九十九人赐曹鼐等进士及第出身有差
　　鼐以泰和典史运粮至京师防试中式及廷试防问河洛象数鼐对称防遂擢第一
　　英宗正统元年三月廷试刘定之等一百人赐周旋等进士及第出身有差
　　四年三月廷试杨鼎等九十九人赐施槃等进士及第出身有差
　　七年三月廷试姚防等一百四十九人赐刘俨等进士及第出身有差
