<!-- { "loadSidebar": true } -->
　　八月勅玛竒以王家免之亲特收充尚书省祗郎仍为永制
　　三年遣谕诸王府傅尉曰朕分命诸王出镇葢欲政事之暇有以自适耳然虑其举措或违于理所以分置傅尉使劝道弥缝不入于过失若公余游宴不至过度亦复何害今闻尔等用意太过凡王门细碎之事无妨公道者一一干与賛助之道岂当如是宜各思职分事举其中无失礼体仍就谕诸王使知朕意
　　四年诸王府增置司马一人
　　时以郑王永蹈谋叛故也
　　承安五年三月大睦亲府进重修玉牒九月修玉牒成【臣】等谨按本纪修玉牒乃一年内之事云王圻续通考云五年【五年上脱承安年号】九月修玉牒成太和六年三月进重修玉牒与本纪异
　　是年又定王族收养异姓男为子者徒三年姓同者减二等立嫡违法徒一年【互见刑考】
　　哀宗天兴元年四月释镐厉王卫绍王二族禁锢聴自便
　　【臣】等谨按百官志中有卫绍王家属镐厉王家属提举同提举各一人葢专为禁锢二族而设金史宗室表曰金人初起完顔十二部其后皆以部为氏史臣记録有称宗室者有称完顔者完顔亦有二有同姓完顔葢疎族若实图美都古噜讷是也有异姓完顔葢部人若罕都是也大定以前称宗室明昌以后避睿宗讳称内族其实一而已宣宗诏宗室皆称完顔不复识别焉大定防和之间袒免以上亲皆有属籍以叙授官大功以上薨卒辍朝亲亲之道行焉贞祐以后谱牒散失矣
　　始祖系
　　徳祖外余一人一世斡鲁　八世孙赛音【匡之兄表缺从匡传増】申王完顔匡【本名苏色】　又不知世次完顔经实【哀宗时奉御表缺从忠义传増】
　　始祖兄弟系
　　始祖讳函普从髙丽偕其弟博和哩来其兄阿库纳独留髙丽太祖时呼实黙以哈斯罕来归自谓阿库纳之后呼实黙父曰托卜嘉子曰果实又有和卓亦阿库纳苖裔和卓子曰布呼富色克额哩页额哩页与呼实黙同时归朝博和哩四世孙济噜海济噜噶子实图美阿索美都古噜讷【即完顔忠】实图美子察逊【表缺从传増】实实思敬【思敬本名萨哈】思敬孙乌呼肯札塔【表缺从传改】又有完顔萨布亦博和哩之后萨布子安春侄鄂伦【表皆缺从萨布庆善努传増】
　　【臣】等谨按思敬传曰思敬为实图美之子希卜苏之弟今考金元人重名者极多实图美希卜苏皆别有一人希卜苏与思敬支派不合思敬传当作实图美子实实之弟或刋刻偶误耳
　　徳宗系
　　安帝外余一人一世为博啰　三世和硕　四世和卓
　　安帝系
　　献祖外余四人一世信徳锡赫特锡里布锡里库二世锡哩库子博诺　三世锡赫特孙巴达　又博勒和安帝五世孙其后博硕　威泰　博索　乌哲库　又有杲【本名萨里罕】　安帝六代孙其父和勒博其子宗安【表缺从传増】
　　【臣】等谨按博勒和传曰子博硕袭明安天眷二年为防州副都统子威泰广威将军博索官特进子乌哲库又言博勒和与子博索俱为穆昆又言太宗赐博勒和衣一袭并赐其子博硕博硕博索既为其子余二人当亦皆其子也表以博索一人为其子乌哲库一人为其孙而缺博硕威泰
　　献帝系
　　昭祖外余六人一世巴图阿布哈图库次都古噜讷　萨里罕萨克苏其后无考
　　昭祖系
　　景祖外余五人一世乌肯彻伯赫伯勒赫斡里延和硕台　二世乌肯彻之子希卜苏伯赫子咱斡【表缺从传増】　三世希卜苏子呼沙呼【表缺从传増】　咱斡子汉国公昂【本名璸都】　四世希卜苏孙宗亨【本名托卜嘉】宗贤【本名色哩其父无考疑即呼沙呼子而传无明文故缺之】　昂子宗浩
　　【臣】等谨按希卜苏传尾云子呼沙呼天防中为真定留守子托卜嘉即宗亨也金史一人数子者徃徃皆称子某子某似托卜嘉亦为希卜苏子矣今以宗亨宗贤其命名之軰行相同表皆作希卜苏之孙自当不误
　　又有实古纳昭祖曾孙也实古纳子阿噜岱阿噜岱子襄【本名安】襄子思烈【思烈表缺从传増】　又有崇成为昭祖元孙
　　景祖系
　　世祖肃宗穆宗外余六人一世韩国公和卓沂国公噶顺代国公赫色本虞国公满丕隋国公鄂兰哈玛尔郑国公满都布　二世和卓子金源郡王萨哈斡鲁噶顺子豫国公昱【本名富察努】　满丕子满都布们都鄂兰哈玛尔子晏【本名鄂伦】赛音【赛音表讹作满丕子今从传改正】　满都布子穆里延　三世萨哈子晋王宗翰【本名尼玛哈】扎巴台宗宪【本名阿兰】　斡鲁子萨巴　赛音子宗尹【本名阿里罕】鄂兰哈玛尔孙宗宁【本名阿多古其父未详】　晏子伊埒讷
　　宗道【本名巴克实】　们都子素赫【表缺从们都传増】　四世宗宁子防　宗尹子尼楚赫【表缺从传増】　素赫子萨哈连【表缺从増】　五世萨哈曾孙佛们【表缺从逆传増】　宗翰孙秉徳色克图哩嘉哩【图哩嘉哩表缺从逆臣増】　萨哈连子惟镕【表缺从増】　昱曾孙阿噜　六世惟镕子从杰【表缺从増】又有伊克系出景祖不知世次伊克子阿里布固纳额尔古讷　萨塔　约罕【约罕阿里布兄也表缺从阿里布増】　固纳子喜格　萨塔子芬彻　又有阿里布亦系出景祖不知世次其子言方言即逆臣乌达乌达子乌达布【表无从増】乌达布子塘【本名乌雅鄂博表无从増】
　　【臣】等谨按阿里布子方曰初阿噜当授穆昆未封而薨乌达受之乌达死乌达布袭之又考乌雅鄂博其父为乌达布祖为乌达曾祖为阿里布则方传所云当授穆昆之阿噜即是阿里布非别有一人也
　　世祖系
　　康宗太祖太宗外余八人一世魏王威泰辽王杲【本名舎音】卫王乌色鲁王乌哲汉王阿库纳鲁王楝摩沂王扎拉郓王昻【本名乌达布】　二世杲子宗义【本名博济】　佛门博勒库　阿噜　威赫　阿古尔　乌色子宗永　乌哲子实图美　楝摩子宗叙【本名徳夀】　昻子郑嘉鹤夀【本名沃哩布】　三世实图美子璋【本名呼宻】　郑嘉子承晖【本名福兴】　威泰孙呼尔察【表缺从宗义传増父未详】　四世承晖从兄子永怀【以下表皆缺从承晖传増】　五世永怀子苏色
　　宗义与杲传曰海陵已杀太宗子孙尤忌舎音诸子盛强时左副元帅杲【本名萨里罕】在汴京都元帅府令史约索迎合海陵意诈为萨里罕与其子宗安家书谋反并及平章宗义尚书穆里延于是遣人杀萨里罕于汴萨里罕亲属坐是死者二十余人潞王乌哲孙页噜萨里罕于汴亦被杀【潞王乌哲疑即鲁王乌哲无可详考故页噜亦不采入】又杀宗义穆里延宗安及魏王威泰孙呼尔察杀舎音子孙百余人穆里延子孙二十余人舎音防子阿古尔得赦不死时天徳二年事也
　　又有承【本名博索】系出世祖诸孙末帝承麟之兄也承麟子格尔【表缺从博索传増】又有世祖之孙衷【本名绰哈】其祖为巴噶布琳其父乌里【表缺从衷増】
　　【臣】等谨按传为世祖曾孙其祖巴噶布琳封郓王是当为世祖子也世祖子封郓王者名昻其本名亦与巴噶布琳异岂别是一人而表与传俱失载抑岂即昻而本名又互异与是不可解
　　肃祖系
　　一世讷古库富勒呼其后无考
　　穆宗系
　　一世朂【本名乌页】昌【本名达兰】芬彻富尔丹算卓　二世朂子宗秀【本名锡里库】　昌子威泰乌达布【表缺从昌増】　又穆宗孙哈布尔【其父未详】　三世哈布尔子齐【本名素赫】
　　康宗系
　　一世宗雄【本名摩啰欢】腾格彻威赫　二世宗雄子额哩页富勒呼安塔哈【又名鄂勒欢】雅尔坚　阿林　三世富勒呼子和勒端　宗雄孙富徳【表作额哩页孙今据宗雄富徳改正其父未详】　四世和勒端子云辟　又有常春呼喇勒呼喇呼噜彻珍帕克巴　恩楚皆摩啰欢孙其父无考【臣】等谨按威赫传内有兄摩啰欢子和勒端之名似和勒端为宗雄子也又安塔哈传曰初袭父明安后以明安让兄子和勒端是和勒端为宗杰弟也宗雄传曰富勒呼袭明安卒其子和勒端袭是和勒端之袭受之于父非安塔哈所让诸传相参往往不尽符合
　　太祖系
　　一世景宣皇帝睿宗皇帝辽王宗斡宋王宗望梁王宗弼丰王乌里赵王宗杰陈王宗隽沈王额鲁豳王鄂尔多卫王宗强曹王宗敏纪王实讷埒息王宁嘉莒王燕孙邺王斡珲　二世景宣子胙王元【本名常胜】扎拉　睿宗子沃哩布　宗斡子代王了【本名实图美】兖【本名梧桐】襄【本名承庆】衮【本名富勒坚】　宗望子齐【本名舒苏】京【本名呼噜】荆王文【本名呼喇】　宗弼子韩王亨【本名伯特】　宗杰子邓王奭宗强子荣王爽【本名阿林】克实阿苏　宗敏子舒国公褒【本名萨哈连】宻国公阿里罕　三世邓王奭子阿兰达兰充子塔纳永元【本名元努】额布勒阿里布　兖子阿哈襄子应国公乐善【本名和尚】　齐子耀珠　胙王元子
　　育【本名和卓表无从胙王传増】　亨子扬徳【徳表作宗弼子今按宗弼传止曰子伯特亨传曰正隆六年杀亨妃图克坦氏次妃大氏及子徳第三人则是亨子也】
　　世宗纪及宗望子京传曰大定五年夀王京谋反狱成世宗特免其死除名安置岚州楼烦后帝谓太子及赵王曰京尝谋逆不除恐为后患天下大器归于有徳海陵失道我乃得之但务修徳余何足虑大定十二年文又谋反事觉亡命被获伏诛
　　太宗系
　　太宗子十四人惟宗本有子曰阿里库又有北京留守卞平阳尹禀皆太宗孙不称谁子当海陵剪除之后嗣续皆絶
　　熙宗海陵系
　　皆止一世已详皇子门
　　世宗系
　　卫绍王外余九人一世显宗皇帝镐王永中赵王苏尼越王萨鲁越王永功豫王永成防王永升郑王永蹈潞王永徳　二世显宗子郓王琮【本名承庆】瀛王瓌【本名罕都】霍王瓒【一名从彛本名阿林】嬴王【一名从宪本名乌里】温王玠【本名摩啰欢】　永中子瑜【本名实古纳】璋【本名实图美】玘【本名阿索美】瑑【本名鄂兰哈玛尔】　永功子璐【本名福孙】璹【本名夀孙】琳【本名尼玛哈】　永成子玮【本名仁夀】瑭【本名仁安】　永升子璡【本名罕都】　永蹈子安春爱绅　永徳子琰【本名鄂伦】
　　章宗卫绍王系
　　止一世已详皇子门
　　宣宗系
　　已附见皇子门
　　【臣】等谨按以上诸宗室凡其系出某帝有可征者皆本列传増入以补史表之缺畧外此有传中仅言是宗室子而世系无考者表中仅载宗贤与尼楚赫一支余皆不载今亦皆据各传类列其名于左
