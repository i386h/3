<!-- { "loadSidebar": true } -->
　　资正院【至元六年十二月置】为鄂勒哲呼图克皇后置资正院院使六人同知佥院同佥院判各二人首领官经歴都事管勾照磨各一人【将昭功万户府属除已罢缮工司外集庆路钱粮并入有司每年騐数拨付资正院领之自后正宫皇后崩册立完者呼图克为皇后改置崇政院】
　　【臣】等谨按百官志又有管领大都等路打捕鹰房胭粉人户总管府【至元二十九年立大徳十一年拨隶皇太后位下有逹噜噶齐等官】　管领诸路齐哩克昆民匠都总管府【至元七年立十四年以所隶户口善造作属中宫十六年立织染杂造二局以司造作立提领所以司徭役延祐六年改缮用司七年后改府有逹噜噶齐等官其属附见者河间伊都等处管民提领所二十各有提领等官又织染局杂造局州衣锦院丰州毛子局缙山毛子旋局广备库各有大使副使等官徐邳提举司有提举等官隶徽政院】　随路诸色民匠打捕鹰房都总管府【总四鄂尔多位下户计民匠造作之事有逹噜噶齐等官至元二十四年置官吏不入常调凡鄂尔多之事复置四总管以分掌之】　管领保定等路阿哈塔宻尔诸色人匠总管府【至元十七年置掌太祖大鄂尔多一切事务有逹噜噶齐等官】　管领打捕鹰房民匠逹噜噶齐总管府【至元二十一年置掌二皇后鄂尔多位下嵗赐财物造作等事有逹噜噶齐等官】　管领随路诸色民匠打捕鹰房等户总管府【大徳二年置掌太祖鄂尔多四季行营一切事务有逹噜噶齐等官】　管领随路打捕鹰房诸色民匠齐哩克昆总管府【延祐五年置掌太祖四皇后位下四季行营并嵗赐造作之事有逹噜噶齐等官】　齐哩克昆诸色民匠逹噜噶齐并管领上都奈曼提举司【掌迭只鄂尔多位下齐哩克昆诸色民匠及嵗赐钱粮等事有逹噜噶齐等官】　管领大都上都诸色人匠柰曼户提举司【至元十七年置掌鄂尔多位下嵗赐等事有逹噜噶齐等官】皆在中政徽政两院所属之外者也附録之以备考东宫官属
　　宋理宗景定元年立皇太子以贾似道为少师
　　朱熠皮龙荣沈炎并兼太子賔客杨栋兼太子詹事又置翊善賛读等官
　　以上据宋史职官志按理宗纪是年四月进似道少师依前右丞相兼枢宻使六月立忠王禥为皇太子杨栋叶梦鼎并詹事七月似道兼太子少师是似道为兼官而詹事又有叶梦鼎三年十月以杨栋签书枢宻院事兼权叅知政事叶梦鼎端明殿学士同签书枢宻院事并兼太子賔客志则不载纪志小异如此
　　辽北面皇太子惕隐司掌皇太子宫帐之事官有皇太子惕隐
　　又有皇太子祗应司
　　皇太子亦有着帐戸司【详内侍省门】
　　南面东宫三师府官有太子太师太傅太保少师少傅少保
　　太子賔客院官有太子賔客詹事院官有太子詹事少詹事詹事丞主簿司直司官有太子司直
　　左春坊官有太子左庻子中允司议郎左谕徳左賛善大夫
　　文学馆有崇文馆学士直学士太子校书郎司经局有太子洗马文学校书郎正字典设局有典设郎宫门局有宫门郎
　　右春坊官有太子右庶子中舎人舎人右谕徳右賛善大夫通事舎人
　　太子家令寺有太子家令丞主簿率更寺有太子率更令丞主簿太子仆寺有太子仆丞主簿
　　太子左右卫率府左右司御率府左右清道率府左右监门率府左右内率府各有左右太子率等官
　　金宫师府掌保防东宫道以徳义官有太子太师太傅太保少师少傅少保
　　海陵天徳四年始定制宫师府三师三少詹事院詹事三寺十率府皆隶焉左右谕徳为东宫僚属詹事院掌总统东宫内外庶务官有太子詹事少詹事
　　左右卫率府掌周卫导从仪仗左右监门掌门卫禁钥仆正副仆仆丞掌车马厩牧弓箭鞍辔器物等事掌寳二人掌奉寳谨其出入典仪賛仪司賛礼仪侍正侍丞掌冠带衣服左右给使之事典食令丞承奉膳羞侍药奉药承奉医药掌饮令丞承奉赐茶及酒果之事家令家丞掌营缮栽植铺设及灯烛之事司经正副掌经史图籍笔砚等事司藏副掌库藏财货出入之事司仓副掌仓库出纳薪炭等事中侍局都监同监掌东閤内之禁令省察宫人赐给纳诸物辖侍人等
　　左右谕徳左右賛善掌賛谕道徳侍从文章又有内直郎
　　元詹事院备左右辅翼皇太子之任官有左右詹事各一人副詹事詹事丞院判各二人别置宫臣賔客二人左右谕徳左右賛善各一人校书郎二人中庶子中允各一人
　　至元十九年立三十一年以院之钱粮选法工役悉归太后位下改为徽政院大徳九年复立詹事院至大四年至泰定元年罢立不一天厯二年改为储政院
　　所属典牧监掌孳畜之事有卿太监少监丞各二人经歴知事照磨各一人【天厯二年置】　储膳司掌皇太子饮膳之事有卿四人少卿丞主事各二人照磨一人典寳监卿太监少监丞各二人经歴知事各一人
　　【至元十九年立典寳署大徳十一年改为监】
　　【臣】等谨按百官志以上各官俱系詹事院司属其实典牧监即徽政院之羣牧监典寳监即徽政院之掌谒司若储膳司则又与储政院家令司所掌略同盖三院改设不常故官同而名异如此
　　储政院设院使六人同知佥院同佥院判司议长史照磨管勾各二人
　　所属家令司掌太子饮膳供帐仓库家令家丞典簿各二人照磨一人【至元二十年置三十一年改内宰司隶徽政院泰定元年复为家令司】　典幄署掌太子供帐令丞各二人　府正司掌鞍辔弓矢等物府正府丞典簿各二人照磨一人【至元二十年置三十一年改官政司嗣后罢立不常】　资武库掌军器提防大使各一人　冀用库掌鞍辔官同上　延庆司掌修建佛事使二人同知一人副使典簿各二人照磨一人【至元二十一年立三十一年隶徽政院大徳十一年立詹事院别立延庆司泰定元年仍隶本院事务】典用监掌供须文成藏珍三库内府供给縀疋寳
　　货等物卿四人太监少监丞各二人经歴知事照磨各一人【至元元年立天厯二年隶内宰司】　典医监领东宫太医修合供进药饵有逹噜噶齐太监少监丞各二人经歴知事各一人【至元十九年置典医署三十一年改掌医署大徳十一年立为监所属广济提举司掌修合药饵以施贫民行典药局掌供奉东宫药饵典药局掌修制东宫药饵各有逹噜噶齐等官臣】等谨按百官志诸总管府内有隶储政院为管领齐哩克昆诸色民匠都总管府【至大三年立天厯元年隶储政院有逹噜噶齐等官其属大都上都及杂造人匠三提举司各有逹噜噶齐等典制局典设署杂造局有大使副使令丞院长等】汴梁等路管民总管府【元贞元年立掌各屯田户差发子粒有逹噜噶齐等官隶徽政院防定元年改隶詹事院后隶储政院其属常盈库有大使副使提领所八管佃提领十二各有提领等官】又随路诸色人匠都总管府所属之双线局大小木局画油局大都上都两鄂啰提领所上都异様毛子局氊局斜皮局隆兴等路杂造鞍子局并受詹事院劄已详总管府门
　　卫直都指挥使司【至元二十年以控鹤一百三十五人隶府正司三十年隶家令司三十一年增控鹤六十五人立卫司以领之】兼掌东宫仪从金银器物置卫一人副卫二人及仪从库百户【大徳十一年复増怀孟从行控鹤五百人】寻升都指挥使司
　　至治四年以控鹤六百三十人归中宫位下泰定四年复立司有逹噜噶齐佩三珠虎符都指挥使佩三珠虎符副指挥使佩双珠虎符各二人又知事提控案牍各一人
　　所属百户所凡六每所置百戸二人仪从库大使二人副使一人
　　左卫率府官有率使三人副使佥事各二人经歴知事照磨各一人
　　至大元年拨江南行省万户府精鋭汉军为东宫卫军立卫率府设官十一人延祐四年改为中翊府又改为御临亲军指挥司又以御临非古典改为羽林六年复隶东宫仍为左卫率府定置如上所属十有八【镇抚所一行军千户所十弩军千戸所一屯田千户所三各有镇抚逹噜噶齐千户百户弹压等官教官三有蒙古字及儒学隂阳各教授一人】
　　右卫率府官有率使副使佥事经歴知事各二人照磨一人
　　延祐五年以萨勒竒诺尔迤东女直右翼屯田四万府兵合为右卫率府置官十二人后定置如上其属七【镇抚所一千户所五教官一有镇抚千户百户弹压教授等官】
　　东宫官属有皇太子宫傅官
　　顺帝至正六年四月立皇太子宫傅府以昌吉等为宫傅官时太子犹未受册寳九年冬立端本堂为皇太子学宫置谕徳一人賛善文学正字司经各二人十三年六月册立皇太子定置皇太子賔客二人左右谕徳賛善各一人文学二人中庶子中允各一人是月旋罢宫傅府立詹事院置詹事三人同知詹事副詹事詹事丞各二人首领官四人中仪长史各二人管勾照磨各一人其属五【家令司家令四人家丞典簿各二人照磨一人府正司府正府丞典簿各二人照磨一人　仪卫司指挥副各二人知事一人　十一月置典藏库掌】
　　【收皇太子钱帛】十七年十月置分詹事院詹事同知副使各一人丞二人又经歴都事各二人照磨兼架阁一人断事二人知事一人二十七年八月命皇太子总天下军马九月皇太子置大抚军院知院四人同知二人副使同佥各一人首领官经歴都事各二人照磨兼管勾一人二十八年闰七月诏罢之
　　明太子太师太傅太保掌以道徳辅导太子而谨防翼之太子少师少傅少保掌奉太子以观三公之道徳而教谕焉太子賔客掌侍太子賛相礼仪规诲过失皆东宫大臣无定员
　　洪武元年太祖有事亲征虑太子监国别设宫僚或生嫌隙乃以朝臣兼宫职李善长兼太子太师徐逹兼太子少傅常遇春兼太子少保治书侍御史文原吉范显祖兼太子賔客三年礼部尚书陶凯请选人专任东宫官罢兼领庶于辅导有所责成帝谕以江充之事可为明监立法兼领非无谓也由是东宫师傅止为兼官加官及赠官惟永乐间成祖幸北京以姚广孝专为太子少师留辅太子自是以后终明世皆为虚衔于太子辅导之职无与也
　　詹事府詹事一人少詹事府丞各二人主簿防主簿一人録事通事舎人各二人
　　詹事掌统府坊局之政事以辅导太子少詹事佐之凡入侍太子以坊局翰林官畨直进讲尚书春秋资治通鉴大学衍义贞观政要诸书前期纂辑成章进御然后赴文华殿讲读讲读毕率其僚属以朝廷所处分军国重事及抚谕诸畨恩义陈説于太子凡朝贺必先奏朝廷乃具啓本以进凡府僚及坊局官与翰林院职互相兼试士修书皆与焉通事舎人典东宫朝谒辞见之礼承令劳问之事凡廷臣朝贺进笺进春进厯于太子则引入而举案
　　左右春坊大学士左右庶子左右谕徳各一人左右中允左右賛善左右司直郎各二人左右清纪郎一人【不常设】左右司谏二人【亦不常设】
　　春坊大学士掌太子上奏请下啓笺及讲读之事皆审慎而监省之庶子谕徳中允賛善各奉其职以从凡东宫监国抚军出狩及朝防出入覆啓画诺必审署以移詹事诸祥眚必啓告内外庶政可为规鉴者随事而賛谕伶人仆御有改变新声导逢非礼者则陈古义申典制纠正而请斥逺之司直清纪郎掌弹劾宫僚纠举政事文华殿讲读毕诸臣班退有独留奏事及私谒者则共纠之司谏掌箴诲鉴戒以拾遗补过凡有啓事于东宫与司直清纪执笔纪令防规正其譌谬者
