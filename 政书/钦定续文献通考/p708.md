<!-- { "loadSidebar": true } -->
　　时朝议以广西専设巡抚推江西按察使殷正茂为佥都御史以往正茂至奏请勦贼合土汉兵十万集众议时八寨助逆众议先勦勅书亦有先平八寨徐图古田之语正茂独不谓然先给榜谕八寨八寨听命然后分兵七哨以总兵俞大猷统之使副总兵门崇文等各领一哨复分土兵为二队更番清道必先清数里而后行及至其巢合营攻之斩七千四百六十余级生禽朝猛枭于军俘获男女千余口银豹穷蹙择肖己者斩首献防闻既而生缚银豹并其子扶枝胶送京师斩之乃并八寨与龙哈咘咳为十寨立长官司以黄昌等为长官及土舍听守御调度更升古田县为永宁州
　　神宗万厯六年岭表平
　　先是既设永宁州而永宁獞韦狼要与其党黄银成有隙相仇杀常安巡检欲穷治之狼要遂与右江荔浦山湾诸獞称乱命指挥徐民瞻将兵捕之民瞻伏兵执狼要诸猺大讧总制殷正茂巡抚郭应聘乃檄徴田州向武都康诸土兵属防将王瑞进勦斩廖金鉴廖金盏韦银花韦狼化等至是总制凌云翼巡抚呉文华大征河池咘咳诸猺斩首四万八百余级岭表悉平
　　柳州
　　元世祖至元十三年置柳州安抚司
　　柳州置自唐贞观中宋以马平县为柳州治度宗时移柳州治于柳城县以马平为属至是置安抚司十六年改柳州路总管府领县三曰柳城曰马平曰洛容
　　仁宗延祐三年融賔柳州猺蛮叛命湖广行省遣官督兵捕之
　　泰定帝泰定二年柳州马平县猺为寇湖广行省督所属追捕之
　　明太祖洪武初移柳州治于马平
　　自唐改龙城郡又改柳州至是仍移于马平所属州二县十内属千余年惟上林县尚为土官而賔象融罗诸猺蛮蟠结为寇城外五里即贼巢军民至无地可田后屡加征勦置土巡检于各峒隘稍称寜焉
　　成祖永乐七年柳州蛮作乱
　　时道村寨蛮韦布党等及广西洞蛮韦父融州罗城洞蛮潘父防各聚众为乱柳州等衞官军捕斩之九年賔州迁江县象州武仙县古逄等洞蛮獠作乱诏发柳州南宁桂林等衞兵讨之十四年融州猺民作乱官军讨平之十九年融县蛮贼羣聚剽掠广西防政耿文彬率民兵会桂林衞指挥平之宣德初蛮寇覃公旺作乱据思恩县大小富龙三十余峒以拒官军总兵顾兴祖等督兵分道攻之斩公旺并其党千五十余人捷至帝曰蛮民亦朕赤子杀至千数岂无脇从非辜者以后宜开示恩信抚慰而降之如贾琮戌交州可也二年广西三司奏柳庆等府贼首韦万黄韦朝等聚众刼杀为害敕兴祖进兵勦平之明史土司传曰怀县为柳州属邑在右江上游旁近靖绥黎平诸猺窃据久隆庆时大征古田怀逺知县马希武欲乗间筑城召诸猺役之许犒不与诸猺遂合绳坡头板江诸峒杀官吏反总制殷正茂请于朝遣官统兵进讨至板江猺贼皆据险死守正茂知诸猺独畏永顺钩刀手及狼兵乃檄三道兵数万人击太平河里诸村连拔数寨斩贼首荣才富呉金田等前后捕斩俘获男妇及牛马无算事闻议设兵防改万石宜良丹阳为土巡司屯土兵五百人且耕且守
　　神宗万厯元年洛容獞蛮作乱
　　时知县以养归主簿谢漳行县事会上元夜单骑巡徼山中獞蛮韦朝义率上油古底诸獞夜半出掠杀漳夺县印去是夜指挥朱昌允土巡检韦显忠共提兵决战斩首三十一级获朝义夺还县印守巡官以闻乃命总兵李锡等勦之破上油古底诸寨斩覃金狼等二千八百三十余级俘二百二十余人牛马器械称是后残獞黄朝贵复合融县猺号万人声言欲入富福镇防将王世科复引兵击斩之始洛容在万山中城小无一雉堞县官皆寓府城知县余涵请迁城于白龙岩不果至是谢漳遂及于难
　　明史土司传曰有韦王朋者马平獞也初平马平时因建营堡使土舍韦志隆提兵屯其地王朋视堡兵如仇常率东欧大产诸蛮要挟营堡兵备周浩使千总往抚遂杀千总刼村落总兵王尚父勦平之
　　庆远【东兰州等附】
　　元成宗大德元年立庆元南丹溪洞等处军民安抚司庆远秦象郡汉交阯日南二郡界后沦于蛮唐始置粤州天宝初改龙水郡属岭南道干符中更宜州宋升庆远军节度咸淳初改庆远府至元十三年置安抚司十六年改庆元路总管府至是中书省言南丹州与庆远路相去为近所户少请省之遂并南丹立安抚司泰定帝泰定元年庆逺猺首潘父绢等率众来降署为簿尉等官有差二年庆逺蛮猺为寇敕守将捕之
　　明太祖洪武元年改庆逺路为府
　　二年行省臣言庆逺府地接八番溪洞所辖南丹宜山等处宋元皆用其土酋安抚使统之天兵下广西安抚使莫天防首来欵附宜如宋元制录用以统其民则蛮情易服守兵可减诏改庆逺府为庆逺南丹军民安抚司以天防为同知三年行省又言庆远故府也今为安抚司其地皆深山旷野其民皆安抚莫天防之族素庸弱宗族强者动肆跋扈至杀河池县丞与诸蛮相煽为乱乞罢安抚司仍设府置衞以守其地报可二十八年蛮地悉定诏置南丹奉议庆逺三衞以官军守之
　　宣宗宣德五年总兵官山云讨庆逺蛮寇平之
　　九年云奏思恩县蛮贼覃公砦等累年作乱今委官率兵勦捕斩贼首梁公成潘通天等仍督官军搜捕余党帝赐敕慰劳又奏庆远郁林等州县蛮寇出没必宜勦除而兵力不足帝命广东都司调附近衞所精锐士卒千五百人委都指挥一员赴广西听云调用
　　明史土司传曰正统四年莫祯【南丹土官】奏本府所辖东兰等三州土官所治厯年以来地方宁靖宜山等六县流官所治溪峒诸蛮不时出没原其所自皆因流官能抚字附近良民而溪峒诸蛮恃险为恶者不能钤制其出没每调军勦捕各县居民与诸蛮结纳者先漏泄军情致贼潜遁及闻招抚诈为向顺仍肆刼掠是以兵连祸结无宁岁愿授臣本州土官知府流官总理府事而臣専备蛮贼务禽捕殄絶积年为害者其余则编伍造册使听调用据岩险者拘集平地使无所恃择有名望者立为头目加意抚恤督励生理各村寨皆置社学使渐风化三五十里设一堡使土兵守备凡有寇乱即率众勦杀如贼不除地方不靖乞究臣诳罔之罪帝即敕总兵柳溥曰以蛮攻蛮古有成说今莫祯所奏意甚可嘉彼果能効力省我边费朝廷岂惜一官尔其酌之
　　孝宗治九年命于土民中选补长官司
　　时总督邓廷瓒言广西猺獞数多土民数少兼各衞军士十亡八九凡有征调全倚土兵乞令东兰土知州韦祖鋐子一人领土兵数千于古田兰麻等处拨田耕守平古田改设长官司以授之廷议以古田密迩省治其间地土多良民世业若以祖鋐子为土官恐数年之后良民田税皆非我有欲设长官司祗宜于土民中选补廷瓒又言庆逺府天河县旧十八里后渐为獞贼所据止余残民八里请分设一长官司治之部议增设永安长官司授土人韦万妙等为正副长官并流官吏目一员是年裁忻城县流官留土官知县掌县事亦从廷瓒奏也十二年韦祖鋐率兵五千助思恩岑濬攻田州杀男女八百余人驱之溺水者无算副总兵欧磐诣田州兵乃解
　　明史土司传曰东兰州在府城西南四百二十里宋时有韦君朝者居文兰峒为蛮长传子宴闹崇宁五年内附因置兰州以宴闹知州事俾世其官元改为东兰州韦氏世袭如故洪武十二年土官韦富挠遣家人韦钱保诣阙上元所授印钱保匿富挠名以已名上因以钱保知东兰州既而钱保徴敛暴急民不堪命拥富挠作乱广西都司讨平之执钱保正其罪仍以其地归韦氏
　　又曰那地州在府城西南二百四十里宋熈宁初土人罗世念来降授世职崇宁五年诸蛮纳土遂置地那二州以罗氏世知地州大观中析地置孚州元仍为地那二州洪武元年土官罗黄貌归附诏并那入地为那地州予印授黄貌世袭土知州以流官吏目佐之
　　又曰南丹州宋开宝初土官莫洪胭内附元丰三年置南丹州管辖诸蛮厯世承袭元至正末莫国麒纳土命为庆逺南丹谿洞安抚司明洪武初安抚使莫天防归附七年置州授莫金知州世袭佐以流官吏目金以叛诛废州置衞后因其地多瘴迁之賔州既而蛮民作乱复置土官知州以金子莫禄为之
　　又曰忻城宋庆厯间置县宜州元以土官莫保为八仙屯千戸洪武初设流官知县罢管兵官籍其屯兵为民莫氏遂徙居忻城界宣正后猺獞狂悻知县苏寛不任职猺老韦公泰等举莫保之孙诚敬为土官寛为请于上官具奏得世袭知县由是邑有二令权不相统流官握空印僦居府城而已治间总督邓廷瓒奏革流官土人韦保为内官隂主之始独任土官
　　又曰永顺司永安司旧为宜山县正统六年因蛮民弗靖有司莫能控御耆民黄祖记与思恩土官岑瑛交结欲割地归之思恩因谋于知县朱斌备时瑛方雄两江大将多右之斌备亦欲借以自固遂为具奏以地改属思恩土民不服韦万秀以复地为名因倡乱成化二十二年覃召管等复乱屡征不靖治元年委官抚之众愿取前地别立长官司都御史邓廷瓒为奏置永顺永安二司各设长官一副长官一以邓文茂等四人为之皆宜山洛口洛东诸里人也自是宜山东南弃一百八十四村地宜山西南弃一百二十四村地议者以忻城自唐宋内属已二百余年一旦举而弃之于蛮为失策云
　　平乐
　　元成宗大德五年升昭州为平乐府
　　初唐以平乐县置乐州复改昭州宋因之至是改为府地界桂梧西北近楚清湘九嶷郁相樛结东南入梧溪洞林箐多为猺人盘据先是元贞二年广西贼陈飞雷通蓝青谢发寇昭梧藤容等州湖广左丞巴特玛琳沁击平之至是升为府
　　明太祖洪武二十一年平乐洞猺肆扰所司请勦之广西都指挥使言平乐府富川县灵亭山破纸山等洞猺二千余人占耕内地啸聚刼夺居民被扰恭城贺县及湖广道州永明等县之民亦被害比调衞兵收捕即逃匿岩谷兵退复肆跳梁请于秋成时统所部会永道诸军列屯贼境扼其要路收其所种谷粟彼无粮食势必自穷乘机禽戮可絶后患从之
　　穆宗隆庆六年府江诸獞平
　　府江有两岸三洞诸獞皆属荔浦延袤千余里中间巢洞盘络为猺獞窟穴江上诸贼倚为党援日与府江酋长杨公满等掠荔浦平乐及峰门南源执永安知州杀指挥千戸土舍及兵民无算而迁江之北三来賔之北五皆右江獞亦时与东欧西里及三都五都诸贼相倚附马多人劲俗号为刬马贼常陈兵走岭东掠三水清逺诸县还入南寜平南武宣来賔藤贵刼府库已而刼来賔所千户黄元举杀土吏黄胜及其子四人兵七十余人又杀明经诸生王朝经周松李茂姜集等白昼刼杀道絶行人是年巡抚郭应聘总督殷正茂请讨诏督军进勦并调东兰龙英泗城南丹归顺诸土兵而以土吏韦文明等统之攻古西岩口笋山古造及两峰黄洞等寨斩获贼渠余党窜入仙回古带诸山搜捕殆尽乃移檄北三北五趣其归降峒老韦法真同被掳来賔迁江民防演等诣军前乞降许之乃定善后六策以闻
　　神宗万厯六年北山蛮复倡乱官军讨平之
　　北山蛮谭公柄挟毒弩伤行旅每出十百为羣自杀黄胜后复聚党以三千人出仚鳯山龟鼈塘与河塘韦宋武傍江结寨时义宁永宁永福诸獞羣起相杀掠道路不通会咘咳寨蓝公潺执土吏黄如金夺其司巡抚呉文华檄守巡道呉善陈俊徴永顺白山兵及狼兵勦之横山咘咳诸巢诸猺请还侵地及所掳生口愿输赋为良民遂班师
