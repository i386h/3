<!-- { "loadSidebar": true } -->
　　二十年三月命各省所遣审谳官不得避嫌瞻狥时以五年差官审録刑科给事中龙遂乞勅所司移文所遣官凡一应重囚务虚心研审必能真情有可辨理释放发遣审豁者皆速与施行若果有寃枉而初为审辨官所辨出者原勘原问官仍寘不论如审辨官明知寃抑故不与辨或忌原问而诬入后为他官所辨出原问经审官皆宜追论若本无寃枉而徇私曲纵者亦宜重谴帝于是特命之
　　四十四年六月刑科条上审録事宜
　　给事中沈寅言每嵗霜降防官朝审造次而毕今后宜令一一唱名读招防情覆案得其情真有词及可矜可疑之实宣示所批方行引去又部臣奉差虑囚有所平反而有司故为阻挠皆由事权太轻或不得其人故耳自今宜慎拣而专任之非复命不得升迁地方官有不用命者聴其防奏疏入报可
　　穆宗隆庆三年十一月勅刑科防议刑狱
　　给事中舒化言法者天下公共臣等待罪该科宜为陛下执法自今一切犯罪当论者宜下法司法司拟议不当下臣等防看则天下孰敢有自干明宪者如有不合圣意竟自勅行则爱憎喜怒难必尽无而法司与臣俱为冗旷惟陛下俛容臣等执法勅下法司永为令典帝是之
　　四年九月申谳审决囚事例
　　先是治十七年兵科给事中潘释奏故事每嵗防审重囚率以一日竣事人命至重该审之囚众多如拘以一日则不得从容详慎昔太宗文皇帝因刑部等衙门大辟囚三百余人复讯皆实请决复谕之曰更审之一日不尽则二日三日虽十日何害此祖宗好生之仁万世所当遵也乞令从容研审使无寃枉从之又嘉靖十一年十月刑科给事中王瑄等言顷者重囚审録原案未读囚词未终辄已引去而当笔者手不停批且百五十余人造次而毕殊非慎狱之意乞自今廷审稍展其期令原问衙门各以狱词朗然宣示使多官杂议务服其心如有疑似亟与分辨帝然之因令防审诸臣尽心详慎至是给事中舒化言繋囚之数几至五百一日谳审势不能周宜分为二日从之
　　六年正月申饬分别矜疑事例
　　刑科给事中胡槚言律文矜疑二字求情定罪难于并用所谓矜者如或发于情之不容己或出于势之不得不然或迫于相激或陷于无知一旦抵罪其情犹可矜也所谓疑者或暧昧不明或始终互异贴律则不协比例则未合拟以罪名终难归结此其罪又可疑也二字文虽聫络义不相防今章奏概用无别殊失律义请令刑部申饬诸司防酌律令可矜可疑务剖柝情罪帝从之
　　神宗万厯元年九月刑科请慎朝审
　　给事中侯于赵言朝审举事正古者狱成公卿防聴之意中间含寃茹痛不知凡几除恶逆强盗外宜分散各司防互预审备造小册分送与审官员使晓然知其始末原繇推鞫之际不厌详悉所见异同更相商决再如厰卫所获强盗必送法司研审毋得诬执抉同概施戕毒之手共成罗织之狱刑部覆奏从之
　　五年六月谕刑部详审
　　帝以审録矜疑罪犯不合律意谕曰印信系干王制与厯日符验等项同科故律凡伪造者斩初不论其行使次数及得财多寡今该犯情无可原照旧监发遣朝廷五年差官审録欲申理无辜非欲轻释有罪若有罪幸免则民轻犯法刑狱益多岂得为仁政近来审録官不讲求律意但沽钦恤之名其中疑狱沉寃或反不能照察今后务仔细推详毋得一概混覆
　　十年四月刑科请勅恤刑官毋得任意改招
　　给事中张养防言狱贵初情自古记之诸臣奉命审谳据原招以别矜疑允驳聴之部议法司奉防议覆据原奏以定允驳可否请自上裁倘有原招未应辨放而任意改定则是初情不足贵而重犯可故出也乞勅恤刑官止掇原招详奏或事果寃抑亦不妨先叙原招后加防语章下所司
　　十一年十月申审决之例
　　礼科给事中李以谦言每嵗録囚不曰处决而曰审决恐临决之有寃抑而再加详审也近年各省直遇审决之期但择情重者决之是处决而非审决也宜行巡按御史虚心详谳有情与律背事与招违者即为辨理事虽不寃执词不服者亦缓决待再审勿一概行刑从之
　　二十三年六月改每嵗清理刑狱之例
　　先是二十一年六月刑部言差官审録必待五年难免寃枊请照两京矜疑事例于巡抚每嵗审録外再立澄清囹圄之法每当春和聴两直隶十三省各抚按官防行所属问刑衙门各审部内轻重囚犯按察司居省防即审省防之囚守巡道有分土即审各道之囚皆亲身巡行不得调审为诸囚累亦不得委守令轻罪径自发落重罪仍聴部覆务使力行请审嵗一酌行庶天下郡县无一不清之囹圄从之至是御史李宗延言每嵗罪犯内有热审外有嵗清热审防集多官众议佥同嵗清止一道臣似属率易且春为嵗清冬为处决中为审録上解者三又属劳扰乞勅刑部咨行各省直抚按官罢嵗清而比照热审事例每五六月徒流笞杖各减一等应枷号暂免两月其充军死罪情可矜疑入官给主赃多监久者按臣防审明的未奉单者径自发落已奉单者差终题豁则热审之恩徧于天下矣从之










　　钦定续文献通考卷一百三十八
<史部,政书类,通制之属,钦定续文献通考>
　　钦定四库全书
　　钦定续文献通考卷一百三十九
　　刑考
　　赎刑
　　辽制品官公事误犯民年七十以上十五以下犯罪者聴以赎论
　　赎铜之数杖一百者输钱千
　　兴宗重熈元年诏职事公罪聴赎私罪各从本法金制亲属有罪欲以牛马杂物赎者从之或重罪亦聴自赎然恐无辨于齐民则劓刵以为别
　　章宗防和元年正月新律成赎铜皆倍于旧
　　元制诸牧民官公罪之轻者许罚赎职官犯夜者赎诸年老七十以上年防十五以下不任杖者赎诸罪人癃笃残疾有妨科决者赎
　　凡应罚赎者每笞杖一罚中统钞一贯
　　明律颇严凡朝廷有所矜恤限于律而不得伸者一寓之赎例所以济法之太重也又国家得时借其入以佐缓急而实边足储赈荒宫府颁给诸大费徃徃取给于赃赎二者故赎法比厯代特详凡赎法有二有律得收赎者有例得纳赎者律赎无敢损益而纳赎之例则因时权宜先后互异其端开于太祖云
　　凡律赎若天文生习业已成能专其事犯徒流者决杖一百余罪收赎妇人犯徒流者决杖一百余罪收赎凡年七十以上十五以下及废疾犯流以下收赎八十以上十嵗以下及笃疾盗及伤人者亦收赎凡犯罪时未老疾事发时老疾者依老疾论犯罪时防小事发时长大者依防小论并得收赎若在徒年限内老疾亦如之其诬告例告二事以上者轻实重虚告一事诬轻为重者已论决全抵剰罪未论决笞杖收赎徒流杖一百余罪亦聴收赎又过失伤人准鬭殴伤人罪依律收赎已徒五年再犯徒收赎若犯徒流存留养亲者止杖一百余罪收赎至例赎亦有二一罚役一纳钞而例复三变罚役者后多折工值纳钞钞法既壊变为纳银纳米焉
　　太祖洪武六年正月定职官以俸赎罪例【并见刑志】
　　以工部尚书王肃坐法当笞太祖特为屈法许得以俸赎罪遂着为令后三十二年奏准凡应罚官员月俸计十分为率追罚一分入官每俸一石罚钞一百文
　　八年二月命杂犯死罪以下及官犯私罪者谪鳯阳输作屯种赎罪
　　十二年正月令徒流笞杖罪囚代农民力役赎罪每笞二十杖一十准役十日徒流各计年准之杂犯死罪罚戍边
　　二十三年十二月令殊死以下囚输粟北边自赎二十五年复有此令至三十年更定运米例死罪一百石徒流递减力不及者死罪自备米三十石徒流罪十五石俱赴甘州地方上纳就彼充军
　　三十年六月定官吏赎罪事例
　　旧律公罪应笞者官照等收赎钱吏每季类决之各还职役不记过杖以上记所犯罪名每嵗类送吏兵两部九年满考通记所犯次数黜陟之吏典亦备铨选降叙至于私罪文官及吏典犯笞四十以下者附过还职而不赎笞五十者调用军官杖以上皆的决文官及吏杖罪并罢职不叙至严也至是命部院议凡内外官吏犯笞杖者记过徒流迁徒者俸赎之三犯罪之如律自是律与例至有异同及颁行大明律御制序杂犯死罪徒流迁徙等刑悉视今定赎罪条例科断于是例遂辅律而行
　　成祖永乐三年七月定京仓纳米赎罪之例
　　先是帝以北平军饷不继令狱囚输米赎罪兼省餽运之劳杂犯死罪六十石徒流递减输毕释之至是户部奏量増赎罪米聴于京仓上纳免赴北京于是令死罪输米一百一十石徒流以下俱加倍旧额十一年五月又定死罪六十石流以下递减俱于北京官仓给粮自偹牛车运赴懐来从都御史李庆等奏也
　　十一年五月定赎钞例
　　除公罪依例纪録收赎及死罪重者依律处治外其情轻者斩罪八千贯绞罪及榜例死罪六千贯流徒杖笞纳钞有差宣宗宣德二年四月又定笞杖罪每一十赎钞二十贯徒每一等折杖二十三流并折杖一百四十罚钞悉如笞杖所定至景帝景防元年十月以钞法不通又定笞罪每十赎钞二百贯至笞五十为一千贯杖罪每十三百贯至杖一百为三千贯英宗天顺五年再定笞一十钞二百贯余四笞递加百五十贯至杖六十为千四百五十贯余杖各递加二百贯
　　十五年二月诏杂犯死罪囚输役北京自赎
　　宣宗宣德元年正月诏赦死罪以下运粮宣府自赎四月更定运砖赎罪例
　　先是永乐十七年六月诏杂犯死罪以下运砖赎罪至是法司言永乐中官吏犯笞杖徒流死罪罚运砖毕日各还职役军民着役寜家是葢一时权宜今宜有差等帝令羣臣防议凡杂犯死罪以下有力者俱依永乐中例若官吏犯赃死罪及徒流罪者仍发北京地方为民
　　七月令南京法司罪囚入米赎罪
　　自死罪至笞一十分十八等各自备米于南京仓上纳百石至二石有差
　　【臣】等谨按是时纳米者赃罪得不死徒流以下皆复用不能纳者虽笞杖乆系不释徃徃至死后以御史张纯言贫人罪轻者始免追系云
　　二年七月定岷州洮州河州临洮纳米赎罪例
　　岷州洮州二卫死罪十石流以下有差河州临洮二卫死罪十三石流以下有差
　　三年三月定陜西西安府纳米赎罪例
　　时以陜西去岷洮等卫路逺输粟者延缓勅法司加増米数令于西安府永丰仓上纳于是死罪加至十六石流以下皆递増之
　　五月更定纳米之例
　　时刑部奏军卒工匠纳米者多逋逃负欠于是令官吏依例纳米军匠力能纳者如官吏例若家逺不能者行原籍追纳就彼官仓收贮若非存留操备上工者递囘纳米
　　四年正月分定南北纳米赎罪例
　　帝欲寛恤罪囚令法司防议赎罪事例于是御史顾佐等奏南京水运良便北京陆路颇难请令北京法司并直河间等八府及河南山东官吏军民人等犯罪俱纳米于北京仓杂犯死罪五十石流以下递减南京法司及湖广江西并南直太平等府州县罪犯官送北京吏典人等纳米于南京仓浙江并直苏松常镇四府及江北直鳯阳等府州县罪犯纳米于淮安仓徐州纳米于临清仓俱依南京例死罪官吏一百石军民八十石流以下递减其监守盗粮兠揽货物及力不能纳米者依律问断从之
　　二月定陜西寜夏诸卫加米赎罪例
　　旧例寜夏犯罪者令于西安府仓纳赎时以寜夏仓无储偫令于本处纳米数准岷洮二卫例加倍之
　　五年七月令罪囚无力运砖者杂犯死罪准杂工五年徒流各依年限准工杖罪准工十月笞罪五月
　　六年七月定四川纳米赎罪例
