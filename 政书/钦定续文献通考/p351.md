<!-- { "loadSidebar": true } -->
　　时新建郊坛既成命大乐署编运曲谱舞节翰林撰乐章十一月二十八日亲祀圜丘用之　亲祀乐皇帝入中壝黄钟宫皇帝盥洗黄钟宫皇帝升坛降坛大吕宫降神奏天成之曲圜钟宫三成黄钟角一成太蔟徴一成姑洗羽一成初献盥洗奏隆成之曲黄钟宫初献升降并奏隆成之曲大吕宫正配位奠玉币并奏钦成之曲黄钟宫司徒奉俎奏宁成之曲黄钟宫昊天上帝位酌献奏明成之曲黄钟宫皇地只位酌献大吕宫太祖位酌献黄钟宫皇帝饮福大吕宫皇帝出入小次黄钟宫文舞退武舞进奏和成之曲黄钟宫亚终献奏和成之曲黄钟宫彻豆奏宁成之曲大吕宫送神奏天成之曲圜钟宫望燎奏隆成之曲黄钟宫皇帝出中壝黄钟宫　摄祀乐　祀日有司请行事宫县乐作降神天成之曲六成内圜钟宫三成黄钟角太蔟徴姑洗羽各一成文舞崇徳之舞太尉诣盥洗位宫县乐奏黄钟宫隆成之曲盥讫诣坛升自午陛【至大三年改升自夘陞】登歌乐作大吕宫隆成之曲诣正位神座前北向立宫县乐作奏黄钟宫钦成之曲次诣皇地只位配位奠献并如上仪降自午陛登歌乐作如升坛之曲司徒奉馔入门宫县乐奏黄钟宫宁成之曲太尉诣盥洗位宫县乐作奏黄钟宫隆成之曲盥手洗爵讫诣坛升自午陞【按原注云一作夘陛殆亦至大中改】登歌乐作奏黄钟宫明成之曲酌尊讫诣正位神座前宫县乐作奏黄钟宫明成之曲文舞崇徳之舞读祝宫县乐奏如前曲次诣皇地只位并如上仪惟乐奏大吕宫次诣配位并如上仪惟乐奏黄钟宫降自午陛【一作卯陛】登歌乐作如前降神之曲文舞退武舞进宫县乐作奏黄钟宫和成之曲亚献升诣正位神座前宫县乐作奏黄钟宫熈成之曲武舞定功之舞奠爵讫次诣皇地只位配位并如上仪终献升诣正位神座前宫县乐作奏黄钟宫熈成之曲武舞定功之舞酌献并如上仪彻笾豆登歌乐作大吕宫宁成之曲送神宫县乐作奏圜钟宫天成之曲一成止三献官诣望位乐作奏黄钟宫隆成之曲【臣】等谨按是年因右丞相哈喇哈斯等奏屡讲郊祀之礼初议访求深知音律之人审五声八音以司肄乐既又检讨唐宋金亲祀摄行仪注并杂乐节次集议去取盖其始亦有亲郊之意故拟撰乐章云云后仍遣官摄祭也
　　祭祀志曰郊坛雅乐库十间在外垣西门之内少南东向演乐堂七间在外垣内之西南隅东向
　　十年八月京师文宣王庙成行释奠礼乐用登歌命翰林院定乐名乐章
　　帝初即位集贤学士阎复疏言京师宜首建宣圣庙学定用释奠雅乐乃命建宣圣庙于京师是年秋庙成命江浙行省制造宣圣庙乐器以宋旧乐工施徳仲审较应律运至京师秋八月用于庙祀宣圣先令翰林新撰乐章命乐工习之降送神曰凝安之曲初献盥洗升殿降殿望瘗皆同安之曲奠帛曰明安之曲奉俎曰丰安之曲酌献曰成安之曲亚终献曰文安之曲彻豆曰娯安之曲盖旧曲也新乐章不果用礼乐志曰宣圣乐章迎神奏凝安之曲黄钟宫三成大吕角二成太蔟徴二成应钟羽二成初献盥洗奏同安之曲姑洗宫升殿奏同安之曲南吕宫奠币奏明安之曲南吕宫奉俎奏丰安之曲姑洗宫文宣王位酌献奏成安之曲南吕宫兖国复圣公郕国宗圣公沂国述圣公邹国亚圣公位酌献并奏成安之曲南吕宫亚终献奏文定之曲姑洗宫饮福受胙与盥洗同【惟国学释奠亲祀用之摄事则不用外路州县皆用之】彻豆奏娯安之曲南吕宫送神奏凝安之曲黄钟宫望与盥洗同右释奠乐章皆旧曲元朝尝拟撰易而未及用今并附于此迎神奏文明之曲盥洗奏昭明之曲升殿降殿奏景明之曲奠币奏徳明之曲文宣王酌献奏诚明之曲兖国公邹国公酌献同郕国公沂国公酌献俱阙亚终献奏灵明之曲送神奏庆明之曲
　　虞集传曰大徳中除国子博士大成殿新赐登歌乐其师世居江南乐生皆河北田里之人情性不相能集亲教之然后成曲复请设司乐一人掌之以俟考正
　　孙承泽春明梦余录曰元成宗时宣圣庙乐歌仍宋之旧
　　十一年七月【时武宗已即位】祭告天地命大乐署编运皇地祗酌献大吕宫一曲及舞节翰林譔乐章
　　用三献仪降神乐作六成止
　　九月顺宗成宗祔庙顺宗室奏庆成之曲成宗室奏守成之曲
　　武宗至大二年正月以受尊号恭谢太庙备宫县登歌二舞
　　皇帝入门奏顺成之曲盥洗陞殿用至元中初献升降肃成之曲亦曰顺成之曲出入小次奏昌宁之曲无射宫迎神用至元中来成之曲改曰思成黄钟宫三成大吕角二成太蔟征二成应钟羽二成初献摄太尉盥洗升殿奏肃宁之曲酌献太祖室仍用旧曲改名开成【开成本至元中烈祖曲名其词则太祖旧曲也】睿宗室仍用旧曲改名武成【此亦至元中太祖曲名其词则神祖创业以下仍旧】皇帝饮福登歌奏厘成之曲【新制曲】夹钟宫文舞退武舞进仍用旧曲改名肃宁【旧名和成其词天生五材谁能去兵以下是也】亚终献酌献仍用旧曲改名肃宁【旧名顺成其词幽明精禋以下是也】彻豆曰丰宁之曲【旧名丰成词语亦异】送神曰保成之曲皇帝出庙廷亦曰昌宁之曲无射宫
　　太常集礼曰乐章据孔思逮本録之国朝乐章皆用成字凡用宁字者金曲也
　　【臣】等谨按礼乐志又载武宗至大以后祀庙乐章皇帝入门奏顺成之曲云云与上畧同其诸室之乐则太祖奏开成之曲睿宗奏武成之曲世祖奏混成之曲裕宗奏昭成之曲顺宗奏庆成之曲成宗奏守成之曲武宗奏威成之曲仁宗奏歆成之曲英宗奏献成之曲庙室至英宗止葢泰定时所定今附録于此至十室中独阙第五室当是显宗【乐奏德成之曲见礼乐志泰定十室乐舞】以文宗毁其庙室后遂阙焉
　　亲谢仪享日摄太尉行晨祼礼宫县乐作思成之曲以黄钟为宫大吕为角太蔟为征应钟为羽作文舞九成止太尉诣盥洗位宫县乐作肃宁之曲盥洗讫升殿宫县乐作升自阼阶登歌乐作太尉祼将毕进馔乐节如亲祀时享仪【详后】皇帝行酌献礼宫县顺成之乐作皇帝诣盥洗位宫县乐作升殿宫县乐作升自西阶登歌乐作诣太祖室尊彝所宫县乐作奏开成之曲次诣各室奏各室之乐酌献并如上仪诣饮福位登歌乐作宫县厘成之乐作饮福受胙讫登乐乐作降自西阶宫县乐作彻笾豆宫县丰宁之乐作送神乐作保成之曲作一成止礼毕皇帝还大次宫县昌宁之乐作车驾还宫教坊乐鼓吹振作
　　【臣】等谨按摄行告谢仪降神乐作九成止余未详
　　六月以大都儒籍者四十户充文庙乐工
　　十二月始制先农乐章以太常登歌乐祀之
　　先是有命祀先农以登歌乐如祭社稷之制大乐署言礼祀先农如社遂録祭社林钟宫镇宁等曲以上葢金曲也
　　祀日赞者请行事乐作三成止送神之曲一成止礼乐志曰先农乐章降神奏镇宁之曲林钟宫二成大蔟角二成姑洗征二成南吕羽二成初献盥洗奏肃宁之曲太蔟宫初献升坛奏肃宁之曲应钟宫正配位奠玉币奏亿宁之曲司徒奉俎奏丰宁之曲正配位酌献奏保宁之曲并太蔟宫亚终献奏咸宁之曲阙宫彻豆奏丰宁之曲应钟宫送神奏镇宁之曲林钟宫望瘗位奏肃宁之曲阙宫【词详乐章门】
　　太常集礼曰国初礼乐之事悉用前代旧工循习故常遂有用其旧者亦有不用其词而冒以旧号者如郊祀先农等乐是也
　　【臣】等谨按祭祀志云祀先农降神乐作三成礼乐志则详列八成未知孰是
　　三年十月置曲阜宣圣庙登歌乐
　　先是宣圣五十四代孙左三部照磨思逮言阙里宣圣祖庙释奠行礼久阙祭服登歌之乐乞命江浙行省制造登歌乐器及祭服以备祭祀中书允其请令江浙制造至是乐器成运赴阙里用之
　　十一月冬至祀昊天上帝于南郊配以太祖令大乐署运制配位及亲祀曲谱舞节翰林譔乐章
　　皇帝出入中壝黄钟宫曲二盥洗黄钟宫曲一升殿登歌大吕宫曲一酌献黄钟宫曲一饮福登歌大吕宫曲一出入小次黄钟宫曲一皆无曲名
　　四年六月【时仁宗已即位】武宗祔庙乐奏威成之曲命乐正谢世宁等编曲谱舞节翰林侍讲学士张士观譔乐章仁宗皇庆初命太常补拨乐工
　　二年九月用登歌乐祀睿宗于真定玉华宫
　　自是嵗用之至延祐七年三月奏罢
　　玉华宫孝思殿在真定世祖所立延祐四年始用登歌乐行三献礼七年九月勅议玉华宫嵗享睿宗登歌大乐太常博士言影堂用太常礼乐非是十月制罢之
　　【臣】等谨按史载用乐年分礼乐志与祭祀志互异其停罢之月礼乐志又与英宗纪不合
　　延祐五年命各路府宣圣庙置雅乐选择习古乐师教肄生徒
　　七年三月【时英宗已即位】册尊太皇太后用教坊乐
　　八月仁宗祔庙乐奏歆成之曲命乐正刘琼等编运酌献乐谱舞节翰林譔乐章
　　英宗至治元年正月始以四孟月时享亲祀太室备宫县登歌二舞
　　祀日有司请行事宫县乐作思成之曲以黄钟为宫大吕为角太簇为征应钟为羽作文舞九成止皇帝入门宫县顺成之乐作皇帝诣盥洗位宫县乐作皇帝升自西阶诣诸室祼鬯还版位登歌乐作皇帝降自西阶奏请还小次皇帝祼将毕司徒出迎馔俱宫县乐作奏无射宫嘉成之曲奏请诣盥洗位皇帝出次宫县乐作盥洗讫升殿宫县乐作升自东阶登歌乐作诣太祖室尊彞所诣太祖神位前宫县乐作奏开成之曲酌献讫次诣各室各奏本室之乐酌献并如上仪奏请诣饮福位登歌乐作至位登歌厘成之乐作饮福受胙讫还版位登歌乐作降自西阶宫县乐作奏请还小次宫县乐作文舞退武舞进先是皇帝酌献讫将至小次亚终献继进各如上仪终献毕彻笾豆登歌丰成之乐作赐胙讫奏请诣版位皇帝出次宫县乐作送神保成之乐作一成止礼毕皇帝还大次宫县昌宁之乐作车驾还宫教坊乐鼓吹振作
　　【臣】等谨按此后顺帝至元六年十月亲祀太庙车驾还宫教坊乐振作其余乐节未详
　　二年十月用登歌乐于太庙
　　以修庙工役未毕妨陈宫县止用登歌
　　是月英宗祔庙乐奏献成之曲
　　【臣】等谨按英宗以至治三年八月被弑泰定元年二月祔庙庙乐当作于此时志云是月殊误
　　三年十二月【时泰定帝已即位】显宗祔庙乐奏德成之曲文宗天厯二年三月明宗祔庙乐奏永成之曲
　　【臣】等谨按文宗纪云天厯二年八月明宗崩十月祔庙庙乐当作于此时志作三月误其载宗庙乐章则系之天厯三年又自相参错也
　　至顺元年十月始祀昊天上帝于南郊以太祖皇帝配备宫县登歌二舞
　　祀日皇帝入门宫县乐作降神乐作天成之曲六成奏请行事宫县乐作诣盥洗位升阶登歌乐作至坛上宫县钦成之乐作还版位登歌乐作降阶宫县乐作还小次司徒奉馔如常仪皇帝出次宫县乐作诣盥洗位升阶登歌乐作诣正位酒尊所酌尊宫县乐作奏明成之曲诣正位酌献讫诣配位前宫县乐作酌献讫诣饮福位饮福受胙讫登歌乐作降自午陛宫县乐作还小次文舞退武舞进宫县乐作奏和成之曲亚终献行礼如常仪彻笾豆登歌乐作奏宁成之曲皇帝出次送神乐作天成之曲一成止礼毕还大次宫县乐作车驾还宫教坊乐鼓吹振作
　　富珠哩翀传曰文宗亲祀天地社稷宗庙翀为礼仪使竣事上天厯大庆诗三章帝命藏之奎章阁【臣】等谨按此后顺帝至正三年十月亲郊车驾出宫教坊乐鼓吹不作还宫教坊乐鼓吹皆作其余乐节未详
