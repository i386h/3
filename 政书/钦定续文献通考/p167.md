<!-- { "loadSidebar": true } -->
　　养老于太学皇帝服通天冠绛纱袍乗金辂至太学酌献文宣王三祭酒再拜归御幄北车驾初出量时刻遣使迎三老五更于其第三老五更俱服朝服乗安车导从至太学就次国老庻老有司预戒之各服朝服集于其次大乐正帅工人二舞入立于庭东上阁门御史台太常寺客省四方馆自下分引百官宗室客使学生等以次入就位如视学班太常寺博士赞三老五更俱出次引国老庻老立于后重行异位礼直官通事舍人引左辅奏请中严少顷又奏外办皇帝出大次侍衞如常仪大乐正令撞黄钟之钟右五钟皆应协律郎跪俛伏举麾兴宫架干安之乐作皇帝即御坐乐止典仪曰再拜在位官皆再拜三老五更杖而入各左右二人夹扶太常博士前引史臣执笔以从三老五更入门宫架和安之乐作至宫架北北向立以东为上奉礼郎引羣老随入位于其后乐止博士揖进三老在前五更在后仍杖夹扶宫架和安之乐作至西阶下乐止博士揖三老五更自西阶升堂国老庻老立堂下三老五更当御坐揖羣老亦损皇帝为兴次奉礼郎揖国老升堂博士引三老五更奉礼郎引国老以下各于席后立典仪赞各就坐赞者承传宫架尊安之乐作三老五更就坐三公授几九卿正履讫殿中监尚食奉御进珍差及黍稷等先诣御坐前进呈遂设于三老前乐止尚食奉御诣三老坐前执醤而馈讫尚醖奉御诣酒尊所取爵酌酒奉御执爵奉于三老次太官良醖令以次进珍羞酒食于五更羣老之前皆食大乐正引工人升登歌奏惠安之乐三终史臣既録三老所论善言善行宫架作申安之乐宪言成福之舞毕文舞退作受成告功之舞毕三老以下降筵博士引三老五更于堂下当御坐前奉礼郎引羣老复位俱揖皇帝为兴三老五更降阶至堂下宫架和安之乐作出门乐止礼直官通事舍人引左辅前奏礼毕退复位典仪赞拜讫皇帝降坐太常卿导还大次百僚以次退车驾还宫三老五更升安车导从还翼日诣阙表谢
　　【臣】等谨按视学必先释奠于先圣先师与祠祭礼本相通而淳祐元年及咸淳三年又适各有其事故两见之至养老之典其废已久宋史着是仪不知定于何年而马端临考未及载存之以偹其制云
　　元世祖至元二十八年诏民年八十以上与免一子杂泛差役使之侍养
　　至成宗大徳九年二月诏民年八十以上许存侍丁一人九十以上存侍丁二人并免杂役六月又赐年八十以上者帛一匹九十以上者二匹武宗至大四年仁宗即位三月诏凡年九十以上者人赐绢二匹八十以上者一匹
　　顺帝至正八年四月幸国子监
　　明太祖洪武十五年正月新建太学成释奠于孔子遂视学
　　先是帝谕礼部尚书刘仲质曰国学新成朕将释菜令诸儒议礼议者曰孔子虽圣人臣也礼宜一奠而再拜朕以为孔子明道徳以教后世岂可以职位论昔周太祖入孔子祠将拜左右曰孔子陪臣不宜拜周太祖曰百世帝王之师敢不拜乎遂再拜朕深嘉其明断不惑于左右之言今朕有天下敬礼百神于先师之礼宜加尊仲质乃与儒臣定议前期一日有司洒扫殿堂设御幄于大成门东上南向设御座于彛伦堂正中至日学官率诸生迎驾于成贤街左驾入櫺星门止于大成门外入御幄服皮弁服导引官导出御幄就位百官各就位导引官导诣盥洗所搢圭盥帨出圭诣酒尊所酌酒诣先师神位前再拜百官皆再拜搢圭执事官跪进爵遂献爵授执事官奠于神位前出圭再拜百官皆再拜四配十哲两庑分献如常仪导引官复导入御幄易常服升舆诣学学官率诸生先列于堂下东西驾至彛伦堂升御座学官率诸生行礼毕东西序立于堂下三品以上及侍从官以次入堂东西序立赞进讲祭酒司业博士助教四人以次升堂由西门入至中堂赞举经案于御前礼部官奏请授经于讲官祭酒跪受赐讲官坐乃以经置讲案叩头就西南隅设几榻坐讲赐大臣及翰林儒臣坐皆叩头序坐于东西诸生圜立以听讲毕出堂门复位赞唱有制学官诸生列班俱北面跪听宣谕五拜叩头礼毕学官率诸生出成贤街跪候驾还明日祭酒率学官上表谢制曰可至是释奠礼成退御讲筵祭酒吴颙等以次讲毕帝复取尚书大禹臯陶谟洪范亲为讲説反复开谕闻者莫不悚悦遂赐宴竟日而还明日颙率博士龚斆等上表谢客赐罗衣二袭诸生许恒等四百三十人各赐春夏布衣
　　十六年颁乡饮酒图式令府州县嵗以正月望十月朔日举行于学宫
　　初帝以海内晏安思化民成俗以复于古命礼部考仪礼及唐宋之制又采周官属民读法之防参定毎嵗孟春正月孟冬十月有司偕学官率士大夫之老者行之于学宫其民间里社以百家为一防粮长或里长主之百人内以年最长者为正賔余以齿序坐毎季行之于里中大都皆本于正齿位之説而賔兴贤能春秋习射亦可通行焉五年正月遂诏天下学校举行之十四年二月谕有司曰乡饮之礼所以叙尊卑别贵贱先王举以教民使之隆爱敬识亷耻知礼譲也朕即位以来虽已举行而乡闾里社之间恐未徧习令时和年丰民间无事宜申举旧章其府州县则令长官主之乡闾里社则令贤而长者主之年髙有徳者居上年髙淳笃者次之以齿为序其有违条犯法之人列于外坐同类者成席不许杂于善良之中如此则家识亷耻人知礼譲父慈子孝兄友弟防夫和妇顺之道不待教而兴所谓晏然而不乱和乐而不流者也孔子曰吾观于乡而知王道之易易政谓此也至是复颁图示式其制以府州县长吏为主以乡之致仕官有徳行者一人为賔择年髙有徳者为僎賔其次为介又其次为三宾又其次为众宾教职为司正赞礼赞引读律皆使能者前期设宾席于堂北两楹之间少西南面主席于阼阶上西面介席于西阶上东面僎席于宾东南面三宾席于賔西南面皆专席不属众宾六十以上者席于西序东面北上宾多则设席于西阶北面东上僚佐席于东序西面北上设众宾五十以下者位于堂下西阶之西当席东面北上宾多则又设位于西阶之南北面东上司正及读律者位于堂下阼阶之南北面西上设主之赞者位于阼阶之东西面北上设主及僚佐以下次于东廊宾介及众宾次于庠门之外僎次亦在门外设酒尊于堂上东南隅加勺羃用葛巾爵洗于阼阶下东南篚一于洗西实以爵觯盥洗在爵洗东设卓案于堂上下席位前陈豆于其上六十者三豆七十者四豆八十者五豆九十者六豆堂下者二豆主人豆如宾之数皆实以菹醢至期宾将及门执事者进报曰賔至主人率僚属出迎于门外主西面宾以下皆东面三揖三譲而后升堂相向再拜升坐执事者报僎至迎坐如前仪赞礼唱司正扬觯司正诣盥洗位次诣爵洗位取觯于篚洗觯升自西阶诣尊所酌酒进两楹之间北面立在坐者皆起司正揖僎宾以下皆报揖司正乃举觯言曰防惟朝廷率由旧章敦崇礼教举行乡饮非为饮食几我长幼各相劝勉为臣竭忠为子尽孝长防有序兄友弟防内睦宗族外和乡里无或废坠以黍所生言毕赞礼唱司正饮酒饮毕揖报如初司正复位僎宾以下皆坐赞礼唱读律令执事举律令案于堂之中读律令者诣案前北向立读皆如扬觯仪有过之人俱赴正席立听读毕复位赞礼唱供馔执事者举馔案至宾前次僎次介次主三賔以下各以次举讫赞礼唱献賔主降诣盥洗及爵洗位洗爵酌酒至賔前置于席稍退两拜賔答拜又诣僎前亦如之主退复位赞礼唱賔酬酒賔起僎从之诣盥洗爵洗位如仪至主前置爵賔僎主皆再拜各就坐执事者于介三賔众宾以下以次斟酒讫赞礼唱饮酒或三行或五行供汤三品毕赞礼唱彻馔在坐者皆兴僎主僚属居东賔介三賔众賔居西皆再拜赞礼唱送賔以次下堂分东西行仍三揖出庠门而退里中则毎嵗春秋社祭防饮毕举行所用酒殽即一百家内供办坐以齿次年老者虽至贫上坐少者虽至富必下坐不许搀越有过犯者虽年长而富亦坐席末听读律受戒谕供饮酒毕同退如不行赴饮及强坐众賔之上者为顽民许主席及诸人首告迁之邉逺主席及众賔容隠者同罪其各里社以里长主席选年最髙有徳人所推服者一人为賔次一人为介余以年齿叙坐如其乡有致仕者主席请以为僎择通文学者一人扬觯一人读律一人赞礼前期主诣賔门请曰某日行乡饮酒礼吾子年髙徳劭敢请为賔賔曰某固陋恐辱命敢辞主曰询诸众莫若吾子贤敢固请賔曰夫子申命之某不敢辞主遂拜賔答拜请介亦如之执事者设賔席于堂中稍西南向设主席于堂东南西向賔六十以上者席于堂中上两序东西相向如賔多年幼者席于堂下阼阶之南北面西上至日主迎賔及献酬觯读律酒数行皆如学宫仪其时敢有喧哗失礼者许觯者以礼责之其或因而致争竞者主席者防众罪之饮毕明日賔介僎众賔诣主家拜谢乡饮之赐主出门外拜谓辱屈昨日之来至二十二年复定制民间以三等分坐次年髙无公私犯者自为一席坐于上等有因公受过及招犯在官者为一席序坐中门之外其曽犯奸盗诈伪及一应重罪者为一席序坐东门之外执壶供事各用本等三家子弟各要分别主者不分别及有过之人不赴者以违制论王圻续通考曰按图席主对大宾主位于东南大宾位于东北介对僎介位于西南僎宾位于西北是四正也三僎自大宾以次而东三宾自僎宾以次而西司正从主而位于东南以教官为之主觯僚属居东众宾居西太祖此制不独行于官而又令各行于里社不怒而劝惩攸属不言而情文交洽审若此不啻唐虞三代之风矣惜乎为有司者视为故事未闻有实力行之者而况可责之里社之小民哉
　　十九年四月诏有司行养老之政
　　初制民年七十以上者许一丁侍养免其襍泛差役至是令所在有司审耆民年八十九十邻里称善者备其年甲行实具奏闻贫无产业者八十以上毎人月给米五斗肉五斤酒三斤九十以上嵗加帛一匹絮五斤其有田产仅足自赡者所给酒肉絮帛亦如之其应天鳯阳二府富民年八十以上赐爵里士九十以上赐爵社士皆与县官平礼二十年闰六月命礼部复申谕之至惠帝建文元年诏军民男妇有八十九十者赐米一石肉十斤酒三斤九十者加赐帛一匹绵一斤成祖永乐十九年诏民年八十以上给绢二匹布二匹酒一斗肉十斤有司时加存恤二十二年令民年七十以上及笃废残疾者许一丁侍养不能自存者有司赈给八十以上者仍赐绢二匹绵二斤酒一斗时加存问英宗天顺八年诏凡民年七十以上免一丁差后有司嵗给酒十缾肉十斤八十以上者加绵二斤布二匹九十以上者给冠带毎嵗宴待一次百嵗以上者给板木
　　惠帝建文元年三月幸太学
　　二年正月复幸太学
　　【臣】等谨按明制幸学歴代皆一行而惠帝两年中乃再举之其后世宗及庄烈帝亦两幸学其未行者仁宣两朝耳仁宗在位未久自不及行宣宗十年之内竟未一举岂史阙载耶
　　成祖永乐四年三月幸太学
　　先是勅礼部议视学礼尚书郑赐言宋制谒孔子服鞾袍再拜帝曰见先师礼不可简至是皮弁四拜一如太祖洪武间仪退御彛伦堂祭酒胡俨讲尚书尧典司业张智讲易防卦讲毕宣谕诸生命光禄寺赐百官茶次日俨等表谢赐祭酒以下宴于奉天门诸生宴于丹墀仍赐俨及智纻丝罗衣各二袭学官王峻用等三十五人纻丝衣各一袭监生朱瑨等三千七十四人钞各五锭
