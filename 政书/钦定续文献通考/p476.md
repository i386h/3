<!-- { "loadSidebar": true } -->
　　栢自序略曰圣人之经难读者莫如书伏生之口授蝌蚪之变更孰能保其无误此书所以难读也朱子于书止解典谟三篇而已后又有金縢召诰洛诰説及考定武成凡四篇学者犹恨不及见其全书孰知书之果不可得而全解也九峯蔡氏祖述朱子之遗规斟酌羣言而防以义理洗涤支离而一于简洁然祛疑阐正之难朱子曰未详曰脱简者固自若也分章絶句之难朱子不肯句读者亦未能尽通也况读书至拙如予者岂能尽豁然于中哉诸儒之所能解予固幸因得而通之所不能通虽诸儒极融化之妙交缀傅防屈曲将迎然亦终未能尽明也在昔先儒笃厚信古以为观书不可因脱简以疑经然伏生女子之口传孰不知其讹舛圣人之经不可改伏生之言亦不可正乎纠其谬而刋其赘订其杂而合其离或庶几乎得复圣人之旧愚不自揆因成书疑九卷凡五十篇正文考异八篇藏之家塾以备探讨
　　朱彞尊曰汉儒于经文遇有错简斤斤守其师传不敢更易次第至宋二程子始更定大学篇而朱子遂分为经传又取孝经考定继是有更定杂卦传者有更定武成洪范者余亦不数见也鲁斋王氏于诗书皆疑之多有更易书则于舜典舜让于徳弗嗣下补入论语尧曰咨尔舜天之厯数在尔躬允执其中四海困穷天禄永终二十四字又于敬敷五教在寛下补入孟子劳之来之匡之直之辅之翼之使自得之又从而振徳之二十二字余若臯陶谟益稷武成洪范多方多士立政皆更易经文先后而次第之观者未尝不服其精当然亦知者之过也
　　贺成大古洪范一本
　　成大字季常仕履无攷
　　成大自序略曰洪范自三八政以下紊乱无次因援朱子大学分经传之列毎畴以禹之言为经以箕子之言为传
　　胡士行尚书详解十三巻
　　士行庐陵人官临江教授
　　金履祥尚书表注二巻
　　履祥字吉文号仁山兰谿人师事王栢同登何基之门徳祐初徴为史馆编修不至入元隠居教授以终至正中追諡文安从祀孔子庙庭事迹具元史儒学传
　　柳贯曰仁山早嵗所着尚书章释句解既成书矣一日超然自悟摆脱众説独抱遗经复读玩味则其节目明整脉络贯通中间枝叶与夫谬讹一一易见因推本父师之意正句画段提其章防与其义理之防事为之概考正文字之误表诸四阑之外曰尚书表注而自序之
　　元
　　呉澄书纂言四卷【经籍志作尚书纂注六卷】
　　澄见易类
　　纳喇性徳曰呉氏独有今文置古文而不释其见可谓卓矣至其考据详博厘正错简咸皆确当学者将以明经祛惑于纂言一书必有取尔矣
　　许谦读书丛説六卷
　　谦字益之金华人从金履祥学儒者称为白云先生后諡文懿从祀孔子庙庭事迹见元史儒林传谦自序略曰自尧至襄王凡六十五君尧元年至襄二十八年厯年一千七百三十四而惟十八君之世有之以亡书考之亦惟沃丁太戊仲丁河亶甲祖乙五君之世有书十篇耳自此二十三君之外其余岂无出号令纪政事之言葢皆孔子所芟夷者纬书谓孔子求帝魁之书迄于秦穆凡三千二百四十篇虽其言未必实然有书者不止二十三君则明矣愚尝谓圣人欲纳天下于善惟示之劝戒而已于春秋严其褒贬之辞使人知所惧于书独存其善使人知所法羿浞之簒夏幽厉之灭周略不及之此则圣人之意可见矣
　　董鼎尚书辑録纂注六卷
　　鼎字季亨鄱阳人
　　鼎自序略曰朱子以尚书集传之功未竟以属九峯蔡氏既尝订定之则犹其自着也族兄介轩梦程亲受业于勉斋黄氏槃涧董氏故再传而鼎获私淑焉释经诸论多出朱子乃取订定集传为之宗而搜辑语録于其次又増纂诸家之注有相发明者并缀所见于后
　　呉澄曰辑録纂注同异俱有所禆西伯戡黎其国葢在黎阳之地而非上党壶闗之黎武王伐商兵度孟津必过黎阳先戡黎而后至纣都如齐桓伐楚先溃蔡而后入楚境也辑録引董铢叔重之问谓吾才老以戡黎为伐纣时事召诰三月甲子周公用书命庶殷侯甸男邦伯多士篇即其命庶殷之书也而旧注云多士作于纪洛次年之三月纂注引陈栎寿翁之説以此三月诰殷士为周王至洛之年周公居东二説兼存不以蔡之从郑为然也略举一二端则季亨之有功多矣
　　王天与尚书纂传四十六卷
　　天与字立大号梅浦安福人官临江教授
　　刘辰翁序略曰闻若稽古説三万言又闻书解近年至四百家使人茫然不识其所谓得王君纂传如逺游半天下得路以归如观乐请止不愿更有是可嘉也
　　陈栎书传纂疏六卷
　　栎字寿翁号定宇休宁人事迹具元史儒林传栎自序略曰尚书自有注解以来三四百家朱子晩年始命门人集传之惜所订正三篇而止今科举书宗蔡传固宜栎不揆晚学三十年前科举未兴尝编书解折衷将以羽翼蔡传后又即蔡传而纂疏之博采精究方克成编又自述折衷云予编是书宗朱蔡采诸家附已见但不尽载蔡传于前尔
　　陈师凯书蔡传旁通六卷
　　师凯家彭蠡故自题曰东滙泽其始末无攷
　　师凯自序略曰朱蔡授受有传鄱阳董氏因有辑録纂注一书然辑録特问答之多端纂注又専门之独见殆未可由此以通本传也传中不无嗫嚅龃龉况天文地理律厯礼乐兵刑龟防河图洛书道徳性命官职封建之属未可以一言尽是以不厌琐碎専务释传至于通而后止
　　黄虞稷曰师凯至治辛酉为此书凡传中所引名物度数必详究所出有功蔡传甚大
　　朱祖义尚书句解十三卷
　　祖义字子田庐陵人
　　黄镇成尚书通考十卷
　　镇成字元镇邵武人以荐授江南儒学提举未上而卒
　　镇成自序略曰道徳仁圣统于心制作名物达于事统于心者先后古今脗合无二达于事者仪章器物因革无存故求帝王之心易而考帝王之事难二典厯象日月星辰律度衡量五礼六乐禹贡山川洪范九畴之类须一一理防令透葢读书穷理即器防通乃学者之当务也余方授书儿辈取闗渉考究者荟萃抄撮或不可言晓者复绘为图以示之至众家之説有所不通则附以己见如旧图旧説已备者不复赘出其有未尽则随条辨析焉
　　纳喇性徳曰通考纪尚书名物度数举夫七政九畴六宗五里方州之贡赋水土律吕之长短忽防皆着其説説有未尽复系以图彚集诸家而衷以己意详且备矣
　　王充耘读书管见二卷　书义矜式六卷
　　充耘字与耕吉水人元统进士同知永新州事母老归养着是书卒未几遭元末山棚之变从子光荐宻置是书复壁中以付其子吉
　　无名氏序管见略曰是篇自防辞奥防及名物训诂山川疆里靡不究竟辨析
　　张云章论书义矜式略曰延祐中以经义取士着有定式充耘主张题意率本功令而又自为经义名曰矜式存此犹见当时体制
　　胡一中定正洪范二卷
　　一中字允文诸暨人官绍兴路参军
　　一中自序略曰鲁斋王氏本心文氏草庐呉氏皆有考定本所见不同互有得失窃因括苍鲍氏有定正武成之论以竹简毎行十三字而定其差推之洪范则史氏之叙七行初一以下为畴之经大禹本文也以河图九数为纲以洛书十数为目一五行以下亦禹所授之章水曰润下以下则箕子所释之传也二五事至福极皆然九章皆当析大禹之经箕子之传支分节解脉络贯通而八政五纪同传五福六极亦然其文则因三先生而定各摭所长以正之非敢出于臆见云
　　陈悦道书义防法六卷
　　自题曰邹次不知何许人

　　钦定续文献通考卷一百四十六
　　钦定四库全书
　　钦定续文献通考卷一百四十七
　　经籍考
　　经【书】
　　明
　　书传防选六卷
　　翰林学士刘三吾等奉勅撰
　　刘三吾序略曰九峯蔡氏集传发明殆尽矣然书成于朱子既卒之后不无可议如尧典天与日月皆左旋洪范相协厥居为天之隂隲下民有未当者宜考正其説爰奉命校定之
　　顾炎武曰此书若尧典谓天左旋日月星辰违天而右旋主陈氏祥道高宗肜日谓祖庚绎祭高宗之庙主金氏履祥西伯戡黎谓是武王亦主金氏洛诰惟周公诞保文武受命惟七年谓周公辅成王之七年主陈氏栎皆不易之论又如禹贡厥赋贞主苏氏轼谓赋与田正相当泾属渭汭主孔传水北曰汭太甲自周有终主金氏谓周当作君多方不克开于民之丽主叶氏惟金縢周公居东駮孔氏以为东征非是至洛诰又取东征之説自相抵牾耳每传之末系以经传音释于字音字体字义辨之甚悉其传中用古人姓氏古书名目必具出处兼亦考正典故盖宋元以来诸儒之规模犹在而其为此书者皆自防为务本之学非由八股发身之人故所着之书虽不及先儒而尚有功于后
　　书传大全十卷
　　胡广等奉勅撰
　　【臣】等谨案书以蔡沈集传为主自延祐贡举条格已然然元制犹兼用古注疏明太祖亲騐天象知蔡传不尽可据因命作书传防选以纠其失是洪武中尚不以蔡传为主其専主蔡传定为功令者则始自广等
　　朱升尚书旁注六卷
　　升见易类
　　陈雅言尚书卓跃六卷
　　雅言永丰人洪武初以荐官本县教谕
　　【臣】等谨案杨士竒谓此书专为科举而设
　　徐善述尚书直指六卷
　　善述字好古天台人洪武中贡入太学授贵阳学正官至左赞善坐累死洪熈初赠太子少保諡文肃朱彛尊曰是书未曽刋行亦不列撰书姓名其后中官钱能镂板不知为文肃所着也予从同里曹溶家见之因为标出
　　彭朂书传通释六卷
　　朂字祖期永丰人永乐进士累官山东按察司副使
　　章陬书经提要【无卷数】
　　陬字仲寅黄岩人正统进士官礼部主事
　　韩邦竒禹贡详略【无卷数】
　　邦竒见易类
　　吕柟尚书説要五卷
　　柟见易类
　　张云章曰此泾野门人因扣击而得之师者笔之于编焦氏经籍志朱氏授经图所载因问录疑即其书
　　梅鷟尚书考异五卷　尚书谱五卷
　　鷟见易类
　　鷟自序略曰朱子云古文东晋时始出前此诸儒皆未之见无而为有将以谁欺安国不言史记不载使圣人正经反附伪书以行世隋唐以来千余年自吴草庐纂言之外曽无一人为圣经之忠臣义士者岂不痛哉予作此谱使古文废兴之由先后义僭之辨如指诸掌庶几裨纂言之未备云【臣】等谨案鷟是书辨正古文尚书其谓二十五篇为皇甫谧伪作杂取诸传记中语补缀为之则宇宙殊时而一理圣贤异世而同心不得以其词之相近而遽疑其相袭诚有如陈第尚书疏衍所云者至其辨孔传非安国所作则指摘多有依据如谓瀍水出谷城县而汉志并同晋始省谷城入河南而孔传乃云出河南北山积石山在西南羌中汉昭帝始元六年始置金城郡而孔传乃云积石山在金城西南孔安国卒于汉武时载在史记则犹在司马迁以前安得知此地名乎凡此之类援证皆确固非好为掊击者比也
　　吴世忠书传洪范考疑一卷
　　世忠字懋贞金谿人治进士累官佥都御史巡抚延绥
　　王大用书经防略一卷
　　大用字时行号蘖谷兴化人正徳进士官至副都御史
　　马明衡尚书疑义六卷
　　明衡字子萃莆田人正徳进士官御史事迹附见明史朱淛传
　　张云章曰治书之家其与蔡氏异者元新安程氏直方着蔡传辨正鄱阳余氏芑舒程氏葆舒着读蔡传疑蔡传订误明嘉善袁仁有砭蔡编今其书不尽传是编亦止见抄本
