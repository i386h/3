<!-- { "loadSidebar": true } -->
　　元右左中三卫掌宿卫扈从兼屯田国有大事则调度之各有都指挥使三人【左卫都指挥使志作二人恐误】副都指挥佥事各二人经歴知事各二人照磨一人
　　初世祖中统三年置武卫至元元年改为侍卫八年改为左右中三卫设有都指挥使佥事等官中増省不一后定置如前
　　其属各十有五有镇抚所一【镇抚二人】行军千戸所十【达噜噶齐副达噜噶齐千戸副千戸各十人弹压二十人百戸二百人知事十人】弩军千戸所一【达噜噶齐十戸各一人弹压二人百戸十人】屯田左右千戸所二【达噜噶齐十戸各二人弹压二人百戸四十人】教官一【防古字教授儒学教授各一人】
　　前后二卫所掌与设官并同右左中三卫【前卫经歴志作一人亦恐传写之误】
　　至元十六年以侍卫亲军剙置十八年后増省不一至至大四年后定置如前
　　【臣】等谨按百官志前后二卫属官大约与左右中三卫同惟前卫所属十有七较多门尉二【平则门顺承门尉各一人】后卫所属十有四较少屯田千戸所一而已
　　武卫亲军都指挥使司掌修治城隍及京师内外工役兼大都屯田等事官有达噜噶齐一人都指挥使三人副都指挥使佥事经歴知事各二人照磨一人
　　至元二十六年枢密院以六卫六千人大都屯田三千人近路迤南万戸府一千人总一万人立武卫设官累有増省至大三年定置如前
　　【臣】等谨按百官志武卫所属官十有五所异于左右中三卫者惟行军千戸所七屯田千戸所六而无弩军千戸所
　　隆镇卫亲军都指挥使司掌屯军徼巡盗贼于居庸关南北口统领钦察阿苏防军三千六百九十三人屯驻东西四十三处官有都指挥使三人副指挥使佥事经歴知事各二人承发兼照磨一人
　　仁宗皇庆元年升隆镇万戸府为隆镇卫至治二年后定置如前
　　其属十有二镇抚所【镇抚二人】北口千戸所【达噜噶齐千戸各一人百戸七人于上都路龙庆州东口置司】南口千戸所【达噜噶齐千戸百戸弹压各一人于大都路昌平县居庸关置司】白羊口千戸所【达噜噶齐千戸各一人百戸二人弹压一人于大都路昌平县东口置司】牌楼口千戸所【达噜噶齐千戸百戸弹压各一人于应州金城县东口置司】古北口千戸所【达噜噶齐千戸各一人百戸六人弹压一人于檀州北面东口置司】迁民镇千戸所【官同古北口于大宁路东口置司】黄花镇千戸所【官同上于昌平县东口置司】芦花岭千戸所【官同上于昌平县本口置司】太和岭千戸所【官同上于大同路昌邑县本隘置司】紫荆关千戸所【官同上于易州易县本隘置司】隆镇千戸所【达噜噶齐千戸各一人百戸八人弹压一人于隆庆州北口置司】
　　左右阿苏卫亲军都指挥使司掌宿卫城禁兼营潮湖苏沽两川屯田供给军储官有达噜噶齐一人都指挥使三人副都指挥使佥事经歴知事各二人承发架阁照磨一人镇抚二人
　　至元九年初立阿苏巴图鲁达噜噶齐置属官二十三年遂名为阿苏之军至大二年改立左右二阿苏卫四年后定置如前
　　右卫所属五【行军千戸所千戸七人百戸九人　把门千戸二人百戸五人门尉一人　本投下达噜噶齐长官副长官各一人　庐冮县达噜噶齐主簿各一人　教官儒学教授一人】左卫所属四【本投下达噜噶齐长官各二人　镇□县达噜噶齐二人主簿一人　围宿把门千戸所一十三翼千戸二十六人百戸一百三十人弹压一十三人　教官儒学教授一人】
　　唐古卫亲军都指挥使司总领河西军三千人以备征讨官有都指挥使三人副都指挥使佥事各二人经歴知事照磨各一人镇抚二人鄂啰官正副各二人至元十八年始立设官屡有増省后定置如上所属千戸所九翼【正千戸副千戸各九人百戸七十五人弹压九人鄂啰官正副各九人】门尉三【建徳和义肃清各一】教官【儒学教授防古字教授各一人】
　　桂齐卫亲军都指挥使司官有达噜噶齐一人都指挥使副都指挥使佥事经歴知事各二人照磨一人镇抚二人
　　至元二十四年立设官亦屡有増省后定置如上所属千戸所八翼【每所置达噜噶齐一人千戸十六人百戸八十人弹压八人门尉二人】
　　忠翊侍卫亲军都指挥使司官有都指挥使三人副都指挥使佥事经歴知事各二人照磨一人镇抚二人至元二十九年始立屯田府大徳十一年増军数立为大同等处指挥使司至大四年属徽政院延祐元年改中都威卫使司寻改属枢密院至治元年改忠翊侍卫后定置如前
　　所属行军千戸所一十翼【达噜噶齐副达噜噶齐千戸副千戸各十人百戸二百六人弹压二十人】弩军千戸所一翼【达噜噶齐千戸各一人百戸弹压各十人】屯田左右手千戸所二翼【达噜噶齐二人千戸二人百戸四十人弹压四人】
　　西域亲军都指挥使司官有达噜噶齐一人都指挥使副都指挥使佥事经歴知事各二人承发架阁兼照磨一人镇抚二人
　　成宗元贞元年始立设官増省不一后定置如上所属行军千戸所【千戸一十三人百戸二十九人】把门【千戸二人百戸八人门尉一人】教官【儒学教授一人】
　　宗仁防古侍卫亲军都指挥使司官有都指挥使三人副都指挥使佥事经歴知事各二人照磨一人镇抚二人
　　至治二年以伊竒喇斯人氏二百戸与所收防古子女通三千戸及清州二千戸屯田汉军二千戸立宗仁卫以统之定置官如上
　　所属防古军千戸所一十翼【千戸二十人百戸一百人弹压十人】屯田千戸所【千戸四人百戸四十人弹压四人】教官【儒学教授古教授各一人】
　　左右二翼防古侍卫亲军都指挥使司官有都指挥使三人副都指挥使佥事经歴知事各二人承发架阁兼照磨一人镇抚二人
　　至元十八年以防古侍卫总管府依五卫之例为指挥使司大徳七年改今名延祐五年后定置如前左翼所属有千戸所七翼【正副千戸各七人知事弹压各七人百戸六十二人】教官【古字教授儒学教授各一人】右翼所属有千戸所十二翼【正副千戸各十二人知事弹压各十二人百戸一百九人】教官【古字教授儒学教授各一人】
　　虎贲亲军都指挥使司管领上都路元籍军人兼鄂啰之事官有都指挥使三人副都指挥使佥事各二人经歴知事照磨兼管勾各一人镇抚二人都目一人至元十六年立虎贲军元贞元年改今名至大四年后定置官如上
　　所属萨达克齐千戸翼【正达噜噶齐副达噜噶齐正千戸副千戸知事各一人百戸二十人弹压二人】布哈千戸翼【正达噜噶齐副达噜噶齐正千戸副千戸各一人百戸二十二人弹压二人】托克托穆尔千戸翼【正达噜噶齐副达噜噶齐正千戸副千戸知事各一人百戸二十八人弹压二人】大和塔拉千戸翼【正达噜噶齐副达噜噶齐正千戸副千戸知事各一人百戸二十四人弹压二人】杨千戸翼【正达噜噶齐副达噜噶齐正千戸副千戸知事各一人百戸二十二人弹压二人】密喇卜和卓千戸翼【正达噜噶齐副达噜噶齐正千戸副千戸知亊各一人百戸二十人弹压二人】
　　百官志以上各卫俱属枢密院
　　明京卫指挥使司官有指挥使一人同知二人佥事四人镇抚司镇抚二人
　　其属经歴司经歴知事吏目仓大使副使各一人所辖千戸所多寡各不等
　　京卫有上直卫有南北京卫各有掌印有佥书其以恩防寄禄无定员
　　凡上直卫亲军指挥使司二十有六曰锦衣卫曰旗手卫曰金吾前卫曰金吾后卫曰羽林左卫曰羽林右卫曰府军卫曰府军左卫曰府军右卫曰府军前卫曰府军后卫曰虎贲左卫【是为上十二卫洪武中置】曰金吾左卫曰金吾右卫曰羽林前卫曰燕山左卫曰燕山右卫曰燕山前卫曰大兴左卫曰济阳卫曰济州卫曰通州卫【是为上十卫永乐中置】曰腾骧左卫曰腾骧右卫曰武骧左卫曰武骧右卫【宣徳八年置】番上宿卫名亲军以防宫禁不五都督府
　　其京卫都督者三十有三曰留守左卫曰镇南卫曰骁骑右卫曰龙虎卫曰沈阳左卫曰沈阳右卫左军都督府曰留守右卫曰虎贲右卫曰武徳卫右军都督府曰留守中卫曰神策卫曰应天卫曰和阳卫乃牧马千戸所蕃马千戸所俱中军都督府曰留守前卫曰龙骧卫曰豹韬卫前军都督府曰留守后卫曰鹰卫曰兴武卫曰大宁中卫曰大宁前卫曰防州卫曰富峪卫曰寛河卫曰神武左卫曰忠义右卫曰忠义前卫曰忠义后卫曰义勇右卫曰义勇前卫曰义勇后卫曰武成中卫曰蔚州左卫后军都督府
　　又京卫非亲军而不隶都督府者十有五曰武功中卫曰武功左卫曰武功右卫【以上三卫以匠故隶上部】曰永清左卫曰永清右卫曰彭城卫曰长陵卫曰献陵卫曰景陵卫曰裕陵卫曰茂陵卫曰泰陵卫曰康陵卫曰永陵卫曰昭陵卫
　　明初置帐前总制亲军都指挥使司后改置金吾侍卫亲军都防府设都防经歴知事照磨又置各卫亲军指挥使司设指挥使同知指挥使副使经歴知事照磨千戸所正千戸副千戸镇抚百戸因置武徳龙骧豹韬飞熊威武广武兴武英武鹰扬骁骑神武雄武凤翔天策振武宣武羽林十七卫亲军指挥使司此设亲军卫之始寻罢金吾侍卫亲军都防府洪武永乐间増设亲军诸卫名上二十二卫分掌宿卫而锦衣卫主巡察缉捕理诏狱以都督指挥领之盖特异于诸卫焉
　　留守五卫旧为都镇抚司总领禁卫先属中书省改隶大都督府设都镇抚副镇抚知事寻改宿卫镇抚司设宿卫镇抚宿卫知事洪武三年改为留守卫指挥使司专领军马守御各城门及巡警皇城与城垣造作之事后升为留守都卫统辖天策豹韬飞熊鹰扬江隂广洋横海龙江水军左右十卫八年复为留守卫与天策等八卫俱为亲军指挥使司【惟水军左右二卫为指挥使司】并隶大都督府十一年改为留守中卫増置留守左右前后四卫仍为亲军十三年始分隶五都督府
　　锦衣卫掌侍卫缉捕刑狱之事恒以勲戚都督领之恩廕寄禄无常员
　　凡朝防巡幸则具卤簿仪仗率大汉将军【共一千五百七员】等侍从扈行宿卫则分畨入直朝日夕月耕耤视牲则服飞鱼服佩绣春刀侍左右盗贼奸宄街涂沟洫密缉而时省之凡承制鞫狱录囚勘事偕三法司五军官舍比试并鎗同兵部涖视统所凡十有七中左右前后五所领军士五所分銮舆擎盖扇手旌节旛幢班剑斧钺戈防弓矢驯马十司各领将军校尉以备法驾上中上左上右上前上后中后六亲军所分领将军力士军匠驯象所领象奴养象以供朝防陈列驾辇防宝之事
