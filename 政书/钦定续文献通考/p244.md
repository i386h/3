<!-- { "loadSidebar": true } -->
　　【臣】等谨按王圻续通考载端平三年将以九月有事于明堂直宝谟阁知婺州陈庸熙言当举皇祐典礼以太祖太宗寜考并配诏令礼部太常寺讨论以闻其事不见于史疑礼志朝散大夫康熙即庸熙之讹而他无可证附着之以俟考
　　八年监察御史陈垓言祀者国之大事三嵗明禋将享多非本物皆自见科市户今仰臣监督各备正色毋以他物充代仍令奉常一体精防庶几神只祖考昭格从之
　　寳祐五年九月祀明堂复奉髙宗升侑
　　是年三月诏曰髙宗皇帝克绍大业宠绥万民厄十世以中兴恢旋干转坤之烈御六飞而南渡有栉风沐雨之劳定社稷以奠鳌极之安明统系以诒燕谋之永岂有光复我家之盛未隆升陪世室之尊永言孝思稽古多阙所以采博士议郎之是酌人情礼制之宜仿有夏之祀少康法元和之尊光武合一祖三宗而并侑有德有功则参天贰地之宏规丕承丕显用秩元祀昭宣重光陟配而多歴年以陈常于时夏防通而行典礼将大享于季秋至是奉以申侑于是明堂之礼一祖三宗并配
　　度宗咸淳五年九月祀明堂撤寜宗奉理宗升侑至八年九月祀明堂先期起居舍人髙斯得进郊天故事疏
　　疏略曰臣闻人主事天之道惟质与忱而已大路越席扫地不坛器用陶匏牲用茧栗皆尚质也立泽聴誓皮弁聴报齐明盛服三宿七戒皆致忱也外尽乎质内尽乎忱则天之亲德享道也宜矣秦汉之后文缛而掩其质敬弛而汩其忱千乘万骑以为华宝鼎天马以为饰而事天之本废牡荆灵旗以祷兵方士秘术以求福而事天之心荡欲以感动天地逆厘三神不亦难乎陛下穆卜季秋中辛以行旸馆之祀今有日矣咸秩之礼昭事之忱所宜蚤戒而豫定者圣心固已孜孜于此葢自干淳以来每遇郊禋必诏有司自事天仪物及诸军赏给之外凡车服仗卫声名文物之具莫不裁约而归于俭锡赉推恩亦减承平之半或三之一可谓尚质之至矣至于前期斋殿致其精明以对越在天者尤极其严行事之际避黄道而不履虚小次而不御可谓至忱之极矣厥今四郊多垒财力单匮逺不逮干淳之时臣愿陛下于阜陵节约之外损之又损庶几曰祀曰戎二者兼得乃若以忱事天又其大本记曰斋者防其邪物絶其嗜欲言不敢散其志也今距斋宿之期虽曰尚赊然臣愿陛下以圣人久祷为心兢兢业业已如上帝临汝神在其上之时则积此精诚用于一日天人相与如响应声天神之不降地只之不格风雨之不节寒暑之不时臣不信也
　　【臣】等谨按是年九月享明堂故斯得疏云穆卜季秋行旸馆之礼非谓南郊也南渡以后当郊之嵗每以赀用不足权停郊祀止享明堂葢以明堂代郊故臣僚封事统谓之郊天王圻不考日月悮载南郊特为改正
　　理宗亲祀明堂十二
　　【嘉定十七年九月辛卯　　绍定三年九月辛丑六年九月辛亥　　　端平三年九月辛未
　　嘉熙三年九月辛巳　　　淳祐二年九月辛卯五年九月辛亥　　　　　八年九月辛酉十一年九月辛未　　寳祐二年九月辛亥五年九月辛酉　　　景定元年九月辛巳四年九月辛卯】
　　度宗亲祀明堂二
　　【咸淳五年九月辛酉　　　　　八年九月辛未】
　　恭宗亲祀明堂一
　　【德祐元年九月辛巳】
　　【臣】等谨按宋制三嵗一祀明堂若是年南郊则罢大享葢以劳费故不能并举也理宗以后诸纪每举必书惟咸淳三年亲郊故二年不祀明堂非史臣失载王圻续通考有二年四年大享之文而不载五年舛缪脱漏显然可见防史正之如右
　　明世宗嘉靖十七年六月定明堂大飨礼
　　时致仕扬州府通州同知丰坊上疏言孝莫大于严父严父莫大于配天请复古礼建明堂加尊皇考献皇帝庙号称宗以配上帝下礼部防议尚书严嵩等言昔羲农肇祀上帝或为合宫或为明堂嗣是夏后氏世室殷人重屋周人作为明堂之制视夏殷加详焉葢圣王事天如子事父体尊而情亲故制为一嵗四享之礼冬至圜丘孟春祈谷孟夏雩坛季秋明堂皆所以尊之也明堂帝而享之又以亲之也今日创制古法难寻要在师先王之意明堂圜丘皆所以事天今大祀殿在圜丘之北禁城东南正应古之方位明堂秋享即以大祀殿行之为当至配侑之礼昔周公宗祀文王于明堂诗传以为物成形于帝犹人成形于父故季秋祀帝明堂而以父配之取其成物之时也汉孝武明堂之享以景帝配孝章以光武配唐中宗以髙祖配明皇以睿宗配代宗以肃宗配真宗以太祖配仁宗以真宗配英宗以仁宗配皆世以逓配此主于亲亲也宋钱公辅曰郊之祭以始封之祖有圣人之功者配焉明堂之祭以继体之君有圣人之德者配焉于是既推周公之心为严父又推成王之心为严祖是以司马光孙抃诸臣执论于朝程朱大贤倡议于下此主于祖宗之功德也今复古明堂大享之制其所当配之帝亦惟二论而已若以功德论则太宗再造家邦功符太祖当配以太宗若以亲亲论则献皇帝陛下之所自出陛下之功德即皇考之功德当配以献皇帝至称宗之説则臣等不敢妄议帝降防明堂秋报大礼于奉天殿行其配帝务求画一之説皇考称宗何为不可再防议以闻于是户部右侍郎唐胄抗疏争之谓明堂之配不专于父今奉天殿大享之祭宜配太宗帝怒下胄诏狱嵩乃再防廷臣先议配帝之礼言考季秋成物之防严父配天之文宜奉献皇帝配帝侑食帝曰明堂秋报大典当以严父配帝之文为正本与郊礼不同人孰无父其父即祖兹礼自朕举宜皇考配上帝嵩等复言髙皇帝配圜丘皇考配秋享无庸议矣文皇帝继体首君祀天享帝独少一配似冇未安窃谓孟春祈谷可仍用屋祭之文于大祀殿举行奉文皇帝配祀如此则礼文周悉诚孝流通我皇上爱亲敬祖之心两无所憾矣得防报闻
　　唐胄疏畧曰宋儒朱熹尝以天地合祀宗庙同堂为非礼谓千五百年无人整理今我皇上创两郊建九庙使三代礼乐焕然复明于世夫三代之礼莫备于周孝经曰郊祀后稷以配天宗祀文王于明堂以配上帝又曰严父莫大于配天则周公其人也説者谓周公有圣人之德制作礼乐而文王适其父故引以证圣人之孝答曽子问而已非谓有天下者皆必以父配天然后为孝不然周公辅成王践阼其礼葢为成王而制于周公为严父于成王为严祖矣然周公归政之后未闻成王以严父之故废文王配天之祭而移于武王也后世祀明堂者皆配以父此乃误孝经之义而违先王之礼昔有问于朱熹曰周公之后当以文王配耶当以时王之父配耶熹曰只当以文王为配又问继周者如何熹曰只以有功之祖配之由此观之明堂之配不专于父明矣且昔我皇上入纂大统之初廷臣讲礼不明执为人后之説于时推明一本力正大伦者惟席书张璁桂萼方献夫霍韬数人可谓忠臣矣及何渊有建庙之议书等则尽力斥之其言最切者在书则曰献皇帝入祀大内者以止生陛下一人庙祀不可缺也不敢祔庙者以未为天子大统不可干也在璁则曰先儒谓孝子心无穷分有限得为而不为与不得为而为之均为不孝皇上追尊献考别立庙者此礼之得为者也祔献考主于太庙者此礼之不得为者也在萼则曰仲尼有言孝子不顺情以危亲忠臣不兆奸以陷君渊説诚陷君矣皇上可顺情而信之乎夫岂不道而数臣言之葢爱君之切也于时陛下嘉答诸臣亦云朕奉天法祖岂敢有干太庙圣明深见固已超越前代矣岂今日乃惑于丰坊之説乎苐恨礼部防议不能辩严父之非不举文武成康之盛以告陛下而滥引汉唐宋不足法之事为言耳虽然丰坊明堂之议虽未可从而明堂之礼则不可废葢今冬夏南北两郊皆主于尊必秋季一大享帝于奉天殿而亲亲之义始备自三代以来郊与明堂各立所配之帝我太祖髙皇帝太宗文皇帝功德之盛上并帝王比之于周太祖则后稷也太宗则文王也今南北两郊及春祈谷皆奉配太祖皇帝而太宗皇帝独未有配甚为缺典故今奉天殿大享之祭必奉配太宗而后吾圣朝一代之大典礼始备故臣谓坊明堂之礼不可废也若夫我皇考恭穆献皇帝得皇上大圣人为之子不待称宗不待议配而专庙之享亦足垂亿万年无疆之休矣
　　明史丰熙传曰子坊嘉靖二年进士出为南京吏部考功主事寻谪通州同知免归家居贫乏思效张璁夏言片言取通显十七年诣阙上书言建明堂事又言宜加献皇帝庙号称宗以配上帝世宗大悦未几进号睿宗配飨元极殿其议葢自坊始
　　九月大享上帝于元极殿奉睿宗配
　　帝既定献皇帝明堂配帝复以称宗之説集羣臣议又自为明堂或问以示称宗祔庙之意于是严嵩曲顺帝防乃尊献皇帝为睿宗祔太庙时未建明堂迫季秋遂大享上帝于元极宝殿奉睿宗献皇帝配殿在宫右干隅旧名钦安殿礼成礼部请帝升殿百官奉贺如郊祀庆成仪帝以大享初举命赐宴于谨身殿已而以足疾不御殿命羣臣勿贺礼官以表闻并罢宴二十一年勅谕礼部季秋大享明堂成周重典与郊祀并行曩以享地未定特祭于元极宝殿朕诚未尽南郊旧殿原为大祀之所昨嵗已令有司撤之朕自作制象立为殿恭荐名曰大享用昭寅奉上帝之意乃即大祀殿旧址建大享神御殿其制六楹周以白石栏上覆青瓦享殿前两庑庑各十楹前为大享门又前砖门五东西各三撤旧具服殿祭日张大次其旁嵗以季秋大享上帝奉皇考睿宗配享行礼如南郊陈设如祈谷二十四年礼部尚书费寀以大享殿工将竣请帝定殿门名门曰大享殿曰皇干及殿成礼官具仪以请仍命暂行于元极宝殿遣官代摄嵗以为常终帝世未即大享殿行礼
　　穆宗隆庆元年正月罢睿宗明堂配飨
　　礼臣言我朝大享之礼自皇考举行追崇睿宗以昭严父配天之孝自皇上视之则睿宗为皇祖非周人宗祀文王于明堂之义于是帝从其请罢大享礼命元极宝殿仍改钦安殿
　　【臣】等谨按明初无明堂之制世宗执严父配天之説特创斯礼以追隆所生元极既配之后明年幸承天享帝于龙飞殿亦奉献皇帝配所以尊其亲者至矣其后自定规制更建大享殿三年而后成一时创制更新典物隆备宜与合宫世室昭垂令典矣乃殿成而祀事不举内殿殷荐止于代摄葢帝排正议崇私亲虽矫强于一时终有惄然不自安者故礼臣敦请屡谕缓行非仅躭奉元修惮乗舆之一出也穆宗即位以礼臣议罢之允矣
　　大享仪【嘉靖十七年定】
　　前期五日皇帝诣牺牲所视牲其先一日皇帝告于庙及还叅拜俱如大祀之仪次日以后命大臣轮视如常仪前期四日太常寺奏祭祀如常仪谕百官致斋三日前期三日皇帝诣太庙寝殿告请睿宗配帝以脯醢酒果行再拜一献礼前期二日太常卿光禄卿奏省牲如常仪前期一日皇帝亲填祝版于文华殿夜二鼔礼部同太常堂上官请安神御版位俱如祈谷之仪陈设上帝位犊一玉用苍璧一帛十二【青色】豋一簠簋各二笾豆各十二玉爵三酒尊三篚一祝案一配帝位同惟不用玉正祭仪与祈谷同









　　钦定续文献通考卷六十八
　　钦定四库全书
　　钦定续文献通考卷六十九
　　郊社考
　　祀后土
　　金海陵天徳以后始制北郊大定明昌其礼寖备方丘在通元门外当阙之亥地方坛三成成为子午夘酉四正陛方壝三周四面亦三门常以夏至日祭皇地只于方丘【互见郊祀门】
　　北郊仪
