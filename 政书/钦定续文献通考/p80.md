<!-- { "loadSidebar": true } -->
　　先是孝宗淳熙四年七月严四川入畨茶禁五年六月减四川茶课十五万余缗六年九月四川置制使胡元质奏祖宗时蜀茶并许通商熙宁以后始从官当时课息嵗不过四十万建炎军兴改法卖引比之熙寕已増五倍绍兴十七年主管茶事官増立重额至二十五年台谏论列始防蠲免当时郑霭为都大提举奉行不防实未尽蠲前官所増逐戸纳数又越二十余年其间有产去额存者实无茶园止因零卖官司抑令承额而不得脱者似此之类每嵗预俵茶引于合同官场逐月督取张松为都大提举日又计兴洋诸场一嵗茶额直将茶引俵与园戸不问茶园盛衰不计茶货有无止计所俵引数按月追取以致茶园百姓更加穷困乞行茶马司将无茶之家并行停阁茶少额多之家即与减额诏命减放虚额凡一百四万三百斤有竒其引息及土产税银共十五万二千九百九十四贯有竒至是乃复有是诏
　　嘉泰元年五月除茶盐赏钱
　　至嘉定二年五月七年九月又除之八年二月蠲临安府茶盐赏钱十年五月又蠲茶盐赏钱
　　三年八月置四川提举茶马二员分治茶马事
　　至十二月又命四川提举茶马通治茶马
　　孝宗时吏部郎阎苍舒陈茶马之曰夷人不可一日无茶以生祖宗时一防茶易一上驷陜西诸州嵗市马二万匹故嵗运茶二万防今陜西未归版图西和一郡嵗市马三千匹耳而用陜西诸郡二万防之茶其价已十倍又不足而以银绢防及楮币附益之其茶既多夷人遂贱茶而贵银绢防而茶司之权遂行于他司今岩昌四尺四寸下驷一匹其价率用十防茶若其上驷则非银绢不可得祖宗时禁边地卖茶极严自张松大弛永康茶之禁诸番因尽食永康细茶而岩昌之茶贱如泥土且茶愈贱则得马愈少犹未足道而因此利源遂令洮岷叠岩之土畨深至腹心内郡此路一开其忧无穷今后必支精好茶而渐损其数又严入畨茶之禁则马政渐举而边境亦安矣
　　【臣】等谨按明邱濬谓自唐世回纥入贡以马易茶葢西北人嗜茶有自来矣西北人多嗜乳酪乳酪滞膈而茶性通利能荡涤之故虽不用于三代而用于唐不独中国用之而外国亦莫不用焉宋人所以始置茶马司也
　　理宗端平间蠲新城茶租钱
　　先是光宗绍熙四年八月蠲绍兴丁盐茶租钱八万二千余缗至是陈政为新城令民困于茶租钱政请于朝特蠲二千八百贯不强其所无以纾民力
　　金世宗大定十六年十二月定榷场香茶罪赏格金代茶自宋人嵗供之外皆贸易于宋界之场至是以多私贩乃更定罪赏格
　　章宗承安三年八月命设官制茶
　　时以茶为费国用而资敌遂命设官制之以尚书省令史承徳郎刘成往河南视官造者以不亲尝其味但采民言谓为温桑实非茶也还白帝帝以为不干杖七十罢之
　　四年三月命淄宻寕海蔡州各置一坊造茶
　　依南方例毎斤为袋直六百文以商旅猝未贩运命山东河北四路转运司以各路户口均其袋数付各司县鬻之买引者纳钱及折物各从其便
　　金史贾传曰改左司谏上书论山东采茶事言茶树随山皆有一切防逻已夺民利因而以拣茶树执诬小民吓取货赂宜严禁止仍令按察司约束从之
　　五月定山东人戸造卖私茶比煎矾例罪徒二年泰和二年二月去造土茶律
　　四年禁诸路桩配食茶并减茶价
　　帝谓宰臣曰朕尝新茶味虽不嘉亦岂不可食也比令近侍察之乃知山东河北四路悉桩配于人既曰强民宜抵以罪此举未知运司与县官孰为之所属按察司亦当坐罪自今其令每袋价减三百文至来年四月不售虽腐败无伤也
　　五年春罢造茶坊
　　至三月又谕省臣曰今虽不造茶其勿伐茶树其地则恣民耕樵次年令河南茶树槁者补植之
　　六年十一月定食茶制
　　尚书省奏茶者饮食之余非必用之物比嵗上下竞啜农民尤甚市井茶肆相属商旅多以丝绢易茶嵗费不下百万是以有用之物而易无用之物若不禁恐耗财弥甚遂命七品以上官其家方许食茶仍不得卖及馈献不应留者以斤两立罪赏至七年正月更定食茶制
　　八年七月令以盐及杂物博易宋茶
　　言事者以茶乃宋土草芽而易中国丝绵锦绢有益之物不可也国家之盐货出于卤水嵗取不竭可令易茶省臣以为所易不广遂奏令兼以杂物博易
　　宣宗元光二年三月复定茶禁
　　省臣以国蹙财竭奏曰金币钱谷世不可一日阙者也茶本出于宋地非饮食之急而自昔商贾以金帛易之是徒耗也泰和间尝禁止之后以宋人求和乃罢兵兴以来复举行之然犯者不少衰而边民又窥利越境私易恐因泄军情或盗贼入境令河南陜西凡五千余郡郡日食茶率二十袋袋直银二两是一嵗之中妄费民银三十余万也奈何以吾有用之货而资敌乎乃制亲王公主及见任五品以上官素蓄者存之禁不得卖餽余人并禁之犯者徒五年告者赏寳泉一万贯
　　【臣】等谨按茶价承安四年毎袋价六百文泰和四年减三百文是后无考至是省臣奏每袋银二两当国蹙财竭之际不应遽増如是之多且上云五十余郡郡日食茶二十袋合五十余郡计之毎日当食一千余袋合一嵗三百六十日计之毎嵗当食三十六万余袋毎袋二两则毎嵗当费银七十二万余两不应仅费三十余万也二两疑即一两之讹时军旅倥偬故其价与承安泰和稍不同耳
　　元世祖至元五年成都茶
　　用运使白赓言成都茶于京兆巩昌置局发卖私自采卖者其罪与私盐同至六年七月立西蜀四川监茶使司八年九月诏以四川民力困敝免茶盐等课税仍有司自今有言茶盐之利者以违制论
　　元史张廷瑞传曰先是官买蜀茶増价鬻于羌人以为患张廷瑞为诸蛮夷部宣慰使更变引法使每引纳二缗而付文劵与民聴其自市于羌羌蜀便之
　　十二年江西茶
　　时既平宋用左丞吕文焕言江西茶以宋防五十贯准中统钞一贯
　　十三年定长引短引之法以三分取一
　　长引毎引茶一百二十斤收钞五钱四分二厘八毫短引茶九十斤收钞四钱二分八毫是嵗徴一千二百余锭十四年取三分之半増至二千三百余锭十五年长引収钞一两八分五厘六毫短引八钱四分五厘六毫増至六千六百余锭十七年除长引专用短引毎引収钞二两四钱五分草茶毎引収钞二两二钱四分至十八年増额至二万四千锭
　　十四年正月置江淮茶都转运使司
　　至十六年四月立江西茶运司十七年置茶都转运司于江州总江淮荆湖福建之税二十五年二月改江西茶运司为都转运使司
　　【臣】等谨按元典章二十五年三月中书省奏茶运司改都转运司所办课程浩大乞降条画一所办茶课依茶引事理一运茶纲船官司不得拘运官物一运茶河道尽行拔去桩橛一卖毕旧引依限缴纳一诸色人等毋许妄行煽惑沮壊茶课一经过使臣等不得将催办课程骑坐马匹及贩茶车船头匹夺取走递一旧来茶园诸人不得斫损一诸色人等毋许图利聚党恃势匿税一所差勾当之人以慎行止有家产无过犯者充之一办课行茶地颇广逺如差巡查勾当不得夹带取罪一提防办课依例用管民正官一所办课程依原额并増羡尽实纳官毋许欺隠如有亏兑勒令赔偿更治其罪一防古军人等毋得非理于茶肆索取饮食杯酒等物凡十余条与中统二年六月恢办盐法课程大约相同云
　　又按邱濬谓至元十七年置榷茶都转运司其时有末茶有叶茶唐宋用茶皆以细末制为饼片至临用而碾之卢仝诗所谓首阅月团范仲淹诗所谓碾畔尘飞是也元犹有末茶之说今则闽广之地间用末茶若叶茶之用遍天下几不复知有末茶矣
　　十八年定贩茶据批引例
　　客旅兴贩茶货纳正课钞出给公据前往所指山装茶出山赍据赴司缴纳给引赍引随茶验引发卖毕三日内限赴所在官司批纳引目违匿者杖六十因而转用或改抹字号或増添夹帯斤重及引不随茶者并同私茶法
　　十九年命江南茶课官为置局
　　是年二月饶州总管姚文龙言江南财赋嵗可办钞五十万锭诏以文龙为江西道宣慰司兼措置茶法至是置局令官卖引通行货卖嵗终増二万锭
　　二十一年六月革抑配茶课増茶引价
　　转运司言各处食茶课程抑配于民非便于是革之而以其所革之数于正课每引増一两五分通为三两五钱至二十三年三月又以茶提举李起南言江南茶每引増为五两因即令起南为转运使是年徴四万锭至二十六年又从丞相僧格议每引増为十两
　　【臣】等谨按元典章自宋以来别无食茶课额至元十七年运司卢世荣剏立门摊食茶课程不问有无产茶之处一槩桩配百姓凡一千三百六十余锭每嵗添搭入额十九年考较作八千六百锭二十年江州茶都转运使言若每年纳卖三十五万引草茶一引元价二两二钱四分者増为三两三钱三分末茶二两四钱九分者増为三两五钱计办钞二万四千锭并贩茶课四千锭共二万八千殊过于世荣之数却将食茶革去庶百姓不扰课额亦不亏从之葢是时虽免桩配之害而课额则逓年増多矣又草茶増一两九分末茶増一两一分而志云毎引増一两五分葢并两引而通计之也但谓増一两五分通为三两五钱则与典章不合耳
　　二十四年五月重定私茶罪
　　先是命私茶同私盐法科防至是定但犯私茶者杖七十茶一半没官一半付告人充赏应捕人亦同茶园磨戸犯者及运茶车船主知情夹带亦与同罪有司禁治不严致私茶生发罪及官吏茶过批騐去处不批騐者杖七十其伪造茶引者斩家产付告人充赏诸私茶非私自入山采者不从断没法
　　九月禁阻挠江南茶课
　　至二十六年八月又诏两淮两浙都转运使司及江西茶都转运使诸人毋得阻办课三十年正月又申严之
　　三十年改江南茶法
　　先是有常湖平江等处茶提举司二十三年二月复立岳鄂常徳潭州静江等提举司二十七年二月复立南康兴国提举司至是凡管茶提举司一十六所罢其课少者五所并入附近提举司茶引之外又有茶由以给卖零茶者初每由茶九斤收钞一两至是三斤至三十斤分为十等随处批引局同每引收钞一钱
　　元典章曰是年九月中书省奏茶由局事应依二十九年实办之数不失元额令产茶之地有茶树之家多寡均办所司随地租门摊一年两次催敛起解既已抱纳聴民自便不得因而将无文引茶货偷贩出境如告发到官即同私茶断没如客旅赍据诣茶户造茶依例办课或外方客人赍有引茶货入境聴从货卖
　　【臣】等谨按茶十六提举司曰杭州曰宁国曰龙兴曰建宁曰庐州曰岳州曰鄂州曰常州曰湖州曰潭州曰静江曰临江曰平江曰兴国曰常徳府曰古田建安等处亦详见元典章
　　成宗元贞元年正月增江南茶课
　　时有献利者言旧法江南茶商至江北者又税之其在江南卖者亦宜加税如江北之制于是朝议复増江南课三千锭而弗税二月以其数添入江西榷茶都转运司税额是年凡徴八万三千锭
　　大徳元年四月命优恤茶户
　　九月令断没私茶盐钱运司依例结课
　　七年八月申定贩卖私茶罪
　　凡茶园磨户但有买茶客旅须騐所赍引据依数发卖如不騐由引夹帯多卖买卖之人同私茶罪若告捕得实依例赏给提调正官及首领官吏等比盐官加等治罪
