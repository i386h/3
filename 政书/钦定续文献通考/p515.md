<!-- { "loadSidebar": true } -->
　　式耜字起田常熟人万歴进士累迁右佥都御史巡抚广西进文渊阁大学士兼兵部尚书
　　大兵下广西抗节死
　　【臣】等谨案式耜于乾隆四十一年
　　赐諡忠节是编杂録诸儒之言盖式耜林居时録以自
　　警大指归于为善而已
　　李辂掌録【无卷数】
　　辂自号绣云居士履贯无攷
　　杨宗吾检蠧随笔三十卷
　　宗吾字伯相成都人官锦衣卫指挥大学士廷和之曽孙修撰慎之孙也
　　钱蓘厚语四卷
　　蓘字懋登海盐人万歴中由贡生官于潜训导
　　黄秉石偶得绀珠一卷
　　秉石字复子江宁人万歴中以荐为推官官至严州府同知
　　郑端允培垒居杂録四卷
　　端允字思孟海盐人
　　广百川学海【无卷数】
　　旧题冯可賔编可賔益都人天启进士
　　【臣】等谨案是编乃书贾于説郛印板中抽取此百三十种别刋序目标立此名托言出于可賔者也
　　闵元京凌义渠同编湘烟録十六卷
　　元京字子京乌程人义渠之舅也未详其所终义渠字骏甫此书亦题为乌程人而太学题名碑作归安人天启进士仕至大理寺卿
　　【臣】等谨案义渠于崇祯甲申殉节
　　世祖章皇帝赐諡忠介
　　木増云薖淡墨六卷
　　増字生白云南丽江土司世袭土知府以助饷征蛮功晋秩左布政使年甫三十即谢职天启初特给诰命以旌其忠
　　【臣】等谨案増好读书多与文士徃还是书盖其随笔摘抄之本
　　胡尚洪子史碎语二十四卷
　　尚洪字叔开宣人
　　李云翔诸子防萃八卷
　　云翔字为霖江都人
　　来集之倘湖樵书十二卷　博学彚书十二卷集之见经类
　　蒋一葵尧山堂外纪一百卷
　　一葵字仲舒常州人取纪传所载轶闻事择其稍僻者辑为是编
　　胡爌家规辑要【无卷数】
　　爌见本类
　　陈继儒笔记二卷　读书十六观一卷　羣碎録一卷珍珠船四卷　销夏四卷　辟寒四卷　古今韵史
　　十二卷　福夀全书【无卷数】
　　继儒见史类
　　周诗雅广销夏一卷　广碎寒一卷　销夏补一卷辟寒补一卷　销夏再一卷　辟寒再一卷　寒夏合再一卷
　　诗雅见史类
　　董徳镛可如六卷
　　徳镛字孔昭鄞县人
　　【臣】等谨案是书取鸟兽虫鱼之事合于忠孝节义者分类摘録共六十三门
　　冯梦龙谈槩三十六卷
　　梦龙见经类
　　闵于忱枕函小史【无卷数】
　　于忱履贯无攷
　　朱廷旦捣坚録二十四卷
　　廷旦字尔兼嘉善人天启中贡生
　　【臣】等谨案是书分一百类每类各为小序陈劝戒之防而徴引故实列于后名捣坚者谓如病之刺其坚也
　　赵民献萃古名言四卷
　　民献云南人
　　郑瑄昨非斋日纂二十卷
　　瑄字汉奉闽县人崇祯进士官至应天巡抚
　　顔茂猷迪吉録九卷
　　茂猷字状其又字仰子平和人崇祯甲戌特赐进士
　　呉应箕读书止观録五卷
　　应箕字次尾贵池人崇祯间副榜贡生后殉节死
　　朱辅韦自佩録十二卷
　　辅号杲庵建徳人官至简州知州
　　李长科广仁品二集【无卷数】
　　长科字小有扬州兴化人
　　【臣】等谨案是书阐明戒杀之説杂举故实以证因果题曰二集当尚有初集今未之见
　　诸茂卿今古钩元四十卷
　　茂卿字子茂诸城人
　　俞弁山樵暇语一卷
　　弁履贯无攷
　　【臣】等谨案是书杂録古今事及词章典故间加考据亦有全録旧文者
　　杨兆坊杨氏塾训六卷
　　兆坊字思説杭州人
　　戴有孚着疑録九卷
　　有孚字圣山永新人
　　卫泳枕中秘【无卷数】
　　泳字永叔苏州人
　　郭伟百子金丹十卷
　　伟字士俊泉州人
　　蘉古介书【无卷数】
　　旧题东海黄禺金定邵闇生编
　　【臣】等谨案是书盖书肆粗识字义之人刋以射利者也
　　观生手镜一卷
　　题薠川布衣编不著名氏
　　古今名贤説海二十二卷
　　不着编辑者名氏前有隆庆辛未自序题曰飞来山人【臣】等谨案明陆楫有古今説海一百四十二卷此似得其残缺之本伪刻序目以售欺者也
　　名贤彚语二十卷
　　不着编辑者名氏前亦有隆庆辛未自序亦称飞来山人
　　布粟集八卷
　　不着撰人名氏自题曰布粟子又自题其号曰鳯台
　　九朝谈纂【无卷数】
　　不着撰人名氏
　　【臣】等谨案是书所辑自明太祖至武宗九朝説部杂事
　　以上杂纂
　　宋
　　龚士禼五子纂图互注四十二卷
　　士禼字子质号石庐子理宗时人爵里无攷
　　【臣】等谨案是书所辑五子老庄荀杨及文中子中説也
　　明
　　艺圃搜竒十八卷补缺二卷
　　旧题徐一防编一防见史类
　　【臣】等谨案是书所辑大抵改易书名人名以售其欺盖后人所赝托也
　　何瑭栢斋三书三卷
　　瑭字粹夫懐庆卫人治进士官左都御史
　　【臣】等谨案瑭是书持论诡异于宋之周张邵朱及蔡元定真徳秀诸儒俱有贬词并讥礼经之乐记为过当而失实末有崔铣跋乃极称所论之超卓铣学颇醇正不应至此疑或假托以为重也
　　陆深俨山外集三十四卷
　　深见史类
　　【臣】等谨案是编乃其劄记之文其子楫彚为一集凡传疑録二卷河汾燕闲録二卷春风堂随笔一卷知命録一卷金台纪闻二卷愿丰堂漫书一卷谿山余话一卷玊堂漫笔三卷停骖録一卷续停骖録三卷豫章漫抄四卷中和堂随笔二卷史通防要三卷春雨堂杂抄一卷同异録二卷蜀都杂抄一卷古竒器録一卷书辑三卷核其大致足资考证者多在明人説部之中犹为佳本
　　陆楫古今説海一百四十二卷
　　楫字思豫上海人
　　【臣】等谨案是编分四部七家所采凡一百三十五种畧有删节尚存始末较他书所编特为详赡云
　　彭汝嘉六诏纪闻二卷
　　汝嘉定州人正徳进士官南京吏科给事中
　　【臣】等谨案是编上卷曰防勘夷情録乃嘉靖中建昌道兵备副使俞防处置四川盐井卫土千戸与云南丽永二府土舍争界事公务案牍下卷曰南荒振玉乃乩仙方海何真人与防等唱和之诗汝嘉合刻传之防建徳人正徳进士
　　唐枢木钟台集【无卷数】
　　枢见经类
　　王文禄邱陵学山【无卷数】
　　文禄见儒家类
　　陆树声陆学士杂著十一卷　陆文定公书【无卷数】树声见史类
　　胡维新两京遗编五十七卷
　　维新余姚人嘉靖进士官监察御史
　　沈节甫纪録彚编二百十六卷
　　节甫乌程人嘉靖进士官至工部左侍郎諡端靖
　　穆文熙左传国语国防评苑六十一卷
　　文熙见史类
　　朱东光中都四子集六十二卷
　　东光字元曦浦城人隆庆进士官分巡淮徐道【臣】等谨案是书所编老子庄子管子淮南子四种以亳与濠梁颍上夀春皆中都所辖地故以名书
　　程荣山居清赏二十八卷
　　荣字伯仁歙县人
　　【臣】等谨案是编列南方草木状至禽虫述凡十五种中惟茶谱一种为荣所自着
　　髙鸣鳯今献彚言八卷
　　鸣鳯履贯无攷
　　【臣】等谨案明史艺文志髙鸣鳯今献彚言二十八卷今本只有八卷盖非完本也
　　吕坤吕公实政録七卷
　　坤见经类
　　【臣】等谨案是书皆其歴官条约之类其门下士赵文炳巡按湖广时校刋之
　　钟惺合刻五家言【无卷数】
　　惺见经类
　　【臣】等谨案是书所谓五家者文子及刘画新论谷子公孙龙子刘勰文心雕龙也
　　周履靖夷门广牍一百二十六卷
　　履靖字逸之嘉兴人
　　樊维城盐邑志林六十二卷
　　维城黄冈人万歴进士崇祯中以福建按察司副使家居张献忠陷黄州抗节死
　　【臣】等谨案是编乃维城宰海盐时辑三国以来海盐县人著作共为一集
　　胡应麟少室山房笔丛正集三十二卷续集十六卷应麟字元瑞兰溪人万歴举人
　　胡文焕格致丛书【无卷数】
　　文焕字徳甫号全庵钱塘人
　　项臯谟学易堂笔记一卷二笔一卷三笔一卷四笔一卷五笔一卷
　　臯谟字懋功自称酉山居士嘉兴人
　　程允兆天都阁藏书二十五卷
　　允兆字天民歙县人
　　陈继儒眉公十集四卷
　　继儒见史类
　　毛晋津逮秘书【无卷数】
　　晋见经类
　　黄澍叶绍泰同编汉魏别解十六卷
　　澍字仲霖钱塘人崇祯进士绍防字来甫嘉兴人崇祯时诸生
　　【臣】等谨案是编所辑自呉越春秋讫于薛收元经传凡四十六种大抵从原书中节録者
　　闵景贤何伟然同编快书五十卷
　　景贤字士行乌程人伟然字仙臞仁和人
　　何伟然广快书五十卷
　　【臣】等谨案伟然既与闵景贤同订快书又以五十种广之同订者呉从先也
　　汪定国诸子褒异十六卷
　　定国字苍舒海宁人
　　蒋轶凡编皇书帝佚【无卷数】
　　轶凡字季超诸暨人
　　【臣】等谨案是编首载伪三坟及乾坤凿度谓之皇书次载中天佚典托名五帝之言谓之帝佚首有自序语极荒诞不经
　　沈廷松编明百家小説一百九卷
　　廷松号石闾履贯无攷
　　歴代小史一百五卷
　　不着编辑者名氏
　　明小史八十九卷
　　不着编辑者名氏
　　溪堂丽宿集【无卷数】
　　不着撰人名氏
　　翰苑丛抄十四卷
　　不着撰人名氏
　　以上杂编



　　钦定续文献通考卷一百七十八
<史部,政书类,通制之属,钦定续文献通考>
　　钦定四库全书
　　钦定续文献通考卷一百七十九
　　经籍考
　　子【小説家上】
　　【臣】等谨案马端临通考承班氏例立小説一门其言曰闾里小智之所及亦使缀而不忘如或一言可采此亦刍荛狂夫之义也信哉斯言弗可易已今从四库全书例析为杂事异闻琐説三者而统名之曰小説家凡二卷自余剽窃他书别标名目者汰而弗録以避复沓焉
　　宋史艺文志小説家三百五十九部一千八百八十六卷
　　辽金元三史不立艺文志散见各纪传中
　　明史艺文志小説家一百二十七部三千三百七卷宋
　　田况儒林公议二卷
　　况字元均其先京兆人徙居信都举进士又举贤良方正累官枢密使以观文殿学士提举景灵宫卒【臣】等谨案是篇记太祖建隆以迄仁宗庆厯朝廷政事及士大夫行履得失甚详五代十国时事亦间附焉
　　钱氏私志一卷
　　【臣】等谨案是书旧本或题钱彦逺撰或题钱愐撰或题钱世昭撰据书末世昭跋则是书固非彦逺所为亦非尽愐所纂盖愐尝记所闻见而世昭叙而集之耳
　　莫君陈月河所闻集一卷
　　君陈字和中归安人嘉祐进士尝以权刑部郎中知婺州
　　孔氏谈苑四卷
　　旧题孔平仲撰平仲字毅父一作义甫清江人治平进士官至金部郎中提永兴路刑狱帅鄜延环庆再坐党论奉祠卒事迹具宋史本传
　　【臣】等谨案是书多録当时琐事而颇病丛杂赵与峕疑为不知典故者所为必非孔氏真本
　　王巩甲申杂记一卷
　　巩字定国自号清虚先生莘县人工部尚书素之子官至宗正丞
　　赵令畤侯鲭録八卷
