<!-- { "loadSidebar": true } -->
　　五年二月令凡一家父子兄弟从军者免其父兄至二十三年正月命一户二军者免一人为民次年诏归附逹军及邉民为军无丁男者除其役三十一年恵帝即位诏兴州诸卫军全家在伍者免一人天下卫所军单丁者放为民
　　是年颁律令于各卫
　　八年改在京留守都防为留守卫指挥使司在外都卫为都指挥使司
　　先是既立内外卫所而洪武三年升杭州江西燕山青州四卫为都卫后置河南西安太原武昌四都卫以统属诸卫至是悉改为都指挥使司北平陕西山西浙江江西山东四川福建湖广广东广西辽东河南凡十三甘州大同福建行都指挥使司三俱大都督府至十五年増置贵州云南两都司
　　【臣】等谨按兵志作行都指挥使司二甘州大同而已无福建实録则云行都司三甘州大同福建续通鉴纲目三编则作行都司三西安大同建寜西安当即甘州建寜当即福建考兵志于前军都督府所属各卫内原以福建都司福建行都司两列之则此之是三而非二明矣
　　十三年正月改大都督府为五军都督府
　　帝惩胡惟庸之叛革中书省因改大都督府为五府外卫于都司而都司及内卫各以其方五府惟亲军不属遂为定制五都督总兵籍而不与调发兵部得调发而不治兵后定天下都司卫所共计都司二十一留守司二内外卫四百九十三守御屯田羣牧千户所三百五十九仪卫司三十三【自仪卫司以下旧无后以次添设】宣慰使司二招讨使司二宣抚司六安抚司十六长官司七十【原五十九】畨邉都司卫所等四百七【后作四百六十三】
　　【臣】等谨按太祖之立五府在南京至成祖永乐十八年则又立五府于北京而南京之卫多调往北京志中于南北五府所统诸卫所皆分列之今为列于后以便检阅
　　洪武时南京左军都督府统在京留守左卫镇南卫水军左卫骁骑右卫龙虎卫英武卫沈阳左卫沈阳右卫在外浙江都司辽东都司山东都司【诸卫俱详史志不再述】
　　永乐时北京左军都督府统在京留守左卫镇南卫骁骑卫龙虎卫沈阳左卫沈阳右卫【俱从南京分调】在外三都司同前
　　洪武时南京右军都督府统在京虎贲右卫留守右卫水军右卫武徳卫广武卫在外云南都司贵州都司四川都司陕西都司广西都司
　　永乐时北京右军都督府统在京留守右卫虎贲右卫武徳卫【俱从南京分调】在外直宣州卫【旧无后设】陕西都司陕西行都司【洪武十二年添设　按添设在十二年而分府在十三年则前段当已列入而兵志中却未列也】四川都司土官四川行都司【旧无后设】土官广西都司云南都司土官贵州都司土官
　　洪武时南京中军都督府统在京留守中卫神策卫应天卫广洋卫和阳卫牧马千户所在外直扬州卫和州卫【后改寜夏中屯卫革】髙邮卫淮安卫镇海卫滁州卫太仓卫泗州卫夀州卫邳州卫大河卫沂州卫金山卫新安卫苏州卫仪真卫徐州卫安庆卫宿州千户所中都留守司鳯阳右卫鳯阳中卫皇陵卫鳯阳卫留守左卫留守中卫长淮卫懐逺卫洪塘千户所河南都司
　　永乐时北京中军都督府统在京留守中卫神策卫应天卫和阳卫牧马千户所【俱自南京分调】蕃牧千户所【添设】在外直同前各卫而宿州亦陞为卫又分旧属河南都司之潼闗归徳武平三卫又添设庐州镇江六安徐州左建阳五卫又有汝寜以下至莒州等十六千户所【具详史志不备列】中都留守司【与前同】河南都司洪武时南京前军都督府统在京天策卫【后分为保安卫及保安右卫】龙骧卫豹韬卫龙江卫【后改龙江左卫】飞熊卫在外直九江卫湖广都司福建都司福建行都司江西都司广东都司
　　永乐时北京前军都督府统在京留守前卫龙骧卫豹韬卫【俱从南京分调　按留守前卫志文于南京前府中不载】在外直【同前】湖广都司土官湖广行都司兴化留守司福建都司福建行都司江西都司广东都司
　　洪武时南京后军都督府统在京横海卫鹰扬卫兴武卫江隂卫防古左卫【革】防古右卫【革】在外北平都司北平行都司【后为大寜都司】山西都司山西行都司北平三防卫【后俱为亲军】山西三防卫【后俱革】
　　永乐时北京后军都督府统在京留守后卫鹰扬卫兴武卫【俱自南京分调　按留守后卫志文于南京后府中不载】大寜中卫大寜前卫防州卫【旧北平行都司又有从北平山西等卫改调及新添设者】富峪卫寛河卫【旧大寜后卫】神武左卫神武后卫【改昭陵卫】忠义左右前后四卫义勇中左右前后五卫武成中卫蔚州左卫在外直【旧为北平都司有三防卫后俱亲军其不系北平旧卫者俱永乐以后添设】蓟州卫真定卫永平卫山海卫遵化卫【以上北平旧卫】宻云中卫后卫【以旧宻云一卫分】开平中屯卫兴平左屯右屯中屯前屯后屯五卫延庆卫【旧为北平都司居庸闗千户所俊改】东胜左右二卫镇朔卫涿鹿卫【旧为河南寜国卫】定邉卫神武右中二卫忠义中卫卢龙卫武清卫抚寜卫徳州卫寜山卫【旧属河南都司】大同中屯卫沈阳中屯卫定州卫【以上旧为北平山东山西河南等处卫所永乐时调改】天津卫【以下添设】天津左卫天津右卫【旧青州左防卫】通州左卫右卫涿鹿左卫中卫河间卫潼闗卫【旧属河南都司】徳州左卫【又有梁城至蒲州十三千户所具详史志不备述】大寜都司万全都司山西都司山西行都司
　　自北京建五府后凡南京所属之卫仍皆分北京五府【按史志又载永乐后南京五府所属之卫名皆与前相仿则知永乐时所云分调者当是分其半而调北京非南京遂全无此卫也内左军中较旧添龙虎左卫旧为成都右防卫宣徳六年改又有龙江右卫亦旧所无前军中较旧添豹韬左卫旧为成都中防卫亦宣徳六年改而在外所统之各都司则皆不载盖自改建后在外之都司自専属北五府不得仍属南五府矣】
　　【臣】等谨按以上所列南北五府所属之各卫皆以洪武永乐分载者以见重定兵制之大纲也至其中卫所之添革改调及各处土官属之统辖者原自永乐而后随时损益不専成祖一朝盖史志固统全代而列之也
　　又按除亲军外凡各卫所俱分属五府矣惟武功中左右卫以匠役工部永清左右彭城三卫皆无所属其后诸陵设卫不五府亦不称亲军五府以中左右前后为序南以总兵坐中府北以总兵坐后府
　　孙承泽春明梦余録曰兵部掌兵政而军旅征伐则归之五军都督府兵部有出兵之令而无统兵之权五军有统兵之权而无出兵之令至将属于五府而兵又总于京营合之则呼吸相通分之则犬牙相制
　　五月诏军民已有定籍有以民为军者禁之
　　取兵有从征有归附有谪发从征者诸将所部兵既定其地因以留戍归附则胜国及僣伪诸降卒谪发以罪迁为兵者其军皆世籍
　　【臣】等谨按律严人户以籍为定而军民遂分防典云官军头目无得巧立名色径行勾提百姓充军民户亦不得诈称各官军人贴户躱避差役洪武十五年有戍卒言故元将校宜取为兵帝以版籍已定岂可复扰命徙其卒于他卫可谓无二三者矣考王圻续通考中载军籍抽丁议一篇内言取兵之途有从征有归附有谪发有籍选籍选者拔之编户者也当即所谓民兵其制起于后非洪武时初制
　　十五年三月颁军法定律
　　凡管军指挥千户到任务必先知卫所官旗军马之数每月三次阅视违者夺其俸及兵卫队伍老防优给与宫禁守御之令凡二十九条
　　十一月榜谕天下都司不得擅兴营建私役军士【臣】等谨按至十七年正月诏天下城隍俱令军士修理勿得役民二十六年四月又诏凡有剏修须奏闻差人相度准令守御或所在人民筑造盖以公事营建则以兵代民惟不得私役耳然其端既开安得尽以公而不以私厥后京营兵既困于工役而在外者亦多役军士矣
　　十六年九月命给事中及国子生各卫舎人分行天下清理军籍
　　【臣】等谨按此明代清理军伍之始是时兵政脩明无勾扰之迨其后法日弛而日滋勾军之害不可胜举而兵亦日矣
　　十九年六月抚防从征军士
　　诏士卒战伤者除其籍复其家土军赐复三年改为贴户死亡者复十年其除籍者仍复三年将校阵亡其子世袭加一等
　　二十一年六月谕武臣存防军士仍赐军士防身勅时帝闻世袭武官有苛刻不恤军士者特勅谕戒之又述军士始终艰难之故与夫抚绥爱养之道为防身勅颁示军士永为遵守至八月御制八谕饬武臣一曰守邉之将抚军以恩二曰邉境城隍务宜髙深三曰修筑城池葺理以渐四曰操练军士习于闲暇五曰军士顿舎勤于防视六曰体念军士勿得加害七曰事机之防同僚尽心八曰沿海卫所严于保障十月又制保身勅赐武臣
　　二十一年令卫所覈实军伍有匿已子以养子代者不许是年秋令卫所造军户籍又置军籍勘合
　　帝以军伍有缺遣人追取往往鬻法扰民乃诏自今卫所将逃故军姓名鄊贯编成图籍送兵部照名行取不许差人又诏天下郡县以军户类造为册具载丁口之数取丁则按籍追之无丁者止又命兵部置军籍勘合遣人分给内外卫所军士谓之勘合户由其中开写从军来厯调补卫所年月及在营丁口之数如遇防圏以此为騐底簿则蔵于内府
　　兵志曰凡军卫掌于职方而勾清则武库主之有所勾摄自卫所开报先覈鄊贯居址内府给批下有司提本军谓之根捕提家丁谓之勾补【按图书集成所载凡内外勾解到部其定卫防发及遇缺投充收补与重冐存防等项属职方司其根捕勾补及清理挨查改编等项属武库司若职方司有首补者即行武库司住勾】间有恩防开伍者洪武中令应补军役生员遣归卒业宣徳中上虞人李志道充楚雄卫军死其孙宗宜继时已中鄊试尚书张本言于帝得免如此者絶少户有军籍必仕至兵部尚书始得除军士应起解者皆佥妻有津给军装解军行粮军丁口粮之费其册单编造皆有恒式初定户口収军勾清三册嘉靖中又编四册曰军贯曰兜防曰类卫类姓其勾军另给军单盖终明世于军籍最严然政渐而扰民日甚矣
　　二十二年三月令天下军丁习匠艺
　　帝以军卫营作劳民命各卫所置局毎百户选四人以正军之弱者分习技艺
　　二十三年复遣官清理天下将卒部伍
　　【臣】等谨按至二十五年计内外武官兵马之数京官二千七百四十七员军二十万六千二百八十人马四千七百五十一匹外官万三千七百四十二员军九十九万二千一百五十四人马四万三百二十九匹可谓盛矣自后则惟有逓减耳
　　二十四年定勾补军士之令
　　令垜集军故户止一丁者勾有丁贴户起解军去原籍逺者解京该府遣人押送若路顺及去京逺者从便解发
　　二十六年三月定卫所额军收补军士及老病军人除豁之例
　　是时定凡天下都司并卫所城池军马数目以诸司职掌刋布中外凡内外卫所军士皆有定数其勾解逃故补役户丁兑换老疾除豁絶户皆以定例行之
　　二十七年四月命罪谪充军者为恩军
　　二十九年十月选屯田军士更代京卫老疾士卒三十年四月定武官役军之制
