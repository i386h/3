<!-- { "loadSidebar": true } -->
　　肃祖四子懿祖居二余三人一世学顺是为五院额尔竒木房噶拉是为六院郎君房辖哩亦为六院房学顺后五院额尔竒木达噜噶　达噜噶子北院大王图勒锦【按表中以达噜噶为四世图勒锦为五世今考图勒锦传云学顺之孙其父达噜噶则当为二世三世矣但疑曽元軰亦皆可统谓之孙故未敢改正而阙其世数以存疑焉】　九世噶拉后侍中辰嘉努【传云噶拉八世孙】　又不知世次太子太傅棠【表云不知世次亦不载房分考本传亦六院郎君房噶拉之后】
　　【臣】等谨按皇子表有辖哩皇族表无意辖哩无嗣故阙之与
　　懿祖系
　　懿祖四子元祖居三余三人一世六院额尔竒木房呼喇六院部锡里房尼固察又简献皇帝【即元祖】兄实黙克【皇子表作苏拉与实黙克异】　二世呼喇子额尔竒木阿固齐裕悦希达【希达见逆臣传阿固齐其异母兄也】　实黙克子乌苏三世希达子特哩台　乌苏子阿勒达尔裕悦赫噜迪里伊济【表缺从本传増传曰廸里父乌苏兄赫噜弟伊济葢赫噜为乌苏长子也但乌苏为实黙克子而廸里传又云博果济额尔竒木之后岂实黙克即博果济与传表中皆无可考】四世赫噜子塔拉萨喇　伊济子哈里【表缺从伊济传増】五世赫噜孙太师色珍　廸里孙和克【表缺从和克传増其父未详】　六世色珍子格尔【色珍格尔表皆列之不知世次之类今考色珍传系裕悦赫噜之孙格尔其庶子也色珍父无可考】　和克子穆尔古【表缺从本传増】　又不知世次六院族北院额尔竒木实讷齐其侄为右皮室详衮隆科大王佛徳　又六院尼固察后政事令特烈【本传云尼固察之后】　又尼固察后北院大王赫噜赫噜弟南院大王乌页　又伊伯格勒亦尼固察后【表缺从方伎传増】
　　【臣】等谨按懿祖子元祖外止三人皇子皇族载呼喇尼固察二人皆同余一人皇子表作苏拉皇族表作实黙克絶不相符且懿祖子皆元祖兄弟何独于实黙克而冠以简献帝兄岂其与元祖为同母兄弟乎实黙克表不书为何房当亦称六院房也
　　元祖系
　　元祖四子徳祖居四余三人一世玛鲁【早卒】楚国王页穆是为横帐孟父房隋国王舒噜是为横帐仲父房孟父房二世页穆子徳哷勒部额尔竒木和尔郭
　　勒济摩绰春布里　三世和尔郭勒济子塔玛辖实哷【官名】舒苏　春布里子廸里【廸里表无今从安图传増】　摩绰子漆水郡王托云【表列之不知世次之类今从本传改】　四世廸里子北院枢宻使安图【表作春布里子误今从本传改】　五世安图侄萨结【表作三世误今从安图传改】　仲父房二世舒噜子华格哈斯乌苏【表止华格无乌苏哈斯乌苏从干与休格传増哈斯从逆臣传増哈斯舒噜之庶子】　三世华格子罕扎【从表】　乌苏子裕悦斡裕悦休格【从本传】四世休格子果巴果实【表无果巴从传増】　五世休格孙玛格【从本传其父未详】　斡孙学古额布勒【从本传表作乌尔古巴误】　果啰资忠昭【资忠传曰兄果啰弟昭不言世次今从表列之于五世】　孟父房不知世次特哩衮硕格　裕悦乌哲　乌哲庶子党项节度唐古　乌哲四世孙节度瑠嘉努　瑠嘉努子昭徳节度孟简【乌哲下世数从唐古与文学孟简传増】　又特哩衮和啰木萨噶迪里　廸里之孙萨喇苏　北院宣徽使达鲁　右皮室详衮希达　南院大王善补　侍中华格裕悦鸿观【本传云华格弟】　北院宣徽使玛鲁　玛鲁子南京宣徽使努克特【从本传】　又燕王贵音　贵音子裕悦仁先特哩衮许王义先南面林牙信先【仁先传云三人皆贵音子】　仁先子托卜嘉【表无从传増】　仲父房不知世次北院大王达鲁　北面林牙哈瑠　定武节度仙童　西北招讨使托卜嘉　开逺节度穆济【表缺从本传増】　又太祖从侄不知所出者裕悦罗卜科　罗卜科子西平郡王贤适　贤适子大同节度观音【从贤适传臣】等谨按皇子表有玛鲁皇族表无岂早卒未成房分耶罗卜科贤适皇族表不属之孟仲两房而特标曰太祖从侄不知所出或者为玛鲁之后未可知也表列乌哲为第五世唐古为第六世瑠嘉努八世孟简九世考列传唐古为乌哲子瑠嘉努为乌哲四世孙则二人固非中间止隔一世者矣今皆据传改正
　　徳祖系
　　徳祖六子【据皇族表当是七子】太祖居长余五人【据皇族表当是六人】一世埒克左大相达喇许王伊徳实明王安图南府宰相苏又有托音【耶律雅克传曰季父房之后四世祖托音太祖异母弟也】以上所传并为横帐季父房　二世埒克子萨布中京留守巴哩　伊徳实子瑠格布格和科里希斯　安图子察克　三世达喇孙镇国节度和卓　伊徳实孙中书令阿里【表列阿里于三世是伊徳实孙也但不详为何人子】　苏之孙尚父诺衮　四世托音后太师呼鲁苏　五世诺衮孙北院枢宻使博廸【其父未详】　特哩衮布库【本传云苏之四世孙其父未详】呼鲁苏子特哩衮雅克　六世博廸子北院枢宻
　　使实黙　布库子特哩　雅克子徳斯徳年扎克【表无从奸臣传増】　七世伊徳实后混同郡王额特埒【表列之八世今按本传云伊徳实六世孙则当为七世也】　其季父房不知世次者平章廸里　中京路案问使和尚　林牙果嘉果嘉子漆水郡王托卜嘉【从传増】　又南府宰相锡里哈【锡里哈见能吏传曽为南府宰相】　锡里哈子乌尔古部节度布库　又北面大王特黙　又有扎拉其子先锋都监章努【表作张努今按章努传曰天祚亲征女直萧呼图克为先锋都统章努为都监则章张字通用明矣今俱改章努扎拉表缺今从章努传増】　又检校太师乌津乌津子林牙庶成郡林牙庶箴【庶成弟】庶箴子富鲁【富鲁表无从传増】　又有阿固齐【表列之章努一軰今不可考】其孙朗【逆臣传朗为阿固齐孙】
　　【臣】等谨按皇子表徳祖止六子太祖居长苏居六皇族表于苏之右又有托音是共七子矣二表不符疑皇子表有误
　　太祖系
　　一世让国皇帝倍章肃皇帝鲁呼特哩衮雅尔噶二世倍子平王隆先晋王道隐隆科刷【刷衣缺从传増】　鲁呼子宋王喜隐卫王宛　雅尔噶子南府宰相廸里舒噜北院大王希达　三世隆先子辰格　喜隐子留礼夀　自倍兄弟以下皆系横帐
　　【臣】等谨按皇子表元祖子后为孟仲父房徳祖子后为季父房自太祖子已下并系横帐房是三父与横帐各分房分也皇族表于孟父房上即冠以横帐考耶律佛徳传曰旧制肃祖以下宗室称院徳祖号三父房称横帐国语解所言同又考皇族表亦止言横帐五院六院更不别出三父房则知自元祖及太祖以后皆为横帐而就中元徳二祖之族属则于横帐中更别称三父房也
　　太宗系
　　一世冀王廸里　二世斡格
　　景宗系
　　一世皇太弟隆庆齐国王隆祐　二世隆庆子魏国王察克豳王苏克陈王谢嘉努辽西郡王埒富漆水郡王苏色　隆祐子周王呼都克魏王赫噜　三世苏色子祗候郎君旺嘉努罗汉努
　　【臣】等谨按契丹国志曰晋王宗懿原名察克只隆庆之子始封中山王改王晋察克疑即察克封爵与正史不同又按圣宗本纪开泰七年五月封皇侄宗范昭义军节度使宗熙镇国军节度使宗亮绛州节度使宗弼濮州观察使宗奕曹州防御使宗显宗萧皆为防御使夫圣宗之侄当是景宗系隆庆隆祐子也而名皆不同无从叅对
　　圣宗系
　　一世重元燕王武格　二世重元子尼噜古　五世武格后廸里珠拉珠拉后称帝
　　【臣】等谨按珠拉称帝天祚本纪不载萧特烈传及续纲目皆书之萧特烈传以珠拉为兴宗之孙续纲目以为圣宗孙皆与表异
　　兴宗系
　　一世和啰噶　二世漆水郡王实都匡义节度逺秦晋国王淳淳后称帝
　　【臣】等谨按以上凡皇族之可考于正史表传及契丹国志者皆订正而数载之矣又列传中如都沁古图鲁卜【兄弟三人】六院部人其祖为博果济【传云博果济于约尼时再为本部额尔竒木疑即呼喇子额尔竒木阿固齐】乌鲁斯为六院额尔竒木博果济之后吼亦六院部额尔竒木博果济之后吼子曰博勒博吼之五世孙曰廸里【吼传曾以功加采访使廸里传曰采访使吼五世孙彼此相符】又博果济亦六院额尔竒木博果济之后其子曰约啰又有曰纽斡哩曰哈尔吉曰徳哷传中皆云六院额尔竒木博果济之后又有纳延亦云额尔竒木博果济之后其父曰斡其季父曰卓克算凡此诸人疑皆懿祖系二世额尔竒木阿固齐之后但表俱不载且二人并无传故不可考聊类志本末以见存疑之意云
　　金制皇兄弟皇子为亲王给二品俸宗室封一字王者给三品俸
　　大宗正府掌敦睦纠率宗属以皇族中属亲者充泰和中避睿宗讳改为大睦亲府【互见职官考】
　　熙宗皇统四年诏以去年所得宋币赐始祖以下宗室海陵正隆二年改定亲王以下封爵等第命追取存亡诰身存者二品以上死者一品叅酌削降公私文书但有王爵字者立限毁抹坟墓碑志并发而毁之
　　世宗大定十二年十一月帝谓宰臣曰宗室中有不任官事者若不加恩泽于亲亲之道未朕欲授以散官量与廪禄未知前代何如左丞石琚曰陶唐亲九族周家睦九族见于诗书皆美事也
　　十六年正月诏宗室未附玉牒者并于编次
　　四月诏定宗室子程试等第
　　十七年正月帝谓宰臣曰宗室中年髙徃徃未有官称其先皆有功于国朕欲稍加以官使有名位可称如何对曰亲亲报功先王之令则
　　五月尚书奏定皇家免以上亲燕飨班次并从唐制二十四年帝如上京五月宴宗戚于皇武殿
　　帝以上京祖宗兴王之地故与诸王徃焉时宴饮极欢赐诸王妃主宰执百官命妇各有差宗戚皆沾饮起舞竟日乃罢至二十五年正月朔宴妃嫔亲王公主文武从臣于光徳殿宗室宗妇及五品以上命妇与坐者千七百余人赏赉有差四月宴宗室宗妇于皇武殿大功亲赐官三阶小功二阶缌麻一阶年髙属近者加宣武将军及封宗女赐银绢各有差宗室妇女及羣臣故老以次起舞进酒帝曰吾来数月未有一人歌本曲者吾为汝等歌之命宗室子弟叙坐殿下者皆坐殿上聴帝自歌其词道王业之艰难及继述之不易慨想祖宗宛然如睹歌毕泣下羣臣宗戚奉觞上夀于是诸夫人更歌本曲如私家之防既醉帝复续调至一皷乃罢
　　【臣】等谨按帝于族属卫士有不娴女直语者必谆谆致训皆所以思缔造之艰难守土风之朴素而动以水源木本之思也其幸上京加恩宗族致为周渥至于亲歌本曲慨念祖宗能使人孝弟之意油然而生以视汉髙故沛之游大风之咏胜之逺矣小尧舜之名洵非诬也
　　二十五年四月以防宁府【即上京地】官一人兼大宗正丞以治宗室之政【互见职官考】
　　二十二年徙河间宗室于平州
　　至二十三年十二月帝谓宰臣曰海陵自以不道恐上京宗室起而图之故不问疎近并徙之南岂非以汉光武宋康王之疎庶得继大统故有是心过虑若此何其谬也
　　【臣】等谨按海陵命防宁府毁旧宫殿诸大族第宅甚至上京山陵亦皆迁徙则其尽徙宗室于南更不待言矣海陵纪中不载徙宗室事偶轶之也河间之宗室岂即海陵所徙者与
　　章宗明昌元年六月定亲王家人有犯其长史府掾失觉察故纵罪【互见刑考】
