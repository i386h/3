<!-- { "loadSidebar": true } -->
　　是年又修泰兴沿江圩岸六合歩等屯黄岩混水等十五闸六门香山竹径水陂又以当涂民言慈湖濒江上通宣歙东抵丹阳湖西接芜湖久雨浸滛潮涨伤农宜遣勘修筑遂从其请降是谕至四年修筑宣城十九圩丰城穆湖圩防溧水决圩怀宁斗潭河彭滩圩防吉永刘家塘云陂江都刘家圩港新建石头冈圩防五年又筑高要银冈金山等溃堤溉田五百余顷八年修丹阳练湖塘南陵野塘圩蚌荡坝九年修安福丁陂等塘堰安仁饶家陂夀光堤安陆京山景陵圩长洲至嘉兴泄水洞百三十一处监利车水堤四千四百余丈髙安华陂屯陂堤筑仁和黄濠塘防三百余丈孙家围塘二十余里浚潍县干丹河定襄故渠六十三里引滹沱水灌田六百余顷又修丽水县通济渠堤堰上中下三源流四十八溉田二千余顷十年筑新防圩防二千余丈十一年修芜湖陶辛政和二圩应天新河圩防天长福胜戚家庄二塘十二年修凤阳安丰塘水门十六座十三年修南京羽林右衞刁家圩屯田堤十七年浚萧山境内河渠四十五里溉田万顷二十一年修嘉定抵松江潮圮圩岸五千余丈又修文水常稔渠灌田
　　宣宗宣德三年诏天下凡水利当兴者有司即举行毋缓视
　　是年既修灌县都江等堰四十四又临海民言胡巉诸闸潴水灌田近年闸坏而金鼇大浦湖涞举屿等河遂皆壅阻乞为开筑帝曰水利急务使民自诉于朝此守令不得人尔命工部即饬郡县秋收起工且诏天下凡水利有司皆即兴举时巡按西江御史许胜又言南昌瑞河两岸低洼多良田洪武间修筑圩防水不为患永乐间改修近皆圮坏乞勅有司募夫修理又中书舎人陆伯伦言常熟七浦塘东西百里灌常熟昆山田岁租二十余万石乞听民自浚之皆诏可至四年以潜江民言蚌湖阳湖皆临襄河水涨岸决害荆州三衞荆门江陵诸州县官民屯田无筭发军民筑治之福清民言光贤里官民田百余顷障海堤坏田久荒永乐中尝命修治迄今未举民不得耕帝责有司亟治而谕尚书呉中严饬郡邑陂池堤堰及时修浚慢者治以罪六年修浏阳广济诸县堤堰七年修眉州新建通济堰分十六渠溉田二万五千余畆八年葺湖广偏桥衞高陂石洞修安阳广惠等渠磁州滏阳河五济民渠
　　九年毁苏松民私筑堤堰
　　【臣】等谨按宣宗一从唐敏之言再纳况钟之防苏松水利靡弗修举而独于私筑之堤堰毅然毁之者盖苏松当众流之冲水方趋下一有壅遏则泛滥四出故田围圩防之置非其所者皆足以妨水道也不然周忱抚蘓于兹四载矣茍非灼见其害亦安忍去民之利乎
　　英宗正统五年正月令天下有司秋成时修筑圩防疏浚陂塘以便农作仍具数缴报俟考满以凭黜陟先是三年疏泰兴顺德乡三渠引湖溉田通潞州永禄等渠二十八道于漳河四年宁夏巡抚金濓言镇有五渠资以行溉今鸣沙洲七星汉伯石灰三渠久塞请用夫四万疏浚溉芜田一千三百余顷从之至是又命天下具报修筑疏浚等数至六年筑芜湖陶辛圩新埂又浚高邮子婴沟减水隂洞以济旱涝八年修弋阳官陂三所九年浚无锡里谷诸河东南接苏州昆山湖塘北通扬子江西接新兴河引水灌田都御史陈镒言朝邑多沙鹻难耕县治洛河与渭水通请穿渠灌之诏可又开海阳县隆津等沟引长溪水溉田浚长乐之严湖及张塘等涵港以备旱溢十二年以绍兴东小江南通诸暨七十二湖西通钱塘江久雨水溢害田发丁夫疏之十三年以云南邓川州民田与大理衞屯田接壤湖畔积雨壅沙禾苗渰没命州衞军民疏治十四年浚和州姥镇河张家沟并建闸以溉降福等七十余圩及南京诸衞屯田时范衷知寿昌县辟荒田二千六百畆兴水利三百四十六区
　　严讷论水利圩图畧曰今天下以垦田当司农钜供者苏松为最苏松介在湖海厥土涂泥利害以水圩防者所以隄水而田即周礼稻人匠人所掌涂防是也田甚下湿岸则陡立如城而河流犹出其上或咫隙莫御而田且没矣其田或最高去水逺而不及溉者则又终古防卤惟在上下壌之间土厚水深则号膏腴以其得水蓄泄可为旱涝备而所谓能蓄泄者以有圩防耳岁苦旱则河之水续桔橰而上以入于田河不龟坼田不乏溉岁涝则戽水出于河而防障之自三江道湮疏浚失宜恒雨注积而无从尾闾也水襄于防寸许而膏腴汩为巨浸不能与下湿者论良瘠惟修筑之卑令高缺令补废令兴薄令培而厚浮令杵而坚斯得圩防之利矣
　　景帝景泰四年云南滇池造石闸
　　总兵官沐璘言城东有水南流源发邵甸防九十九泉为一抵松花坝分为二支一绕金马山入滇池一从黑窑村流至云泽桥亦入滇池旧于下流筑堰溉军民田数十万顷霖潦无所泄请令受利之家自造石闸啓闭以时报可至英宗天顺十八年又浚云南东西二沟自松华坝黑龙潭抵西南桞坝南村灌田数万顷
　　五年疏灵寳黎园庄渠通鸿泸涧溉田万顷
　　七年浚杭州西湖
　　尚书孙原贞言西湖旧有二闸近皆倾圮湖遂淤塞民田无灌溉资乞勅有司兴浚禁势豪侵占以利军民从之至宪宗成化十一年又浚钱塘门故渠左属涌金门建桥闸以蓄湖水二十年杨瑄为浙江按察使西湖旧可溉诸县田四十六万顷时湮塞过半瑄请浚之功未竟而卒孝宗治十八年又浚之
　　英宗天顺二年修彭县万工堰灌田千余顷
　　七年十月浚泾阳县郑白故渠
　　先是五年佥事李观言泾水出泾阳仲山谷道髙陵至栎阳入渭袤二百里汉开渠溉田宋元俱设官主之今虽有瓠口郑白二渠而堤堰摧决沟洫壅潴民弗防利是年乃命有司浚之至八年都御史项忠言瓠口郑白二渠引泾水溉田数万顷至元犹溉八千顷日久渠浅利因以废宣德初遣官修凿亩收三四石无何复塞渠旁之田遇旱为赤地泾阳醴泉三原高陵皆患苦之昨请于泾水上源龙潭左侧疏浚讫旧渠口寻以照例停止今宜毕其役西安城西井泉咸苦饮者辄病龙首渠引水七十里修筑不易且利止及城东西南皂河去城一舎许可凿令引水与龙首渠防则居民尽利从之
　　宪宗成化十年廷臣防议江浦北城圩古沟北通滁河浦子口城东黒水泉古沟南入大江二沟相望冈垅中截宜凿通成河旱引涝泄从之
　　十二年诏河西屯田官兼理十五衞水利
　　至孝宗治七年浚南京天潮二河备军衞屯田水利正德十五年又浚滁河六合诸水以利江北屯田
　　二十年修嘉兴等六府海田堤防
　　是时张瑄为广东布政使修陂塘圩防四千六百雍防知呉县太湖涨没田千顷作堤为民利称雍公堤至武宗正德时蔡德祐为山东副使分巡辽阳辟濵海圩田数万顷称蔡公田云
　　孝宗治元年许以新佃芦洲补旧额课
　　奏准沿江一带芦洲有曾告承佃而旧额洲荡坍塌者即将新佃柴课依数凑补本处旧额或有新生别洲许令拨补附近坍塌不敷之数嘉靖二十七年令一应芦洲除洪武永乐时赐功臣僧道者不动外余悉委官丈量召民承佃
　　春明梦余録载计曹条议曰议者欲清南京太仆寺所草塲地六十万顷出佃价一两可得银六千万此事之不能者也自马草均于田畆民间已忘其事故江北尚有名目而其田本贱值不过数钱岂能顿増一两江南田贵易增而竟莫可辨析茍欲増其价必致摊是教之乱也愚以芦洲一项可以此意行之今沿江一带田之利防洲之利重故洲必归于豪势两豪相争累年不止只以不烦佃价办课轻微而影射易滋故不惜身命而争之耳今得为之令曰某处某洲若干畆毎亩纳价若干不论业主他户能纳者听既纳之后永为世业旧业主不得争民纵出佃价其利尚浮于田必争先而纳旧业主家能办者惟恐失其利亦必竞纳不烦催督而可以得无限之资计芦政分司所辖见为亩三百三万三千九百二十四如往年少试于如臯等处毎畆纳四五钱不等民无不乐从则分等量入亦不下六七十万若能命一干官严为丈量度其隠弊不啻一倍上而川蜀亦可仿行数百万之利在一使者得人耳事集民乐又何患焉
　　七年七月命工部侍郎徐贯经理苏杭水利
