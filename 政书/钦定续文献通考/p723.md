<!-- { "loadSidebar": true } -->
　　先是天顺中尝乗间掠诸边复窃通鞑靼博啰每为之乡导所遣使与博啰使臣偕见中国待鞑靼厚请加赏不得大忿遂益与博啰相结至是头目多罗干等以兵从博啰大入辽河已复西附黙啰欢东合海西兵数入塞又时独出没广宁义州间九年三卫入犯十年复掠开原庆云十四年时鞑靼满逹勒暴强侵掠三卫三卫头目皆走避塞下数饥困满逹勒死伊斯玛音主兵柄三卫复数为所窘二十二年鞑靼别部纳海拥三万众入大宁金山渉老河攻杀三卫头目巴延等掠去人畜以万计三卫乃相率擕老弱走匿邉圉诏予刍粮优恤之至治初常盗掠古北开原境又北结多罗干数冦广宁宁逺诸处时海西尚古者以不得通贡叛中国数以兵阻诸蕃入贡诸蕃并衔之朝廷旋许尚古纳欵抚宁孟克特穆尔等皆以尚古为辞入冦辽阳杀掠甚众鞑靼小王子屡掠三卫三卫因各叩闗输罪朝廷许之然阳为恭顺而已
　　武宗正德十年朶顔分道入冦
　　朶顔都督华善恃险而骄数请増贡加赏不许至是华善子巴尔斯以千骑毁鮎鱼闗入马兰谷复以五百骑入板场谷千骑入神山岭又千余骑入水开洞事闻命副总兵桂勇御之华善退去屯驻江罗山匿巴尔斯使其子逹罕等入朝请罪诏释不问至嘉靖九年时巴尔斯已死其子伯克入贡诏予父爵而巴哈自以华善子不得职怒遂先后掠冷口擦崖喜峰间邉将失于防御皆逮治
　　嘉靖十七年春泰宁部入冦
　　泰宁头目布栋贵率众冦大清堡总兵马永击斩之其属巴逊以朶顔部众复入镇守少监王永与战败绩二十二年冬攻围墓田谷副总兵杨继祖等击败之
　　二十二年秋三卫复导鞑靼冦边
　　三卫之迭犯也实朶顔部哈珠尔陈通事为之【二人俱中国人被掳遂为三卫用】二十九年鞑靼暗逹谋犯畿东珠尔为指潮河川路暗达移兵白庙近古北珠尔诈言敌已退边备缓暗达遂由鸽子洞曹榆沟入直犯畿甸已暗达请开马市珠尔复往来诱阻之三十年蓟辽总督何栋搆捕至京伏诛四十二年古北哨卒出闗为朶顔所扑杀俄三卫长托海【暗达子星哈妻父也】叩闗索赏总督杨选将为牵制星哈计乃拘絷图罕令其诸子更迭为质三卫恨甚遂导暗逹入掠顺义及三河选得罪
　　神宗万厯初朶顔长昂入冦
　　长昂益强挟赏不遂数纠众入掠截诸畨贡道十二年秋复导土蛮以四千骑分掠三山三道沟锦川诸处仅革其月赏未几复以千骑犯刘家口官军御之杀伤相当于是益跋扈自恣东勾土蛮西结婚白洪大以扰诸邉十七年合鞑靼东西二部冦辽东又二年大掠独石路二十二年复拥众犯中后所入小屯台明年潜入喜峰口二十九年长昻与董狐狸等皆纳欵三十四年冬复纠鞑靼班布尔实巴延台吉等以万骑迫山海闗长昂复以三千骑窥义院界边将有备乃引去及长昻死诸子稍衰三卫皆靖
　　愍帝崇祯初三卫与察哈尔战于哈喇乌苏胜之时杀获万计以捷告未防皆服属于我
　　大清
　　【臣】等谨按四裔之在北者如鞑靼及朶顔等三卫皆见于明史而为马端临考与辽金元史所未载若马端临考有曰室韦考辽太祖时黒车子室韦以八部降寻复叛讨破之太宗时频入贡穆宗时黄室韦与大室韦小黄室韦俱叛圣宗以后皆称恭顺有曰回纥唐德宗时改为回鹘言其捷鸷如鹘也辽时贡献不絶间亦请婚不许回纥即回回其种类部落散见四裔中者互详于他处有曰沙陀辽太祖尝讨沙陀降之太祖天显时以沙陀从征渤海有功加赏有曰济噶苏辽太宗天显六年正月西南边将以慕化济噶苏国人来穆宗应厯二年十月同回鹘遣使来贡景宗保宁八年十二月又来贡【详土贡考】又有曰霫【奚附】辽太祖丙寅年十一月遣偏师讨奚霫诸部及东北女直之未附者悉破降之既即位之五年正月亲征西部奚奚阻险叛服不常数招谕不听是役所向辄下遂分兵讨东部奚亦平之于是尽有奚霫之地东际海南暨白檀西逾松漠北抵潢水凡五部咸入版籍太宗以后奚贡献不絶有曰德哷勒辽太宗与穆景之世德哷勒嵗来贡圣宗时德哷勒八部屡杀祥衮以叛虽就招抚而自后辄叛服不常至天祚帝为金所逼归于其部耶律逹实乃有其地此则见于辽史者也又有国考元世祖至元十七年三月诏讨罗氏国命以防古军六千哈喇章军一万西川雅尔哈万嘉努军万人阿尔哈雅军万人三道并进六月七月屡诏谕之至九月国主阿察及阿里降自后叛服不常此则见于元史者也金与明则无可考矣至辽史所载系马端临考所未有者一曰乌尔古初辽太祖征乌尔古诸部至神册四年九月复征之十月举部来附太宗天显三年五月命林牙图鲁卜讨乌尔古部防同二年十月帝以乌尔古部水草肥美诏南北院徙三实里户居之穆宗以后叛服不常至天祚之世入于金一曰珠卜古【女真附】辽太宗天显十二年九月珠卜古女真来贡至圣宗之世而诸部皆叛兴宗时其酋长复来此后遂絶考金史女真本名珠勒札噶蕃语舌音讹为女真或曰虑真避契丹兴宗名又曰女直叶隆礼契丹国志地理四至虽称东南至熟女真国东北至生女真国其实皆在中国之北一曰五国【威于厥附】辽圣宗统和二年二月五国威于厥节度使耶律鄂干以所辖诸部难治乞赐诏给劒便宜行事从之王圻谓五国与威于厥共一节度使兴宗以后叛服不常云
　　又按契丹国志四至隣国载五节度熟女真部族共一万余户南北七百余里东西四百里西北至东京五百余里乌舍阿育美等国各一万余户西至上京四千余里特哩国西南至上京五千余里喜实谦国西南至上京四千余里古国南至上京四千里于厥国东南至上京五千余里布古国达达国东南至上京六千余里生吐蕃国为熟土浑突厥党项等部族所隔皆北夷也并附録焉






　　钦定续文献通考卷二百四十九
　　钦定四库全书
　　钦定续文献通考卷二百五十
　　四裔考
　　西北夷
　　威喇特
　　【臣】等谨按威喇特即准噶尔四威喇特之地明史列于朶顔福余泰宁之前今依其地考之故别为西北夷而以辽西北诸夷附于其后云
　　明成祖永乐元年遣使徃谕威喇特部酋
　　威喇特防古部落也在鞑靼西元亡其强臣孟克特穆尔据之死众分为三其渠曰玛哈穆特曰太平曰巴圗博啰是时使镇抚达尔罕特穆尔等谕之并赐玛哈穆特等文绮有差六年冬遣使来朝仍请封明年夏封玛哈穆特为顺宁王太平为贤义王巴圗博啰为安乐王赐印诰八年时元主布尼雅实哩偕其属阿鲁台居漠北玛哈穆特乃以兵袭破之八年帝既自将击破布尼雅实哩及阿噜台兵玛哈穆特上言请得早为灭防计十年玛哈穆特遂攻杀布尼雅实哩复上言欲献故元传国玺虑阿噜台来邀请中国除之托克托布哈子在中国请遣还部属多从战有劳请加赏赉又威喇特士马强请予军器帝曰威喇特骄矣然不足较赉其使而遣之
　　十一年冬诏亲征威喇特
　　玛哈穆特等拥兵饮马河将入犯而扬言袭阿噜台开平守将以闻故有是诏明年夏驻跸呼兰和顺三部扫境来战帝亲率铁骑驰撃大破之追奔度两高山至圗拉河玛哈穆特等脱身遁乃班师十四年玛哈穆特死中官海童归自威喇特言拒命由顺宁顺宁死贤义安乐皆可抚十六年玛哈穆特子托欢请袭爵封顺宁王而以防币赐太平巴图博啰二十年威喇特侵掠哈宻朝廷责之遣使谢罪二十二年冬威喇特部属赛音达哩来降授官赐衣马给供具自后米归者悉如例
　　英宗正统初威喇特托欢杀贤义安乐两王
　　先是宣德元年贤义王太平死子聂埒库嗣九年托欢袭杀阿噜台至是乃杀两王尽有其众欲自称汗众不可乃共立托克托布哈以先所并阿噜台众归之自为丞相居漠北哈喇展等部俱属焉己袭破鞑靼多尔济巴勒复胁诱朶顔诸卫窥伺塞下
　　四年托欢子额森称太师淮王
　　托欢死额森嗣北部皆服属之攻破哈宻执王及王母又结婚沙州赤斤防古诸卫破乌梁海胁朝鲜邉将知必为冦屡疏闻十一年冬又攻乌梁海明年额森谋入防托克托布哈止之额森不聴寻约诸畨共背中国时朝使至威喇特额森等有所请乞无不许威喇特使来更增至三千人复虚其数以冒廪饩礼部按实予之所请又仅得五之一额森大媿怒
　　十四年额森大举入防
　　时诱胁诸番分道冦边托克托布哈以乌梁海冦辽东阿勒济延冦宣府围赤城又遣别骑冦甘州额森自冦大同羽书踵至太监王振挟帝亲征羣臣伏阙争不得大同军尽覆车驾还至土木额森集骑四靣冲之六军大溃死伤数十万帝蒙尘中官喜寜从额森拥帝北行九月郕王自监国即皇帝位尊帝为太上皇帝额森诡称奉上皇还由大同阳和攻入紫荆闗直犯京师兵部尚书于谦等数败之额森仍以上皇北行
　　景帝景泰五年额森为阿勒济延所杀
　　初额森有轻中国心及犯京师见兵强城池固始大沮防中国已诱诛贼奄喜寜失其间谍而托克托布哈阿勒济延复遣使与朝廷和皆撒所部归额森亦决意息兵帝即位之元年秋遣其头目送上皇归帝意欲絶威喇特不复遣使徃额森与托克托布哈相猜杀而执其妻子以其人畜给诸部属遂乗胜廹胁诸蕃东及乌梁海西及彻辰蒙古哈宻至是自立为汗以其次子为太师来朝书称大元田盛大汗【田盛犹言天圣也】末曰添元元年报书称曰威喇特汗未几额森复逼徙朶顔所部于黄河穆纳地额森恃强日益骄荒于酒色阿勒济延攻额森杀之鞑靼部博啰复杀阿拉夺额森母妻并其玉玺额森诸子和拉哈逹等徙居干赶河弟伯都王侄乌尔古纳等徃依哈宻【伯都王哈宻王母之弟也】英宗复辟三年哈宻为请封诏授以官自额森死威喇特衰部属分散其承袭代次不可考【臣】等谨按明史外国传讹以阿拉之杀额森为六年事今从实録改正之
　　【臣】等谨按辽西北诸夷【王圻曰部属小者不録】一曰乌梁海太祖纪三年十月西北乌梁海部进挽车人辽史国语解乌梁海地名一曰外拉海穆宗纪应厯十三年五月外拉海国进花鹿生麛一曰达噜噶圣宗纪统和十九年八月达噜噶来贡考辽史太宗三年正月二月俱有逹噜噶来贡事【王圻云疑即逹噜噶也】一曰敖拉圣宗纪统和二十一年四月敖拉入贡一曰辉发兴宗纪重熈十二年四月置辉发部详
　　衮都监一曰特布库【博啰附】兴宗纪重熈十七年三月特布库国使来乞以本部兵助攻西夏不许七月博啰人部额尔竒木虎□等内附一曰乌都温道宗纪清寜八年五月乌都温特哩衮图图尔噶等乞歳贡马驼许之一曰达勒达【博索茂附】道宗纪大安十年正月达勒逹及博索茂二部来侵至闰四月二部来降自后叛服不常考兴宗重熈十九年博索茂部来贡称为逺夷一曰普尔【题克德等附】道宗纪大安十年四月普尔八部来侵撃破之至夀隆元年七月普尔八部来附进方物考是时题克德摩德蘓鲁徳古等各率所部来附十一月题克德通古凖布徳哷勒等来降一曰额都格道宗夀隆元年四月都统耶律额特埓奏讨额都格防六年七
　　月冦西北路击败之至天祚帝干统二年五月额特埓又献额都格等部防以上皆因王圻所载叅考辽史録之又载察济台来附约啰埓克赉蘓色三部俱于防同时来贡若此外又有色勒廸索欢纳摩尔竒年布尔古等类属小部落不足録矣










　　钦定续文献通考卷二百五十
