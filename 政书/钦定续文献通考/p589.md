<!-- { "loadSidebar": true } -->
　　传　威【洪武二十二年袭二十三年坐事谪指挥使又追坐胡惟庸党爵除】
　　荥阳侯郑遇春佐太祖平天下洪武三年十一月以开国功臣第十七封予世劵禄九百石七年加禄至二千五百石二十三年坐胡惟庸党死爵除
　　平凉侯费聚佐太祖平天下洪武三年十一月以开国功臣第十八封予世劵禄一千五百石七年加一千石二十三年坐胡惟庸党死爵除
　　江阴侯呉良佐太祖平天下洪武三年十一月以开国功臣第十九封予世劵禄一千五百石七年加千石十四年十一月卒【追封江国公】
　　传　高【洪武十七年袭永乐十二年以罪免卒爵除】
　　靖海侯呉祯良之弟佐太祖平天下洪武三年十一月以开国功臣第二十封予世劵禄一千五百石七年加千石十二年卒【追封海国公】
　　传　忠【洪武十七年袭二十三年追论祯胡党死爵除】
　　南雄侯赵庸佐太祖平天下洪武三年十一月以开国功臣第二十一封予世劵禄一千五百石七年加千石二十三年坐胡惟庸党死爵除
　　徳庆侯廖永忠佐太祖平天下洪武三年十一月以开国功臣第二十二封予世劵禄一千五百石七年加千石八年三月以事赐死
　　传　权【洪武十三年袭十七年卒其子不得嗣侯封】
　　南安侯俞通源通海之弟【通海事见后】佐太祖平天下洪武三年十一月以开国功臣第二十三封予世劵禄一千五百石七年加千石二十三年三月卒其明年附党事发以死不问爵除
　　广徳侯华高佐太祖平天下洪武三年十一月以开国功臣第二十四封禄六百石四年四月卒【追封巢国公】无子爵除
　　【臣】等谨按开国功臣皆予世劵独华高传中无予世劵明文然其卒后以无子故纳诰劵墓中则其亦曽予世劵可知矣
　　营阳侯杨璟佐太祖平天下洪武三年十一月以开国功臣第二十五封予世劵禄一千五百石七年加千石十五年八月卒【追封芮国公】
　　传　通【洪武十七年袭二十年降指挥使已追坐璟胡党爵除】
　　蕲春侯康铎茂才之子【茂才佐太祖有开国功洪武三年八月卒追封蕲国公铎以父功得封】洪武三年十一月以父为开国功臣第二十六得封予世劵禄一千五百石七年加千石十五年从征云南卒【追封蕲国公】其子未袭爵以获谴卒爵除
　　永嘉侯朱亮祖佐太祖平天下洪武三年十一月以开国功臣第二十七封予世劵禄一千五百石七年加千石八年五月镇北平十三年九月坐罪死爵除
　　颍国公傅友徳佐太祖平天下洪武三年十一月以开国功臣第二十八封颍川侯予世劵禄一千五百石十七年四月以平云南功进封公禄三千石予世劵二十七年十一月赐死爵除
　　临川侯胡美佐太祖平天下洪武三年十一月以开国功臣第二十九封豫章侯予世券禄一千五百石七年加千石十三年四月改临川侯十七年有罪赐死爵除东平侯韩政佐太祖平天下洪武三年十一月以开国功臣第三十封予世劵禄一千五百石七年加千石十二年二月卒【追封郓国公】
　　传　勲【洪武十九年袭二十六年坐蓝玉党死爵除】
　　宜春侯黄彬洪武三年十一月以开国功臣第三十一封予世劵禄九百石七年加至二千五百石二十三年坐胡惟庸党死爵除
　　宣宁侯曹良臣洪武三年十一月以开国功臣第三十二封予世劵禄九百石五年六月与元兵战于阿鲁浑河没于阵【二十三年十月追封安国公】
　　传　泰【洪武六年袭七年加禄至二千五百石坐蓝玉党死爵除】
　　汝南侯梅思祖洪武三年十一月以开国功臣第三十三封予世劵禄九百石七年加至二千五百石十五年十月卒已追坐胡党爵除
　　河南侯陆聚洪武三年十一月以开国功臣第三十四封予世劵禄九百石七年加至二千五百石已坐胡惟庸党死爵除
　　忠勤伯汪广洋洪武三年十一月以开国文臣封禄三百六十石七年加至一千九百石十二年十二月贬广南死
　　诚意伯刘基洪武三年十一月以开国文臣封禄二百四十石八年四月卒二十三年予世劵
　　　廌【基之孙洪武二十四年袭増禄至五百石二十五年谪戍赦还永乐间卒自后失封至廌之四世孙禄景泰间授五经世袭禄之孙瑜治间初授指挥使后续封中间凡失封者五世】瑜【基九世孙治十三年诏授处州卫指挥使嘉靖十一年续封诚意伯禄七百石二十年卒】世延【基十一世孙嘉靖二十八年袭万厯三十四年坐罪论死】荩臣【世延之孙万厯三十六年袭】孔昭【天启三年袭】
　　永城侯薛显洪武三年十二月以开国功臣封予世劵禄一千五百石十九年卒于军无子弟纲幼后追论胡党爵除
　　【臣】等谨按纪于三年十一月书汤和等侯者二十八人数至陆聚已符其数薛显表云十二月封纪文不载此亦是开国功臣但在汤和等二十八人之外
　　西平侯沐英洪武十年十月封予世劵禄二千五百石讨西番有功十四年征云南二十五年六月卒于云南【追封黔寜王】
　　【臣】等谨按王圻续通考云沐英以征西番封考英于十年十一月封十一年十一月始率仇成蓝玉讨西番传中书英勲号亦有开国字则非仅以征番封明矣若以下自仇成至王弼共十二人则皆以征番封者
　　传　春【洪武二十五年袭三十一年卒】黔国公晟【春之弟洪武三十一年袭侯永乐六年以征安南功进封黔国公禄三千石予世劵正统四年卒追封定逺王】斌【正统五年袭景泰元年卒】琮【成化元年袭治九年卒无子】昆【晟兄昻之四世孙治十年袭正徳十四年卒】绍勋【正徳十六年袭嘉靖七年益嵗禄十五年卒】朝辅【嘉靖十五年袭二十六年卒】融【嘉靖二十六年袭给半禄二十八年卒】巩【融之弟嘉靖二十八年袭给半禄殀叔朝弼袭】朝弼【朝辅之弟嘉靖三十三年袭隆庆四年削爵论死】昌祚【隆庆五年袭给半禄万厯十二年以破缅兵功悉食故禄二十三年以病免子叡袭叡以罪废复袭爵天啓五年卒】叡【万厯二十三年袭三十七年死于狱】启元【天启五年袭崇祯元年卒】天波【崇祯元年袭】
　　【臣】等谨按有明一代以沐氏世镇云南正统时斌幼居京师春弟昻往代镇昻卒后赠定边伯斌始之镇成化时以琮幼命昻子璘与瓒代镇成化三年琮始之镇朝辅卒后子融与巩皆幼故以朝弼代镇而融巩皆给半禄也
　　安庆侯仇成洪武十二年十一月以征西番功封禄二千石十七年四月予世劵加禄五百石二十一年七月卒【追封皖国公】
　　传　正【洪武二十三年袭以事除】
　　曰洪武十二年论蓝玉等征西功当封帝念成旧勲封之
　　凉国公蓝玉洪武十二年十一月以征西番功封永昌侯禄二千石十七年四月予世劵加禄五百石二十一年十二月以北征功进封公又加禄五百石二十六年二月谋反伏诛
　　【臣】等谨按传言十二年已予世劵表则云十二年世袭指挥使十七年始予世侯彼此小异考谢成张龙传十二年皆止世指挥使则当以表文为正
　　永平侯谢成洪武十二年十一月以征西番功封禄二千石二十六年坐事死
　　鳯翔侯张龙洪武十二年以征西番功封禄二千石后以从征云南功予世劵加禄五百石三十年卒
　　传　杰【龙之孙建文时袭永乐初除】
　　安陆侯呉复洪武十二年以征西番功封禄二千石十六年十月以从征云南卒于普定【追封黔国公】十七年予世劵加禄五百石
　　传　杰【洪武十九年袭建文中谪南宁卫指挥使爵除】
　　宣徳侯金朝兴洪武十二年十一月以征西番功封禄二千石十五年七月从征云南卒于军【追封沂国公】十七年予世劵加禄五百石
　　传　镇【洪武十九年袭二十三年追坐父朝兴胡党降指挥使爵除】
　　懐逺侯曹兴洪武十二年十一月以征西番功封禄二千石二十六年二月坐蓝玉党死
　　靖宁侯叶升洪武十二年十一月以征西番功封禄二千石二十五年八月坐胡惟庸党死
　　景川侯曹震洪武十二年十一月以征西番功封禄二千石二十六年二月坐蓝玉党死
　　防宁侯张温洪武十二年十一月以征西番功封禄二千石二十六年二月坐蓝玉党死
　　雄武侯周武洪武十二年十一月以征西番功封禄二千石三十三年三月卒【追封汝国公】
　　定逺侯王弼洪武十二年十一月以征西番功封禄二千石十七年以从征云南功予世劵加禄五百石二十六年赐死爵除【表作十七年十二月卒误】
　　崇山侯李新洪武十五年十二月以营孝陵封禄一千五百石二十八年九月以事诛
　　普定侯陈桓洪武十七年四月以平云南功封予世劵禄二千五百石二十六年二月坐蓝玉党死爵除东川侯胡海又名海洋洪武十七年四月以平云南功封予世劵禄二千五百石二十四年七月卒
　　武定侯郭英兴之弟洪武十七年四月以平云南功封予世劵禄二千五百石永乐元年二月卒【追封营国公】传　玹【英之孙永乐二十二年袭正统十二年卒诸子以争袭停】昌【珍之子天顺元年袭】良【治十五年袭正徳二年卒】翊国公勋【正徳三年袭嘉靖十八年进封翊国公前后加禄四百石二十八年有罪下狱明年卒于狱】守干【嘉靖二十九年袭侯三十九年卒】大诚【嘉靖四十四年袭万厯四十四年卒】应麒【万厯四十五年袭寻卒】应麟【应麒之弟万厯四十五年袭崇祯元年卒】培民【崇祯初袭】
　　【臣】等谨按英子曰镇曰铭镇尚永嘉公主铭之女孙为仁宗贵妃当袭爵时以仁宗妃故铭之子玹得嗣侯英宗初永嘉公主乞以其子珍嗣侯不允玹卒其子聪与珍争嗣遂并停昌为珍之子表作玹子误天顺元年昌以诏恩得袭表作三年亦误昌卒子良当嗣聪又争之遂并停后以良为英嫡孙诏袭爵至翊国公勋之晋封则以督营造且右张璁之故传言明兴以来勲臣不与政事惟勋以挟宠为奸致败表言嘉靖二十九年勋死守干即于二十九年袭而传言勋死数年其子始嗣封以事势论之当无罪人方死子即袭爵之理疑表中有误也
　　鹤庆侯张翼洪武十七年四月以平云南功封予世劵禄二千五百石二十六年二月坐蓝王党死
　　航海侯张赫洪武二十年十月以督海运功封予世劵禄二千石二十三年八月卒【追封思国公】子停袭
　　舳舻侯朱夀洪武二十年十月以同张赫督海运功封予世劵禄二千石二十六年二月坐蓝玉党死爵除
　　海西侯纳哈出元木华黎裔孙元亡聚兵守金山洪武二十年六月冯胜兵逾金山乃降九月封二十一年七月从友徳征云南卒扵军
　　传　沈阳侯察罕【洪武二十一年袭改封沈阳侯二十六年坐蓝玉党死臣】等谨按纳哈出以来降受封表故列之至崇礼侯买的里八剌终系故君之嗣且后仍归北他若陈友谅子归徳侯陈理明玉珍子归义侯明升系降王后徙髙丽皆不可与功臣并列是以史表不载今亦不列而附志于此
　　东莞伯何真洪武二十年七月封时已致仕予世劵禄一千五百石二十一年三月卒
　　【臣】等谨按史料云以降附封考本元末真聚众保广东数郡廖永忠征南真遂奉表以降故得封也
　　传　荣【洪武二十年袭二十六年坐蓝玉党死】
