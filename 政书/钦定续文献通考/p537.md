<!-- { "loadSidebar": true } -->
　　【臣】等谨案可集中年月当是宣和时人又有一官老京师及挂冠养拙之句知其尝官于汴京又有徃时家分宁比年客临汝及避防湘江外依刘汝水旁句知其尝居洪州建炎以后转徙楚豫之间所与酬答者如王安中赵令畤米友仁诸人皆南北宋间文士也
　　阮阅郴江百咏一卷
　　阅字闳休舒城人建炎初以中奉大夫知袁州
　　邓深绅伯集二卷
　　深字绅伯湘隂人绍兴进士知衡州擢潼川
　　黄公度知稼翁集二卷
　　公度字师宪莆田人绍兴八年进士第一官考功员外郎
　　吴芾湖山集十卷
　　芾字明可号湖山居士仙居人绍兴进士官至龙图阁直学士
　　喻良能香山集十六卷
　　良能字叔竒义乌人绍兴进士官工部郎中除太常寺丞出知处州
　　陈棣防隠集二卷
　　棣字鄂父里贯未详绍兴中以父防官漳州通判
　　王阮义丰集一卷
　　阮字南卿徳安人隆兴进士仕至抚州守
　　许及之渉斋集十八卷
　　及之字深甫永嘉人隆兴进士官至知枢宻院事
　　赵蕃乾道稿一卷淳熙稿二十卷章泉稿五卷
　　蕃字昌父号章泉信州人以恩防补官终于直秘阁
　　曽极金陵百咏一卷
　　极字景建临川人以江湖集事得罪谪道州卒
　　刘应时頥庵居士集二卷
　　应时字良佐四明人
　　张镃南湖集十卷
　　镃见子类
　　戴复古石屏集二卷
　　复古见子类
　　【臣】等谨案复古防孤勉承家学尝搜访其父敏诗十首以冠已集
　　裘万顷竹斋诗集四卷
　　万顷字元量新建人淳熈进士官大理寺司直
　　许尚华亭百咏一卷
　　尚自号和光老人华亭人
　　高翥菊磵集一卷附林湖遗稿一卷江村遗稿一卷疎寮小集一卷
　　翥字九万号菊磵余姚人
　　【臣】等谨案翥所着菊磵集二十卷久佚今本乃其裔孙士竒搜采共得诗一百八十九首刻之后附林湖遗稿为翥侄鹏飞撰江村遗稿则翥父选叔迈之诗末附髙似孙疎寮小集已见马考作三卷今仅存一卷
　　薛师石庐诗一卷
　　师石字景石永嘉人隠居不仕筑屋会湖西题曰庐
　　刘过龙洲集十四卷附録二卷
　　过字改之庐陵人以诗游谒江湖韩侂胃尝欲官之以轻率不果
　　周文璞方泉集四卷
　　文璞字晋仙号方泉又号野斋阳糓人
　　葛绍体东山诗选二卷
　　绍体字元承天台人
　　赵汝燧野谷诗稿六卷
　　汝燧字明翁太宗八世孙居袁州嘉防进士官分司镇江管
　　汪晫康范诗集【无卷数】
　　晫见子类
　　华岳翠防南征録十一卷
　　岳字子西贵池人登嘉定武科第一为殿前司官
　　郑清之安晩堂诗集七卷
　　清之初名爕字文叔后改今名字徳源号安晚鄞县人嘉定进士累官太傅左丞相諡忠定
　　【臣】等谨案清之安晩集本十六卷今存第六卷至十二卷有诗无文王士桢安晚集跋语亦同盖全集之佚久矣
　　史弥宁友林乙稿一卷
　　弥宁字安卿鄞县人丞相浩之从子官閤门宣赞舍人知邵阳
　　戴昺东野农歌集五卷
　　昺字景明号东野天台人石屏居士复古之从孙嘉定进士授贑州法曹参军
　　【臣】等谨案是集有二本一本祗一卷附复古诗后以行者一本分五卷编次稍有条理而诗较少数篇因以五卷本着録
　　严羽沧浪集二卷
　　羽字仪卿一字丹邱邵武人自号沧浪逋客
　　苏泂泠然斋集八卷
　　泂字召叟山隂人右仆射颂四世孙
　　韩淲涧泉集二十卷
　　淲见子类
　　岳珂玉楮集八卷　棠湖诗稿一卷
　　珂见经类
　　【臣】等谨案珂玉楮集编年起嘉戊戌迄于庚子盖坐谤闲居复召以后诗也棠湖诗乃汴京宫词一百首前人书目并不载其诗亦与玉楮集不类疑后人嫁名之作
　　施枢芸隠横舟稿一卷芸隠倦游稿一卷
　　枢字知言号芸隠丹徒人嘉熈时尝为越州府僚
　　乐雷发雪矶丛稿五卷
　　雷发字声逺宁逺人理宗召对赐特科第一终不仕自号雪矶先生
　　宋伯仁西塍集一卷
　　伯仁字器之湖州人嘉熙中为塩运司属官
　　【臣】等谨案是编卷首题雪岩吟草下注西塍集是雪岩乃全集摠名西塍特其一种耳
　　林同孝诗一卷
　　同字子真号空斋福清人元兵至福州殉节死【臣】等谨案宋史忠义称林空斋失其名以空斋为同之子举进士歴官知县今考是书刘克庄序知同未尝举进士为知县又刘林瑞昭忠逸咏称处士林同且有血书矮壁存吾节气贯长虹任汝烹句与史啮指血书壁自誓语合则史误分一人为二又曹溶学海类编载孝诗一卷题长乐林同季野著名同而地与字俱异不知何据编中皆摭拾古今孝事每一事为五言絶句一首亦间有両事合咏一首者
　　文天祥集杜诗四卷
　　天祥见别集类
　　【臣】等谨案天祥被执赴燕狱中所作诗凡二百篇专集杜句而成每篇之首悉有标目次第题下叙次时事于国家沦丧之由生平阅歴之境及忠臣义士之周旋患难者一一详志其颠末时称为文山诗史
　　周弼汶阳端平诗隽四卷
　　弼字伯臣汶阳人
　　【臣】等谨案弼端平集十二卷是编为同里李龏选陈起刋行仅存四卷
　　李龏翦绡集二卷
　　龏字和父号雪林菏泽人
　　【臣】等谨案是编集唐人之句上卷凡二十八首皆古体惟五律一首下卷凡九十首皆七言絶句
　　刘辰翁须溪四景诗集四卷
　　辰翁见史类
　　胡仲弓苇航漫游稿四卷
　　仲弓字希圣清源人举进士官知县
　　吴锡畴兰臯集二卷
　　锡畴字元伦休宁人广南西路安抚儆之从孙处士垕之子
　　【臣】等谨案锡畴在咸淳间南康守叶阊聘主白鹿洞书院辞不肯赴盖笃寔潜修之士惟喜艺兰自号曰兰臯因以名集所存诗不多然皆晩年手自删定简汰颇严
　　薛嵎云泉诗【无卷数】
　　嵎字仲止一字賔日永嘉人寳祐进士官长溪簿
　　张尧同嘉禾百咏一卷
　　尧同秀水人仕履无考
　　汪梦斗百游集【无卷数】
　　梦斗号杏山绩溪人晫三世孙景定间以明经发解授江东制置司干官入元不仕
　　柴望秋堂集三卷
　　望见子类
　　汪元量湖山类稿五卷　水云集一卷
　　元量字大有号水云钱塘人度宗时以善琴供奉掖庭宋亡随入燕乆之为黄冠南归
　　潘音待清遗稿二卷
　　音字声甫天台人隠居不仕题所居曰待清轩入元后肥遯以终
　　吴龙翰古梅吟稿六卷
　　龙翰字式贤歙县人咸淳中贡士官编校国史实録院文字入元不仕
　　董嗣杲庐山集五卷　英溪集一卷　西湖百咏二卷嗣杲杭州人度宗时尝为武康令入元隠于黄冠【臣】等谨案嗣杲所着三种以诗中自志嵗月考之庐山集乃其于理宗景定间茶九江富池时所作英溪集则为武康今时所作中有甲戌大水诗盖度宗咸淳十年也其集诸家书目未载焦竑经籍志有嗣杲庐山集不载卷数今据四库全书着録其西湖百咏乃入道孤山四圣观时作附明陈贽和韵诗天顺间始以二家合刻其诗皆七言律每题之下各注其始未甚悉颇有宋末轶闻为诸书所未载者贽字维成余姚人
　　方防富山遗稿十卷
　　防一名一防字时佐淳安人宋亡隠居以终
　　【臣】等谨案防尝着汉论十卷富山稿三十卷嵗乆散佚其裔孙世德复裒辑其诗为是编
　　真山民集一卷
　　旧本题真山民撰山民始末未详
　　【臣】等谨案山民于宋末窜迹隠沦以所至好题咏自呼为山民世因以称之或云李生乔尝叹其不媿乃祖文忠西山考真徳秀号西山諡文忠以是疑其姓真或云本名桂芳栝苍人宋末尝登进士则无可考矣其集宋艺文志及焦竑经籍志均未载江湖小集收之亦多未备此本较为完善
　　连文鳯百正集三卷
　　文鳯字百正号应山三山人仕履无考
　　陈岩九华诗集一卷
　　岩字清隠青阳人咸淳末屡举进士不第宋亡隠居不仕
　　陈深宁极斋稿一卷附慎独叟遗稿一卷
　　深见经类
　　【臣】等谨案深诗仅存此本即顾嗣立元百家诗选所据后附诗一卷乃深子植所作嗣立元诗选题曰慎独叟陈植今仍之
　　陈自堂存稿四卷
　　字夀夫分宁人淳祐进士制置司属官宋亡不仕
　　于石紫岩诗选三卷
　　石字介翁兰谿人宋亡不仕因所居自号紫岩晚徙城中更号两溪
　　【臣】等谨案石是编皆其中年以后之诗每卷题门人吴师道选仅古今体诗二百首
　　蒲夀宬心泉学诗稿六卷
　　夀宬泉州人咸淳中尝知梅州
　　王镃月洞吟一卷
　　镃字介翁括苍人尝官县尉宋亡不仕
　　黄希旦支离子集一卷
　　希旦一名晞字姬仲邵武人自号支离子熈宁中典太乙宫事
　　释重显祖英集二卷
　　重显字隠之遂州李氏子住明州雪窦寺
　　释少嵩渔父词集句二卷
　　少嵩字亚愚嘉定中尝徃来鄱阳巴河间
　　释永頥云栖诗集一卷
　　永頥字山老仁和唐栖寺僧
　　【臣】等谨案集中所与唱和者韩淲周靖赵师秀周弼等皆宁宗理宗间人则永頥当在南宋时也
　　释文珦潜山集十二卷
　　文珦于潜人
　　【臣】等谨案文珦行迹游歴浙东西及闽大抵居杭州为多临安志载咸淳三年贾似道显庆寺题名文珦与焉杭州荐福寺记有文珦至元乙酉遣兴诗称七十七嵗潜山翁可证
　　朱淑真断肠集二卷
　　淑真钱塘女子自号幽栖居士
　　金
　　元好问遗山诗集二十卷
　　好问见子类
　　【臣】等谨案是编乃毛晋从全集中録出刋于十元人集中者好问虽入元而未尝仕元晋以为元人殊误顾嗣立元百家诗选初集以好问诗为冠又沿晋之失也
　　元
　　刘秉忠藏春集六卷
　　秉忠见子类
　　张宏范淮阳集一卷附録诗余一卷
　　宏范字仲畴定兴人汝南忠武王柔第九子官至镇国上将军累赠太师淮阳王諡宪武
　　杨公逺野趣有声画二卷
　　公逺字叔明歙县人
　　黄庚月屋漫稿一卷
　　庚字星甫天台人生于宋末入元不仕
　　【臣】等谨案厉鹗宋诗纪事以庚为宋遗民今观其集首自序乃防定丁卯所作时元统已五十七年不得仍系之宋故从浙江通志文苑传题作元人
　　艾性夫剩语二巻
　　性夫字天谓抚州人官江浙道提举
　　【臣】等谨案江西通志载性夫着有孤山诗集无传本今据四库全书着録
　　张观光屏岩小稿一卷
　　观光字直夫东阳人
　　【臣】等谨案观光始末无考惟集中赠谈命姚月壶诗有试把五行推测看广文官冷几时春句盖必曽为学官有和仇山村九日吟当是元初人
　　吾邱衍竹素山房诗集三巻
　　衍见史类
　　仇逺金渊集六巻　山村遗集一巻
　　逺字仁近一字仁父钱塘人因居余杭溪上之仇山自号曰山村民尝官溧阳教授
　　赵雍仲穆遗稿一巻
　　雍字仲穆孟頫子官至集贤待制同知湖州总管府事
　　龚璛存悔斋稿一卷补遗一巻
　　璛字之敬平江人以荐累官江浙儒学副提举
　　耶律铸防溪醉隠集八巻
　　铸字成仲辽东丹王九世孙中书今楚材子累官中书右丞相赠懿宁王谥文忠
　　杜本清江碧嶂集一卷
