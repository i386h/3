<!-- { "loadSidebar": true } -->
　　【臣】等谨案周密齐东野语载贾似道所着诸书此居其一盖似道假手廖莹中而莹中又剽窃塞责后人恶似道之奸改题袤名遂致伪书之中又増一伪撰人也
　　陈岩肖庚溪诗话二卷
　　岩肖字子象金华人官至兵部侍郎
　　计有功唐诗纪事十一卷
　　有功字敏夫安仁人绍兴中提举两浙西路常平茶盐公事
　　【臣】等谨案是集于唐一代诗人録至一千一百五十家详其世系爵里唐人诗集不传于世者多頼是以存
　　周紫芝竹坡诗话一卷
　　紫芝字少隐宣城人绍兴中登第厯官枢密院编修右司知兴国军
　　【臣】等谨案周必大称紫芝诗话首篇今本惟存八十条缺佚尚多
　　陈骙文则二卷
　　骙字叔进台州临海人绍兴二十四年进士第一庆元初官至枢密院使兼参知政事忤韩胄提举洞霄宫諡文简
　　周必大二老堂诗话一卷
　　必大见史类
　　【臣】等谨案是编论诗之语凡四十六条原载平园集中后人摘出别行者也
　　杨万里诚斋诗话一卷
　　万里见楚辞类
　　王正德余师録四卷
　　正德爵里无考
　　【臣】等谨案是书辑前代论文之语自北齐迄宋而止自序称绍熙四年盖光宗时人
　　严羽沧浪诗话一卷
　　羽见诗集类
　　方岳深雪偶谈一卷
　　岳字元善宁海人
　　魏庆之诗人玉屑二十卷
　　庆之字醇甫号菊荘建安人
　　【臣】等谨案是编前有淳祐甲辰黄升序称庆之有才而不屑科第惟种菊千丛日与骚人逸士觞咏于其间葢亦宋末江湖一也
　　集千家注杜诗二十卷
　　不着编辑者名氏
　　黄希补注杜诗三十六卷
　　希字梦得宜黄人登进士第官永新令
　　【臣】等谨案希注杜诗未竟而殁其子鹤续成之书首原题补千家集注杜工部诗史盖坊行原有千家注本鹤特因而广之故以补注为名考鹤是书成于嘉定丙子故附于此
　　杨齐贤分类补注李太白集三十卷
　　齐贤字子见舂陵人
　　【臣】等谨案是编盖齐贤集注而元萧士赟所删补者士赟字粹可宁都人宋辰州通判立等之子所着有诗评二十余篇及氷厓集俱已久佚谨附志于此
　　史容山谷外集注七卷　史季温山谷别集注二卷容字公仪青衣人仕至太中大夫季温字子威容之孙举进士宝祐中官秘书少监
　　【臣】等谨案任渊山谷内集注二十卷马考已着録此外集为容所注别集为季温所补
　　赵与虤娯书堂诗话一卷
　　与虤字威伯太祖十世孙
　　刘克荘后村诗话前集二卷后集二卷续集四卷新集六卷
　　克荘见别集类
　　呉子良荆溪林下偶谈四卷
　　子良字明辅临海人宝庆进士官至太府少卿【臣】等谨案此书皆其论诗评文之语所见颇多精确旧本八卷今止四卷殆姚士粦所合并又曹溶学海类编中摘其论诗之语为呉氏诗话二卷题曰宋呉氏撰名字未详今核其文即此书也
　　范晞文对牀夜语五卷
　　晞文字景文号药荘钱塘人咸淳中太学生
　　陈日华诗话一卷
　　日华见子类
　　蔡梦弼草堂诗话二卷
　　梦弼建安人仕履无考
　　【臣】等谨按梦弼尝着杜甫草堂诗笺及此书今诗笺久佚惟此书存皆论説杜甫之诗采自宋人诗话语録文集説部而成者
　　文章精义一卷
　　旧题李耆卿撰耆卿里贯无考
　　【臣】等谨案焦竑经籍志有李涂文章精义二卷书名及撰人之姓均与此本合耆卿疑即涂之字云
　　竹荘诗话二十四卷
　　不着撰人名氏
　　【臣】等谨案宋艺文志有何谿汶竹荘诗话二十七卷盖即此书特卷数少异耳
　　周密浩然斋雅谈三卷
　　密见史类
　　竹诗文辨正丛説四卷
　　【臣】等谨案旧题嚣嚣子编以书中所称引观之盖南宋人
　　蔡正孙诗林广记前集十卷后集十卷
　　正孙字粹然自号防斋野逸入元不仕
　　罗椅刘辰翁放翁诗选前集十卷后集八卷附别集一卷
　　椅字子远号涧谷庐陵人宝祐进士知信丰县迁提辖榷货辰翁见史类
　　呉正子刘辰翁笺注李长吉歌诗四卷外集一卷正子里贯未详辰翁见史类
　　方颐孙大学黼藻文章百段锦一卷
　　颐孙福州人理宗时为太学笃信斋长
　　答防秘诀一卷
　　【臣】等谨案旧本首题建安刘锦文叔简编末有防语称相传以为贡士曽坚子白之作则又非锦文所辑矣
　　魏仲举五百家注音辨昌黎先生文集四十卷　五百家注音辨栁先生文集二十二卷
　　仲举见史类
　　増广注释音辨桞集四十二卷
　　【臣】等谨案是编旧题宋童宗説注释张敦頥音辨潘纬音义考宗説等本各自为书敦頥音辨马考已着録宗説南城人始末未详纬字仲宝云间人据乾道三年呉郡陆之渊序称为乙丑甲科官广文盖三人之书坊贾合为一编遂题是名故以附之宋末
　　释文莹玉壶诗话一卷
　　文莹字道温钱塘僧住荆州金銮寺
　　【臣】等谨案文莹玉壶诗话十卷马考已着録今其书犹存此本为曹溶学海类编所载盖书贾摘其有涉于诗者另为一卷也
　　元
　　方回文选顔谢诗评四卷
　　回见子类
　　杨载诗法家数一卷
　　载见别集类
　　范德机木天禁语一卷　诗学禁脔一卷
　　德机见诗集类
　　陈绎曽文説一卷　文筌八卷附诗小谱二卷
　　绎曽字伯敷处州人寓居呉兴至顺中官国子监助教
　　【臣】等谨案文説因延祐复行科举为程试之式而作考经籍志载绎曽古今文式二卷盖即此编今本据四库全书着録文筌体例繁碎殊无精理诗小谱据绎曽自序称亡支石桓彦威所撰石桓里贯无考
　　徐骏诗文轨范二卷
　　骏常熟人仕履无考
　　方深道老杜诗评五卷
　　深道晋江人官奉议郎知泉州
　　王构修辞鉴衡二卷
　　构字肯堂东平人官至翰林学士承旨諡文肃
　　赵仁举呉师道许谦绛守居园池记注一卷
　　仁举里贯未详师道见史类谦见别集类
　　【臣】等谨案绛守居园池记乃唐樊宗师所着文辞僻澁不可尽解此仁举等先后所注而师道重加刋定者
　　潘昂霄金石例十卷
　　昂霄见史类
　　【臣】等谨案昂霄是书述铭志之始又举韩愈所撰碑志以为括例且亦杂论文体以及史院凡例之类虽以金石例为名实不止于碑志也
　　倪士毅作义要诀一卷
　　士毅见经类
　　陈秀民东坡文谈録一卷　东坡诗话三卷
　　秀民字庶子四明人初官常熟后为张士诚参军厯浙江行中书省参知政事翰林学士
　　【臣】等谨案文谈録皆杂采诸家论苏文之语诗话皆杂采诸家之论苏诗者内有徴引田汝成西湖游览志一条秀民元人何由见明著作盖伪书也
　　张性杜律注二卷
　　性字伯成金谿人
　　【臣】等谨案是书旧题虞集撰今四库全书据曹安谰言长语李东阳怀麓堂诗话定为元进士张性字伯成所着性时代无考故以附元人之末
　　明
　　单复读杜愚得十八卷
　　复字阳元防稽人
　　【臣】等谨案黄虞稷千顷堂书目作嵊县人洪武中为汉阳河泊官又云一名复亨举懐才抱德科授汉阳知县
　　瞿佑归田诗话三卷
　　佑见子类
　　蒋冕琼台诗话二卷
　　冕见别集类
　　杨成玉诗话十卷
　　成玉爵里无考
　　王行墓铭举例四卷
　　行见别集类
　　李东阳怀麓堂诗话一卷
　　东阳见史类
　　安磐頥山诗话二卷
　　磐字公石号頥山嘉定州人治进士官兵科给事中
　　何孟春余冬诗话三卷
　　孟春见史类
　　杨慎诗话补遗三卷
　　慎见经类
　　郑穆南濠居士诗话一卷
　　穆见史类
　　单宇菊坡丛话二十六卷
　　宇字时泰号南坡临川人正统进士官侯官县知县【臣】等谨案是书采古今论文之语大防欲配胡仔之书故仍以丛话为名然采辑不及其博又仔书多论文此书多记事仔书多考证此书但抄撮旧文例亦小异
　　游潜梦蕉诗话二卷
　　潜见子类
　　陈霆渚山堂诗话三卷
　　霆见史类
　　徐泰诗谈一卷
　　泰字子元海盐人治间举人官光泽县知县
　　朱承爵存余堂诗话一卷
　　承爵见子类
　　王世贞全唐诗説一卷诗评一卷
　　世贞见史类
　　谢榛诗家直説二卷
　　榛见诗集类
　　李攀龙诗文原始一卷
　　攀龙见子类
　　王世懋艺圃撷余一巻
　　世懋见史类
　　张綖杜诗通十六巻本义四卷
　　綖见诗集类
　　林兆珂李诗钞述注十六卷　杜诗钞述注十六巻兆珂见经类
　　顔廷榘杜律意笺二巻
　　廷榘字范卿永春人官九江府通判终岷府左长史
　　赵统杜律意注二卷
　　统字伯一临潼人嘉靖进士官户部郎中
　　傅振商杜诗分类五巻
　　振商见总集类
　　顾起经类笺王右丞集十卷附文集四卷
　　起经字长济无锡人嘉靖中以国子监生官广东盐课副使
　　王文禄文脉二卷
　　文禄见子类
　　郭云鹏欧阳遗粹十巻
　　云鹏爵里未详
　　【臣】等谨案云鹏自序以陈亮欧阳文粹所收太隘乃为补録然不及亮本之精
　　刘世伟过庭诗话二卷
　　世伟见子类
　　皇甫汸解頥新语八卷
　　汸见子类
　　梁桥氷川诗式十卷
　　桥字公济号氷川子真定人由贡生授四川布政司经厯
　　郭子章豫章诗话六卷
　　子章见经类
　　朱孟震玉笥诗谈四巻
　　孟震见子类
　　黄洪宪玉堂日钞二巻
　　洪宪见史类
　　康万民璿玑图诗读法一卷
　　万民字无沴武功人海之孙
　　朱宣墡诗心珠防八卷
　　宣墡字曰厚自号味一道人蜀献王椿八世孙袭封华阳王
　　邓云霄冷邸小言一卷
　　云霄见诗集类
　　陈仁锡苏文竒赏五十卷
　　仁锡见经类
　　周子文艺薮谈宗六卷
　　子文字岐阳无锡人万厯进士
　　张之象楚范六卷
　　之象见史类
　　李日华恬志堂诗话二卷
　　日华见史类
　　胡应麟诗薮十八卷
　　应麟见子类
　　唐元竑杜诗攟四巻
　　元竑字逺生乌程人万厯间举人明亡不食死
　　杨德周杜诗解八卷
　　德周见子类
　　陈与郊杜律注评二卷
　　与郊见经类
　　顾元庆夷白斋诗话一卷
　　元庆见史类
　　叶廷秀诗谭十卷
　　廷秀见别集类
　　黄文焕陶诗析义二卷
　　文焕见经类
　　陈继儒佘山诗话三卷
　　继儒见史类
　　陈懋仁藕花居士诗话二卷
　　懋仁见史类
　　茅元仪艺圃甲编五卷
　　元仪见史类
　　朱荃宰文通三十一卷
　　荃宰字咸一黄冈人
　　【臣】等谨案是书取古人文章流别及诗文格律一一为之条析盖欲仿刘勰文心雕龙而作其末诠梦一篇酷摩勰之自序
　　王昌防诗话类编三十二卷
　　昌防字嘉侯上海人参议圻之孙
　　蒋一葵尧山堂偶隽七卷
　　一葵见子类
　　胡震亨唐音癸籖三十二卷
　　震亨见史类
