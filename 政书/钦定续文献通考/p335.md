<!-- { "loadSidebar": true } -->
　　呉元年中书左相国李善长率礼官以即位礼仪进清晨拱卫司设卤簿列甲士于午门之外东西列旗仗于奉天门外之东西　龙旗十二分左右用甲士十二人　北斗旗一纛一居前豹尾一居后俱用甲士三人虎豹各二驯象六分左右　布旗六十四门旗日旗月旗青龙白虎风云雷雨江河淮济旗天马天禄白泽朱雀元武等旗木火土金水五星旗五岳旗熊旗鸾旗及二十八宿旗各六行每旗用甲士五人一人执旗四人执弓弩设五辂于奉天门外玊辂居中左金辂次革辂右象辂次木辂俱并列丹墀左右　布黄麾仗黄盖华盖曲盖紫方繖红方繖雉扇朱团扇羽葆幢豹尾龙头竿信旛教旛告止旛绛引旛防氅戈氅仪锽氅等各三行　丹陛左右陈幢节响节金节烛笼青龙白虎幢班剑吾杖立卧仪刀镫杖防骨朶朱雀元武幢等各三行　殿门左右设圆盖一金交椅金脚踏水盆水罐团黄扇皆校尉擎执
　　元旦朝贺仪　金吾卫于奉天门外分设旗帜宿卫于午门外分设兵仗卫尉寺于奉天殿门及丹陛丹墀设黄麾仗内使监擎执于殿上凡遇冬至圣节册拜亲王及畨使来朝仪俱同　其宣诏赦降香则惟设奉天殿门及丹陛仪仗殿上擎执云　其陈布次第午门外刀盾殳义各置于东西甲士用赤　奉天门外中道金吾宿卫二卫设龙旗十二分左右用青甲士二十人北斗旗一纛一居前豹尾一居后俱用黒甲士三人虎豹各二驯象六分左右　左右布旗六十四左前第一行门旗二每旗用红甲士五人【内一人执旗旗下四人执弓箭】第二行月旗一用白甲士五人青龙旗一用青甲士五人【以上皆内一人执旗旗下四人执】第三行风云雷雨旗各一每旗用黑甲士五人天马白泽朱雀旗各一每旗用红甲士五人【以上皆内一人执旗旗下四人执弓箭】第四行木火土金水五星旗各一随其方色每旗用甲士五人其甲木青火红土黄金白水黒熊旗鸾旗各一每旗用红甲士五人【以上皆内一人执旗旗下四人执弩】第五行角亢氐房心尾箕旗各一每旗用青甲士五人【内一人执旗旗下四人执弓箭】第六行斗牛女虚危室壁旗各一每旗用青甲士五人【内一人执旗旗下四人执弩】右前第一行门旗二每旗用红甲士五人第二行曰旗一用红甲士五人白虎旗一用白甲士五人第三行江河淮济旗各一随其方色每旗用甲士五人其甲江红河白淮青济黑天禄白泽元武旗各一每旗用甲士五人天禄白泽红甲元武黑甲第四行东南中西北五岳旗各一随其方色每旗用甲士五人其甲东岳青南岳红中岳黄西岳白北岳黑熊旗麟旗各一每旗用红甲士五人第五行奎娄胃昴毕觜参旗各一每旗用青甲士五人第六行井鬼栁星张翼轸旗各一每旗用青甲士五人【以上凡一人执旗旗下五人执弓箭弩等俱同左】　奉天门外拱卫司设五辂玉辂居中左金辂次革辂右象辂次木辂俱并列典牧所设乘马于文武楼之南各三东南相向
　　丹墀左右布黄麾仗凡九十分左右各三行左前第一行十五黄盖一红大繖二华盖一曲盖一紫方繖一红方繖一雉扇四朱团扇四第二行十五羽葆幢二豹尾二龙头竿二信旛教旛告止旛绛引旛各二黄麾一第三行十五防氅五戈氅五仪锽氅五右前第一行十五黄盖一红大繖二华盖一曲盖一紫方繖一红方繖二雉扇四朱团扇四第二行十五羽葆幢二豹尾二龙头竿二信旛教旛告止旛绛引旛各二黄麾一第三行十五防氅五戈氅五仪锽氅五皆校尉擎执　丹陛左右拱卫司陈幢节等仗九十分左右为四行左前第一行响节十二金节三烛笼三第二行青龙幢一班剑吾仗立卧仪刀镫杖防骨朶各三朱雀幢一右前第一行响节十二金节三烛笼三第二行白虎幢一班剑吾杖立卧仪刀镫杖防骨朶各三元武幢一皆校尉擎执　奉天殿门左右拱卫司陈设左行圆盖一金脚踏一金水盆一团黄扇三红扇三右行圆盖一交椅一金水罐一团黄扇三红扇三皆校尉擎执　殿上左右内使监陈设左拂子二金唾壶一金香合一右拂子二金唾盂一金香炉一皆内使擎执　和声郎陈乐【详乐考】郊丘祭祀拜褥　郊丘用席表蒲里为褥宗庙社稷先农山川用红文绮表红木棉布里为褥
　　丹墀仪仗　黄繖华盖曲盖紫方繖红方繖各二雉扇红团扇各四羽葆幢龙头竿绛引教告止信旛各六防氅戈氅仪锽氅各十
　　【臣】等谨按郊丘祭祀拜褥洪武三年所定丹墀仪仗十二年所定己见于前又仪卫志永乐元年礼部言卤簿中宜有九龙车一乘请増置帝曰礼贵得中过为奢不及为俭先朝审之精矣当遵用旧章岂可辄有増益以启后世之奢哉九龙车既先朝所无其仍旧便宣徳元年更造卤簿仪仗有具服幄殿一座金交椅一金脚踏一金盆一金罐一金马杌一鞍笼一金香炉一金香合一金唾盂一金唾壶一御仗二摆锡明甲一百副盔一百弓一百箭三千刀一百其执事校尉每人鹅防只孙衣铜帯鞾履鞋一副常朝各色罗掌扇四十各色罗绢繖十万夀繖一黄双龙扇二筵宴销金罗繖四销金雨繖四金龙响节二十四王圻曰时宣宗未即位以明年为宣徳元年勅工部预行制造从礼臣之请也
　　天子车辂
　　舆服志曰明初大朝防则拱卫司设五辂于奉天门玉居中左金次革右象次木驾出则乘玊辂后有腰以八人载之其后太祖考周礼五辂以询儒臣曰玉辂太侈何若祗用木辂愽士詹同对曰孔子云乘殷之辂即木辂也太祖曰以玊饰辂古惟祀天用之常乘宜用殷辂然祀天之际玉辂未备木辂亦未为不可参政张昶曰木辂戎辂也不可以祀天太祖曰孔子斟酌四代礼乐以为万世法木辂寕不可祀祀在诚敬岂泥仪文洪武元年有司奏乘舆服御应以金饰诏用铜有司言费小不足惜太祖曰朕富有四海岂恡乎此苐俭约非身先无以率下且奢泰之习未有不由小至大者也六年命礼官考五辂制为木辂二乘一以丹漆祭祀用之一以皮鞔行幸用之是冬大辂成命更造大辂一象辂十中宫辂一后宫车十饰俱以鳯以将幸中立府故造之非常制也二十六年始定卤簿大驾之制玉辂一大辂一九龙车一歩辇一后罢九龙车永乐三年更定卤簿大驾有大辂玉辂大马辇小马辇歩辇大凉歩辇板轿各一具服幄殿各一
　　大辂【髙一丈三尺九寸五分广八尺二寸五分】辂座【高四尺一寸有竒】上平盘前后车櫺并雁翅及四垂如意滴珠板辕【长二丈二尺九寸有竒】红髹镀金铜龙头龙尾龙鳞叶片装钉平盘下方箱四周红髹匡俱十二槅内饰緑地描金绘兽六【麒麟狻猊犀象天马天禄】禽六【鸾鳯孔雀朱雀翟鹤】盘左右下有防泥板及车轮二贯轴一每轮辐十有八其□皆红髹抹金铜钑花叶片装钉轮内车心用抹金铜钑莲花瓣轮盘装钉轴中纒黄绒驾辕诸索辂亭【高六尺七寸九分】四柱【长五尺八寸四分】槛座皆红髹前二柱戗金柱首寳相花中云龙文下文锦前左右有门【高五尺一寸九分广二尺四寸九分】四周装雕木沉香色描金香草板十二片门旁槅各二及明锨俱红髹以抹金铜钑花叶片装钉槅编以黄线绦后红髹屏风上雕描金云龙五红髹板戗金云龙一屏后地沉香色上四槅雕描金云龙四其次云板如之下三槅雕描金云龙三其次云板亦如之俱抹金铜钑花叶片装钉亭内黄线绦编红髹匡软座下莲花坠石上施花毯红锦褥席红髹坐椅靠背上雕描金云龙一下雕云板一红髹福夀板一并褥椅中黄织金倚靠坐褥四围椅裙施黄绮帷幔亭外青绮縁邉红帘十扇辂顶并圆盘【高三尺有竒】镀金铜蹲龙顶帯仰覆莲座垂攀顶黄线圆条盘上以红髹其下外四面地沉香色描金云内四角地青绘五彩云以青饰辂盖亭内贴金斗拱承红髹匡寳盖鬭以八顶冐以黄绮谓之黄屋中并四周绣五防云龙九天轮三层皆红髹上安雕木贴金邉耀叶板八十一片緑地雕木贴金云龙文三层间绘五彩云衬板八十一片盘下四周黄铜钉装施黄绮沥水三层每层八十一折间绣五彩云龙文四角垂青绮络帯各绣五彩云升龙圆盘四角连辂坐板用攀顶黄线圆绦并贴金木鱼辂亭前有左右转角阑干二扇后一字帯左右转角阑干一扇皆红髹内嵌雕木贴金龙间以五彩云三扇共十二柱柱首雕木贴金蹲龙及线金五彩莲花抱柱防干内四周布花毬亭后树太常旗二以黄线罗为之皆十有二斿毎斿内外绣升龙一左旗腰绣日月北斗竿首用镀金铜龙首右旗腰绣黻字竿首镀金铜防各缀抹金铜铃二垂红缨十二缨上施抹金铜寳盖下垂青线帉錔踏梯一红髹以抹金铜钑花叶片装钉行马架二红髹上有黄绒匾绦用抹金铜叶片装钉有黄绢幰衣【即遮尘】油绢雨衣青氊衣及红油合扇梯红油托义各一辂以二象驾之
　　玉辂制如大辂而无平盘下十二槅之饰辂亭前二柱饰以换贴金升龙屏风后无上四槅云龙及云板之饰天轮内用青地雕木饰玉色云龙文而太常旗及踏梯行马之类悉与大辂同亦以二象驾之大马辇【古者辇以人挽之周礼巾车后五辂其一辇车组挽然县师有车辇之稽黍苗诗云我任我辇则臣民所乘亦名辇至秦始去轮而制乃尊】明诸辇有轮者驾以马以别于歩辇【其制高一丈二尺五寸九分广八尺九寸五分辕长二丈五寸有竒辇座高三尺四寸有竒余同大辂辇亭髙六尺四寸有竒】红髹四柱【长五尺四寸有竒】槛座高与辂同四周红髹条环板前左右有门【高五尺有竒广二尺四寸有竒】门旁槅各二后槅三及明锨皆红髹抹金铜钑花叶片装钉槅心编以黄线绦亭内制与大辂同苐软座上不用花毯而用红毯亭外用红帘十二扇辇顶并圆盘【高二尺六寸有竒】上下俱红髹以青饰辇盖其铜龙莲座寳盖黄屋及天轮辇亭制悉与大辂同太常旗踏梯行马之属亦同大辂驾以八马备鞍韀秋辔铃缨之饰
　　小马辇【视大马辇高广皆减一尺辕长一丈九尺有竒余同大马辇亭高五尺五寸有竒】红髹四柱【长五尺四寸有竒】槛座红髹四周绦环板前左右有门【髙五尺广二尺二寸有竒】门旁槅各二及明锨后屏风壁板俱红髹用抹金铜钑花叶片装钉亭底红髹上施红花毯红锦褥席外用红帘四扇驾以四马余同大马辇歩辇【歩辇者古之歩挽明制高一丈二尺二寸有竒广八尺二寸有竒】辇座【高三尺二寸有竒】四周雕木五彩云浑贴金龙板十二片间以浑贴金仰覆莲座下雕木线金五彩云板十二片辕四红髹中二辕【长三丈五尺九寸】左右二辕【长二丈九尺五寸有竒】俱以镀金铜龙头龙尾装钉辇亭【高六尺三寸有竒】四柱【长六尺二寸有竒】槛座红髹四周雕木沉香色描金香草板十二片抹金铜钑花叶片装钉前左右有门【高五尺七寸有竒广二尺四寸有竒】门旁红髹十字槅各二扇雕饰沉香色描金云龙板八片下云板如其数后红髹屏风上雕沉香色描金云龙五屏后雕沉香色描金云龙板三片又云板如其数俱用抹金铜钑花叶片装钉余同马辇惟红用十扇辇顶并圆盘【高二尺六寸有竒】其莲座辇盖天轮幰衣之属俱同马辇
