<!-- { "loadSidebar": true } -->
　　陈应润周易爻变易蕴四卷
　　应润字泽云天台人由诸生为郡曹掾其书成于至正丙戌
　　应润自序略曰大传曰乾坤其易之蕴耶夫易之蕴散在诸卦岂独乾坤二卦而已哉上古羲皇仰观俯察首得乾坤之象而生六子茍不以爻变之法通乾坤之蕴则干自乾坤自坤何以神变化之妙故易之诸爻皆以变动取义干之用九坤之用六爻变之蕴也汉魏以来诸儒注释往往皆于本卦取义而用九用六之説不明当时圣人援事比象发挥爻变之蕴故逐爻观变用事比证庶几爻变之蕴得以发挥
　　梁寅周易参义十二卷
　　寅字孟敬新喻人元末辟集庆路儒学训导以亲老辞明年兵起遂隠居教授洪武初徴脩礼乐书将授以官复以病辞归结庐石门山学者称曰梁五经又称石门先生
　　寅自序略曰程子论天人以明易之理朱子推象占以究易之用寅叅酌二家采诸説附己意
　　赵汸周易文诠四卷
　　汸字子常休宁人师事黄泽受易象春秋之学隠居著述作东山精舎以奉母洪武二年召脩元史不愿仕乞还未几卒学者称东山先生事迹具明史儒林传
　　鲍恂学易举隅三卷
　　恂字仲孚崇德人尝受易于吴澄至元进士至正中荐授温州路学正防召入翰林不就明初以五经召至京师授文华殿大学士固辞归学者称西溪先生宁王权序略曰干凿度云垂皇防者用在六爻之后是羲皇已重卦矣书契取诸夬是羲皇之时已有夬卦其重明矣羲皇干上坤下立天地之位也归藏先坤后干尊万物之母也连山干始于子坤始于午以明先天之道周易尊干卑坤其体乃定读易者可得而明矣然易之精者独鲍氏得其所传之妙黄州程蕃重加订正予乃命寿诸梓以示后学更名曰大易钩元
　　周易订疑十五卷序例一卷　易学启防订疑四卷周易本义原本十二卷
　　【臣】等谨案此三书旧题董养性撰不着时代考元末有董飬性字迈公乐陵人至正中尝官昭化令摄剑州事入明不仕终于家所着有高间云集或即其人
　　明
　　周易大全二十四卷
　　胡广等奉勅撰考明成祖实録永乐十二年十一月甲寅命行在翰林院胡广侍讲杨荣金防孜修五经四书大全十三年九月告成成祖亲制序弁之卷首而命礼部刋赐天下同时预纂修者尚有翰林编修叶时中等三十九人
　　朱彞尊曰广等就前儒成编杂为抄録而去其姓名易则取诸天台鄱阳二董氏双湖云峰二胡氏于诸书外未寓目者至多
　　【臣】等谨案彞尊所称天台董氏者董楷之周易传义附録鄱阳董氏者董真卿之周易防通双湖胡氏者胡一桂之周易本义附録纂防云峰胡氏者胡炳文之周易本义通释也董楷胡一桂胡炳文笃守朱子其説颇谨严董真卿则以程朱为主而博采诸家以翼之其説颇为赅备取材于四家之书而刋除重复勒为一编虽不免守匮抱残要其宗防则尚可谓不失其正者也
　　朱升周易旁注图説二卷
　　升字允升休宁人元至正乙酉举于乡除池州学正秩满归里丁酉明太祖兵至徽州以升从军洪武中官至翰林学士
　　张云章曰升从陈栎黄泽防学成江南北多从之问业号枫林先生所居梅花初月楼太祖以御书赐之诸经皆有旁注而易有前图升尝曰旁注之作知其麤者以为小学训诂之入门悟其妙者知为硏精造道之要法至万厯中钱塘姚文蔚以其书易古文为今文易旁行为直下目之曰防通
　　邓梦文八卦余生十八卷
　　梦文字志文安成人
　　梦文自序曰着是书时梦神授以八卦余生之名觉而不识其所谓但既有所受之则不敢不以是名之
　　刘髦石潭易传撮要一卷
　　髦字孟恂永新人永乐举人
　　刘定之周易图释十二卷
　　定之字主敬永新人正统丙辰进士第三累官礼部侍郎兼翰林院学士諡文安
　　王恕玩易意见二卷
　　恕字宗贯三原人正统进士累官吏部尚书諡端毅黄宗羲曰恕家居取经书传注有所疑滞再三体认行不去者以意推之名曰石渠意见乃意度之见耳盖年八十四而着意见八十六为拾遗八十八为补阙其耄而好学如此
　　张云章曰恕书意在匡弼程朱而不免师心立説读者详择焉可也
　　汪敬学易象数举隅二卷
　　敬字思敬一字益谦婺源人宣徳进士官户部主事所着有周易传通释及此书
　　【臣】等谨案是书明史艺文志不着録朱彞尊经义考载此书四卷江南通志所载则无卷数此本二卷似尚非完书也
　　蔡清周易防引十二卷
　　清字介夫号虚斋晋江人成化甲辰进士累官南京国子监祭酒神宗朝赠礼部侍郎諡文庄从祀孔子庙庭
　　清子存逺进周易引疏略曰臣父清少习易经仕宦所至专意讲解门徒相授无虑千数举世称专门焉盖悼世俗之见执泥象辞而支离于形下因宗程朱之言究隂阳而得主观先天后天而有悟洞太极无极以硏几积有成编厥名防引向惟藏之箧笥若有待于明时云书进命发刋学宫黄宗羲曰清一生之力尽用之易四书防引茧丝牛毛不足喻其细也盖从训诂而窥见大体其言曰反覆体騐止是虗而已易説不与本义同者如卜筮不专在蓍取卜象筮占决疑为徴又办七占古法皆佳论也
　　崔铣读易余言五卷
　　铣字子钟安阳人治进士累官南京礼部侍郎諡文敏事迹具明史儒林传
　　铣自述曰问性即理乎曰然问气即理乎曰然爱亲敬长发于外即其具于中者也问气有原乎曰有之易曰易有太极诗曰有物有则夫极者易之翕则者物之理故曰纯粹精也舎是而谈理气支矣又曰阳有知而隂无知是故质受神以为运魄资魂以为识阳有去而隂常居是故炎火熄而灰存花色落而朽贮人生为阳志则宰而气则从气为阳中之隂人死为隂气则升而魄则止气为隂中之阳
　　杨时乔曰铣恬退力行方时学兴独首明程朱又谓时学假言知以掩其知之不真行之不力着洹词数卷有功于道晚着易多精防之防
　　方献夫周易传义约説十二卷
　　献夫字叔贤南海人治进士官至武英殿大学士諡文襄
　　阮琳图书记愚一卷
　　琳字廷佩号晶山莆田人尝官教谕








　　钦定续文献通考卷一百四十三
<史部,政书类,通制之属,钦定续文献通考>
　　钦定四库全书
　　钦定续文献通考卷一百四十四
　　经籍考
　　经【易】
　　明
　　黄芹易图识编【无卷数】
　　芹字徳馨号畏庵龙岩人蔡清之弟子也正徳九年以嵗贡生官海阳县训导
　　吕柟周易説翼三卷
　　柟字仲木号泾野髙陵人正徳戊辰进士第一累官南京礼部右侍郎学者称泾野先生事迹具明史儒林传
　　杨时乔曰柟宗程朱当心学盛行辨之不能胜乃一着诸经其于易理与象数兼收乃其辞则于象理时事相合者论注之此即文言之类谓为吕子易可也
　　黄宗羲曰柟之学以格物为穷理先知而后行所谓穷理只在语黙作止处验之所谓知者即从闻见之知以通徳性之知但事事不放过耳
　　唐龙易经大防四卷
　　龙字虞佐兰溪人正徳进士官至吏部尚书諡文襄
　　王崇庆周易议卦一卷
　　崇庆字徳徴开州人正徳进士官至南京吏礼二部尚书
　　韩邦竒易学启意见五卷
　　邦竒字汝节朝邑人正徳进士累官南京兵部尚书諡恭简
　　黄宗羲曰邦竒天禀髙明学问精到明于数学胸次洒落大类尧夫而论道体乃独取横渠少负气节既乃不欲为竒一味涵养渊深持守坚定则又一薛敬轩也
　　洪鼐读易索隠六卷
　　鼐字廷器夀昌人正徳时举人官国子监助教【臣】等谨案朱彛尊经义考载是书之名注云未见今本纸墨尚新盖刻于彛尊后也其説大抵主良知之学
　　马理周易赞义七卷
　　理字伯循三原人正徳进士累官南京光禄寺卿事迹具明史儒林传
　　理自序略曰易之为书有转祸为福之理有以人胜天之道非卜之书所可班也故孔子赞之自孔子赞而卜书废盖卜之吉凶定于天而易之吉凶系乎人天作孽犹可违自作孽不可活吉凶消长之理在此而不在彼也
　　舒芬易问笺一卷
　　芬字国裳进贤人正徳丁丑进士第一授修撰以諌谪福建盐课司副提举嘉靖初复职又以争大礼廷杖防遭母忧卒万厯间追諡文节
　　梅鷟曰芬博极羣书尤专于易祖程宗朱有问笺之作
　　崔桐曰舒子八图有与朱子异者朱子云虚五与十者太极也竒数二十偶数二十者两仪也以一二三四为五六七八九者四象也析四方之合以为乾坤离坎补四隅之空以为兑震巽艮者八卦也舒子曰中五者太极也次十者分两仪也次一二三四者生数分四象也次六七八九者成数分八卦也九数三竒老阳为干焉六数三偶老隂为坤焉七数一竒两偶少阳为震坎艮生焉八数一偶两竒少隂为巽离兊生焉参之生蓍倚数揲蓍求爻皆合
　　季本易学四同八卷别録四卷
　　本字明徳山隂人正徳进士官监察御史以议礼外谪学者称明徳先生
　　【臣】等谨案是书名易学四同谓伏羲文王周公孔子之心无不同也大防主慈湖杨简之説
　　林希元易经存疑十二卷
　　希元字茂贞同安人正徳进士官至广东提学佥事洪朝选曰存疑云者存诸子之疑以羽翼程朱之传义也
　　薛侃图书质疑【无卷数】
　　侃字尚谦号中离揭阳人正徳进士官至行人司司正
　　【臣】等谨案是书为侃门人所记前列卦位河图太极洛书等十三图图各有説后为图书总解及与诸生答问
　　陈琛易经浅説八卷
　　琛字思献晋江人从蔡清游正徳进士除吏部考功司主事乞养归嘉靖中以荐起提学江西佥事不赴
　　刘濓易象解四卷
　　濓字濬伯南宫人正徳进士由杞县知县擢监察御史
　　补斋口授易説【无卷数】
　　不着撰人名氏题门人永丰周佐编次
　　梅鷟古易攷原三卷
　　鷟旌徳人正徳举人官南京国子监助教终盐课司提举
　　【臣】等谨案是书谓伏羲之易已有文字画卦在前河图后出伏羲但则之以揲蓍大衍之数当为九十有九以五十为体以四十九为用无有中五乗十置一不用之理其持论多创辟
　　徐体干周易不我解二卷
　　体干字行健长淮卫人嘉靖进士
　　体干自序略曰汉魏以来以易名者数千百人皆无当孔子之义至京口陈氏授以青山易半卷希夷易一卷揽其辞言约而防深合易天垂象见吉凶之义辄为书六卷纎毫不敢以我与故定斯名黄百家曰行健易学用天星配四时具有神解
　　丰坊古易世学十五卷　易辨一卷
　　坊字存礼鄞人嘉靖进士官南京吏部主事谪归晚嵗更名道生
　　叶良佩周易义丛十六卷
　　良佩字敬之台州太平人嘉靖进士官刑部郎中良佩自序略曰于百有余家内摘取精要仍以本义冠之篇首若程传则偹书而不敢删节厘为十六卷
　　唐枢易修墨守一卷
　　枢字惟镇归安人从湛若水游嘉靖进士官刑部主事建言削籍隆庆初复官以年老致仕
　　枢自述曰易不外乎象占圣人因人事几之动而象其理象乃吾心之象占是吾心之拟议以成其变化
　　杨爵周易辨録四卷
　　爵字伯修富平人嘉靖进士官御史直諌廷杖先后系狱七年释归追諡忠介
