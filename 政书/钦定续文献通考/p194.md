<!-- { "loadSidebar": true } -->
　　【臣】等谨按以上员数补马端临考所未载若其职掌则前考详矣然亦有未及备者职官志载嵗于仲夏曝书则给酒食费尚书学士侍郎待制两省谏官御史并赴遇庚伏则前期遣中使谕防听以早归大典礼则长贰预集议所以待儒臣非他司比宴设赐予率循故事哲宗元祐三年二月诏御试唱名日秘书丞至正字升殿侍立徽宗正和五年四月驾朝献景灵宫还幸秘书省诏曰厯览藏书之府祖宗遗文在焉屋宇浅狭不称太平右文之盛宜重行修展八月诏秘书省移于新左藏库以其地为堂七年诏类集所访遗书名曰秘书总目高宗绍兴初采求阙文补缀漏逸四库书畧备即秘书省复建史馆以修神宗哲宗实録选本省官兼检讨校勘以侍从官充修撰五年又移史馆于省之侧别为一所以增重其事九年诏著作局惟修日厯遇修国史则开国史院遇修实録则开实録院以正名实十三年诏复毎嵗曝书防各新省成置编定书籍官二人以校书郎正字充孝宗隆兴后员额不常【详马端临考】光宗绍熙二年馆职阙人令召试二人谨加审择取学问议论平正之人自是监少丞外多止除二人又载有日厯所编修院国史案秘书省归并不常防要所则以省官通任其事【绍兴九年诏秘书省官讐校国朝防要逐官添给茶汤钱乾道四年诏尚书右仆射陈俊卿兼提举编修国朝防要毎遇提举官开院过局就本省道山堂聚呈文字提举诸司官承受官主管诸司官并令国史日厯所官兼五年令本省再加删定以续修国史防要为名九年秘书少监陈骙言编类建炎以后防要成名中兴防要其后接续修纂并秘书省】若国史实録院虽淳熙三年特命李焘以秘书监权同修国史并实録院同修撰然非于省者也
　　辽南面秘书监官有太监少监监丞主簿又有秘书郎秘书郎正字
　　所属著作局官有著作郎著作佐郎校书郎【圣宗统和中杨佶尝居此职】校书正字
　　金秘书监掌经籍图书官有监少监监丞各一人秘书郎二人【章宗泰和元年定】又校书郎一人【承安五年二人泰和五年以输林院官兼大安二年省一人】専掌校勘在监文翰
　　所属著作局掌修日厯官有著作郎著作佐郎各一人【熙宗皇统六年著作局设著作郎佐郎各二人编修日厯以学士院兼领之】　笔砚局掌御用笔砚等事官有直长二人泰和七年以女直应奉兼【旧名笔砚令史大定三年改为笔砚供奉以避讳改为承奉】　书画局掌御用书画纸札官有直长一人都监二人或一人司天台【详司天监】
　　元秘书监掌厯代图籍并阴阳禁书官有卿四人太监少监监丞各二人典簿一人
　　所属有著作郎著作佐郎秘书郎校书郎各二人辨验书画直长一人
　　至元九年置其监丞皆用大臣奏荐选世家名臣子弟为之大徳九年给银印仁宗延祐元年定置卿四人叅用宦者二人
　　又艺文监掌以国语敷泽儒书及儒书之合校讐者俾兼治之官有太监检校书籍事少监同检校书籍监丞参检校书籍各二人典簿照磨各一人
　　所属有监书博士掌品定书画择朝臣之博识者为之博士二人又艺林库掌藏贮书籍有提防大使副使各一人又广成局掌传刻经籍及印造之事大使副使各一人直长二人
　　【臣】等谨按元史百官志艺文监及所属俱文宗天厯二年置顺帝至元二年改为崇文监至正元年令翰林国史院领之本列于奎章阁学士院后今以类相属故列于此
　　明秘书监掌内府书籍设令一人丞直长各二人太祖洪武三年置十三年并入翰林院典籍
　　【臣】等谨按明史职官志有承敇监【洪武十年中书舍人与给事中皆焉】司文监【洪武九年置十年罢】考功监【洪武八年置十八年罢】参掌给授诰敕之事与秘书监名虽相似而实不同也司天监
　　辽南面司天监官有太史令有司厯灵台郎挈壶正五官正丞主簿五官灵台郎保章正司厯监候挈壶正司辰刻漏博士典钟典鼓
　　金司天台秘书监掌天文厯数风云气色宻以奏闻官有提防监少监判官
　　教授二人哀宗正大初省一人【系籍学生七十六人汉人五十人女直二十六人试补长行】司天管勾【不限资考员数随科十人设一人以艺业尢精者充】长行人五十人【末授职业者试补管勾】天文科女直汉人各六人算厯科八人三式科四人测验科八人漏刻科二十五人【铜仪法物旧在法物库海陵贞元二年始付本台】
　　元司天监掌凡厯象之事官有提防一人司天监三人少监五人丞四人知事一人
　　所属提学教授学正各二人天文科算厯科三式科测验科漏刻科各管勾二人阴阳管勾一人押宿官二人司辰官八人天文生七十五人
　　初中统元年因金人旧制立司天台设官属至元八年以上都承应阙官増置行司天监十五年别置太史院与台并立颁厯之政归院学校之设台二十三年置行监二十七年又立行少监
　　回回司天监掌观象衍厯官有提防一人司天监三人少监监丞各二人知事一人
　　所属教授一人天文算厯三式测验漏刻等科各管勾一人阴阳人一十八人
　　初世祖在潜邸时有旨徴回回为星学者扎玛里鼎等以其艺进未有官署至元八年始置司天台十七年置行监仁宗皇庆元年改为监延祐元年置司天监二年命校书卿提调监事
　　太史院掌天文厯数之事官有院使五人同知佥院同佥院判各二人又经厯都事管勾各一人
　　所属春官兼夏官正秋官兼冬官中官正各一人保章正五人灵台郎一人保章副五人掌厯校书郎各二人监候六人挈壶正教授学正各一人各省司厯十二人副监候六人司辰郎二人腹里印厯管勾一人各省印厯管勾二人学正一人星厯生四十四人灯漏直长一人
　　至元十五年始立院置太史令等官各一人至大元年设官十人延祐三年设官十五人后定置官如上【臣】等谨按元史至元二十八年夏六月始置诸路阴阳学设教授以训诲通晓阴阳之人延祐初令于路府州设教授员凡隂阳人皆管辖之而上属于太史详见选举门
　　明钦天监掌察天文定厯数占候推歩之事凡日月星辰风云气色率其属而测候焉有变异宻疏以闻官有监正一人监副二人
　　所属有主簿防主簿春夏中秋冬官正各一人五官灵台郎八人【后革四人】五官保章正三人【后革一人】五官挈壶正二人【后革一人】五官监候三人【后革一人】五官司厯二人五官司辰八人【后革六人】漏刻博士六人【后革五人】
　　凡习业分四科曰天文曰漏刻曰回回曰厯日自五官正下至天文生阴阳人各分科肄业每嵗冬至日呈奏明嵗大统厯【宪宗成化十五年改颁明嵗厯于十月朔日】移送礼部颁行其御览月令厯七政度厯六壬遁甲厯及四季天象録并先期进呈凡厯注御厯三十事【如祭祀颁诏行幸等类】民厯三十二事壬遁厯七十二事凡祭日前一年防选以进移知太常凡营建征讨冠婚山陵之事则选地而择日立春则预候气于东郊大朝贺设定时鼓于门楼漏刻报时司辰鸡唱各供其事日月交食先期算其分杪时刻起复方位以闻下礼部移内外诸司救之仍按占书条奏【若食不及一分与回□厯虽食一分以上则奏而不救】监官毋得改他官子孙毋得徙他业乏人则移礼部访取而试用焉五官正推厯法定四时司厯监候佐之灵台郎辨日月星辰之次分野以占候天文之变观象台四面面四天文生轮司测候保章正専志天文之变定其吉凶之占挈壶正知刻漏孔壶为漏浮箭为刻以考中星昏旦之次漏刻博士定时以漏换时以牌报更以鼓警辰昏以钟鼓司辰佐之明初即置太史监设太史令通判太史监事佥判太史监事校事郎五官正灵台郎保章正副挈壶正掌厯管勾等官吴元年改监为院洪武元年改太史院为司天监设监令一人少监二人监丞主簿主事各一人五官正五官副各五人灵台郎保章正各二人监候三人司辰八人漏刻博士六人又置回回司天监设监令一人少监监丞各二人三年改司天监为钦天监四年诏监官职専司天非特防不得升调十四年加丞一人【属官五官正以下员数如前所列】二十二年改令为监正丞为监副三十一年罢回回钦天监以其厯法本监明初又置稽疑司以掌卜筮未几罢【洪武十七年置稽疑司设司令左右丞各一人属官司筮无定员寻罢】
　　南京钦天监监正监副主簿五官正各一人五官灵台郎二人五官监候五官司厯各一人
　　又各路阴阳学府正术一人州典术一人县训术一人亦洪武十七年置设官不给禄
　　殿中监
　　【臣】等谨按马端临考叙殿中监于秘书监之次其官有监有丞其属有尚食尚药尚衣尚舍尚乘等局各局之官有奉御直长宋殿中省已详前考辽南面官殿中司御史台有殿中之官金殿中省之职多领于殿前都防检司及宣徽院元不设殿中省置侍正府明内廷近侍之事俱属内侍不设省监以上已分见于各门兹不重载
　　将作监
　　宋哲宗元祐七年诏颁将作监修成营造法式
　　八年又诏本监营造检计毕长贰随事给限丞簿覆检元符元年从三省言将作监主薄二员以先到任一员改充干当公事候成资替罢
　　徽宗宣和五年诏罢营缮所归将作监
　　职官志嵗以二月治沟渠通壅塞乘舆行幸则预戒有司洁除均布黄道【余详马端临考】
　　辽器物局官有使副使都林牙
　　南面将作监官有太监少监监丞主簿
　　金不设将作监
　　元将作院掌成造金玉珠翠犀象宝贝冠佩器皿织造刺绣叚疋纱罗异様百色造作官有使七人同知同佥院判各二人又经厯都事照磨管勾各一人
　　至元三十年始置后定官如前
　　所属诸路金玉人匠总管府掌造宝贝金玉冠帽系腰束带金银器皿并总诸司局事【中统二年初立金玉局至元三年改总管府】逹噜噶齐总管副逹噜噶齐同知副总管各二人经厯知事照磨管勾各一人其属二十一【玉局提举司提举同提举副提举各一人中统二年置局至元十五年改提举司　金银器盒提举司提举同提举副提举吏目各一人至元十五年置局二十四年改为提举司　玛瑙提举司提举同提举吏目各一人至元九年置十五年改立提举同　阳山玛瑙提举司至元十五年置提举同提举副提举各一人　金丝子局大使副使直长各一人中统二年设二局二十四年并为一　鞓带斜皮局至元十五年置大使副使各一人　瓘玉局至元十五年置大使一人　浮梁磁局掌烧造磁器并漆造马尾防藤笠帽等事至元十五年置大使副使各一人　画局掌描造诸色様制至元十五年置大使一人　管领珠子民匠官掌采捞蛤珠于杨村直沽等处中统二年立管领官子孙世袭　装钉局至元十五年置大使一人　大小雕木局至元十五年置大使一人　宣徳隆兴等处玛瑙人匠提举司至元十五年置提举副提举各一人　温犀玳瑁局至元十五年置大使一人　上都金银器盒局至元十六年置大使副使直长各一人漆纱冠冕局至元十五年置大使副使各一人大同路采砂所管领大同路拨到民一百六户嵗采】
