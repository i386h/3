<!-- { "loadSidebar": true } -->
　　思任发败走大军还复出为冦仍命骥等徃征骥率兵渡下江由南甸至罗卜思庄前军扺于木笼时任率众二万余据髙山立硬寨连环七营首尾相应骥遣宫聚刘聚分左右翼縁岭上骥将中军横击之贼遁军进马鞍山捣贼寨寨两靣拒江壁立周回三十里皆立栅开堑军不可进而贼从间道潜师出马鞍山后骥戒中军母动命指挥方瑛率精骑六千突入贼寨斩首数百级复诱败其象阵而从东路者合木邦人马招降孟通诸寨元江同知杜凯等亦率车里及大侯蛮兵五万招降孟琏长官司并攻破乌木弄戞邦等寨斩首二千三百余级齐集麓川守西峨渡就通木邦信息百道环攻复纵火焚其营贼死不可胜算任发父子三人并挈妻孥数人从间道渡江奔孟养搜获原给虎符金牌信符宣慰司印及所掠腾冲千户等印三十二麓川平防闻命还师时任败走孟防复为木邦宣慰所击追过金沙江走孟广甸宣慰卜剌当亦起兵攻之帝命木邦甸能効命禽任发献者即以麓川地与之未几任为人禽人挟之求地其子思机发窥大兵归图恢复据麓川出兵侵扰于是复命王骥蒋贵等统大军再征麓川骥率师至金齿机遣头目刀笼肘偕其子诣军门求降骥遣人至甸索任发佯诺不遣骥至腾冲与蒋贵沐昂分五营进乃宣言犒师而命贵潜焚其舟数百艘进师薄之缅甸坚执前诏必予地乃出任复诡以机发致仇为觧骥乃趋者蓝捣机发巢破之机脱走俘其妻子部众立陇川宣慰司而归时机发窃据孟养负固不服自如也十一年甸始以任发及其妻孥三十二人献至云南任于道中不食垂死千户王政斩之函首亰师其子机屡乞降词甚哀帝因勅总兵官沐斌及叅賛军务侍郎杨寜等以朝廷既贷思机以不死经画善后长防以闻
　　十三年复议征麓川
　　先是十二年总兵官黔国公沐斌奏甸以机掠其牛马金银欲进兵攻取臣等议遣人分谕木邦甸诸宣慰司令集蛮兵克期过江分道进讨臣等率官军万人驻腾冲以助其势贼四靣受敌必成禽矣从之及沐斌等至腾冲督诸军追捕机发终不出潜匿孟养斌以春瘴作江涨不可渡粮亦乏引兵还帝以斌师出无功复命兵部尚书靖逺伯王骥总督南京云南湖广四川贵州官军土军十三万人徃讨之至是骥凡三征麓川矣
　　十四年大军破麓川蛮渡金沙江乃班师
　　骥率诸将自腾冲防师由干崖扺沙坝复造舟至金沙江思机发于西岸埋栅拒守大军顺流下至管屯适木邦甸两宣慰兵十余万亦列于沿江两岸甸备舟二百余为浮梁济师并力攻破其栅寨得积谷四十余万石贼领众至鬼哭山筑大寨于两峯上筑二寨为两翼又筑七小寨绵亘百余里官军分道并进皆攻拔之斩获无算而思机思卜发复奔遁时王师逾孟养至孟那孟养在金沙江西去麓川千余里诸部皆震詟曰自古汉人无渡金沙江者今王师至此真天威也骥还兵其部众复拥任少子思禄据孟养地为乱骥等虑师老度贼不可防乃与思禄约许土目得部勒诸蛮居孟养如故立石金沙江为界誓曰石烂江枯尔乃得渡思禄亦惧聴命乃班师防闻帝为告庙
　　景帝景防五年献麓川俘诛思机于京师
　　先是元年云南总兵官沐璘奏缅甸宣慰已禽获思机又将思卜放归孟养恐缅人复挟为竒货不若缓之聴其自献便从之至是人索旧地左叅将胡志等谕以银戞等处地方与之乃送思机及其妻子六人至金沙江村志等槛送亰师南寜伯毛福夀以闻乃诛思机发成化元年总兵官沐瓉等以思任之孙思命发至京师乃逆贼遗孽不可留请沿海登州卫安置月给米二石从之麓川亡
　　明史麓川土司传曰麓川平分其地立陇川宣抚司因以恭项为使【恭项者故麓川部长首先归顺効力有功因命于麓川故地开设宣抚并置同知等官】正统十一年木邦宣慰罕盖发来求麓川故地有司以已设陇川宣抚司建官分管以孟止地予之报可陇川与木邦相邻争地仇杀搆兵不息嘉靖中土舎多鲸刃兄自袭按问伏辜还职兄子多参诏贳其罪并戒木邦罕孟毋得复党鲸争职万厯初宣抚多士寜为其记室岳鳯所鸩夺印投代为宣抚十二年官军平陇川逾年复铸宣抚司印以多士寜之子思顺袭为使二十九年思顺死蛮莫思正乗丧袭陇川【万厯四年缅甸莽瑞体叛来招多士寜其记室岳鳯防而多智士寕信任之妻以妹鳯曲媚士寜隂夺其权与三宣六尉各土舎罕抜等插血盟诱士寜往摆古归附缅首阴使其子曩乌□士寜并杀其妻女受缅伪命为宣抚及瑞体死子应□嗣鳯父子臣服之诱败官军献士寜母胡氏及亲族六百余人于应□尽杀之多氏之宗防尽初鳯为瑞体招诸部拒中国伤官军逆势寖成缅深伪之久之以缅不足恃而邓川土知州何钰鳯友婿也使人招鳯闻示百方与之盟誓时刘綎邓子龙各率劲师至鳯惧来降綎责令献金牌符印及蛮莫猛密地乃以逞鳯妻子还陇川为名分兵趋沙木笼山而自领大兵驰入陇川复率兵进缅缅将先遁鳯子曩乌亦降綎乃擕鳯父子往攻蛮莫蛮莫贼知鳯降驰报应□发兵图陇川綎乗机掩杀贼防缅人及象马来献遂招抚孟养贼复移师围孟琏生禽其魁献俘于朝帝为告谢郊庙时万厯十二年九月也二十九年莽应里分道入犯并出陇川多思顺不敌奔猛夘未几死思正袭之据其妻罕氏三十五年思顺子安民以守将索赂叛入缅已而缅聴抚遣安民归安民久据蛮湾桀骜甚王师亟计其族人□其弟多安靖诛之以献安民弟安邦治亦附缅后寄居蛮莫其地有马安摩黎罗木等山极险峻麓川之所恃为巢穴者也】


　　钦定续文献通考卷二百四十二
<史部,政书类,通制之属,钦定续文献通考>
　　钦定四库全书
　　钦定续文献通考卷二百四十三
　　四裔考
　　西南夷
　　云南土司二
　　缅甸
　　宋寜宗时缅始通中国
　　缅国为西南夷不知何种其地有接大理及去成都不逺者又不知其为方几里其人有城郭屋庐以居有象马以乘舟筏以济其文字进上者用金叶冩之次用纸又次用槟榔叶葢誊译而后通也是时与波斯等国进白象为通中国之始
　　明史土司传曰缅古朱波地在云南西南最穷逺与八百占城接境有城郭庐舍人多楼居
　　元世祖至元二十年官军伐缅克之
　　先是屡遣使缅国招谕内附迄无降心乃诏宗王僧格达喇右丞台布参知政事伊克德济将兵征之是年九月大军发中庆十月至南甸台布由罗必甸进军十一月伊克德济取道于阿昔江至江头城【入缅有三道一由天步马一由骠甸一由阿郭地界俱防缅之江头城】断缅水路桑格达喇自将一军从骠甸径抵其国与台布军防诸将分地攻取破其江头城别令将以兵守其地积粮饷以给军士遣使持舆地图奏上至二十四年缅始平
　　成宗大德元年缅遣子奉表入朝
　　诏封的立普哇拿阿廸提牙为缅王赐银印子合八的为缅国世子赐以虎符四年五月的立普哇拿阿廸提牙为其弟阿散哥也等所杀其子窟麻剌哥撒八逃诣京师即封为王并命将率师徃问其罪八月缅国阿散吉牙等昆弟赴阙自言杀主之罪罢征缅兵
　　明太祖洪武二十六年缅始遣使至
　　时因八百国王谕意故也次年置缅中宣慰使司以土酋卜剌浪为使永乐元年缅酋那罗墖愿臣属中国诏设缅甸宣慰使司以那罗墖为使于是缅有二宣慰使至宣德二年缅甸共推莽得剌为宣慰使许之自是只署缅甸而甸中之称不复见
　　【臣】等谨按明太祖实录二十八年二十九年俱有缅遣使诉百夷思伦侵夺境土事详麓川土司传
　　英宗正统十二年命缅甸故宣慰子马哈省以速剌并为宣慰使
　　时马哈省以速剌遣使献麓川叛蛮思任发首及诸俘馘至京故有是命至世宗嘉靖初孟养酋思陆子思伦纠木邦及孟密撃破缅杀宣慰莾纪嵗分据其地缅诉于朝不报莽纪嵗有子瑞体既长夺古喇地诸蛮畏服之假道于孟密攻孟养及迤西诸蛮以复前仇并招诱陇川干崖南甸诸土官欲入冦既觇知有备又虑他蛮袭其后乃遁归此嘉靖三十九年事也万厯初木邦蛮莫陇川干崖诸蛮悉附缅七年并孟养地十年袭破干崖俄瑞体死子应里嗣十一年焚掠施甸寇顺寜又破盏达且窥腾冲永昌大理防化景东镇沅诸郡腾越游击刘綎永昌参将邓子龙各提兵五千赴剿并调诸土军应援大破之缅将之守陇川孟养蛮莫者皆遁去二十二年廵抚陈用宾设八闗于腾冲留兵戍守募人至暹罗约夹攻缅杀缅长子莽机挝古喇残破自此不敢内犯然近缅诸部附之如初崇祯末蛮莫思緜为缅守曩木河及黔国公沐天波等随永明王等走蛮莫思緜使告缅缅遣人迎之传语述万厯时事并出神宗玺书索今篆合之以为伪天波出已印与先所颁文檄相比无差始信
　　干崖
　　元世祖至元十三年立镇西路
　　在柔逺路正西东隔麓川其地曰干赖睒曰渠澜睒白夷蛮居之中统初内附至是立为路宣抚司【臣】等谨按元史世祖纪是年正月云南行首赛音谔德齐以改定云南诸路名号来上殆即其时也又明史土司传是时置镇西路军民总管府领三甸至洪武五年改镇西府
　　明成祖永乐元年设干崖长官司
　　干崖旧名干頼睒东北接南甸西接陇川有平川众冈境内甚热四时皆蚕以其丝织五色土锦充贡至正统九年升为宣抚司治三年干崖土舍刀怕愈欺其侄刀怕落防刼印夺职蛮众不服遂起兵相攻四年副使林俊等移文往谕始释兵归印嘉靖三十九年缅酋莽瑞体叛招干崖诸土官入寇万厯初宣抚刀怕举死妻罕氏为木邦宣慰罕拔妹拔既叛附缅召怕举弟怕文袭职以臣缅且许以妹怕文不受与战兵十万骤临怕文溃奔永昌罕拔遂取干崖印付罕氏十年陇川岳凤破干崖夺罕氏印十一年游击刘綎破陇川凤降追印竟不得而干崖部众自相承代亦莫得而考云
　　潞江
　　元世祖至元十三年立柔逺路
　　在大理之西永昌之南其地曰潞江曰普坪睑曰申睑僰塞曰乌摩坪僰蛮即通典所谓黒爨也中统初僰酋阿八思入朝至是与茫施镇康镇西平缅麓川俱立为路宣抚司
　　明成祖永乐元年设潞江长官司
　　地在永昌腾越之间南负髙仑山北临潞江为官道咽喉多瘴疠蛮名怒江甸至是内附其地旧属麓川平西平侯奏其地广人稠遂设长官司治之宣德三年黔国公沐晟奏潞江千夫长刀不浪班叛归麓川刼潞江逐曩壁入金齿据潞江驿逐驿丞周礼立寨固守断絶道路请发兵讨帝敕晟与三司计议五年晟奏刀不浪班惧罪还所据地归旧部输役如故乞宥之报可
　　英宗正统五年安抚使线旧法以麓川叛来告
　　时思任发叛谕整兵以待未几麓川贼遣部众夺据潞江遂削弱正德十六年安抚司土官安捧夺其从弟掩庄田三十八所掩讼于官不报捧遂集蛮兵围掩寨纵火屠掠掩母子妻妾及蛮民男妇死者八十余人防有其地官军诱执之捧死于狱帝命戮尸弃市其子诏及党与皆斩天启间有线世禄者继袭安抚
　　南甸
　　元世祖至元二十六年置南甸路军民总管府
　　南甸旧名南宋在腾越南半个山下其山巅北多霜雪南则炎瘴如蒸是时置路领三甸
　　【臣】等谨按元史地理志载南甸军民府不称路其建置沿革皆阙焉
　　明太祖洪武十五年改南甸为府
