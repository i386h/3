<!-- { "loadSidebar": true } -->
　　【臣】等谨按天子将出则撞黄钟之钟左五钟皆应而乐作焉入则撞防宾之钟右五钟皆应而乐阕焉说本尚书大传唐十二和乐亦遵用之辽初袭唐乐宜用此制乃乐志云撞黄钟之钟而左右钟皆应既与古制不符礼志但云撞黄钟而左右五钟应于防宾又不之及均之有发而无收也或当时乐志疎畧或史家记事阙遗不可考矣
　　又按乐志云太平元年册承天皇太后童子弟子【弟上当脱女字礼志作女童】队乐引皇太后辇至金銮门【王本误作殿】查圣宗纪及后妃传承天太后崩于统和二十七年距太平之元已十余载安得复有册尊之典葢即统和元年事如礼志所载而又错出于是年耳王圻续考沿乐志之误而録之今駮正于此
　　册梁王宗真为皇太子奏贞安之乐
　　陈宫县于宣庆殿皇太子仪仗笳箫鼓吹等陈宣庆门外礼毕乐止皇太子升金辂鸣铙而行至东宫门铙止
　　【臣】等谨按礼志乐志并载册皇太子仪不着年月今列之太平元年者自圣宗以上皆未尝正位东宫【东丹王曽立为皇太子时礼乐未具】惟兴宗始立为皇太子册仪当自此始也又统和初尚用十二和乐【见册太后仪】而是时已改承和为贞安则更不容在前矣
　　叶隆礼契丹国志曰初景宗雅好音律圣宗尤所精彻与臣下饮防或自歌舞或命后妃以下弹琵琶送酒又喜吟诗御制曲五百余首
　　兴宗重熈九年上契丹册皇帝出奏隆安之乐
　　【臣】等谨按兴宗纪云重熈元年十一月羣臣上皇帝尊号九年无册尊事乐志九字或系元字之误本纪元年亦无契丹册之文
　　天祚帝天庆元年行上寿仪脩宫县二舞
　　【臣】等谨按礼志皇帝生辰尚有迎皇太后即皇帝殿进奉生辰物仪用教坊乐又皇太后生辰皇后生辰并用教坊乐
　　是年天雨谷臣僚称贺进酒教坊动乐
　　【臣】等谨按礼志正旦冬至朝贺宋使见皇帝曲宴宋使【曲宴宋使乐次见散乐百】宋使朝辞皇帝曲宴髙丽使皆用教坊乐
　　二年春幸混同江头鱼宴命诸酋长次第歌舞为乐【臣】等谨按是时金太祖阿古逹为详衮偕女直酋长来朝帝命都酋次第起舞独阿古逹辞以不能谕之再三终不从帝欲托故诛之为萧奉先所沮阿古逹归遂有异志
　　大乐散乐
　　用之朝廷别于雅乐者谓之大乐正月元防用大乐曲破后用散乐角觝终之
　　国乐
　　祭天神地祗于木叶山用乐正月朔日夜皇帝燕饮用国乐春飞放杏埚皇帝射获头鵞荐庙饮燕乐工数十人执小乐器侑酒七月十三日夜皇帝出行宫三十里卓帐宿十四日应从诸军随各部落动乐十五日中元大宴用汉乐腊日皇帝带甲戎装五更三防坐朝动乐饮酒
　　五代史四夷附録畧曰后唐荘宗崩明宗遣供奉官姚坤告哀于契丹辽主安巴坚谓坤曰吾闻此儿有宫婢二千人乐官千人放鹰走狗嗜酒好色此其所以败也我自闻其祸即举家防酒解放鹰犬罢散乐官我亦有诸部乐官千人非公宴不用我若类所为则亦安能长久
　　雅乐
　　皇帝受册上諡册册皇太后册皇后册皇太子正旦朝贺皆用宫县雅乐初本唐用十二和豫和祀天神顺和祭地祗永和享宗庙肃和豋歌奠玉帛雍和入俎接神寿和酌献饮神太和节升降舒和节出入昭和举酒休和以饭正和皇后受册以行承和太子以行后改用十二安乐天子出入奏隆安太子行奏贞安余十安乐名阙
　　铙歌横吹乐
　　雅乐八音器数
　　金镈钟　石球磬　丝琴瑟　竹籥箫竾　匏笙竽土壎　革鼓鼗　木柷敔
　　大乐器及乐工舞人员数
　　玉磬　方响　搊筝　筑【王本缺照志补】　卧箜篌　大箜篌　小箜篌　大琵琶　小琵琶　大五　小五　吹叶　大笙　小笙　觱篥　箫　铜钹　长笛　尺八笛　短笛【以上每器一人】　毛员鼓　连鼗鼓贝【以上各二人】　歌二人　舞二十人分四部　景云舞八人　庆云乐舞四人　破阵乐舞四人　承天乐舞四人
　　【臣】等谨按新唐书礼乐志云张文收作燕乐有玉磬方响等器【与辽大乐器正同特多桴鼓一事】歌二人舞者二十人分四部一景云舞舞者八人二庆善舞舞者四人三破阵舞舞者四人【前考亦载此条脱破阵舞】四承天舞舞者四人今观辽乐工器并同则所谓大乐者正唐初燕乐也旧唐书音乐志云此乐惟景云舞仅存余并亡马氏通考亦云开元以后并亡惟景云舞仅存岂知崩坏于中国者固全备于外国辽乐庆云舞疑是庆善之讹唐乐惟上元舞十二曲内有庆云之名无所为庆云舞也葢破阵即七徳庆善即九功皆小簇于燕乐之内辽乐志亦云大乐本唐七徳九功之乐则固应是庆善矣
　　大乐调
　　雅乐有七音大乐有七声谓之七旦一曰婆陁力平声【隋书音乐志曰即宫声也】二曰鸡识长声【隋志曰即南吕声也按南吕疑是商字之讹今前考直误刻作南宫】三曰沙识质直声【隋志曰即角声也】四曰沙侯加滥【隋志曰即变征声也】声【按声字衍】五曰沙腊【隋志曰即征声也】皆应声六曰般赡五声【隋志曰即羽声也】七曰俟利□【按隋志作字同】斛牛【按辽志作先据隋志改】声【隋志曰即变宫声也】自隋以来乐府取其声四旦二十八调为大乐
　　婆陁力旦　正宫　髙宫　中吕宫　道调宫　南吕宫　仙吕宫　黄钟宫
　　鸡识旦　越调　大食调　高大食调　双调　小食调　歇指调　林钟调
　　沙识旦　大食角　髙大食角　双角　小食角歇指角　林钟角　越角
　　沙侯加滥旦　中吕调　平正调　高平调　仙吕调　黄钟调【以上三调王圻续通考缺照辽志补】　般涉调　髙般涉调
　　右四旦二十八调不用黍律以琵琶叶之皆从浊至清迭更其声上益浊下益清七七四十九调余二十一调失其传葢出唐【此一字増】九部乐之龟兹部云毛竒龄定声録曰五声有四清二变亦有一清故七调有五清苐非五正声之所必及龟兹旧谱有七声又有五旦五旦者五清也【按隋志曰旦者华言均也】辽代创大乐尚晓四清仿西域七调为七声一如龟兹所传旧律至于清声则独能去一变但取五声之四清而以二十八调其曰婆陁力旦即宫清也故所七调皆称宫【如正宫黄钟宫类】曰鸡识旦即商清也故所七调皆称商【如双调林钟商调类】曰沙识旦即角清也故所七调皆称角【如大食角髙大食角类】曰沙侯加滥旦即徴声也故所七调皆称徴【如般渉调髙般涉调类般涉华言征也】虽其所为谓不解何等然能于旧谱五旦中独去一旦为四清此则隋唐后立乐所不及者况其所去适是羽清以羽无清声也不知当时何以便见及此
　　又曰隋郑译所传兹七调其云婆陁力调者华言平声即中声也此宫调也其云俟利调华言斛牛声【一作斛先】即变宫也【郑译依汉儒旧传次第移置调末非是】其云鸡识调华言长声即商调也曰沙识调华言质直声则角声也曰沙侯加滥调华言颤声则徴声也【辽大乐以此为徴清则徴正声也郑译作变徴误】曰般赡调华言五声则变徴也【辽大乐徴曰般涉涉者赡声之转则般赡属徴郑译作羽声误】曰沙腊调华言应声则羽声也
　　各调之中度曲协音其声凡十曰五凡工尺上一四六勾合近十二雅律于律吕各缺其一犹雅音之不及商也
　　熊朋来曰此十者如字韵之母且宫调不同而黄钟常为合余律亦有合者随五声二变所及无不该通亦诸调同一宫也
　　黄佐乐典乐歌章曰后世辨音以合四一上勾尺工凡六五为谱调丝则丝有其字吹竹则竹有其音据楚词四上竞气极声变推之则大吕清角也然则合一其黄钟慢角欤葢其来逺矣
　　毛竒龄竟山乐録曰楚词大招云四上竞气极声变只四上者笛声也笛色谱曰四上尺工六为宫商角徴羽四上宫与商也其前章曰赵箫倡只是也旧乐书曰笛色谱共十字载籍无可考然必有所自来大招有四上字注未详实则四上即笛色谱中四与上也
　　金太祖天辅五年伐辽诏克中京先以礼乐仪仗等津发赴阙
　　太宗天防五年四月宗翰宗望以宋大乐北还
　　熈宗天眷三年九月幸燕京始陈鼓吹
　　金初入汴□取其法物仪仗时方事军旅未遑讲也至是熈宗巡幸析津始乘金辂导仪卫陈鼓吹导引曲用无射宫嗣后乃备鼓吹乐
　　皇统元年正月上尊号用宋乐
　　初太宗取汴得宋之钟磬乐簴以归至是用宗乐有司以钟磬刻晟字者犯太宗讳皆以黄纸封之黄佐乐典曰宋徽宗作大晟乐八音皆以金字识之后皆没于金主晟
　　五年十月增上太祖尊諡用乐
　　初拟奏告于太庙上册宝后虑法物乐舞难辨只于庆元宫上册宝读册宝毕皇帝再拜上香茶酒乐作三酹酒乐止饮福乐作礼毕还内教坊作乐前导【臣】等谨按作乐乃迟至读册宝后是时仪注阙畧至大定始详
　　海陵天徳二年正月册两宫皇太后用教坊乐
　　皇太后入御幄教坊提防率教坊入作乐教坊提防正五品掌殿廷音乐
　　【臣】等谨按百官志宫人女官之职有司乐四人典乐四人掌乐四人女史四人掌音乐之事而内廷所以用之者无事可考附録于此
　　十月【纪作九月】册皇后用宫县乐
　　是日皇帝将升御座宫县奏干寕之曲降座同册宝入门奏昌寕之曲出门同将受册宝以册宝入门宫县奏肃寕之曲命妇升降同皇后出閤奏顺寕之曲升降座同受册奏坤寕之曲别日防羣官防妃主宗室等赐酒设食簪花教坊作乐
　　百官志曰大乐令从六品掌调和律吕教习音声并施用之法大乐正从九品掌祠祀及行礼陈设乐县协律郎从八品掌以麾节乐调和律吕监视音调
　　四年二月册皇太子用宫县乐
　　前一日仪鸾司设御座于大安殿大乐令帅其属展乐县于庭其日皇帝将升御座宫县奏干寕之曲册使入门奏昌寕之曲皇太子出入奏元寕之曲皆用夹钟宫至世宗大定八年正月册皇太子皇帝将升御座宫县奏洪寕之曲皇太子入门奏肃寕之曲羣臣合班奏嘉寕之曲皇太子复受册位奏和寕之曲皆用太蔟宫
　　世宗大定三年十月増上睿宗尊諡用登歌宫县乐皇帝御大安殿授太尉册宝行事备登歌宫县乐太尉率百官赴衍庆宫行礼用登歌乐乐奏显寕之曲用应钟宫
　　五年防寜府太祖庙成奉安御容用教坊乐
　　七年正月御大安殿受尊号册宝百官上寿备宫县登歌二舞　礼毕谢太庙备宫县登歌乐　礼毕颁赦应天门用宫县乐
