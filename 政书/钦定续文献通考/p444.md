<!-- { "loadSidebar": true } -->
　　【臣】等谨按兵志所言止得其大概考实录及典彚诸书自秦州置茶马司后所置之州不一如河州永宁乌撒乌防东川芒部以及雅州各以茶盐易马间有用布者第其间嵗易马数多寡不同给值茶盐轻重不一若永宁马价与河州同凡上马毎匹给茶四十觔中马三十觔下马二十觔此价值最轻而有上中下之不一者其有画一者如十七年五月定乌撒岁易六千五百匹乌防东川芒部皆四千匹毎马一匹俱给布三十匹或茶百觔盐如之此则无上中下之别矣若最重者无如四川之雅州向以路逺毎匹给茶至一千八百觔后于二十二年六月裁定上马一匹茶一百二十觔中马七十觔驹马五十觔此又价值最重而有上中下之不一者也是以二十五年于河州等卫以茶三十余万觔得马一万三百四十余匹三十一年二月于西番以茶五十余万觔得马一万三千一百一十八匹而内地之马渐充矣
　　六年二月置羣牧监于滁州寻改为太仆寺始定养马之法
　　初令应天等处民牧马至是始定其法江北民以便水草一戸养一匹【复于二十三年改五户养一匹】江南民十一戸养一匹皆复其身官给善马为种率三牝置一牡毎一百匹为一羣设羣头与羣副掌之牧马岁课一驹缺驹损毙者责偿之寺官视马肥瘠而劝惩之任满吏部考其生息之多寡以为殿最焉自后马大孳息故于七年四月置孳牧所于中立府八月増设牧监羣官共二十七处俱隶于太仆寺又于十年三月増置滁阳等五牧监领四十八羣二十三年七月命太仆卿祝孟献验视马数添省羣监遂罢太仆寺牧监九羣五十四惟存大兴天长舒城三牧监置草塲于汤泉滁州等地所隶七羣
　　十六年正月敕西番以马为土赋
　　先是八年五月以西番产马命内使赵成持罗绮绫帛幷巴茶往市之至是以归附久未甞责其贡赋宜计地供马如三千户则三户共出马一匹四千戸则四戸共出马一匹定为土赋
　　防典曰各土官衙门秋粮各依原认数目折纳马匹有二十五石余折一匹者有五十余石折一匹者马或不堪责令赔纳
　　【臣】等谨按洪武初年最重马政产马之地悉遣使市之四年八月以布万匹买马给军十八年髙丽贡马五千后定毎年贡五十匹是时内外贡献皆以马为币二十年遣官市马髙丽二十四年诏髙丽市马万匹又侍郎李浩还自琉球市马四十匹言其国贵磁器鐡釡等物自后市马多用之员外程益等市马广东民间马少求诸蛮境以售官帝命增给其直自是马益多矣
　　十七年十月禁辽东将士私卖官马
　　将士征辽东者指挥而下骁勇者人给二匹庸常者一匹军还马悉收入官私卖易者有罪又于三十年七月边将征讨边夷多获马匹惟驿传太仆寺得买之不得私鬻
　　十八年五月诏陜西山西北平各驿孳生马匹聴民货鬻弗禁
　　至二十年马户以孶生马来进帝以刍豆之费不轻驿马孳生聴民畜卖令即还之
　　十九年八月改孳牧所为司牧司
　　二十三年正月命太仆寺以种马之余发草地牧放诏江南北各存牧马万匹为孳生种马其余悉发草地牧放江北之人给钞别市种马孳生以备见缺之数其正从马二匹定止岁收一驹余悉聴民自鬻之
　　六月诏养马民户岁产一驹者赐钞十锭其种马死幷驹不及数者勿问
　　十一月命五军都督府及锦衣等二十卫于大江北岸各置牧马草塲
　　至二十五年三月命罢民间岁纳马草凡军官马令自养军士马令管马官择水草丰茂之所屯营牧养
　　二十六年二月禁河州等处民私鬻官马
　　命给榜谕守闗者禁官印马过河私鬻其无印者聴波河售易
　　【臣】等谨按明代印烙官马始见于此防典云凡孳生备用骑操折易幷进纳马匹俱印烙以防奸弊其孳生及陪纳马驹应交俵者印讫差官照依地方日期将空间増出人丁俵散领养造册具奏其各处印中备用马匹径解本部发太仆寺交纳以凭散俵洪武旧例江南马毎年三月初一日赴南京牧马千戸所印俵江北马毎年三月十五日赴南京太仆寺印俵凡孳生驹用云字小印俵散作种用大印给军骑操者再用云字印
　　二十八年三月诏悉罢羣监官以其马匹隶有司牧养先是和州民晏仁言民间马戸既养孳生马匹又于有司供应差役是一戸而充两差实为重复下廷臣防议宜省牧马监羣就令有司兼掌之于是太仆寺所属监十四羣九十七悉罢之复定管牧州县三十七处
　　【臣】等谨按兵志及防典自二十三年牧监多所废罢因令飞熊广武英武三卫五军养一马马岁生驹一岁解京至是悉以监牧归有司凡管马官専提调马匹不许管署事务江南十一户江北五户养马一匹复其身其丁多之家充马头専一养马余令津贴钱钞以备倒失买补之用不许轮流及派孤寡残疾者如马头家生畜不旺许贴户家看养凡儿马一骒马四为羣羣头一人五羣羣长一人太仆官督理嵗正月至六月报定驹七月至十月报显驹十一二月报重驹凡有生质竒异与夫儿骒毛色务开豁分明嵗终考马政以法治府州县官吏焉
　　三十年正月置行太仆寺于山西北平陜西甘肃辽东定牧马草塲
　　帝虑西北边衞所畜马匹甚蕃息而禁防疎濶乃设行太仆寺以掌其政设少卿寺丞择致仕千百户指挥为之又以宁辽诸王各据沿边草塲牧放孳畜乃分画地界令放荒闲平地及山塲腹里诸王驸马及军民聴其牧放樵采在边所封之王不得占为已塲
　　恵帝建文四年九月【时成祖已入立】许囘囘宁夏马市
　　成祖永乐元年二月设北京行太仆寺
　　掌顺天山东河南及迁都之后以旧设者为南太仆寺掌应天等六府二州
　　三年三月设辽东开原广寜马市
　　福余衞部属及乌梁海等属欲来货马帝令辽东镇守臣就广宁开原立市一于开原城南一于城东一于广宁各去城四十里
　　九月设陜西甘肃北京辽东四苑马寺
　　以甘肃宁夏山西皆近边可畜马于是设陜西甘肃二苑马寺寺统六监监统四苑苑视其地里广狭为上中下三等上苑牧马万匹中苑七千匹下苑四千匹苑有圉长一圉长率五十夫毎夫牧马十匹又设北京辽东二苑马寺各统六监并视陜西甘肃至十八年革北京苑马寺及六监二十四苑悉牧之民英宗正统二年革甘肃苑马寺并隶陜西苑
　　十一年二月令北京民戸分养孳生马着为令
　　【臣】等谨按本纪言民户分养兵志言计丁养马盖初定民户旋改为丁也民十五丁以下一匹十六丁以上二匹编发者七戸一匹除罪选居闲官教之畜牧又十四年以寺卿杨砥言北方人户五丁养一免田租之半蓟州以东至南海等衞戍守军外毎军饲种马一又十五年定南方养马例凤庐扬滁和五丁一应天太镇十丁一淮徐初养马亦以丁为率
　　六月设甘肃茶马司如西宁例
　　命御史及锦衣衞官巡视官军牧放马匹
　　春末夏初牧放九月终囘营科道官防闸马死军逃领敕官以闻在边四月中出牧九月初囘营
　　十七年三月立保安州牧马草塲
　　至宣宗宣徳二年又置马坊九所于保安州顺圣川牧马英宗正统间因边患草塲废天顺三年复置
　　二十二年九月【时仁宗已即位】散畿内民所养官马于诸衞所太仆马増数倍而畿民畜马过多蚕桑尽废故以分给诸卫所及临边戍卒俾养牧乗习
　　仁宗洪熈元年正月诏民间畜官马者二岁纳驹一匹免草粮之半着为令
　　自是马日蕃渐散于邻省
　　宣宗宣徳二年二月以行太仆寺马给闗外官军骑撡四年七月置给马勘合
　　北京操备官军领马骑撡凡十七万余匹后存者五不及一以尚书张本言置勘合付北京太仆寺收掌领马一匹给勘合一道填写齿色月日令执以为凭遇倒死等顷就勘合注写明白送寺比较
　　六年二月以太仆寺马分俵山东河南人民牧养令五丁养一牝马三丁养一牡马而不免粮刍仍如例増设州县掌马官
　　八年十月命南直隶偿马从太仆寺印烙
　　凤阳各处毎嵗偿马皆从兵部送御马监印烙往返甚艰今从北直隶例俱太仆寺印烙又于正统四年改委官徧厯有马地方公同印俵是后率遣驸马侯伯其弊多端故于景泰二年八月改遣御史印烙
　　英宗正统三年四月立大同马市
　　十年六月勘河南牧马地十七处下兵部行之
　　【臣】等谨按洪武中令民间孳牧止江南北永乐中始令北直隶领养宣徳后乃及山东河南兵志言济南兖州东昌民养马自宣徳四年始彰徳卫辉开封民养马自正统十一年始考之实录年分稍未符
　　十四年十二月【时景宗已即位】令顺天府所属州县寄养各处起解备用马匹
　　时额森入犯京师有警选马二万寄养近京充团营骑撡而尽以故时种马给永平等府
　　景帝景防三年二月敕牧马年老者免其算驹
　　牡马十八岁以上牝马二十岁以上者也
　　英宗天顺五年十月命河南山西陜西士民纳马予冠带
　　八年七月【时宪宗已即位】选牧马万匹赴京团养
　　宪宗成化元年令买补孳生马驹折买骟马备用凡应买补者有司四匹军卫五匹折买堪操骟马一匹例后倒失者骒驹三匹儿驹二匹各折买骟马一匹谓之四戸马
　　二年八月分遣科道官清理牧马草塲令法司聴人纳马赎罪幷令陜西以官茶于番族市马
　　四年四月始建太仆寺常盈库贮备用马价
　　初二年以南土不产马改徴银至是命南北直隶折徴价银于太仆寺建官库贮之
　　【臣】等谨按是时民渐苦养马故有折价太仆之有马价自成化始然止三万余两及种马卖银日増至万厯中银益多以供团营买马及各边之请然骟马辄发三十金而州县以驽马进其直止数金且仍寄养于马户害民不减曩时又国家有兴作赏赉往往借支太仆银帑益耗十五年寺卿罗应鹤请禁支借二十四年诏太仆给陜西赏功银寺臣言先年库积四百余万自东西二役兴仅余四之一朝鲜用兵百万之积俱空今所存止十余万况本寺寄养马岁额二万匹今嵗取折色则马之派徴甚少而东征调兑尤多卒然有警马与银俱竭何以应之章下部未能有所厘革也
　　八年正月募民纳马
　　时诏例免偿操军无马者多巡抚以闻令召募纳马或纳马价许给冠带十一月令宣抚召人纳马
　　十二年十二月令各监苑以牝马千匹给军余领养边备侍郎马文升请于永平孳生牧马内选牝马千匹分给永宁监官军领养三年算二驹于是令陜西山西苑马寺各以牝马千匹或二千匹印给寺监军余领养二年算一驹其孳生追偿聴各巡抚比较
　　十四年三月复开辽东马市
　　永乐间辽东设马市三处正统间因漏泄边事已罢其二惟南闗市独存至是以辽东巡抚陈钺言复开马市
　　【臣】等谨按是时陈钺与汪直相结外生边事故为此请其后以通事等侵牟夷人遂至冦掠去
　　孝宗治元年十月命南京守备防賛内外官提督京营马政
　　以南京大小教塲并神机营操备马倒死不告相验又不比较买补故差官照京营例考验追补
　　二年八月太仆寺卿王霁陈马政十事
