<!-- { "loadSidebar": true } -->
　　秉徳奉藩仁孝谦恭委祉冲人入绍大宗故国绵邈新此閟宫以安明灵万世攸崇祀事孔严精神感通来格洋洋风云景从
　　初献夀和之曲
　　明灵在天陟降于庭声容肃然顾兹尝烝舞以八佾庶将其诚于万斯年禋祀永【按王圻续通考作承】承
　　亚献豫和之曲
　　裳衣既设笾豆更新惟祭之丰至养莫伸再酌清酤以荐明禋有秩斯祜锡我后人
　　终献宁和之曲
　　荷勤劳以生深恩罔极举追崇之典万舞有奕礼以三成防恭无斁江汉汤汤延我世泽
　　彻馔雍和之曲
　　菲荐具陈既歆既享敬彻不迟顾瞻下上濯濯厥灵式慰遐想嘏告以慈锡之景贶
　　还宫安和之曲
　　倏来忽往神化无方风驭云軿返于帝乡祥光奕奕旌斾央央衣冠在庙孝思不忘
　　嘉靖五年御制世庙乐章
　　迎神永和之曲
　　初献清和之曲
　　亚献康和之曲
　　终献冲和之曲
　　彻馔太和之曲
　　送神宁和之曲【词俱阙】
　　嘉靖十七年九月上成祖睿宗庙号乐章
　　【成祖庙】迎神太和之曲
　　天眷不迟诞降我皇祖夙秉文徳聿昭圣武攘除奸凶戢宁寰宇维典章未备翳孝孙是补大号鸿名卓絶千古宝册攸跻精禋斯举将降休兮圣灵腾炉烟兮燎炬尚来格来歆以笃天之祜
　　举册宝熙和之曲
　　于穆文祖贻我丕基昊天罔极永言孝思爰荐徽称以协民彞勒贲琬琰昭哉厥词以诏于万世神其聴之
　　初献夀和之曲
　　制帛孔纯涤牲腯肥黍稷醴羞蠲洁芬馡穆穆孝孙敬徳渊微献享初陈仰威顔其靡违
　　亚献豫和之曲
　　干戚武成于昭神功文治太平沕穆皇风乐舞既迁礼仪肃雍奠献载将致其孚颙愿申佑我孝孙万福攸同
　　终献康和之曲
　　三爵既登礼秩斯成骏奔就列虎拜盈庭匪臣工之防孝孙之徳孔明锡皇厘于普天奠邦家兮永宁彻馔永和之曲
　　古礼之经有仪有节将享既终登歌以彻祀事利成神人胥悦惟孝孙之衷情犹纒绵其纠结
　　送神安和之曲
　　髙皇谟烈我祖是成诞垂裕于后昆孝孙是征稽古酌今恭荐兹尊称奕奕閟宫嵗事有恒子子孙孙百世其承【按防典衍之字照乐律志删】
　　【睿宗庙】迎神太和之曲
　　于皇烈考濬发庆源钦明宣哲敦徳允元克昌厥祚以厘我子孙筮荐徽称惟大徳是尊惟烈考鉴兹临享如存
　　举册宝熙和之曲
　　月吉兮良辰荐鸿号兮受命溥将日星赫奕兮玊册辉煌啓中兴兮七叶颂贞符兮万方
　　初献夀和之曲
　　载清酤兮牺尊瑟笙喤喤兮钟鼓于论乐一奏兮爵一献灵来享兮鉴兹熏熏
　　亚献豫和之曲
　　瑶觞濯兮元酒登懐明徳兮荐椒馨翳昭考兮陟降在庭顾孝享兮灵心载宁
　　终献康和之曲
　　三献毕陈八音举百辟相予祀事毖爱敬极兮扬名始兾皇考兮绥孝子
　　彻馔永和之曲
　　笙镛止豆笾彻礼莫愆孝靡竭神具醉兮以莫不怿赉我思成兮纯嘏是锡
　　降座安和之曲
　　神之来思天路修神之去思路寝幽幽既安既妥兮靡淹留奠宗祊兮永锡洪庥
　　嘉靖十七年九月睿宗升祔九庙合享乐章
　　迎神太和之曲
　　太室巍巍九庙肇祀皇圣居歆惟昭【按防典衍考字照乐律志删】假只昭假维何欣天伦攸叙宗祏有严开万禩伊始初献夀和之曲
　　酌彼郁鬯玉瓉是将敬哉捧盈有飶其香俨皇祖在上八圣在旁合享交欣天容洋洋
　　亚献豫和之曲
　　乐奏既和礼严再献黄流载觞玉露斯湛烝畀祖考式衎以宴神其醉止用嘉我明荐
　　终献宁和之曲
　　玉齐维醑万舞盈廷尊祖享亲乐奏礼行式序式和祀事孔明于赫圣灵兮赉我思成
　　彻馔雍和之曲
　　笾豆有践兮敬彻不遑礼仪卒度兮既敕既匡神之聴之兮昭格洋洋保我子孙兮惠锡无疆
　　送神安和之曲
　　云【按防典作灵照乐律志改】舆肃肃兮灵驾归閟宫侐兮瞻依我其夙夜兮敬敢违愿言顾歆兮俎豆光辉
　　嘉靖十七年十一月加上太祖諡号乐章
　　迎神太和之曲
　　繄中夏之遘艰兮污羶羣皇天厌乱兮眷求大君降锡元命兮挺生圣神惟我太祖兮首出人伦一戎衣奄四海兮为帝王真
　　举册宝鸿和之曲
　　皇祖受命兮辟乾坤驱逐异物兮复中原陈常时夏【按乐律志作立纲陈纪】兮佑元元克配彼天兮功髙业尊寅荐册宝兮鉴我曽孙
　　初献崇和之曲
　　苾彼玉瓉兮酌黄流敬而将之兮冕凝旒有赫在上兮右享羊牛【按乐律志作俨圜丘三字】保我子孙兮永荷鸿庥亚献豫和之曲
　　于皇祖兮帝中华廓清气氛兮一统为家除凶雪耻兮功蔑以加视汤武兮徳音不瑕
　　终献永和之曲
　　爵三献兮防酒熏乐和鸣兮万舞肃陈率百辟兮偕骏奔衎我祖兮神忻忻
　　彻馔彰和之曲
　　孝享毕兮礼弗愆羃牲俎兮彻豆笾于昭对越兮神在天益笃皇祜兮万斯年
　　还宫绥和之曲
　　荐鸿号兮大礼成仰瞻威赫兮陟降在庭列圣左右兮懽忻合并钟鼔响答兮祀事孔明粤有大徳兮必得其名天地罔极兮欲执奚能庶几鉴享兮寸草微诚永赖祉福兮用保我后人
　　嘉靖十八年献皇后祔庙乐章
　　迎神太和之曲
　　肃肃清庙骏奔在焉奉我母慈升祔告防百礼有壬八音在宣惟列圣降灵临享一筵
　　初献夀和之曲
　　清酤载酌筐帛既陈肴核维旅有飶其芬玉瓉初举翼翼钦钦以衎我祖考庶几格歆
　　亚献豫和之曲
　　苾彼黄流酌言至再以烝以享必敬必戒惟九圣在天景福是介伊嘏考妣俾式昌以大
　　终献宁和之曲
　　爵献既终镛鼔有翼济济跄跄率我百辟于皇圣神既歆既怿惠我无疆保子孙千亿
　　彻馔雍和之曲
　　享礼既备豆彻敢违终事有严敬而将之肇祀孔明式永我孝思
　　送神安和之曲
　　瞻云驾兮翩翩神洋洋兮在天清庙兮肃肃奉烝尝兮于万斯年
　　洪武七年御制祀歴代帝王乐章
　　迎神雍和之曲
　　仰瞻兮圣容想銮舆兮景从降云衢兮后先来俯鉴兮微衷荷圣灵兮苍生有崇睠诸帝兮是临予顿首兮幸防
　　奠帛安和之曲【按史志作保和照王圻续通考乐律志改】
　　秉微诚兮动圣躬来列坐兮殿庭予今愿兮効勤奉礼帛兮列酒尊鉴予情兮忻享方旋驾兮云程初献保和之曲武功之舞
　　酒行兮爵盈喜气兮雍雍重荷蒙兮载瞻载崇羣臣忻兮跃从愿覩穆穆兮圣容
　　亚献中和之曲文徳之舞
　　酒斟兮礼明诸帝熙和兮悦情百职奔走兮满庭陈笾豆兮数重亚献兮愿成
　　终献肃和之曲文徳之舞
　　献酒兮至终早整云鸾兮将还宫予心眷恋兮神圣欲攀留兮无从蹑云衢兮缓行得遥瞻兮达九重彻馔凝和之曲
　　纳殽羞兮领陈烝民乐兮幸生将何以兮崇报惟嵗时兮载瞻载迎
　　送神夀和之曲
　　旛幢缭绕兮导来踪銮舆冉冉兮归天宫五云拥兮祥风从民歌圣佑兮乐年丰
　　望燎豫和之曲
　　神机不测兮造化功珍羞礼帛兮荐火中望瘗庭兮稽首愿神鉴兮寸衷
　　洪武六年定祀先师孔子乐章
　　明史乐志曰释奠孔子初用大成登歌旧乐洪武六年始命詹同乐韶鳯等更制乐章
　　迎神咸和之曲
　　大哉宣圣道徳尊崇维持王化斯民是宗典祀有常精纯益隆神其来格于昭圣容
　　奠帛宁和之曲
　　自生民来谁底其盛惟王神明度越前圣粢帛具陈礼容斯称黍稷非馨惟神之聴
　　初献安和之曲
　　大哉圣王实天生徳作乐以崇时祀无斁清酤惟馨嘉牲孔硕荐羞神明庶几昭格
　　亚终献景和之曲
　　百王宗师生民物轨瞻之洋洋神其宁止酌彼金罍惟清且旨登献惟三于戏成礼
　　彻馔咸和之曲
　　牺象在前豆笾在列以享以荐既芬既洁礼成乐备人和神悦祭则受福率遵无越
　　送神咸和之曲
　　有严学宫四方来宗恪恭祀事威仪雍雍歆格惟馨神驭旋复明禋斯举咸膺百福【按王圻续通考乐律志并云望燎同送神防典史志俱无之】
　　嘉靖十年改宣圣曰孔圣惟王曰惟师圣王曰圣师【臣】等谨按明防典所载六曲与明史乐志同据乐志云云应是詹同等所更制矣考之宋元乐志则迎神咸和一曲即元袭宋旧迎神凝安曲词奠帛宁和一曲即宋元奠帛明安曲词初献安和一曲即宋元正位酌献成安曲词亚终献景和一曲即宋元亚终献文安曲词彻馔咸和一曲即宋元彻豆娱安曲词送神咸和一曲即宋元送神凝安曲词其迎神等五曲皆大晟乐府所撰而彻馔一曲则又大晟袭景祐之旧也然则终明世用大晟旧乐洪武所定嘉靖所改皆是物也詹同等所制竟安在耶此与元制新曲而不用正同殊不可解
　　洪武二年享先农乐章
　　迎神永和之曲
　　东风啓蛰地脉奋然苍龙挂角奕奕天田民命惟食创物有先圜钟既奏有降斯筵
　　奠帛永和之曲【按王圻续通考乐律志俱作夀和】
　　帝出乎震天发农祥神降于筵蔼蔼洋洋礼神有帛其色惟苍岂伊具物诚敬之将
　　进俎雍和之曲【按此章防典王圻续通考乐律志俱阙未详所以】
　　制帛既陈礼严奉牲载之于俎祀事孔明簠簋攸列黍稷惟馨民力普存先啬之灵
　　初献夀和之曲【按王圻续通考乐律志俱作豫和】
　　九谷未分庶草攸同表为嘉种实在先农黍稌斯丰酒醴是供献奠之初以祈感通
　　【配位云】厥初生民粒食其天开物惟智防古奚传思文后稷农官之先侑神作主初献惟蠲【按配位三章防典王圻续通考俱无之岂四年有配位不别奏乐之诏故减去耶】
　　亚献夀和之曲【按王圻续通考乐律志俱作安和】
　　倬彼甫田其隰其原耒耜云载御之间报本思享亚献惟防神其歆之自古有年
　　【配位云】后稷配天兴于有邰诞降嘉种有栽有培俶载南亩只事三推佑神再献歆我尊罍
　　终献夀和之曲【按王圻续通考乐律志俱作宁和】
　　帝耤之典享祀是资洁丰嘉栗咸仰于斯时维亲耕享我农师礼成于三以讫陈词
　　【配位云】嘉徳之荐民和嵗丰帝命率育报本之功陈常时夏其徳其功齐明有格惟献之终
　　彻馔永和之曲【按王圻续通考乐律志俱作雍和】
　　于赫先农歆此洁脩于篚于爵于馔于羞礼成告彻神惠敢留馂及终亩丰年是求
　　送神永和之曲【按王圻续通考乐律志俱作景和】
　　神无不在于昭于天曰迎曰送于享之筵冕衣【按防典王圻续通考乐律志俱作冠裳】在列金石在悬往无不之其佩翩翩望太和之曲
　　祝帛牲醴先农既歆不留不防瘗之厚深有幽其有赫其临曰礼之常匪今斯今
　　嘉靖九年定享先乐章
　　迎神贞和之曲
　　于穆惟神肇啓蚕桑衣我万民保我家邦兹举旷仪春日载阳恭迎霞驭灵气洋洋
　　奠帛夀和之曲
　　神其临只有苾有芬乃献玉齍乃奠文纁仰祈昭鉴淑气氤氲顾兹妇祈祈如云
　　初献曲同奠帛
　　亚献顺和之曲
　　载举清觞事孔明以格以享鼔瑟吹笙隂教用彰坤仪允贞神之聴之鉴此禋诚
　　终献宁和之曲
　　神之格思桑土是宜三缫七就惟此茧丝献礼有终神不我遗锡我纯服藻绘皇仪
　　彻馔安和之曲
　　俎豆具彻式礼莫愆既匡既敕我祀孔防我思古人葛覃惟贤明灵歆只永顾桑阡
