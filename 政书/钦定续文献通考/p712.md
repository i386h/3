<!-- { "loadSidebar": true } -->
　　又曰初邦相兄邦彦有子芝依大母林氏瓦氏居官给养田其后邦相恶苏专擅宻与头目卢玉等谋诛苏及芝又侵削二氏原食荘田二氏遂与苏合谋以芝奔梧州赴军门告袭苏又为芝疏请寻令人刺邦相邦相觉杀行刺者而苏遂伏兵杀卢玉等以兵围邦相宅乘夜与瓦氏缢死之事闻帝命守仁亟为勘处苏之杀邦相也归顺镇安泗城向武诸土官羣起搆难互相讦奏当事者谓芝承袭未定田州无主致令邻封觊觎当给劄付令芝管事苏又请早给芝冠带以抚田州而自愿裹粮立功及追补累年所逋粮赋部议以土蛮讐杀当从末减皆令立功赎罪三十二年芝死子大寿方四嵗土人莫苇冐岑姓及土官岑施相煽搆乱提督郎槚奏令思恩守备张启元暂驻田州镇之三十四年田州土官妇瓦氏以狼兵应调至苏州勦倭总兵俞大猷麾下以杀贼多诏赏瓦氏及其孙男岑大寿大禄银币余令军门奨赏四十二年以平广西猺獞功准岑大禄实受知州职
　　光宗泰昌元年田州土官作乱督臣请正其罪从之总督许纲奏土官岑懋仁肆恶起衅窥占上林【上林在田州东洪武二年土官黄嵩归附授世袭知县流官典史佐之】纳叛人黄得隆等纠众破城擅杀土官黄徳勲掳其妻女印信乞正其罪诏令懋仁速献印执送诸犯聴按臣分别正法违则进勦有功优叙从之田州世岑氏改流者再而终不果卢苏再叛弑主终逸于罚论者以为失刑云明史土司传曰恩城唐置州宋元仍旧明初因之广西成化十九年知州岑钦与田州土官岑相讐杀【详田州土司传】有司以恩城宜裁革从之州遂废又曰上隆宋置州横山寨元属田州路明因之洪熈元年土知州岑琼母陈氏来朝宣徳四年琼卒无子土人诉于朝愿得陈氏袭职诏以为知州
　　又曰都康宋置州横山寨元属田州路明洪武间为蛮獠所据三十二年复置布政司土官冯姓其界东南抵龙英西至镇安北至向武
　　泗城【利州附】
　　元以泗城州属田州路军民总管府
　　泗城州宋置邕州横山寨元属田州路其界东抵东兰西抵上林长官司南抵田州北抵永宁明初移治古磡洞广西
　　明太祖洪武五年泗城归附
　　时以土官岑善忠世袭知州至宣徳八年致仕女土官卢氏奏袭职土官岑豹率土兵千五百余人谋害已又弃毁故土官岑瑄塑像所为不孝难俾袭职豹叔利州知州顔亦奏豹兴兵谋杀卢氏州民被害都督山云奏豹实故土官瑄侄人所信服应袭职卢氏瑄妻豹伯母初借袭今致仕宜量拨田土以赡终身仍请敕豹无肆侵扰帝敕云防三司巡按究豹与卢氏是非从公判决
　　英宗正统二年都督山云乞发兵勦泗城
　　泗城土官岑豹攻利州掠其叔顔妻子财物不服抚谕増兵拒守云乞勦之帝不许五年顔奏豹侵占及掠掳罪头目黄祖亦奏豹杀其弟籍其家岑瑄女亦奏豹占夺田地人民囚其母卢氏帝遣官赍敕谕之并敕广西贵州总兵官亲诣其地令速还所侵掠如不服相机禽捕正徳六年总兵官栁溥奏委官谕豹退还原占利州地豹时面从及回占如故今顔欲以利州利甲等荘易泗城古那等甲开设利州衙门宜从其请发附近官军送顔赴彼抚治蛮民倘豹仍拒逆则率兵勦捕之十年豹复奏顔占据其地帝令速予议处不可因循贻邉方害成化元年豹聚众四万攻刼上林杀土官岑志威据其境土兵部言豹强犷如此宜调兵禽捕明正典刑从之未几豹死治三年豹之子应复据上林及贵州镇宁等处一十八城时恩城土官岑钦攻夺田州应与钦党既复相讐杀【详田州土司传】兵部奏钦连年搆祸而应党之复据上林长官司流毒不少今天厌祸假手相残实地方之幸所占邻壤及土官印信数多亦宜勘断以除祸本并令应弟接退还侵地及印信乃许承袭泗城地广兵多宜选头目量授职衔分辖以杀其势诏下总镇官区处十年总督邓廷瓉奏接往年随征都匀府江等处有功乞畧其祖父罪令承袭世职以图报効廷臣议刼印侵地虽系接祖父罪然再四抚谕接不肯归之于官遽使袭职则志益骄非驭土官法十二年田州土目黄骥作乱要接为声援杀掠男妇刼烧仓库民庐又刼府学及横山驿印记遂据兴仁十四年贵州贼妇米鲁作乱提督王轼请调接领土兵二万营于砦布河因敕接自备两月饷尅期调赴
　　明史土司传曰治十八年泗城土官岑九仙奏自始祖岑彭以来世袭土官至豹子应罹钦之祸子孙灭亡殆尽其弟接众推防印累着劳勚乞令袭职俾辖蛮众兵部尚书刘大夏等议豹乃叛臣余孽子应复自取灭亡今接者人皆传称为梁接非应亲枝又不知岑九仙是何逋逃冐为奏扰大夏先在两广见岑氏谱岑之始祖木纳罕于元至正年间与田州知府之祖伯顔一时授官今九仙妄援汉岑彭世次尘渎圣聴请治其罪其岑接应袭与否前已令镇巡官勘奏岑九仙虽蛮人难以深究亦当摘发以破其奸从之
　　穆宗隆庆二年泗城蛮作乱官军击走之
　　时黄豹黄豸等据贵州程番府麻向大华等司时出掳掠官军进勦豹等遁去泗城延袤颇广兵力亦劲与庆逺诸州互相雄长其流恶自豹而应而接且三世领县一曰程县长官司二曰安隆曰上林
　　明史土司传曰利州汉属交阯号板丽荘宋建利州横山寨元因焉土官亦岑姓洪武初归附授知州以流官吏目佐之正统元年泗城岑豹据其地并掠知州岑顔妻子财物七年豹复与顔相仇杀帝敕令罢兵而豹终杀顔及其子得夺州印去遂以流官判州事数十年间屡经诸司勘奏移檄督追歴岑应岑接二世如故嘉靖二年归并泗城龙州
　　元成宗大徳中升龙州为万户府
　　龙州古百粤地汉属交阯宋置龙州太平寨至是升为万户府
　　明太祖洪武八年改龙州广西布政司
　　土官知州赵帖坚言地临交阯所守闗隘二十七处有警须申报太平达总司比报下已涉旬月恐误事机乞奉议泗城二州广西便从之
　　孝宗治十二年思恩土官岑濬刼龙州
　　先是赵帖坚无子以侄宗寿袭宗寿死子景升袭景升无嗣以叔仁政袭仁政再传为赵源源死无子岑濬率兵攻田州囬刼龙州夺其印纳故知府源妻岑氏诏下镇巡官勦贼而议立为源后者以源庻兄浦有二子相居长当立相弟楷不能无望则谋于岑氏以仆韦队子璋诡云遗腹岑氏恃兄子猛方兵雄楷遂奏言璋实源子当立为相所簒事下督府勘未决璋赂镇守大监伦舎人诡称有诏檄猛调二万兵纳璋入龙州左江大震相挈印奔况村都御史杨旦讨璋猛杀之相乃归
　　明史土司传曰相二子长燧次寳相枝拇寳亦枝拇相絶爱之曰肖我当立猛乃以寳去髠为奴嘉靖元年相死州人立燧楷弑之州人立其族弟暖时王守仁提督两广幕客岑伯髙用事楷赂伯髙言暖非赵裔当立者楷也遣上思州知州黄熊兆覈之熊兆党伯髙言楷当立以州印畀楷楷遂杀暖龙州大乱州目黄安等潜往田州购寳寳时为奴杨布家十三年矣安等行百金购得之言之督府都御史林富谓楷势已张毋持之急乃令楷摄职俟寳长让之楷复时时谋杀寳富谕楷令以印还寳寳谢以五千金益以腴田三十一村楷计寳弱易与不如邀厚利而徐图之遂聴命楷复求韦璋之子应育之令往来寳所寳妻黄氏思明府土官黄朝女也贰于寳而与应通应乃厚结州目又数遣人与向武州缔好乞兵为卫寳日荒悍刑狡男子王良为阍楷知良恨寳激使内应良许之楷以千人夜至寳寝门呼良良开门纳楷兵执寳寝所斩之以他盗闻应以兵千人据州并结朝自援都御史蔡经属副使翁万达谋之万达谓楷狙诈未可速图韦应巽愞寡虑可旦夕禽断其中坚然后可次第获督抚善之万达行部至太平使人以他事召朝谕之计论应当死言楷才勇正须借为龙州当一面耳时诸言楷事者故不为理州人大哗万达愈厚楷楷信之遂统精兵千人诣万达言状并以三十一村地献万达召楷及州目邓瑀等入见伏壮士刼之曰汝罪大宜自为计诚死尚可为尔子留一官楷自分无生理乃手书谕其党曰业已如此乱无益也可善辅我子以存赵万达即杖楷毙之以楷书谕其州人时楷子匡时生四年矣立之一州悉定乃以十三村还龙州十八村崇善县于是龙州赵氏仍得袭
　　奉议【向武附】
　　元以奉议州属两江道
　　奉议宋置州初属静江军节度使后属广西经畧安抚司至是属广西两江道宣慰司
　　明太祖洪武七年以土官黄志威为奉议州知州志威旧为田州府总管来归附【志威即向武土知州世铁父】六年招抚奉议等州百十七处人民皆钦服帝嘉其功命以安州侯州阳县属之至是以为知州兼守御直广西行省至二十八年奉议南丹等处蛮人梗化都督杨文讨平龙州移兵勦奉议贼帝遣使谕文等近闻奉议两江溪峒等处林木隂翳蛇虺遗毒草莽中雨过流毒溪涧饮之令人死师入其地行营驻劄勿饮山溪水泉恐余毒伤人宜凿井以饮其慎察之师至奉议州蛮冦悉窜入山林据险自固文督诸将分兵捕之复分道攻南丹叛冦
　　明史土司传曰初杨文等驻师奉议州之东南分兵追捕贼党且遣人招降其胁从者贼皆焚庐舎走山谷凭险阻立栅自固文督将士屡攻破之贼众溃防左副将军韩观等遂分兵追讨都康向武富劳上林诸州县破其更吾莲花大藤峡等寨斩向武土官黄世鐡并其党万八千三百余人招降蛮民复业者六百四十八户徙置象州武山县蛮冦遂平时兵部尚书致仕唐铎防议军事以朝廷尝命征勦毕日置卫守之乃防诸将相度形势置奉议等卫并向武河池懐集武仙贺县等处守御千户所设官军镇守诏从其言正统五年土官黄宗允科敛刼杀甚且欲戕其母母避之杀母侍者以泄怒为母所告帝敕总兵官栁及三司按騐以闻嘉靖四年田州岑猛叛奉议土官尝助猛攻泗城州提督盛应期许其自新令出兵讨贼以功赎罪后土官知州死皆以土叛官掌州事论者以奉议弹九地三面交迫田州独南界镇安其势甚蹙明初置卫铨官如宋元故事盖欲中断田镇以伐其谋云
　　又曰向武宋置州横山寨元田州路其界东北抵田州西抵镇安南抵镇逺洪武二年诏以黄志威之子世鐡为知州许世袭二十一年以向武州叛蛮梗化官军讨平之置守御千户所领县一曰富劳元置洪武间为蛮獠所据建文时复置仍向武州永乐初省武林入焉土官亦黄氏世袭广东琼州
　　【臣】等谨按琼州自明洪武时已升为府特以其地多黎岐故明史土司传标琼州二字以目之即如前湖广四川贵州云南广西俱用府州名之意也
　　元世祖至元十五年以琼州路属海北海南道宣慰司琼州居环海中汉武帝平南粤始置珠崖儋耳二郡歴晋隋唐宋叛服不一至是改置琼州路文宗天厯二年又改干宁军民安抚司
　　明太祖洪武元年改干宁安抚司为琼州府
　　时征南将军廖永忠平广东改为府以崖州吉阳军儋州万安军俱为州南建州为安定县焉六年儋州宜伦县民陈昆六等作乱攻陷州城调兵勦之以儋万二州山深地旷诏置守御千户所七年儋州黎人符君胜等及海南罗屯等洞黎人澄迈县贼王官舎乱俱官军讨平之十五年万崖二州民陈鼎叔等作乱陷陵水县为海南卫官军击败追至藤桥斩鼎叔等三百余人余党悉平十七年儋州宜伦县黎民唐那虎等乱海南卫指挥张信发兵讨之那虎及其党郑银等败遁信追禽之送京师知州魏世吉受贿纵银去帝命遣力士即其州杖世吉责其捕所纵者
