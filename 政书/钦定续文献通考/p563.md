<!-- { "loadSidebar": true } -->
　　【额森特穆尔布哈】西平王巴特玛徳沁　宁王库库楚子宁王色彻图宁王阿都齐【辍耕録缺】　镇南王托欢子镇南王娄章图卜布哈宣让王特穆尔布哈威顺王库春布哈文济王曼济宣徳王布达实哩【按表以镇南王图卜布哈威顺平王库春布哈宣让王特穆尔布哈三人皆列之为娄章之子托欢之孙辍耕録则皆以为托欢之子而缺镇南王娄章今考库春布哈系托欢之子又特穆尔布哈传曰世祖第九子托欢封镇南王托欢薨子娄章袭娄章薨弟图卜布哈袭图卜布哈薨子博啰布哈防特穆尔布哈乃嗣为王特穆尔布哈托欢第四子也至天歴二年博啰布哈已长特穆尔布哈请以其位还之乃改封宣让王则表之误列明矣】和塔拉特穆尔子阿巴额布根王　三世安西王
　　阿南达子伊噜特穆尔王　额黙根大王子谔特古布哈王　镇西武靖王特穆尔布哈子云南王娄达罕武靖王绰斯巴勒　西平王巴特玛达沁子恭格巴勒大王　图卜布哈子博啰布哈【表作四世误】　库春布哈子拜特穆尔塔斯特穆尔报恩努节岱努佛嘉努义王和尚【表皆缺从库春布哈传増】　阿巴额布根王子巴拉多尔济王　显宗子梁王松山湘宁王徳勒格尔布哈　顺宗子魏王　四世云南王娄达实子豫王喇特纳实哩【按太祖系中越王图喇子喇特纳实哩由安西王封防王今此防王喇特纳实哩其封爵既同名亦同恐有重列之误无可细考】　武靖王绰斯巴勒子防巴大王伊尔哲伯大王【娄逹罕绰斯巴勒子表中合作一格今从辍耕録晰之】梁王松山子梁王旺沁【辍耕録中缺松山一支之系】　湘宁王
　　德勒格尔布哈子湘宁王巴拉实哩　魏王子图卜布哈大王曼济大王西靖王阿噜魏王博啰特穆尔唐古特王达尔玛实哩王博啰大王
　　【臣】等谨按成宗武宗以后皆止一世已载皇子门矣顺帝孙宻迪哩巴拉先窜沙漠后为明将李文忠所获太祖封崇礼侯后仍听其北还当洪武时又获元代子孙恵王巴图布哈储王巴延布哈宗王子蛮王拜特穆尔又李文忠杀宗王托克托实哩此皆不知是何系属矣
　　又按元史世祖本纪中统元年载赐亲王银与文绮金素绵绢诸物其数极厚自是岁以为常此即所谓嵗赐也宗室世系表中未有不称王者则其时之加恩皇族固已优渥所以各帝本纪止书各人封拜分地防遣诛斥及殁后防典诸政而凡如他代定宗室制度之事槩不多见简録系属门及王圻续通考皆无所纂述葢其事迹甚少无从采辑耳















　　钦定续文献通考卷二百四
<史部,政书类,通制之属,钦定续文献通考>
　　钦定四库全书
　　钦定续文献通考卷二百五
　　帝系考
　　皇族
　　明太祖洪武九年定诸王嵗供之数
　　亲王嵗支米五万石钞二万五千贯锦四十疋纻丝三百疋纱罗各一百疋绢五百疋冬夏布各一千疋绵二千两盐二千引茶一千斤马匹草料月支五十匹靖江王岁支米二万石钞一万贯余比亲王减半马匹草料月支二十匹亲王子男未受封者嵗支纻丝纱罗绢冬夏布帛同公主未封例女未封者半之男已封郡王者嵗米六千石钞二千八百贯锦十疋纻丝五十疋罗二十五疋绢及冬夏布各一百疋绵五百两盐五十引茶三百斤马匹草料月支十匹女已受封及嫁者嵗支米一千四百石钞一千四百贯亲王世子嵗赐同郡王郡王嫡长子袭封郡王者比始封郡王减半郡王女为县主已嫁者嵗米五百石钞五百贯后至二十二年以物力不给更为裁定自初封十王之外未有沾被者
　　【臣】等谨按防典载宗藩支拨之数亲王定米一万石郡王定米二千石镇国将军定米一千石辅国将军定米八百石奉国将军定米六百石镇国中尉定米四百石辅国中尉定米三百石奉国中尉定米二百石公主及驸马二千石郡主及仪賔八百石县主及仪賔六百石郡君及仪賔四百石县君及仪賔三百石乡君及仪賔二百石皇太子次嫡子并庶子既封郡王之后必俟出阁毎嵗拨赐与亲王已封郡王者同女俟及嫁毎嵗拨赐与亲王女已嫁者同郡王嫡长子袭封郡王者其嵗赐比初封郡王减半支给此当即二十二年之定制也
　　洪武二十二年正月改大宗正院为宗人府【互见职官考】宗人府掌皇九族之属籍书宗室子女嫡庶名封嗣袭生卒婚嫁谥葬之事凡宗室陈请为闻于上达材能録罪过洪武三年置大宗正院二十二年改为宗人府并以亲王领之其后以勲戚大臣摄府事不摄官而所领尽移之礼部【互见职官考】
　　成祖永乐二十二年九月【时仁宗已即位】増诸王嵗禄
　　史料后集曰亲王嵗禄万石攷宣徳元年周王嵗禄加至二万石以太宗母弟也汉赵二王又各加至三万石以太宗亲子也若代王六千石唐王五千石韩王三千石伊王辽王二千石岷王一千五百石肃王一千石则以邉饷之不继或多赐庄田草塲以益之非有隆杀也
　　孝宗治三年闰九月禁宗室奏请田土及受人投献世宗嘉靖三年定宗室毋得以媵子为嫡之例
　　时东瓯王健楸无子上书言宗室所以蕃衍由诈以媵子为嫡縻费县官今臣无嫡请以所受府第屯厰尽归鲁府待给亲封省民财万一乞着为例报可其后又定宗藩条例亲王无后以兄弟及兄弟之子嗣不得以旁继
　　世宗嘉靖四十三年颁宗藩条例
　　时宗室蕃衍嵗禄不继礼部尚书李春芳攷故事为书上之诸吉凶大礼及嵗时给赐皆严为之制史料前集曰嘉靖九年礼部覆丰林王疏议处宗室事帝自为书赐诸王欲将帝之皇子皆封郡王亲王次子皆封镇国将军以张璁言宜量减禄而不降封乃止至是礼部议上宗藩条例于是秦晋周楚蜀赵庆襄淮德崇嵗禄万石辞一千石鲁益衡嵗禄万石辞二千石崇王万三百石与唐王六千五百石俱辞五百石而郡王以下至中尉皆有所减削矣【二崇字当有一误无可考正】
　　【臣】等谨按周王楚王传载嘉靖四十一年御史林润言天下财赋供京师采四百万石而各藩禄嵗至八百五十三万石山西河南存留米二百三十六万三千石而宗室禄米五百四万石即无灾伤蠲免嵗输亦不足供禄米之半年复一年将何以支事下诸王议明年周王睦楧条上七议请立宗学以崇德教设科选以励人材严保勘以杜冐滥革冗职以除素餐戒奔竞以息贪饕制拜埽以广孝思立忧制以省禄费诏下廷臣参酌之其后诸藩遂稍稍陈说利弊尚书李春芳集而上焉至四十三年楚王显槐复上书条藩政请设宗学择立宗正宗表督课亲郡王以下子弟十嵗入学月饩米一石三载督学使者考绩陟其中程式者全録之五试不中课则黜之给以本禄三之二其庶人暨妻女月饩六石庶女勿加恩于是始颁宗藩条例多采睦楧显槐二王议云
　　神宗万厯七年更定亲王承袭之例
　　亲王之子例封郡王若以支属嗣者自后长子袭封亲王外余子仍照原封世次授以本等爵级不得冐滥郡爵郡王无子兄弟及兄弟之子不得请袭违者为冐封
　　万厯十八年六月更定宗藩事例始聴无爵者得自便万厯三十三年十二月开宗室科举入仕例
　　郑世子载堉于二十二年正月上疏请宗室皆得儒服就试无论中外职中式者视才品器使诏允行奉国中尉以下入试辅国中尉以上爵尊不得与其后礼臣李廷机言封爵科目原自两途彼既愿从科目入仕应照士子出身资格铨除何拘原爵亦从之惟不得除京朝官
　　熹宗天启五年行宗室限禄法
　　【臣】等谨按王圻续封建考载神宗时定宗室之制诸条今择其不専指封建而事闗睦族者移録二条于左王圻曰万厯十年定各王府玉牒毎年八月投礼部宗人府收贮或有嫡庶混淆名位舛错那移封期増减嵗月者驳回重缮
　　又曰万厯十年定宗室之子年十嵗以上俱入宗学于宗室中推举一人为宗正领其事年至十五乃请封给禄米三分之一仍留学五年验有进益方出学始给全禄
　　熙祖系
　　仁祖外余一人一世寿春王　　二世寿春王子霍邱王下蔡王安丰王防城王　　三世霍邱王子宝应王安丰王子六安王来安王都梁王英山王
　　【臣】等谨按下蔡城及宝应六安诸王先卒皆无后诸王列传中于熙仁二祖之系毎多书爵而不书名者
　　仁祖系
　　太祖外余三人一世南昌王兴隆盱眙王临淮王二世兴隆子山阳王文正　　盱眙王子昭信王　　三世文正子靖江王守谦　　四世守谦子赞仪　　五世赞仪子佐敬佐敏　　六世佐敬子相承　　七世相承子规裕　八世规裕子约麒　九世约麒子经扶十世经扶子邦苧　十一世邦苧子任昌任晟　十二世任昌子履焘　任晟子履祜　十三世履祜子亨嘉
　　太祖系
　　【臣】等谨按太祖子孙皇子楠早薨潭王梓赵王杞湘王柏谷王橞安王楹郢王栋虽皆得封而先后国除无宗属可考余二十三王子姓蕃衍各歴世十余分国或至数十不等若仍照辽金元皇族例检阅断难明晰谨遵明史诸王世表以太祖系总其纲复以某王宗属分其成祖以后诸王宗属仿此
　　兴宗子五人建文帝外虞懐王雄英早薨呉王允熥衡王允熞徐王允□嗣皆无考
　　秦国宗属
　　一世太祖嫡二子樉　二世樉子尚炳尚烈尚煜尚烐尚灴尚炌　三世尚炳子志堩志均志志堢尚烈子志防　尚煜子志垌　尚烐子志防　尚灴子志埴　四世志子公锡公铭公镗公鏳　志堢子公鋺　志防子公鉐　志垌子公链　志埴子公铤　五世公锡子诚泳　公镗子诚诚浍　公鏳子诚洌　公鋺子诚灌　公鉐子诚澜　公链子诚潢诚渌诚漖　公铤子诚淋　公铭子诚润诚澯六世诚澯子秉欆　诚浍子秉　诚洌子秉榛诚灌子秉楀　秉榉【诚澜之从侄】　诚漖子秉栈　诚淋子秉欓　诚润子秉柎　秉桦【辅国将军祖父未详】　七世秉欆子惟焯　秉榉子惟熣　秉欓子惟燿惟燱　秉柎子惟　八世惟燿子懐墡　惟子懐埢　九世懐墡子敬镛　懐埢子敬镕　十世敬镛子谊况敬镕子谊澏谊漶谊防　十一世谊况子存桑
　　谊漶子存枢
　　【臣】等谨按诸王世表中止书亲王郡王之名诸王列传中凡镇国将军以下或以其有贤行或有事迹冝载者间为附録今防合表传凡有名可举者一一载入封爵传世之事当详封建考槩不赘叙其人名偶见于传而祖父莫考者则注明之后皆仿此
　　晋国宗属
