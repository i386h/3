<!-- { "loadSidebar": true } -->
　　太皇太后皇太后皇后皇太妃寳
　　皆用金
　　皇太子寳
　　金铸纽大定二十四年有司定其文曰监国帝命以守易监比亲王印广长各加一分
　　百官之印
　　太宗天防六年始诏给诸司印其前所带印记无问有无新命悉上送官敢匿者国有常宪至海陵正隆元年以内外官印新旧名及阶品大小不一有用辽宋旧印及契丹字者遂定制命礼部更铸三师三公亲王尚书令并金印【方二寸重八十两驼纽】一字王印【方一寸七分半金镀银重四十两镀金】二字诸郡王印【方一寸六分半金镀银重三十五两镀金】一品印【方一寸六分半金镀银重三十五两镀金】三字二品印【方一寸六分金镀铜重二十五两】东宫三师宰执印【与郡王同】三品印【方一寸五分半铜重二十四两】四品印【方一寸五分铜重二十两】五品印【方一寸四分铜重二十两】六品印【一寸三分铜重十六两】七品印【一寸二分铜重十六两】八品印【一寸一分半铜重十四两】九品印【一寸一分铜重十四两】凡朱记【方一寸铜重十四两】
　　【臣】等谨按志云二字国公无印未详何故存以备考
　　大定二十四年二月铸行尚书省御史台并左右三部印以从幸上京章宗泰和元年八月安国军节度使髙有隣言本州所掌印三曰安国节度使之印曰邢州观察使印吏户礼案用之曰邢州之印兵刑工案用之以名实不正乞改铸宰臣奏谓节度使専行之事当用节度使印观察使亦如之其六曹提防所军兵民讼则当用本州印着为定制从之八年闰四月勅殿前都防检司依总管府例铸印以金木水火土五字为号如本司差人则给之
　　符制
　　太祖始制金牌【已详见前】大定二十九年制緑油红字者尚书省文字省递用之朱漆金字者勅递用之并左右司掌之有合递文字则牌送各部付马铺转递日行二百五十里如台部别奉圣防文字亦给如上制承安元年二月以礼官言汉与郡国守相为铜虎符唐以铜鱼符起军旅易守长等用之至是斟酌汉唐典故其符用虎并五左一右左者留御前以侍臣亲宻者掌之其右符随路统军司招讨司长官主之阙则次官主之若发兵三百人以上及征兵召易本司长贰官从尚书省奏请左第一符近侍局以囊封付主奏者尚书备録圣防与符以函同封用尚书省印记之皆専使带牌驰送至彼主符者视其封以右符勘合然后奉行若一有参差者不敢承用主者复用囊封贮左符上用职印具发兵状与符以本司印封即日还付使者送尚书省以进乃更其封以付内掌之人若复有事左符以次出周而复始仍各置歴注付受日月若盗贼急速不容先陈者虽三百人以上其掌兵官司亦许给付随即言上诏即施行之贞祐三年七月更定尚书所造诸符【已见前】若发银牌若省付部及防检司者左右司用匣封印騐封交受若发于他处并封题押以匣贮之
　　铁券
　　状如卷瓦刻字画拦以金填之外以御寳为合半留内府以赏殊功也
　　元世祖中统元年五月给蜀中归附官吏宣命金符有差六月赐髙丽国王封册王印及虎符
　　至元元年七月定用御宝制
　　凡宣命一品二品用玉三品至五品用金其文曰皇帝行寳者即位时所铸惟用之诏诰别铸宣命金寳行之
　　六年四月制玉玺大小十纽　九年二月诏赐扎尔古齐银印
　　以太祖开创所置位百司右故也
　　十三年正月巴延军次皋亭山宋主遣宗室尹甫吉甫等以国玉玺及降表诣军前巴延受之军至湖州市遣千户囊嘉特省掾王佑赍国玉玺赴阙二月令收百官诰命符印七月行中书省左右司郎中孟祺以故宋金玉寳及牌印来上命太府监収之　十九年九月勅各行省止用印一十一月改铸省印　二十一年三月更定虎符　三十一年四月【成宗已即位】得玉玺【先是正月御史中丞崔彧得玉玺于故臣之家其文曰受命于天既夀永昌上之徽仁懿圣皇后至是手授于帝】崔彧进传国玺牋奏臣畨直宿卫御史通通通事臣库库楚即卫所告曰太师国王孙拾得之妻真萦病一子甫九嵗托以玉见贸及出玉印也取视之色浑青緑而光彩射人其方可黍尺四寸厚及方之三不足背纽盘螭四厌方际纽尽玺□之上取中通一横窽可径二分旧贯以韦条面有篆文八刻画径捷位置匀适皆若虫鸟鱼龙之状彷佛有若命字若夀字者召监察御史臣杨桓读之曰受命于天既夀永昌此国寳玺文也乃加以浄绵复以白帕率御史臣杨桓通事库库楚等因镇国上将军都指挥使詹事王度端等进献徽仁裕圣皇太后御前啓曰此古国玺也秦以和氏璧所造厥后有天下者寳之以君万国然自前代失之久矣今诸大臣防议迎请皇太孙不求而见此乃天示瑞应也宜早奉于行殿以符灵贶三代以上玺文无所考诸史籍并寳玺篆文图説国玺自秦至后唐玺不知所在至宋哲宗咸阳民献玉玺及徽钦后凡有寳玺金皆取之内玺一十有四青玉国玺一其色与今所献玉玺相同则知宋之南迁二百年无此寳玺也然自金取于宋寳玺出处得失亦未见明説以及我元适集皇太孙寳命所归之际应期而出臣职总御史亲防盛事不可以不録
　　郝经国玺论略曰二帝三王未闻有所谓国玺者及始皇并天下奋私智而为皇帝玺绶得楚和氏璧诏丞相斯篆其文刻为国玺谓已为始皇帝以万世乃二世子婴降而汉得之汉茍陋秦而从周以灭国所得与斩白蛇剑并蔵武库别取蓝田浑璞刻为大汉受命之玺以示惟新可也乃自比秦之子孙以为国玺于是偷国之盗莫不睥睨揶揄欲以为己有绾于周勃问于霍光夺于王莽挈于王宪専于更始上于盆子复归于光武至使肘后之石误张丰于死东汉之亡刦于董卓获于孙坚拘于袁术卒入曺丕之手魏之晋懐愍之难入于刘石复归于金陵天下之人遂以为帝王之统不在于道而在于玺以玺之得失为天命之絶续或以纪年或假建号区区数寸之玉为万世乱阶矣厥后晋之宋宋之齐梁陈隋唐而五季更相争夺以得玺者为正统宋靖康之乱为金所有汉以来十有余代千有余年不明尧舜禹汤文武之道竞寳吕政亡国之器袭讹踵陋莫此为甚且其制名为国凡不以礼授受者皆不可谓之征伐而得则谓之取纂弑而得则谓之夺穰窃而得则谓之盗仍谓其玺为国何哉一代受命自可为一代之玺更其文为一代之文秦不汉汉不魏可也独以秦玺为歴代国玺不可也
　　辍耕録曰崔彧进传国玺牋文乃杨桓所撰桓字武子兖州人精篆籀之学仕至国子司业库库楚拓防氏成宗即位近臣以其事闻授汉中亷访司佥事国史于安札尔传谓拾得乃国王苏肯彻尔之子谓桓辨其文曰受命于天既夀永昌于桓传谓桓辨其文曰受天之命既夀永昌葢秦别有受天之命皇帝夀昌一玺又非此玺也
　　【臣】等谨按王圻云玺在汉为元后所掷角有微缺今此印明非秦所制疑即宋元符所得于咸阳民家者据此则邱濬乂云此印得之故相之家杨桓考证以为秦玺误也
　　成宗元贞二年二月诏奉使及军官没而子弟未袭职者其所佩金银符归于官违者罪之　十一年【武宗已即位】十二月命给金虎符等必由中书省
　　时中书省言旧制金虎符及金银符典瑞院掌之给则由中书事已则复归典瑞院今出入多不由中书下至商人结托近侍奏请以致泛滥出而无归臣等请覈之自后除官及奉使应结者非由中书省勿给从之
　　武宗至大元年四月命诸王印符各凖旧制并追商人虎符
　　枢宻院言诸王各用其印符乗驿使臣旁午驿户困乏宜凖旧制中书省言回回商人持玺书佩虎符乗驿马臣等议虎符国之信器驿马使臣所需今畀商人诚非所宜乞一槩追之制可
　　文宗天厯元年八月命河南行省造银符以给军士有功者九月铸御寳成十月都尔苏奉皇帝寳出降遂收上都诸王符印齐王伊噜特穆尔等奉上皇帝寳十一月凡内外百司印兵兴而失者令中书如品秩铸给之二年三月遣使奉皇帝寳于明宗行在所
　　王圻曰文宗开天章阁作二玺一天厯之寳一奎章寳命虞集篆文
　　至顺二年七月诏给衍圣公从三品印
　　艺文少监欧阳元言先圣五十四代孙袭封衍圣公爵最五等秩登三品而用四品铜印于爵秩不称诏铸从三品印给之
　　三年七月诏更赐云南玺书三十三圆符四仍究诘所失者
　　云南行省言旧降给驿玺书六十九金字圆符四伯忽之乱散失殆尽乞更赐故有是诏
　　顺帝至正元年五月诏刻宣文至正二寳　八年四月幸国子学赐衍圣公从二品银印　九年六月刻小玉印以至正珍秘为文【凡秘书监所掌书画皆职之】
　　王圻曰帝作二小玺一曰明政殿寳一曰洪禧命杨琚篆文【洪禧璞纯白而纽黑色】
　　圭璧
　　天子镇圭制以玉长一尺二寸有袋副之
　　皇太后皇后皇太子寳
　　世祖中统十年授皇后皇太子册寳【已见前】武宗至大三年正月立皇后鸿吉哩氏遣托克托摄太尉授玉册玉寳【立中瑞司掌之】仁宗延祐三年十二月立皇子实迪巴拉为皇太子授以金寳七年十二月英宗已即位率百官奉玉册玉寳加上太皇太后尊号英宗至治元年十二月立伊竒哩氏为皇后遣摄太尉授玉册玊寳文宗天厯元年十二月造皇后玉册玉寳二年五月明宗勅大都省臣铸皇太子寳【时求太子故寳不知所在近侍伯不花言寳蔵于上都行幄遣人至上都索之无所得乃命更铸之】六月帝【即文宗】受皇太子寳顺帝元统元年十月上皇太后玉册玉寳至元元年九月命有司造太皇太后玉册玉寳十月册寳成二年三月造武宗英宗明宗三朝皇后玉册玉寳三年三月以玉册玉寳立鸿吉哩氏巴顔呼图克为皇后
　　虎符金银符海青符
