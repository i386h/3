<!-- { "loadSidebar": true } -->
　　是年罢苏杭淮扬临清九江金沙洲防处收船钞料至二年十月以军士月粮折支不给复徴湖广金沙洲江西九江船料钞四年罢苏杭九江金沙洲四钞闗六年复设金沙洲钞闗七年二月复设苏杭九江三府钞闗
　　五年令河西务监收船钞官凡载官粮物并运粮河船有衞所名号往回俱不在收钞之例
　　至孝宗治七年令河西务及各处钞闗凡经过官民粮米剥船俱免纳钱钞
　　令京城九门并通州防抽分局厰例不应抽之物不许擅取十五年又令九门监收钱钞内官及各处抽分厰毋得将不应抽货物违例抽分至嘉靖四年又令各商装载紫米并自用物件不许于抽分时一概混抽
　　七年増置芜湖荆州杭州三处工部官
　　自后寻遣御史至治初从给事中王敞言取回芜湖杭州荆州三处抽分御史以府州佐贰官监收其税十三年复遣御史
　　治十二年吏部尚书倪岳疏曰祖宗旧制各设钞闗收受商税俱委各府通判防官管理行之百年虽不能无然课钞亦未见其亏客商船只亦未见其留难葢通判防官职卑责重上受廵抚廵按分廵分守等官节制少有不才随加罪黜故非极妄无知之人则不敢在闗生事动扰客商近年以来改委部员出理课钞其间贤否不齐往往以增课为能事以严刻为风烈筹算至骨不遗锱铢常法之外又行巧立名色肆意诛求船只往返过期者指为罪状輙加科罚客商资本稍多者称为殷富又行劝借有本课该银十两科罚劝借至二十两者少有不从轻则痛行笞责重则坐以他事连船拆毁客商号哭水次见者兴怜夫增课为国虽称聚敛犹是有名其科罚劝借者或倚称修理公廨或倚称打造坐船率皆借名入已无可查盘况此防官员既出部委各处廵抚官视为宾客廵按官待以颉颃是以肆无忌惮莫敢谁何以致近来客商惧怕征求多致卖船弃业此岂祖宗设闗通商足国裕民之初意哉伏愿俯察民隠特勅该部停止新例遵复旧制仍勅镇廵防官时常纠察各府委官如法奉行务公私两便商民不亏庶防人心快恱怨声消弭矣
　　吴肃公读书论世曰三税官始于工部王复以京师建公署及器用运舟费绌故增置之是年所税仅千金其后渐加嵗至万金商受无穷之祸皆复作俑也
　　十五年令顺天保定河间等府凡皇亲公主并内外官管荘仆佃人等毋许占守水陆闗隘抽分财物挟制害人违者发邉衞永逺充军
　　十六年正月户部条奏扬州苏杭九江诸处应收船料每钞二贯折收银一分按季觧部以偹邉用命议行之至四月又从户部奏以内库乏钞令九门并都税宣课司河西务临清淮安防处商税俱徴本色一年以偹赏赐支用孝宗治元年二月崇文门上新河张家湾及天下税课司局仍钱钞兼收除钞闗税课司局俱折收银钱又令崇文防九门上新河张家湾临清淮安扬州苏州杭州刘家隔正阳镇各税课司局每钞一贯折收银三厘钱七文折银一分觧京库其存留者折支官军俸粮毎银一两折钞一百贯四年十一月崇文门宣课分司商税兼收五防钞九月九江钞厰船料改收银十一年闰十一月命扬州钞闗明年折收银以偹造清寜宫之用十二年正月命河西务船料钱钞通折收钱二月复以尚书倪岳言复旧制令各处钞闗收钱钞不许勒取生钞髙钱以病商人武宗正徳元年五月崇文门分司商税钱钞亦折银七年十月户部奏除扬州钞闗银専偹织造其临清河西务淮安苏州杭州五钞闗俱收钱钞九江钞闗仍旧收银世宗嘉靖八年十月制直省闗钞复收银廵按直御史魏有本奏令各钞闗主事将经过军民船只应纳钱钞自十月初一日始照例每钞一贯折银五厘每钱七文折银一分依限觧部送承运库自后钞闗收银遂为定制
　　孝宗治元年命崇文门客货外车辆毋得搜阻御史陈瑶言崇文门监税官以掊克为能非国体因有是命五年又令在京宣课司收商税止照旧例不许分外搜求有伤治体
　　二月定京城商贩起条纳税例
　　客商贩到诸货若系张家湾发卖者省令赴局投税若系京城发卖者以十分为率张家湾起条三分崇文门收税七分如张家湾不曾起条崇文门全收之【臣】防谨按王圻续考载治时商税课钞共四千六百一十八万九十贯其时每钞一贯折收银三厘是四千六百余万贯以银计之不过一十三万八千五百四十两有奇耳又载嘉靖二十三年课钞共五千二百六万八千一百九贯亦所増无防至万厯后横征厚敛不可胜算斯民穷财尽而国亦随以多故矣
　　十六年凡桥梁道路闗津私设抽分害民者照廵按御史防通行查革
　　武宗正徳五年十月増京城九门税
　　初治时九门嵗入钞六十六万余贯钱二百八十八万余文至末年数大减至是户部覆御史李元奏九门车辆毎年纳钞三百三十万八千二百贯钱四百二十万二千一百四十四文定为例凡増治时数倍至嘉靖三年诏仍如治初年例至万厯三年户部奏准九门出入车防钱钞数毎嵗进钞六十六万五千八百贯钱二百四十三万二千九百五十文送交内府天财库
　　十二年六月令革新设抽分厰
　　先是十一年七月廵抚湖南都御史李充嗣言近因镇守太监假名科敛其左右之人为尤多乞禁止以苏民困诏从其奏至是又从御史胡文静奏令查天下新设抽分厰所及禁约各镇守横索助贡防银未一年太监郑玺复请设于顺徳广平工部尚书李燧依阿持两端横征之端复起寻命中官李文马俊之湖广浙江抽分厰与主事中分税
　　世宗嘉靖四年置钞闗稽考簿
　　户部置空白印信稽考文簿三扇发钞闗主事收掌令逐日填写船科商税数差满日将一扇存留偹照一委官收执一觧部查考又御史杨奏各钞闗自文到日为始委附近府州县佐贰官一员同役查收钱钞即将实数登簿以凭稽考差满日有不亷败检者聴部指叅不待考察即时罢黜
　　四十二年令各闗嵗额定数之外余饶悉入公帑四十五年始抽淮安过垻税
　　时因灾伤议准过垻米麦杂粮毎石抽银一厘名曰军饷至隆庆四年又定脚夫挑盘过垻货物每石脚头原得客商脚银一厘内抽四五毫不等名曰脚抽又将过垻杂粮毎石斛夫原得斛银一厘五毫内抽五毫名曰斛抽五年又将过垻杂粮子花麻饼每价银十两牙人取牙用银五分内抽银二分五厘名曰济漕并军饷共四税每年通计不满三万两万厯八年漕运总督凌云翼奏淮安四税病商实由监收官交代不常廵缉人役増用太滥欲行归并部官兼管尚书张学顔覆奏照原则例榜示商牙令管理淮安常盈仓主事委官收贮作正支销从之
　　穆宗隆庆元年十月申明九门课税原定则例
　　刑科孙支言九门税课定有则例迩年倍征横索孔滋多宜令分属五城御史委官监收所设监生吏典俱即裁革仍申明原定则例榜示从之
　　二年始给河西务临清淮安扬州苏州杭州九江各钞闗主事闗防勅书
　　寻令钞闗去府近者知府收觧去府逺者令佐贰官收贮府库季觧部主事掌覈商所报物数以定税数收觧无有所与
　　神宗万厯六年天下总入商税额数
　　在京九门额徴本色钞六十六万五千一百八十贯折色钱二百四十三万二千八百五十文顺天府嵗徴都税司正阳门宣课司安定门税课司徳胜门税课分司共本色钞十三万七千九百五十贯折色钱二十七万五千九百文崇文门宣课分司商税猪口牙税条税船税共银四万三百余两钱一千八百八十七万七千七百文通州张家湾宣课司及抽分麯并条税船税通州盐牙税居庸闗商税共银一万六百余两钱二百八十八万七千余文永平保定河间真定顺徳广平大名防府商税各钞共六十八万四千六百余贯
　　南京五城兵马司房税龙江闗船料石灰山闗大胜闗应天府都税司商税聚寳门宣课司聚寳朝阳二门分司江东龙江两宣课司商税门摊太平门龙江龙潭三税课局商税门摊上元江寜防县商税【并酒醋房屋防】江东埠两廵检司共钞一千四百八十九万一千一百余贯【以上俱每贯折银六毫闰月加钞在外】其外又有钞课廊纸匠营房地租银批騐茶引所及龙江河泊所埠三河泊所防所渔课不在内安庆府商税【□鱼课酒醋】徽州寜国二府商税【并茶课】池州太平苏州三府商税松江庐州扬州三府商税【并鱼课】常州府商税门摊【并酒醋鱼课】镇江凤阳两府和州商税淮安府滁州商税门摊徐州商税门摊【并酒醋】广徳州各色课钞共一百五十七万九千四十三锭四十五万二千五百余贯钱五十六万七千余文
　　浙江布政司商税门摊【并酒醋鱼课】防钞共二百二十八万三千四百四十三锭五贯一百七十七文
　　江西布政司商税银三千五百五十两二钱【鱼课与有□在外】湖广布政司各色钞二百六十九万八千六百四十一贯一百七十三文
　　福建布政司商税门摊【并鱼课】等钞共二十六万七千三百三十六锭五贯五百九文
　　山东布政司各色钞三百五十万一千一百一十锭一贯
　　山西布政司各色商税门摊【并酒醋】防课本色钞共三十六万一千四百八十八锭三贯一百七十五文折色钞九百二十锭三贯【羊皮及米在外】
　　河南布政司各色课钞共四十万六千八百二十锭二贯四百一文
　　陜西布政司商税【并酒醋】防课钞共一百七十四万五千三百二十一贯九十一文
　　四川布政司商税防钞五十四万四千七百一十八贯二百四十六文【黒铅皮硝及课米并鱼课米在外】
　　广东布政司额征南雄府太平桥南北抽盘商税【并鐡课】防银约四万三千余两
　　广西布政司商税门摊防钞二万四千五百五十六锭三贯八百八十三文
　　云南布政司商税门摊【并酒醋铅铁铜税鱼课】防银约一万五千一百三十五两二钱有竒各色课海约五千四百九十八索二十手【本色麦米在外】
　　贵州布政司商税防钞共一十四万八千三百六十三贯二百九十九文
　　十一年革天下无名私设税课
　　万厯初令商货进京者河西务给红单赴崇文门倂纳正条船三税其不进京者河西务止收正税免条船二税至是诏两京十三省所属额设有印税课外一应无名税课令尽数除之然自隆庆以来凡桥梁道路闗津私擅抽税防利病民虽累诏察革不能去也
　　给事中萧彦商税议曰商税仿古闗市之意以佐国用胡可已也顾法愈详税愈重视国初异矣他姑无论即如河西务大小货船船户有船料矣商人又有船银进店有商税矣出店又有正税张家湾发买货物河西务有四外正条船矣到湾又有商税百里之内辖者三官一货之来者数税所利防何而可堪此夫船料旧也条船果旧乎出店进店可重税乎而不落店家径赴京卖者彼且未尝进店也一体徴收何名乎此万厯八年该司郎中之议而今因之者约所増三万有奇而商困矣商困则物腾贵而民困矣独奈何不一苏之为商民计也淮安四税下及脚抽议者以为权宜之术不可已矣然不可渐减耶日用米糓进出店二税如河西布匹通州油篓类者又不可苏耶至于仪真之税既非祖制亦无重获曩言官之疏详矣乃以该地方执称军饷之充为数防何不可议罢耶诸如此类难以枚举此商税所当议也
　　二十四年十月始命中官税通州
　　是后各省皆设税使羣臣屡谏不聴
