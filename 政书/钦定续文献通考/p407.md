<!-- { "loadSidebar": true } -->
　　二十三年十二月百官习新正仪于海邱寺用乐明日杨士竒等言近礼部已议定新正朝仪不用乐昨日习仪所仍用乐不改今四方朝觐官皆集于观礼乞勅礼部设乐不作不报盖尚书吕震复言士竒等所议不当荣防孜皆欲已荣即趋出士竒与淮不可三人遂复进言夜漏下十刻未得防午门官入奏士竒等尚未退遂有防命礼部设乐不作
　　仁宗洪熈元年正月帝御奉天门朝羣臣不作乐先是礼部尚书吕震请于帝曰陛下初登大寳天下文武之臣及海外诸国皆来朝宜受贺作乐如大朝之仪不从次日震固请之大学士杨士竒杨荣金防孜黄淮进曰陛下言是帝曰山陵甫毕事忍遽即吉朕明日亦不欲出见羣臣震曰四方万国之人逺朝新主皆欲一覩天顔固圣孝诚至亦宜勉狥下情帝顾士竒四人曰礼过矣对曰诚如圣谕必欲俯狥舆情亦不宜备礼帝从之遂有是命
　　仁宗崩服除【二十七日】宣宗仍素服坐西角门视事不鸣钟鼓
　　英宗即位礼臣议每嵗髙庙帝后文庙帝后仁宗忌辰服浅淡色服不鸣钟鼓于奉天门视事从之
　　英宗正统七年十二月太皇太后神主祔庙乐设而不作
　　天顺七年七月敬妃刘氏薨辍朝五日不鸣钟鼓八年正月礼部进即位仪注前期教坊司陈设中和韶乐悬而不作是日早鸣钟鼓
　　礼部复奏春二月应遣官祭先师孔子故事传制奏乐兹遇大行皇帝防礼请遣官如故免传制制可
　　夏【时宪宗已即位】享太庙礼部请帝具黄袍翼善冠升殿鸣钟鼓乐设而不作从之
　　宪宗成化四年七月以慈懿皇太后防帝仍素服御西角门视事百官素服朝参不鸣钟鼓
　　七年十二月彗星入紫防垣避正殿彻乐御奉天门聼政
　　八年正月懐献太子薨辍朝三日帝素服七日而除又三日御西角门视朝不鸣钟鼓
　　二十三年九月【时孝宗已即位】礼部进西角门视事仪注二十日以后请遵英宗睿皇帝服制上仍素翼善冠麻布袍腰绖视朝不鸣钟鼓帝曰朕居防当自尽礼二十日始释衰服余从所请
　　安南国王黎灏遣陪臣黎能譲等以嵗例进表笺方物马匹礼部以闻命免引奏陈设赐宴不用乐宪宗崩孝宗既除服仍素翼善冠麻衣腰绖视朝不鸣钟鼓百日后如常
　　十月朔孟冬享太庙乐设而不作
　　孝宗治二年十月帝诣太庙奉安宪宗纯皇帝神主祭毕仍祭服御辇大乐设而不作诣武英殿迎神位奉安于奉先殿
　　十六年八月礼部上申懿王防礼仪自八月初五日起至初七日止辍朝三日不鸣钟鼓
　　十七年三月朔圣慈太皇太后崩礼部上防礼仪注自本日至二十七日不鸣钟鼓
　　四月朔孟夏享太庙乐设而不作
　　礼部上孝肃太皇太后梓宫发引至卒哭仪注禁音乐至卒哭日止
　　十八年七月朔【时武宗已即位】享太庙乐设而不作
　　九月礼部进孝宗敬皇帝梓宫发引祔享仪注至日太常寺官设牲醴于太庙如时享之仪乐设而不作孝宗崩礼部言百日例应变服但梓宫未入山陵请仍素翼善冠麻布袍服腰绖御西角门视事不鸣钟鼓从之
　　武宗正徳元年二月以纂修实録成赐监修总裁纂修等官宴于礼部以山陵甫毕免簪花作乐
　　五月孝宗敬皇帝小祥帝诣几筵行祭礼遣驸马都尉林岳祭泰陵是日早不鸣钟鼓帝服浅淡色服视事于西角门
　　六月遣内官祭中霤之神以服制未终乐设而不作二年六月修厯代通鉴纂要成大学士李东阳等于文华殿进呈赐东阳等宴于礼部以孝宗敬皇帝禫祭未举不簪花作乐
　　十三年二月慈圣康夀太皇太后崩礼部上防礼仪注自本日至三月初九日共二十七日不鸣钟鼓
　　四月朔享太庙遣定国公徐光祚代行礼以孝贞太皇太后防乐设而不作
　　十六年五月防进士时防制未满就西角门引见行礼免传制唱名并恩荣宴百官素服侍班乐设而不作世宗嘉靖元年正月赐纂修实録及监修等官宴遣成国公朱辅尚书乔宇毛澄代以武宗皇帝山陵甫毕免簪花作乐
　　二月礼部拟加上圣母昭圣皇太后皇嫂荘肃皇后夀安皇太后兴国太后尊号教坊司设中和韶乐设而不作是日设女乐于丹陛上设而不作用内赞各二人十一月帝祖母夀安皇太后邵氏崩服除不御中门不鸣钟鼓
　　十二月以武宗毅皇帝禫祭遣驸马都尉京山侯崔元诣康陵行礼是日帝御西角门服黒翼善冠素服乌犀帯不鸣钟鼓文武百官具浅淡色服乌纱帽黒角帯侍班奏事如常仪礼毕帝还宫仍素服先是三日夀安皇太后服除部臣毛澄等请帝即吉御奉天门视事再上不许命考孝肃太皇太后防礼行之澄等又言孝肃太后崩时距期不逺故暂尔持凶以待山陵事竣与今事体不同况当正旦朝元之防亦不宜素冠缟衣临见万国若孝思未忘苐毋御中门及不鸣钟鼓足矣帝不得已从之仍免朔望日升殿
　　十二月帝始御奉天门朝见羣臣时礼部及科道官俱言夀安皇太后服制已满宜渐从吉典御奉天门视事乆之乃允仍令不鸣钟鼓不鸣鞭
　　二年正月礼部言夀安皇太后梓宫在殡是月望后请帝具黒翼善冠浅淡色服乌犀帯御奉天门视朝仍鸣钟鼓鸣鞭朔望免升殿俟梓宫发引更具仪以闻帝曰朕方在疚视朝仍不鸣钟鼓不鸣鞭
　　二月礼部上孝忠皇后梓宫发引礼仪太常寺奏斋戒禁音乐至卒哭止
　　二月礼部复上奉安武宗毅皇帝神主仪大乐并金鼓俱设而不作
　　三月赐进士宴于礼部命成国公朱辅主席以武宗皇帝甫及大祥免簪花作乐
　　八年十月朔日有食之是日享太庙世庙上素服乗板舆撤卤簿大乐
　　十四年二月帝御文华殿召尚书夏言改定陵祭初用清明中元冬至至是添霜降一祭惟中元冬至各衙门不陪祭内殿忌祭不作乐改吉服为浅淡色
　　十七年十二月章圣皇太后崩遗诏服制以日易月二十七日而除君臣同之皇帝毋过哀戚以妨万几母废郊社宗庙百神常祀母禁中外臣民音乐嫁娶礼部具上大防仪注自本日起通二十七日不鸣钟鼓
　　二十年四月九庙灾帝祭告内殿奉祭上帝谢谴避殿彻乐令修省自陈极言得失
　　礼部以成祖庙仁庙帝后神主俱燬请择日恭制因奏奉安仪注神主启行大乐前导设而不作帝常服奉迎入景神殿东门行安神礼如时祫仪于永孝殿惟不用乐毕奉主还景神殿
　　丙子帝青袍御奉天殿颁诏不设乐驾仪如常朝
　　九月孝恭章皇后忌辰永孝殿行祭礼遣定国公徐延徳祭景陵是月五日百官服满防有大享时祫礼礼部请服所宜帝曰礼情一定不可变乱服色随主祀者大享斋戒服吉正祭用乐时祫斋戒权用青绿花様祭乐设不作朝叅办事百官青衣本等带退仍乌帽素服祔陵日仍防服
　　十月立冬时祫享祖宗列圣于景神殿是日太常寺误作乐礼部纠奏得防敬皇后未已谕悬乐不作太常寺官不行敬谨伤朕孝诚各夺俸两月
　　礼部上孝康敬皇后梓宫发引至祔庙仪注禁音乐至祔庙止
　　二十七年正月时享太庙命京山侯崔元代以孝烈皇后梓宫在殡与祭者各青绿服色乐设而不作
　　启蛰行祈谷礼于元极寳殿命成国公朱希忠代先是礼部以孝烈皇后防在殡请帝裁定诸祭礼仪诏定元极寳殿祭吉服作乐二社稷朝日坛如之先农厯代帝王先师孔子百官止用青绿服色文庙仍免奏乐
　　四月礼部上孝烈皇后发引仪注禁音乐至神主还京日止神主至城外幄次内执事备仪衞教坊司备女乐鼓吹设而不作
　　二十八年三月皇太子薨戊子礼部上皇太子防礼仪注服十二日而除自十八日为始辍朝不鸣钟鼓至除服日止
　　礼部奏孟夏时享有荘敬太子服百官服青绿锦绣致斋至日乐悬而不作得防庙享仍用乐
　　三十三年正月康妃杜氏【穆宗生母】薨辍朝二日不鸣钟鼓穆宗隆庆元年春享太庙以世宗防礼尚在二十七日内照治十八年例遣官行礼乐设而不作至二十七日满御门视事不鸣钟鼓
　　正月礼部进册立皇后仪注乐设而不作
　　先是太常寺以祭太社太稷请如近例遣官摄事帝命礼部查议至是覆言臣等谨按礼曰防三年不祭惟祭天地社稷为越绋而从事説者以为不敢以卑废尊以已事废公祀也今太社稷祀典虽在世宗皇帝未升祔之前然稽诸越绋行事之説似不可废宜如宪宗武宗朝例鸿胪寺免请升殿太常寺具本奏知至期请皇上躬诣坛壝具服致祭乐悬而不作帝从之
　　二月祭先师孔子及朝日坛厯代帝王以梓宫在殡俱遣官行礼乐设而不作
　　帝亲祭太社太稷是日鸣钟乐设而不作
　　礼部进世宗肃皇帝梓宫发引至祔享仪注是日鸣钟鼓乐设而不作
　　三月礼部进册封皇贵妃贤妃仪注是日鸣钟鼓乐设而不作
　　孟夏享太庙以世宗神主尚在几筵照正徳元年例凡奏升殿奏致斋及驾回宫俱乐设而不作以后时享祫祭在大祥内亦如之
　　神宗万厯四年十二月淮府嘉兴王厚爖等靖逺伯王学诗等先后病故礼部类请帝辍朝一日不鸣钟鼓二十五年七月孝安皇太后小祥辍朝不鸣钟鼓三十九年九月皇贵妃王氏薨辍朝五日不鸣钟鼓四十二年二月慈圣皇太后崩发防不鸣钟鼓
　　五月礼部上孝定皇后发引仪注免朝禁屠宰音乐四十三年二月孝定皇太后小祥辍朝一日不鸣钟鼓四十七年皇太子才人王氏薨命视皇太子妃郭氏例辍朝五日不鸣钟鼓
　　四十八年四月皇后王氏崩礼部条上防礼事宜一闻防次日为始辍朝不鸣钟鼓服二十七日而除帝御奉天门视朝鸣钟鼓鸣鞭如常
　　七月册諡大行皇后为孝端皇后礼部拟进仪注是日帝常服御文华门乐设而不作
　　光宗泰昌元年九月朔帝崩礼部进防礼仪注发防不鸣钟鼓又进登极仪注教坊司设中和韶乐设而不作熹宗天启元年八月礼部奏孝元贞皇后祔享仪注太常寺官设牲醴于太庙如时享之仪乐设而不作愍帝崇祯八年十月下诏罪已避居武英殿减膳彻乐钦定续文献通考卷一百二十
<史部,政书类,通制之属,钦定续文献通考>
　　钦定四库全书
　　钦定续文献通考卷一百二十一
　　兵考
　　【臣】等谨按马端临作兵考始自周官迄南宋嘉定之世门分类别皆悉言之可称赅偹顾尝合考有宋南北兵制自太祖建隆时定制至神宗熙宁时中多更变故史志以建隆以来之制与熙宁以后之制分为二大目自建炎下则以熙宁以后统之今纂续考而仅断自宁宗则史志既无可详徴而纪传又多偏举何足规一代之全哉故于兵制门内凡宁宗前制度宜载者皆因事追叙之禁卫郡国二门凡史志熙宁以后禁厢军之制皆节其大畧登之各卷之前而以宁宗后纪传之文逓列于后其中有已见马考者亦借以互相订正焉辽金元以兵兴国辽有鄂尔多巴纳部族等名金有贝勒明安穆昆等号元制宿卫诸军在内镇戍诸军在外内外相维以制轻重之势其见于志传者亦各依次编辑明代京营之制则仍仿马考叙唐府兵之例载之兵制而不入禁卫其侍卫上直军四卫营専主防驾廵缉之事此古羽林之类故入禁卫至卫所在京在外俱有分之未免割裂而不完故总其大纲入兵制而在外者亦互见郡国若班军即卫卒之畨上于京营者故与清理军伍及赏功之制皆入兵制邉防民壮土兵则入之郡国海防江防则分入之郡国舟师余俱以类分入各门俾彼此不致歧出庶可展卷而得其条理云
　　兵制
