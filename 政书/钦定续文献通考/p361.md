<!-- { "loadSidebar": true } -->
　　隔八正徴隂阳相生章曰律有雌雄间列十二辰均隂阳也周气候也作乐之道得隂阳备雌雄声乃可和宫商角徴羽声止五而辰有十二以声恊辰黄钟为宫隔一生律则徴在七辰律当防宾羽在九辰律当夷则是律生律有雄无雌阳气孤也且接黄钟尚有三律声气不属故设变徴于午退正徴于未羽于酉变宫于亥则征得林钟羽得南吕二雌鸣隂阳乃备还宫同也　隔八相生续气候也黄钟生太蔟太蔟生姑洗皆隔一律姑洗生林钟南吕生黄钟乃隔二律【诸旋宫亦然】故设变徴变宫以均分数平隂阳三律必寻二吕三吕必寻二律隂阳之交必隔八乃可生也隔八相生此之谓也若不隔八则律自生律吕自生吕隂阳不均气节不周无以当期也故曰隔八以正征言蔡季通主俗説上生下生终于仲吕为隔八又用上生下生以求三分损益胥失之矣　按以隔八三分损益之数至仲吕再生黄钟只得八寸七分有竒不成黄钟正声故诸儒以黄钟生诸律徃而不返京房妄生执始南事四十八律以足六十律之数声气无据真为谬妄至何承天刘焯病房之病又欲増林钟以下十一律之分使至仲吕返至黄钟仍得九寸之数而十一律三分损益之数又不合王朴则虚其宫而不用然则添律以代黄钟増十一律之分以就黄钟与论黄钟生律徃而不返虚宫不用亦可见其术之穷矣则就隔八相生以求三分损益由以黄钟之长九寸其误必至于是也










<史部,政书类,通制之属,钦定续文献通考,卷一百六>
　　黄钟分寸法章曰黄钟分寸皆以十分算不可以九九除之夫以十丝名毫十毫名厘十厘名分十分名寸十寸名尺钟律长数终于九寸不满一尺故曰九寸是九寸不可以名尺而九分岂可以名寸九厘岂可以名分九毫岂可以名厘九丝岂可以名毫若九可以名分毫厘丝则钟长九寸亦可以一尺名而以九除之其误也明矣　按刘恕通鉴外纪载黄帝命伶伦造律之事乃古史之全文也其律长三寸九分是寸以十算而零又有九分也　一黍为分十黍为寸三十九黍为黄钟之长九十黍为防宾之长十黍与中人中指中节外寸同中节内寸与周尺同外寸尽两头止内寸以两横文止
　　隂阳对律得数【左为生数右为成数】章曰黄钟防宾二律子午隂阳对律生数成数共成一百二十九分　黄钟生数三十九分防宾成数九十分共得一百二十九分大吕林钟二律丑未隂阳对律生数成数共成一
　　百二十九分　大吕生数四十五分林钟成数八十四分共得数同前　太蔟夷则二律寅申隂阳对律生数成数共成一百二十九分　太蔟生数五十四分夷则成数七十五分共得数同前　夹钟南吕二律夘酉隂阳对律生数成数共成一百二十九分夹钟生数六十三分南吕成数六十六分共得数同前　姑洗无射二律辰戌隂阳对律生数成数共成一百二十九分　姑洗生数七十二分无射成数五十七分共得数同前　仲吕应钟二律己亥隂阳对律生数成数共成一百二十九分　仲吕生数八十一分应钟成数四十八分共得数同前　生成之数各得寸十有二当期也零各得九分终天之数也隂阳对律数具上损益图内
　　定证黄钟章曰刘恕通鉴外纪载黄帝命伶伦造律吕取竹于嶰谿之谷以生空窍厚钧者断两节间长三寸九分而吹之以为黄钟之宫制十二筩以听凤凰之鸣而别十二律隋志长孙无忌曰传称黄帝命伶伦断竹长三寸九分而吹之以为黄钟之宫曰含少吕氏春秋亦载三寸九分之数按此三人所引之文乃真传也　后汉郑康成月令注曰凡律空围九分孔颍逹疏曰诸律虽长短有差其围皆九分为限【空围九分葢是九方分毎长一分容十三黍竒】
　　候气章曰冬至黄钟三寸九分律底入地九寸律口去地面五寸一分大寒大吕四寸五分律底入地九寸律口去地面四寸五分雨水太簇五寸四分律底入地九寸律口去地面三寸六分春分夹钟六寸三分律底入地九寸律口去地面二寸七分糓雨姑洗七寸二分律底入地九寸律口去地面一寸八分小满仲吕八寸一分律底入地九寸律口去地面九分夏至防宾九寸律底入地九寸律口与地面平大暑林钟八寸四分律底入地九寸律口去地面六分处暑夷则七寸五分律底入地九寸律口去地面一寸五分秋分南吕六寸六分律底入地九寸律口去地面二寸四分霜降无射五寸七分律底入地九寸律口去地面三寸三分小雪应钟四寸八分律底入地九寸律口去地面四寸二分律皆直树正立短律随律口深浅为仰凹寛四五寸所谓内庳外髙是也诸儒候气之説皆以诸律管上头俱与地面齐下头长律入地深短律入地浅子月气深黄钟最长故先得气似也夫毎月之气升降不能过一寸不应亥子二月气之升降相去四寸有竒二律音调且又不能相接大抵皆以黄钟九寸误之也葢黄钟极短以次而长至防宾而极又渐而短以接黄钟候气之法以次各置其律皆齐其下不齐其上入地俱九寸惟防宾一律上口与地面平其十一律随长短庳其内与律口齐深凹如仰瓯状子月气升才黄钟之管其灰飞其上去孔口地面尚五寸一分大吕太蔟以渐而升至五月盛极出地靣则防宾灰飞管通自此阳气日降至应钟而极极则复升循环不穷矣如此才与内庳外髙相应天运之数亦不违矣今候气者皆取律上口齐则无内庳外高故斜放以应内庳外髙之文可谓不知而作矣　候气之法缇室中去其土以净土筑平如砥用圎木十二块俱长九寸上头濶六寸下头濶四寸各置十二方位以净黄土通筑与木块上头平看如平地一般扫光净然后各防出木块各孔深广皆同安黄钟于子位一孔取中管底着地管旁取净黄上粉填实以手按至三寸九分与律口齐便住管口先以物蔽勿令粉土入内然后揭开依法实葭灰大抵候气必待时和气正世治甚少候亦少验今存其法以俟知者
　　王邦直律吕正义曰候气之法蔡氏以律口与地面齐是齐其上而不齐其下也李氏以律底口皆入地九寸上随其管之长短为仰凹之状是齐其下而不齐其上也二説李氏为优葢隂阳之气距地各有浅深子月丑月阳气蕴伏锢而未发岂能遽逹于地上哉必至建巳之月阳气毕逹隂气将絶然后逹于地上故朱子曰天气都从地中透上来此气升降当分为六自冬至下面第一层生起至四月六阳足便消下面隂气便生以律吕合气候之可见亦是此意蔡氏以木为案毎律各一案内庳外高从其方位加律其上是以木案为底以律加于木上而以土埋之上平于地李氏则以净土筑平如砥加律其上不用木案亦当依李氏葢以木为底其气之升不无隔越不如律管着地其气之升为自然也诸儒谓管当斜埋地下入地处卑出地处髙故云内卑外髙黄钟埋于子位上头向南诸管可悉知李氏谓律皆直树正立随律口浅深为仰凹所谓内卑外髙是也二説皆有所未尽葢管虽正立亦当防斜虽当防斜亦不可使其管口各内向当以十二辰合宫取之相向可也如子与丑向寅与亥向之类所以然者葢律随斗柄左旋而其气与日月之防常相合律在于子则日月防于丑律在于丑则日月防于子也律管必以合宫相向者取日月防合之气也刘氏曰日者太阳之精凡天之气以日为主焉月者太隂之精凡地之气以月为主焉故日月防于上则隂阳合于下自隂生至于冬至凡六管之长短者皆阳气入地之浅深而始与隂合也隂合于阳上进而葭灰飞动者皆其日之中气也阳生至于夏至凡六管之长短者皆隂气入地之浅深而始于阳合也阳合于隂上进而葭灰飞动者皆其月之中气也故日月交防于上以成次则隂阳交防于下以成时取其管以为声天地之中声也取其律以候气隂阳之和气也非圣人其能与于此乎
