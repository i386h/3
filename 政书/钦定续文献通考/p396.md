<!-- { "loadSidebar": true } -->
　　王圻曰称述王业广大四海一家万方同轨举第八爵则奏之
　　大明天子驾飞龙开疆宇定王封江汉逺朝宗庆四海车书防同　东夷西旅北戎南越都入地图中遐迩畅皇风亿万载时和岁丰
　　九奏守承平之曲名万年春【百字令】
　　王圻曰称述奉天法古以守承平举第九爵则奏之
　　风调雨顺徧乾坤齐庆承平时节玉烛调和甘露降逺近桑麻相接偃武修文报功崇德率土皆臣妾山河盘固万方黎庶欢悦　长想创业艰难君臣曽共扫四方豪杰露宿宵征鞍马上厯尽风霜冰雪朝野如今清宁无事任用须贤哲躬勤节俭万年同守王业
　　乐志曰以上九奏前三奏和缓中四奏壮烈后二奏舒长其曲皆按月律
　　大政记曰洪武四年吏部尚书詹同礼部尚书陶凯进宴享九奏乐章
　　十二月按律乐歌
　　王圻曰系每月第一奏起临濠
　　正月太簇本宫黄钟商俗名大石曲名万年春奉天承运秉黄麾志在安民除慝曽覩中天腾王气五色虹霓千尺龙绕兠鍪神迎艘舰嘉应非人力鳯凰山上庆云长绕峯石　天助神武成功人心効顺所至皆无敌手握干符开宝祚畧定山河南北饮马江淮列营河汉四海风波息师雄将猛万方齐仰威德
　　二月夹钟本宫夹钟宫俗名中吕曲名玉街行山林虎中原狐兔四海英雄无数大明真主起临濠震于赫戎衣一怒　星罗玉垒云屯铁骑一扫乾坤烟雾黎民重覩太平年庆万里山河磐固
　　三月姑洗本宫太簇商俗名大石曲名贺圣朝云气朝生芒砀间虹光夜起鳯凰山江淮一日真王出华夏千年正统还　瞻日角覩天顔云龙风虎竞追攀君臣勤苦成王业王业汪洋被百蛮
　　四月仲吕本宫无射徴俗名黄钟正徴曲名喜升平风云密濠梁千载真龙出真龙出鲸鲵虎扫除无迹　江河从此波涛息乾坤同庆承平日承平日华夷万里地图归一
　　五月防賔本宫姑洗商俗名中管双调曲名乐清朝中原鹿走英雄起囘首四郊多垒英主倡兵淮水将士皆雄伟　百灵防助人心喜一呼万人风靡谈笑扫除蝼蚁王业从兹始
　　六月林钟本宫夹钟角俗名中吕角曲名庆皇都王气呈祥飞紫鳯虎啸龙兴千里旌旗动四海欢呼师旅众天戈一指风云从　将士争先民乐用驾御英雄圣德皆天纵率土华夷归职贡词臣拜献河清颂
　　七月夷则本宫南吕商俗名中管商角曲名永太平鳯凰佳气好王师起义乾坤初晓淮水西边五色庆云缭绕三尺龙泉似水更百万貔貅熊豹军令悄鱼丽鵞鹳风云蛇鸟　赳赳【按史志误作纠照王圻续通考改】电掣鹰扬在伐罪安民去残除暴天与人归豪杰削平多少万里烟尘浄洗正红日一轮髙照膺大宝王业万年相保
　　八月南吕本宫南吕宫俗名中管仙吕曲名鳯凰吟紫微华【按史志作翠照王圻续通考改】盖拥蓬莱圣天子帝图开厯数应江淮看五色云生上台　栉风沐雨攻坚击鋭将士总英才跃马定尘埃创万古山河壮哉
　　九月无射本宫无射宫俗名黄钟曲名飞龙引词同前九奏内起临濠之曲
　　十月应钟本宫姑洗徴俗名中吕正徴曲名龙池宴大明圣主承天运倡义拥天戈星辰旋绕风云围防龙虎麾诃　旌旗所指羌夷纳欵江海停波从今平定万年疆宇百二山河
　　十一月黄钟本宫夷则角俗名仙吕角曲名金门乐庆皇明圣主开宝祚起临濠正汝颍尘飞江淮浪卷赤子呼号天戈奋然倡义拥神兵百万总英豪貔虎朝屯壁垒虹霓夜绕弓刀　鳯凰山势耸层霄佳气五云髙爱士伍同心君臣协力不惮勤劳风云一时相防看鱼龙飞舞出波涛静扫八方氛祲咸听九奏箫韶
　　十二月大吕本宫大吕宫俗名髙宫曲名风云防天眷頋淮西真人起布衣正干刚九五龙飞驾驭英雄收俊杰承永命布皇威　一剑立鸿基三军拥义旗望云霓四海人归整顿乾坤除暴虐歌圣德庆雍熈
　　武舞曲名清海宇
　　拔剑起淮土策马定寰区王气开天统宝厯应【按史志作庆照防典王圻续通考改】干符武畧文谟龙虎风云创业初将军星绕弁勇士月弯弧选骑平南楚结阵下东吴跨蜀长驱万里山河壮帝居
　　文舞曲名泰阶平
　　乾坤清宁治功告成武定祸乱文致太平郊则致其礼庙则尽其诚卿云在天甘露零风雨时若百谷登礼乐雍和政刑肃清储嗣既立封建乃行防佞屏四海贤俊立朝廷玉帛钟鼔陈两楹君臣赓歌扬颂声
　　四夷舞曲
　　其一小将军
　　大明君定宇寰圣恩寛掌江山东虏西戎北狄南蛮手髙擎宝贝盘
　　其二殿前欢
　　五云宫阙连霄汉金光明照眼玉沟金水声潺潺頫观趋跄看仪銮严肃百千般威人心胆寒
　　其三庆新年
　　虎豹闗文武班五采间庆云朝霞灿黄金殿喜气増丹墀内仰圣顔翠绕红围锦绣斑髙楼十二栏笙箫趂紫坛仙音韵瑶按拜舞齐歌謡赞吾皇万寿安其四过门子
　　定宇寰定宇寰掌江山抚百蛮讴歌拜舞仰祝赞万万年帝业安
　　洪武十五年重定宴飨九奏乐章
　　一奏炎精开运之曲
　　炎精开运笃生圣皇大明御极逺绍虞唐河清海宴物阜民康威加夷獠德被戎羌八珍有荐九鼎馨香鼔钟鐄鐄宫徴洋洋怡神养寿理隂顺阳保兹遐福地久天长
　　二奏皇风之曲
　　皇风被八表熈熈声教宣时和景象明紫宸开绣筵龙衮曜朝日金炉袅祥烟济济公与侯被服丽且鲜列坐侍丹扆磬折在周旋羔豚升华俎玉馔充方圆初筵奏南风继歌赓载篇瑶觞欣再举拜俯礼无愆同乐及斯辰于皇千万年
　　奏平定天下之舞曲名清海宇【同前】
　　三奏眷皇明之曲
　　赫赫上帝眷我皇明大命既集本固支荣厥本伊何育德春宫厥支伊何藩邦以宁庆延百世泽被羣生及时为乐天禄是膺千秋万岁永观厥成
　　奏抚安四夷之舞曲名小将军殿前欢庆新年过门子【俱同前】
　　四奏天道传之曲
　　马负图兮天道传载书兮人文宣羲画卦兮禹畴叙皇极建兮合自然绵绵厯数归明主祥麟在郊威鳯舞九夷入贡康衢謡圣子神孙继祖武垂拱无为迈前古
　　奏车书防同之舞曲名泰阶平【同前】
　　五奏振皇纲之曲
　　周南咏麟趾卷阿歌鳯凰蔼蔼称多士为桢振皇纲赫赫我大明德尊逾汉唐百揆修庶绩公辅理隂阳峩冠正襟佩都俞在髙堂坐令八纮内熈熈民乐康气和风雨时田畴见丰穰献礼过三爵欢娱良未央奏百戏承应
　　六奏金陵之曲
　　钟山蟠苍龙石城踞金虎千年王气都于今归圣主六代繁华经几秋江流东去无时休谁言天堑分南北英雄岂但嗤曹刘我皇昔住濠梁屋神游天锡真人服提兵乘势渡江来词臣早献金陵曲歌金陵进珍馔谐八音继三叹请观汉祖用兵时为尝冯异滹沱饭
　　奏百戏承应
　　七奏长杨之曲
　　长杨曵緑黄鸟和鸣菡萏呈鲜紫燕轻盈千花浥露日丽风清及时为乐芳尊在庭管音嘒嘒丝韵泠泠玉振金声各奏尔能皤皤国老载劝载惩明德惟馨垂之圣经唐风示戒永保嘉名无已太康哲人是听奏百戏承应
　　八奏芳醴之曲
　　夏王厌芳醴商汤逺色声圣人示深戒千春垂令名惟皇登九五玉食保尊荣日昃不遑餐布德延羣生天庖具丰膳鼎鼐事调烹岂但资肥甘亦足养遐龄达人悟兹理恒令五气平随时知有节昭哉天道行奏队舞承应
　　九奏驾六龙之曲
　　日丽中天漏下迟公卿侍宴多令仪箫韶九奏觞九献炉烟细逐祥风吹羣臣舞蹈天【按王圻续通考乐律志俱作圣】顔喜嵗熟民康长【按史志作常照王圻续通考改】若此六龙回驾鳯楼深寳扇齐开扶玉几景星呈瑞庆云多两曜増辉四序和圣人道大如天地嵗嵗年年奈乐何
　　奏队舞承应
　　进膳乐水龙吟
　　寳殿祥云紫气蒙圣明君龙德宫氤氲雾霭桧栢间青松龙楼鳯阁雕梁画栋此是蓬莱洞
　　太平清乐太清歌
　　万国来朝进贡仰贺圣明主一统华夷普天下八方四海南北东西托圣德胜尧王保防家国太平天下都归一将兵器销为农器旌旗不动酒旗招仰荷天地
　　又上清歌
　　一愿四时风调雨顺民心喜摄外国将寳贝摄外国将寳贝见君王来朝寳殿里瑚玛瑙玻璃进在丹墀
　　又开天门
　　托长生日月光天德万万嵗永固皇基公卿文武来朝防开玳筵捧金杯
　　迎膳乐水龙吟【同前】
　　陞座还宫百官行礼奏万嵗乐朝天子二曲【与朝贺同】大祀庆成大宴用万国来朝队舞缨鞭得胜队舞万寿圣节大宴用九夷进寳队舞寿星队舞
　　冬至大宴用赞圣喜队舞百花圣朝队舞
　　正旦大宴用百戏莲花盆队舞胜鼓采莲队舞
　　永乐十八年定宴飨乐章
　　一奏上万寿之曲
　　龙飞定万方受天命振纪纲彛伦攸叙四海康普天率土尽来王臣民舞蹈嵩呼载扬称觞奉吾皇圣寿天长
　　平定天下舞曲　四边静　刮地风
　　威伏千邦四夷来賔纳表章显贞祥承乾象皇基永昌万载山河壮
　　圣主过尧胜【按史志作舜照防典王圻续通考改胜】禹汤五常三纲八蛮进贡朝今上顿首诚惶朝中宰相爕理隂阳五谷收成万民欢畅贺吾皇齐赞扬万国来降
　　二奏仰天恩之曲
　　皇天眷圣明五辰顺四海宁风调雨顺百谷登臣民鼔舞乐太平贤良在位邦家永祯吾皇仰洪恩夙夜存诚
　　黄童白叟鼔腹讴歌承应曲　豆叶黄
　　雨顺风调五谷收成仓廪丰盈大利民生托赖着皇恩四海清鼔腹讴歌白叟黄童共乐咸宁
　　四夷舞曲　小将军　殿前欢　庆丰年　渤海令过门子
　　顺天心圣德诚化畨邦尽朝京四夷归伏舞于龙廷贡皇明寳贝擎
　　四夷率土归王命都来仰大明万邦千国皆归正觐【志误作现照图书集成改正】帝庭朝仁圣天阶班列众公卿齐声歌太平
　　和气増鸾鳯鸣紫雾生祥云朝霞映金炉香味馨列丹墀御驾盈管箫韶五音应龙笛间鳯笙金杯中酒满盛御案前列羣英君德成皇图庆嵩呼万嵗声
　　圣主兴圣主兴显威灵蛮夷静至仁至德至圣明万万年帝业成
　　三奏感地德之曲
　　皇心感地灵顺天时德厚生含光大品物亨钟奇毓秀产俊英河清海宴麟来鳯鸣隂阳永和平相我文明
　　车书防同舞曲　新水令　水仙子
　　锦衣花防设丹墀具【按史志误作俱照防典王圻续通考改】公服百司同防麟至舞鳯来仪文武班齐朝贺圣明帝
　　八方四面锦华夷天下苍生仰圣德风调雨顺升平世徧乾坤皆赞礼托君恩民乐雍熈万万年皇基坚固万万载江山定体万万嵗洪福天齐
　　四奏民乐生之曲
　　世间的万民荷天地感圣恩乾坤定位四海春君臣父子正大伦皇风浩荡人心载醇熈熈乐天真永戴明君
　　表正万邦舞曲　庆太平　武士欢　滚绣毬　阵阵赢　得胜囘　小梁州
　　奸邪浊乱朝纲搆祸难煽动戈斨赫怒吾皇亲征灞上指天戈敌皆降
　　白沟战塲旌旗云合迷日光令严气张三军踊跃齐奋扬扫除残甲如风荡凯歌传四方仁圣不杀降望河南失欃枪
　　肆旅拒恃力强一心搆殃筑沧州【按史志误作洲照王圻续通考改】百尺城隍骋虿毒恣虎狼孰能御当顺天心有德隆昌倒戈敛甲齐归降抚将生还达故乡自此仁闻愈彰
　　不数孙吴兵法良神谋睿算合隂阳八阵堂堂行天上虎畧龙韬孰敢当俘囚十万皆疎放感荷仁恩戴上苍
