<!-- { "loadSidebar": true } -->
　　告灵飨矣锡我嘉祚干端坤倪开豁呈露元云聿收羣龙咸骛灭除凶灾六幕清豫
　　宁宗登门肆赦乐章
　　升坐干安
　　帝飨于郊荷天之休五福敷锡皇明烛幽云行雨施仁翔徳防圣人多男歌颂九州
　　降坐干安
　　天日清晏朝野靖安三灵荅祉万国腾欢帝命不违王业艰难天子万年永迪监观
　　绍定三年恭上寿明仁福慈睿皇太后册寳乐章文徳殿册寳降殿
　　思齐圣母嫓于周任体干履坤博厚洪深七袠既啓万寿自今昕庭发号式昭徳音
　　册寳诣东阶
　　煌煌仪物绎绎鼓钟奉兹寳册至于阶东上公相仪列辟尽恭拜手慈宸福如华嵩
　　册寳出门
　　帝阙肃开天阶坦履霓旌羽葢导仪防卫匪夸雕琢匪矜繁丽兹谓盛仪亿载千嵗
　　慈明殿册寳入门
　　金坚玉纯文郁礼缛来从帝所作瑞王国天开地辟日熈春燠兹谓盛事永燕茀禄
　　册寳升殿
　　皇仪有炜防舁次升沈沈防殿穆穆天廷坤徳罙隆皇图永宁咨尔廷臣摄齐以登
　　册寳诣宫中
　　寿为福先明烛物表仁沾动植福齐穹昊曰慈与睿并崇丕号演而申之万世永保
　　皇太后升御座
　　迩臣跪奏严办必恭乃御祎防升于殿中慈顔雍穆和气冲融芳流青史传之无穷
　　册寳诣读册寳位
　　徽音孔昭寳传斯刻金昭玉粹有煜斯册载祈载祝以燕以翼寳之万年与宋无极
　　皇太后降御座
　　皇文既举庆礼告防肇自宫闱格于幅员子称母寿母谓子贤陟降在兹隆名际天
　　宋乐志曰理宗享国四十余年凡礼乐之事式遵旧章未尝有所改作及奉上寿明仁福慈睿皇太后册寳始新制乐曲行事
　　嘉定十五年皇帝爰膺天命之寳乐章
　　恭膺天命之曲太簇宫
　　我祖受命恭膺于天爰作玉寳载祗载防申锡无疆神圣有传昭兹兴运于万斯年
　　旧疆来归之曲太簇宫
　　于穆我皇之徳之纯涌濡羣生矧我遗民连齐跨晋输贡効珍土宇日辟一视同仁
　　永清四海之曲太簇宫
　　我祖我宗徳厚泽深于皇继序益单厥心天人协扶一统有临乾坤清夷振古斯今
　　嘉定二年册皇太子乐章
　　皇帝升座
　　于皇我宋受命于天升储主鬯衍庆卜年典册告备庭工载防万乘莅止端冕防延
　　太子入门受册寳
　　太极端御少阳肃秪珉简斯镂衮服孔宜式奏备乐廼陈盛仪下拜登受永言保之
　　太子受册寳出门
　　明两承曜作贰宣猷荗徳金昭令誉川流豫定厥本永贻乃谋三朝致养问寝龙楼
　　皇帝降座
　　震洊体象我储明兮涣阳显册我礼成兮大驾言旋警跸鸣兮燕祉无疆邦之荣兮
　　寳祐二年皇子冠乐章
　　皇帝将出文徳殿隆安
　　于皇帝徳乃圣乃神本支百世立爱惟亲敬共冠事以明人伦承天右序休命用申
　　賔赞入门祗安
　　丰芑诒谋建尔元子揆礼仪年筮賔敬事八音克谐嘉賔至止于以冠之成其福履
　　賔赞出门祗安
　　礼国之本冠礼之始賔升自西维賔之位于着于阼维子之义厥惟钦哉敬以从事
　　皇帝降座隆安
　　路寝辟门黼座恭已羣公在庭所重维礼正心齐家以燕翼子于万斯年王心载喜
　　皇子初行
　　有来振振月重轮兮瑜玉在佩綦组明兮右徴左羽徳结旌兮步中采齐矩彠循兮
　　賔赞入门
　　我有嘉賔直大以方亦既至止厥徳用光冠而字之厥义孔彰表里纯备黄耉无疆
　　皇子诣受制位
　　吉圭休成其日南至天子有昭冠尔皇嗣为国之本隆邦之礼拜而受之式共敬止
　　皇子升东阶
　　兹惟阼阶厥义有在歴阶而升敬谨将冠经训昭昭邦仪粲粲正纚賔筵寿考未艾【按此首用韵未详岂拟车攻第五章体耶】皇子升筵
　　秩秩賔筵笾豆孔嘉帝子至止衿缨振华周旋陟降礼行三加成人有徳匪骄匪奢
　　初加
　　帝子惟贤懋昭厥徳跪冠于房元冠有特钟鼓喤喤威仪抑抑百礼既洽祚我王国
　　初醮
　　有賔在筵有尊在戸磐管将将醮礼时举跪觞祝词以永燕誉寳祚万年磐石巩固
　　再冠
　　复及肇祥震维标徳乃共皮弁其仪不忒体正色齐维民之则璇霄眷佑国寿箕翼
　　再醮
　　冠醮之义匪酬匪酌于戸之西敬共以恪金石相宣冠醮相错帝祉之受施及家国
　　三加
　　善颂善祷三加弥尊爵弁峩峩介珪温温阳徳方长成徳允存燕及君亲厥祉孔蕃
　　三醮
　　席于賔阶礼义以兴受爵执爵多福以膺匪惟服加徳加愈升匪惟徳加寿加愈増
　　皇子降
　　命服煌煌跬步中度庆集皇闱化行徳宇礼具乐成惕若戒惧寳璐厥躬有秩斯祜
　　朝谒皇帝将出
　　皇王烝哉令闻不已燕翼有谋冠醮有礼百僚在庭遹相厥事颂声所同嘉受帝祉
　　皇子再拜
　　青社分封前星啓熖繁弱绥章厥光莫掩容称其徳蓄学之騐芳誉敷华大圭无玷
　　皇子退
　　元衮黼裳垂徽永世勉勉成徳是在元子胙土南賔厥防孔懿充一忠字作百无愧
　　皇帝降座
　　爱始于亲圣尽伦兮元子冠字邦礼成兮天步舒徐皇心宁兮家人之吉亿万春兮
　　宁宗郊祀大礼鼓吹曲
　　六州
　　皇抚极明徳贯乾坤信星列卿云烂辉亘紫防垣思报贶明诏祠官练时搜旷典紫畤觚坛昭孝徳亲御和銮振鹭玉珊珊精纯谒欵膋萧爌焬黄流湛澹百末布生兰扣天阍延飞驾相仿佛降云端神光集嘉向应蔼蔼万衣冠竣熈事清晓轻寒恣荣观华衣雾縠般般乾坤并贶庆君欢翘首圣恩寛遵皇极沛天泽灵心怿龟鼎永尊安
　　十二时
　　宵景霁河汉清夷旷典讲明时合祛升侑孝徳爰熈陈祼閟宫澹觞太室来奏天仪驷苍螭玉辂驭防绥觚陛展躬祠长梢餙玉翠羽秀金支华始倡雅韵出宫垂神来下云车风马缤晻霭宴栖迟毕觞流胙柴烟竣事棠梨回谒宣室受蕃厘盛徳无心専飨端为民祈云恩有截雨泽沛无涯君王愉乐龢气溢瑶巵寿天齐长拥神基
　　奉禋歌
　　葭飞璇籥孕初阳云絶清台荐景祥风应律日应光嵗功顺底金穰寿而康庭壶乐无疆皇展报新礼乐觚陛咏賔乡珠幄熉黄登瑞缫陈俎豆澹嘉觞衮衣辉焕寳佩琳琅奠椒浆庆隂隂神来下鳯翥龙骧灵燕喜锡符仍降嘏镛管琳琅懽亮神之出祓兰堂辇路天香轻烟半袭旂常祉滂洋受厘宣室返驭斋房恩与风翔华封祝皇来有庆八荒同寿寳歴无疆降仙台
　　星芒收采云容放晓羲驭渐扬明觚坛竣事霁风袭衮衣轻銮路尘清甘泉卤簿祲威肃回轸旋衡千官导从粲缨钧奏间韶英瞻龙闱近鳯城都人云防芬茀夹道懽迎宸极尊荣巵玉庆熈成琼楼天上起和声布春泽洪畅寰瀛嵩呼万岁鼇三抃颂升平
　　明堂大礼鼓吹曲
　　合宫歌
　　圣明朝旷典乘秋举大飨本仁祖九室八牖四戸敕躬斋戒格堪舆盛牲实俎并侑总稽古玉露乍肃天宇氷轮下照金铺燎烟嘘鬰尊香云门舞髣髴翔坐灵心咸嘉娯众星俞美光属照熉珠清晓御丹鳯湛恩徧浃率欢声雷动岳镇呼徐命法驾万骑花盈路万姓齐祝寿同天地事超唐虞看平燕云从此兴文偃武待重防诸侯旧东都
　　六州
　　商秋肃嘉防协中辛涓路寝修禋祀圣徳昭清端志虑罄竭斋精锦绣排天仗羽卫缤纷朝太室返中宸被衮接神明时平天地俱清宴兼金行万寳物盛蔼清馨瞻熉座舂容娭燕三灵奠瑶爵荐量币清思窈望昆仑输嘉祥塞絪緼诚殚礼洽庆休成润泽被生民端门肆眚昕庭称贺俱将戬谷万寿祝明君十二时
　　炎图巩天祚昌期圣徳茂重离英明经逺濬哲昭微寳俭更深慈观万国累洽重熈对时报礼秩神祗玉帛凑华夷肃雍显相百辟尽钦祗奄嘉虞英璧奠华滋神安坐景气澄虚极光烛长丽展诗应律万舞逶迟三献洽皇仪垂灵祲庆祐来宜礼无违鸣鸾临帝阙飞鳯下天倪清和寰宇霈泽一朝驰醇化无为万祀巩丕基
　　导引
　　合宫亲飨青女肃长空精意与天通后皇临顾谁为侑文祖暨神功函防祉福嵗常丰声教被华戎两宫眉寿同荣乐戬谷永来崇
　　宁宗皇帝发引鼓吹曲
　　导引
　　三弄晓云黯天低攀六引转悲凄俭慈孝哲钟天性深仁厚泽徧羣黎东西南北徯商霓功甫就别宸闺臣民千右恨防时羽卫带朝归
　　六州
　　明天子昔日丕纂鸿图躬道徳崇学问稽古训访羣儒日亲广厦论唐虞讲求政治想都俞君臣一徳志交孚外夷効顺犹自选车徒仁恩霑四国固结满寰区千年宗社万嵗规模重新天命出干符老癃防杖相扶愿观徳化徧方隅幸无死须臾谓宜圣寿等嵩呼遽登云舆上龙胡宸居幽寂紫云孤宸章寳画但与日星俱龙帷凤翣已载涂忍聴笳鼔嗟呼
　　十二时
　　弋绨革舄防仁贤俭徳自躬全忧勤庶政三十余年金风肃秋渐老摄调忱恂徧羣祀号泣诉旻天缀衣将出神凝玉几一夜登仙弓堕隔苍烟七月有来同轨引綍动灵辁凄怆泪潸然行号巷哭薤露声传东城去路惊涛忍见江船憔悴山川不禁箫鼓咽山隂处茂林修竹芊芊望陵宫应弗逺金粟堆前人徒慕恋百神警待盘翥驱先戴鸿恩空痛慕泪珠连千秋嵗功徳寄华编
　　宁宗神主祔庙鼓吹曲
　　导引
　　中兴四叶休徳继昭清王度日熈平气调玊烛金穰应八表颂声腾中原图籍入宸廷列圣慰真灵衮龙登庙防仙阙亿万载尊承
　　寳庆三年奉上宁宗徽号鼔吹曲
　　导引
　　中兴五叶天子肇明禋一徳格髙旻宁皇至圣功超古万国慕深仁徽称显号又还新功徳粲雕珉乾坤绘画终难尽遗泽在斯民












　　钦定续文献通考卷一百十二
<史部,政书类,通制之属,钦定续文献通考>
　　钦定四库全书
　　钦定续文献通考卷一百十三
　　乐考
　　乐歌
　　辽
　　辽史乐志曰雅乐歌词文阙不具
　　金郊祀乐章
　　皇帝入中壝宫县黄钟宫昌宁之曲【凡歩武同】
　　衮服穆穆临于中壝瞻言圜坛皇皇后帝禋祀肇称馨香维徳爰暨百神于昭受职
　　降神宫县干宁之曲仁丰道洽之舞圜钟为宫黄钟为角太簇为征姑洗为羽圜钟三奏黄钟太簇姑洗皆一奏词并同
　　我金之兴皇天锡羡惟神之休爰兹郊见有玉其礼有牲其荐将受厥明来宁来燕
　　皇帝盥洗宫县黄钟宫昌宁之曲
　　因天事天惇宗将礼爰饬攸司奉时罍洗挹彼注兹廼升坛陛先事而防神劳岂弟
　　皇帝升坛登歌大吕宫昌宁之曲
　　相在国南崇崇其趾烝哉皇王惟时莅止至诚通神克禋克祀于万斯年昊天其子
　　昊天上帝奠玊币登歌大吕宫洪宁之曲
　　穆穆君王有严有翼佩环锵然圜坛是陟嘉徳升闻馨非黍稷高明降监百神受职
　　皇地只坤【按史志王圻续通考俱误作神照史志雅乐条改】宁之曲
　　肃敬明只躬行奠贽其贽维何黄琮制币从祀羣灵咸秩厥位维皇能飨允集熙事
　　配位太祖皇帝永宁之曲
　　肇举明禋皇天后土皇祖武元爰作神主功昭耆定歌以大吕绥我思成有秩斯祜
　　司徒迎俎宫县黄钟宫丰宁之曲
　　穆穆皇皇天子躬祀羣臣相之罔不敬【按王圻续通考作钦】止俎豆毕陈物其嘉矣馨香始升明神燕喜
　　昊天上帝酌献登歌大吕宫嘉宁之曲
　　郊禋展敬昭事上灵太尊在席有配斯馨酌言献之灵其醉止福禄来宜以答明祀
　　皇地只泰宁之曲
