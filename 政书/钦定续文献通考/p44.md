<!-- { "loadSidebar": true } -->
　　上京路【会宁府戸三万一千二百七十肇州户五千三百七十五隆州户一万一百八十信州户七千三百五十九】咸平路【咸平府户五万六千四百四韩州户一万五千四百一十二】东京路【辽阳府户四万六百四澄州户一万一千九百三十五沈州户三万六千八百九十二贵徳州戸二万八百九十六葢州户一万八千四百五十六复州戸一万三千九百五十】北京路【大定府戸六万四千四十七利州户二万一千二百九十六义州户三万二百三十三锦州戸三万九千一百二十三瑞州户一万九千九百五十三广宁府户四万三千一百六十一懿州户四万二千三百五十一兴中府户四万九百二十七建州户一万一千四百三十九全州户九千三百十九临潢府户六万七千九百七庆州户二千七兴州户一万五千九百七十泰州户三千五百四】西京路【大同府户九万八千四百四十四丰州户二万二千六百八十三宏州户二万二千二浄州户五千九百三十八桓州户五百七十八抚州户一万一千三百八十徳兴府户八万八千八百六十八昌州户一千二百四十一宣徳州户三万二千一百四十七荆州户四万四千八百九十武州户一万三千八百五十一应州户三万二千九百七十七蔚州户五万六千六百七十四云内州户二万四千八百六十八宁边州戸六千七十二东胜州户三千五百三十一】中都路【大兴府户二十二万五千五百九十二通州户三万五千九十九蓟州户六万九千一十五易州户四万一千五百七十七涿州戸一十一万四千九百一十二顺州戸三万三千四百三十三平州戸四万一千七百四十八滦州户六万九千八百六雄州户二万四百一十一霸州户四万一千二百七十六保州户九万三千二十一安州户三万五百三十二遂州戸一万一千一百七十四安肃州户一万二千九百八十】南京路【开封府戸百七十四万六千二百一十雎州户四万六千三百六十归徳府戸七万六千三百八十九单州户六万五千五百四十五夀州户八千六百七十七陜州户四万一千一十邓州户二万四千九百八十九唐州户一万一千三十一裕州户八千三百河南府户五万五千六百三十五嵩州户二万六千六百四十九汝州户三万五千二百五十四许州户四万五千五百八十七钧州户一万八千五百一十亳州户六万五百三十五陈州戸二万六千一百四十五蔡州户三万六千九十三息州户九千六百八十五郑州户四万五千六百五十七颍州户一万六千七百一十四宿州户五万五千五十八泗州户八千九十二】河北东路【河间府户三万一千六百九十一蠡州户二万九千七百九十七莫州户二万二千九百三十三献州户五万六百三十二冀州户三千六百七十深州户五万六千三百四十清州戸四万七千八百七十五沧州户一十四万四千七百七十四景州户六万五千八百二十八】河北西路【真定府户一十三万七千一百三十七威州户八千三百一十沃州户三万八千一百八十五邢州户八万二百九十二洺州户七万三千七十彰徳府戸七万七千二百七十六磁州户六万三千四百一十七中山府户八万三千四百九十祁州户二万三千三百八十二濬州户二万九千三百一十九卫州户九万一百一十二滑州户二万二千五百七十】山东东路【益都府户一十一万八千七百一十八潍州户三万九百八十九滨州户一十一万八千五百八十九沂州戸二万四千三十五密州户一万一千八十二海州户三万六百九十一莒州户四万五千二百四十棣州户八万二千三百三济南府户三十万八千四百六十九淄州户一十二万八千六百二十二莱州户八万六千六百七十五登州户五万五千九百一十三宁海州户六万一千九百三十三】山东西路【东平府户一十一万八千四十六济州户四万四百八十四徐州户四万四千六百八十九邳州戸二万七千二百三十二滕州户四万九千九博州户八万八千四十六兖州戸五万九十九泰安州户三万一千四百三十五徳州户一万五千五十三曹州户一万二千六百七十七】大名府路【大名府户三十万八千五百一十一恩州户九万九千一百一十九濮州户五万二千九百四十八开州户三万三千八百三十六】河东北路【太原府户一十六万五千八百六十二祈州户三万二千三百四十一平定州户一万八千三百九十六汾州户八万七千二百二十七石州户三万六千五百二十八葭州户八千八百六十四代州户五万七千六百九十隩州户七千五百九十二宁化州户六千一百岚州户一万七千五百五十七岢岚州户五千八百五十一保徳州户三千一百九十一管州户五千八百八十一】河东南路【平阳府户一十三万六千九百三十六隰州户二万五千四百四十五吉州户一万三千三百二十四河中府户十万六千五百三十九绛州户一十三万一千五百一十解州戸七万一千二百三十二泽州户五万九千四百一十六潞州户七万九千二百三十二辽州户一万五千八百五十沁州户一万八千五十九懐州户八万六千七百五十六孟州户四万一千六百四十九】京兆府路【京兆府户九万八千一百七十七商州户三千九百九十九虢州户一万二十二干州户二万六千八百五十六同州户三万五千五百六十一耀州户五万二百一十二华州户五万三千八百】凤翔路【凤翔府户六万二千三百二徳顺州户三万五千四百四十九平凉府户三万一千三十三镇戎州户一万四百四十七秦州戸四万四百四十八陇州戸一万六千四百四十二】鄜延路【延安府户八万八千九百九十四丹州戸一万三千七十八保安州戸七千三百四十绥徳州户一万二千七百二十鄜州户六万二千九百三十一坊州户二万七百四十六】庆原路【庆阳府戸四万六千一百七十一环州户九千五百四宁州戸三万四千七百五十七邠州户四万七千二百九十一原州戸一万七千八百泾州户二万六千二百九十】临洮路【临洮府户一万九千七百二十一积石州戸五千一百八十五洮州戸一万一千三百三十七兰州戸一万一千三百六十巩州户三万六千三百一防州户八千九百一十八河州戸一万四千九百四十二】
　　【臣】等谨按以上金史地理志所载十九路户数约共九百九十三万九千有竒较前食货志泰和极盛时数尚多二百二十五万五千余户两志互异故并存之









　　钦定续文献通考卷十二
　　钦定四库全书
　　钦定续文献通考卷十三
　　户口考
　　户口丁中
　　元初算赋之制中原以户西域以丁防古以马牛羊至世祖定户籍之制则有元管户交防户漏籍户协济户于诸户之中又有丝银全科户减半科户止纳丝户止纳钞户又有摊丝户储伊苏岱尔所管纳丝户复业户并渐成丁户【详见职役考】
　　太宗五年八月括中州户得户七十三万余
　　至八年六月复括中州户口计得续户一百一十余万
　　【臣】等谨按此金故地所得户数也地理志谓是时自燕京顺天等三十六路户八十七万三千七百八十一与此不同考之兵志太宗十三年八月谕总管万户刘黑马据色埒黙奏呼图克等元籍诸路民户一百万四千六百五十六户除逃户外有七十二万三千九百一十户随路总佥军一十万五千四百七十一名防数过九万七千余外近因蝗旱民力艰难往往在逃观此是本纪所书者括籍时实数也地理志所载者除逃户外之实数也至耶律楚材谓呼圗克所括户一百四万亦与兵志小异则各就一时开见者言之耳
　　八年初定中原户赋
　　元初惟事进取所降之户因以与将士自一社之民各有所主不相统摄至是诏括户口以大臣呼圗克领之民始州县时羣臣共欲以丁为户中书令耶律楚材曰不可丁逃则赋无所出以户定之众皆曰我朝及西域诸国莫不以丁为户岂可舍大朝之法而从亡国之政耶楚材曰自古有中原者未尝以丁为户若果行之可输一年之赋随即逃散矣帝从楚材之议
　　七月诏以真定民户奉太后汤沐中原诸州民户分赐诸王贵戚
　　定宗二年十月括人户
　　宪宗九年诸王不得擅招民户
　　二年籍汉地民户
　　元史良吏曰谭澄为交城令宪宗二年大籍其民澄尽削交城之不土著者赋以时集
　　董文炳曰时朝廷初料民令敢隠实者诛籍其家文炳为藁城令使民聚口而居少为户数由是赋敛大减
　　立儒人免丁之令
　　时料民丁夫额讷格尔赞卜只儿断事官事中原凡业儒者试通一经即不同编户着为令儒人免丁自额讷格尔始
　　三年正月括乌鲁斯户口
　　至八年二月括兴元戸口
　　世祖中统元年立十路宣抚司定户籍
　　凡元管交参等口籍皆于是时定
　　李昶曰世祖初即位召昶至开平访以国事时征需烦重行中书省科征税赋虽逋户不贷昶移书时相曰侧闻欲据丁巳户籍科征租税比之见户或加多十六七止验见户应输犹恐不逮复令包补逃故必致艰难茍不以抚字安集为心惟事供亿则诸人皆能之岂圣上擢贤更化之意哉于是省府为蠲逋户之赋
　　二年六月括漏籍老防等户协济编户赋税
　　是月又罢舞阳姜户藤花戸还之有司七月诸王昌通括江南漏籍户五百命付之有司四年十二月驸马阿尔布哈葡萄户依民例输赋
　　八月核实新増户口措置诸路转输法
　　是月命刘整招懐庆防府嘉定等民户
　　三年五月诏覈实逃户户口増者赏之隠匿者罪之其后数年西蜀四川行省平章政亊赛音谔徳齐沙木斯鼎莅官三年増户九千五百六十五诏赏银五千两太原路总管伊埒蒙古岱坐匿户罢职为民
　　至元三年七月诏令西夏之民还本籍成都新民为豪家所庇者归之州县
　　六年二月免单丁贫乏军士一千九百余戸为民六月免益都新佥军单丁者千六百二十一人为民十五年七月复上都守城军二千人为民九月分拣诸路所括军验事力乏絶者为民又减至元九年所括三万军半以为民十六年九月女直硕达勒达军不出征者令民籍输赋十七年三月勑军户贫乏者还民籍
　　七年五月括天下户
　　是嵗新括协济合并户为数凡二十万五千一百八十七月阅实诸路礟手户其后九年七月拘括开元东京等路诸漏籍户及诏分阅大都京兆等处特黙齐奴户名籍十二年四月括诸寺防遗人户十六年六月拘括河西西畨防遗户十一月诏四川宣慰司括军民户数十二月括甘州户十七年五月括沙州户丁定常赋二十一年闰五月括四州民户二十六年闰十月复籍之二十七年二月括河间实保齐户口
　　八年三月命尚书省阅实天下户口颁条画谕天下十二年正月徙襄阳新民七百戸于河北
　　三月于中兴路置懐宁灵武二县分处新民四千八百户
　　诸蕃户始内附
