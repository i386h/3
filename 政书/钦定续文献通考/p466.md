<!-- { "loadSidebar": true } -->
　　道宗清宁元年八月即位改元大赦　二年十一月上尊号大赦　四年三月肆赦　十一月受大册礼大赦咸雍元年正月以上尊号改元大赦　八年十二月
　　以坤宁节大赦　十年十二月以明年改元大赦　太康二年三月以皇太后崩大赦　大安五年十一月燕国王延禧生子大赦　九年十月燕国王延禧生子肆赦道宗大赦凡十又曲赦凡五一以应圣节赦百里内囚一以太皇太后不豫赦行在五百里内囚一以皇太后行再生礼赦西京囚一以为燕国王延禧行再生礼赦上京囚一赦三百里内囚又赦凡六一以圣宗在时生辰赦上京囚一以南京地震赦其境内一以行再生礼一以明年改元并赦杂犯死罪以下又徳音凡二一以皇太子行再生礼一以明年改元又曲赦役徒凡五一西京一春州一泰州一奉圣州一中京蔚州又曲赦南京徒罪以下囚一
　　干统元年正月天祚帝即位二月改元大赦　三年十一月上尊号大赦　六年十一月行柴册礼大赦　保大元年正月改元大赦
　　天祚帝大赦凡四
　　金太祖天辅七年二月大赦
　　时先曲赦平州以辽平州节度使时立受降故也
　　太宗天防元年九月即位改元大赦中外　十年十月以天清节大赦
　　十四年正月熙宗即位十二月诏明年改元大赦　皇统元年正月受尊号改元大赦　二年二月以皇子生赦中外　五年十二月赦　九年五月以天变肆赦十月大赦
　　熙宗大赦凡六又曲赦一以太白经天赦畿内
　　十二月海陵簒立改元大赦　贞元四年二月改元大赦
　　世宗大定元年十月即位改元大赦　十一年十一月有事于圜丘大赦
　　次年尚书省言内邱令富察台布自科部内钱立徳政碑复有余钱二百余贯罪当除名今遇赦当叙仍免徴赃上以贪伪勿叙且曰乞取之钱若以赦原予者何辜自今可并退还其主惟应入官者免徴
　　十九年十一月以改昭徳皇后大赦　二十七年以皇太孙受册赦　二十八年十二月上不豫赦天下世宗大赦凡五乂曲赦凡二一行次东京赦百里内徒以下一赦防宁府又徳音一以安抚山东
　　二十九年五月章宗即位以世宗祔庙礼成大赦　明昌四年八月大赦　承安元年十一月有事于南郊改元大赦　泰和三年五月以定律令正土徳鳯凰来皇嗣建大赦
　　时亳州医者孙士明擅用黄纸大书勅赐神针先生等十二字纸尾年月摹作宝様朱篆青龙二字以诳市人有司捕治欵伏值赦大理寺议宜准伪造御宝虽防赦不应原防知政事贾鋐奏天子八宝其文各异若伪造不限用泥及黄蜡今用笔描成青龙二字既非八宝文论以伪造御寳非本注意上悟遂以赦原章宗大赦凡四又曲赦一以如氷井赦西北路又赦凡三一以山东路灾一唐邓頴蔡宿泗六州一鳯成西和阶山五州又徳音凡四一以河北山东旱一以羣臣累上尊号不受一以皇子生一以边事定
　　卫绍王大安元年正月改元大赦　三月道陵礼成大赦　崇庆元年正月改元赦
　　卫绍王大赦凡三又曲赦凡二一以大旱赦西京太原两路一西京辽东北京
　　宣宗贞祐元年九月即位改元大赦　二年三月赦国内　四月赦国内　三年八月大赦　四年十月祔享礼成赦　兴定元年九月改元赦国内　二年十一月大赦　六年六月大赦　八月以彗星见改元大赦元光二年二月大赦
　　宣宗大赦凡十又曲赦凡十五一彰徳府境内一以南迁一中都路再山东路三辽东路一招抚北京作乱者一中都河北等路一河东南北路一陜西路以地震一山东西路一东平府以伐宋一河南路以旱灾又徳音一以京畿不雨
　　十二月哀宗即位诏赦中外　正大元年四月宣宗祔庙大赦中外　八年四月赦　九年正月改元肆赦四月又改元肆赦
　　哀宗大赦凡五又赦凡六再以旱一以夏全降赦诸路从宋及淮楚官夫军民及其家属一赦陜西东西两路一以济河赦河朔一以入归徳赦在府囚又曲赦一蔡州管内杂犯以下
　　元太宗十三年二月帝有疾诏赦天下囚徒
　　宪宗二年十二月大赦天下
　　世祖中统元年五月以额哷布格反诏赦天下
　　至元元年八月以改元大赦天下
　　十年五月诏天下狱囚除杀人者待报其余一概踈放限以八月内自至大都如期而至者皆赦之八月前所释诸路罪囚自至大都者凡二十二人并赦之
　　十三年九月以平宋赦天下　二十一年正月以上尊号大赦　二十五年正月大赦　三十年十月赦天下世祖大赦凡六别有释罪轻者二一释京系囚一赦囚徒黥其面者一减天下罪囚一释天下非杀人扺罪囚一释诸路死罪以下囚
　　赵天麟上防曰赦者欲以荡涤瑕秽与民更始以负罪者言之则为莫大之深恩以致治者论之则非太平之常事也近世以来郊天祝宗建储立后未有不肆赦者侥幸之子逆知期防能不启非滥之心哉养稂莠于良田纵豺狼于当道独不念害嘉谷而伤平民乎又况大赦之后奸邪未尝衰止朝脱囹圄夕撄缧絏其不能承化自新亦已明矣夫当罪而宥之当杀而生之亦犹来暄风于霜雪之辰行春令于秋冬之际如此而欲天道之成臣不知其可也伏望陛下信赏决罚无肆赦宥使上下有纪内外絶幸则治天下可运之掌上矣
　　三十一年四月成宗即位大赦天下　大徳元年二月改元赦天下　六年三月诏赦天下　九年二月诏赦天下　六月以立皇太子诏赦天下
　　成宗大赦凡五又徳音凡二一颁寛令一以灾异又释囚凡七又以有疾释重囚一又用帝师奏释大辟及杖以下者二
　　【臣】等谨按元世西僧每嵗为佛事必请释轻重囚徒以为福利谓之都勒斡豪民犯法者皆贿赂之以求免虽大臣有罪莫不假是逭其诛迨仁宗延祐元年始以僧人作佛事择释狱囚命中书审察乂功徳使额琳沁以佛事奏释重囚帝不允时御史台亦言西僧以作佛事之故累释重囚外任之官身犯刑宪辄营求内防以免罪请革其制曰可六年皇姊大长公主以作佛事释全宁府重囚二十七人勅按问全宁守臣何从不法仍追所释囚还狱若仁宗者可谓善守宪典者矣然而终元之世故事相沿迄不能革壊法长奸政未有甚于此也
　　十一年五月武帝即位于上都大赦天下　十二月以明年改元赦天下　至大二年二月以受尊号大赦十月以饥疫旱蝗相仍大赦中外　三年十月以皇太后受尊号赦天下　四年正月帝不豫赦天下
　　武宗大赦凡六又曲赦御史台见系犯赃官吏一又以皇太后有疾释大辟百人一
　　三月仁宗即位大赦天下【是月命母赦十恶大逆等罪】　皇庆元年十月赦天下　延祐二年十一月以星变赦天下仁宗大赦凡三又释囚凡四一以改元一以天夀节再以作佛事又曲赦大都路大辟囚一人并流以下罪一又遣使分道减决笞以下囚一
　　七年三月英宗即位大赦天下　十二月以明年改元赦天下
　　时定四孟月时享太庙帝亲祭羣臣以祀事毕请赦帝曰恩可常施赦不可屡下使杀人获免则死者何辜又以受尊号丞相拜珠请释囚帝不允
　　英宗大赦凡二又曲赦金城县囚徒一又释囚凡二
　　至治三年九月泰定帝即位大赦天下　二年闰正月大赦天下　三年十一月以地震赦天下　四年闰九月以灾变赦天下
　　泰定帝大赦凡四又赦上都笞罪以下一释笞罪并轻罪流人一为三宫祈福曲赦重囚三十八人一以修佛事释重囚一以改元释三嵗不决疑狱一
　　致和元年文宗即位改元大赦天下　十二月赦天下二年八月帝复即位大赦天下
　　时勅使者颁诏赦率日行三百余里既受命逗遛三日及所至饮宴稽期者治罪取赂者以枉法论
　　至顺元年十二月以郊祀礼成大赦天下　三年六月以伊噜特穆尔等罪诏告中外赦天下
　　文宗大赦凡五又以亲祀太庙释三年不决狱囚一又以作佛事释囚者再
　　十月宁宗即位大赦天下
　　四年六月顺帝即位大赦天下　元统二年八月以星变赦天下　十月以皇太后上尊号赦天下　至元元年七月诛答里等诏赦天下　十一月以改元赦天下四年正月以地震赦天下　至正三年十一月以郊
　　祀礼成大赦天下　六年闰十月赦天下　十年四月赦天下　十三年六月以立皇太子大赦　十五年十二月以天下兵起下诏罪已大赦天下　十七年二月以征河南大捷诏赦天下　二十一年正月赦天下二十三年三月大赦天下　二十五年七月大赦天下顺帝大赦凡十五又初即位依皇太后行年之数释罪囚二十七人一又以帝师请释囚一以皇太子修佛事释囚一
　　元统时苏天爵上疏云自昔国家务明刑政茍或赦宥之数行必致纪纲之多紊是以先王既兴礼乐以教民又严法制以惩恶也唐太宗贞观二年谓侍臣曰凡赦惟及不轨之辈古语云君子不幸小人幸之一嵗再赦善人喑哑夫养稂莠者伤禾稼惠奸凶者贼良人朕有天下以来尝须慎赦盖数赦则愚人尝冀侥幸惟欲犯法不复能改过矣诚哉太宗斯言也昔我世祖皇帝即位之初未尝肆赦临御既久圣徳深仁丕冒天下是以刑政肃清礼乐修举奸贪知惧善良获伸故中统至元之治比隆前古钦惟圣天子承顺天心子爱百姓践阼伊始已降寛恩然自近嵗以来赦宥太数诚恐奸人贪吏各懐侥幸大为奸利非国之福也夫以世祖皇帝在位三十五年肆赦者八近自天厯改元至元统初年六年之中赦宥者九盖敷恩宣泽虽出于朝廷之羙意然长奸惠恶诚为政所当慎也伏愿自今以始近法世祖皇帝之所行逺鉴唐太宗之所言使中外臣民洗心革虑守法奉公知非常之恩不可复觊不胜幸甚
　　明制凡有大庆及灾荒皆赦然有常赦有不赦有特赦十恶及故犯者不赦律文曰赦出临时定罪名特免或降减从轻者不在此限十恶中不睦又在防赦原赦之例此则不赦者亦得原若传防肆赦不别定罪名者则仍依常赦不原之律
　　凡停刑之月自立春以后春分以前停刑之日初一初八十四十五十八二十三二十四二十八二十九三十凡十日
　　凡牢狱禁系囚徒年七十以上十五以下废疾散收轻重毋混杂枷杻常须洗涤蓆荐常须铺置冬设暖匣夏备凉浆无家属者日给仓米一升冬给絮衣一件夜给灯油病给医药有官者犯私罪除死罪外徒流锁收杖以下散禁公罪自流以下皆散收司狱官常拘钤狱卒不得苦楚囚人提牢官不时防视
　　太祖吴元年七月以雷震宫门兽吻赦中外罪囚后洪武十三年五月雷震谨身殿英宗正统八年五月雷震奉天殿鸱吻十四年六月南京谨身诸殿灾天顺元年七月承天门灾孝宗治十一年十二月清宁宫灾世宗嘉靖二十年四月九庙灾俱诏赦天下
　　洪武元年八月以元都平大赦天下
　　诏赦殊死以下毋非时决囚
　　二年十二月诏临洮将士之亡匿山谷者罪无大小并行赦之
　　三年正月吏部请谪有罪于儋崖不许
　　帝曰前代谓儋崖为化外以处罪人朕今天下一家若有风俗未淳宜更择良吏治之岂宜居罪人耶
　　五年八月命中书省凡指挥千户镇抚以罪谪在军伍或降为巡检者悉令赴京仍録用之其见犯者令从征立功赎罪
　　九月定赦欵事例
