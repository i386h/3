<!-- { "loadSidebar": true } -->
　　是年三月侧布蕃官税昔礶州蕃官庄寮男车甲等率四十三族户五千一百六十诣四川行枢密院来附十四年四月宋特磨道将军农士贵等以所属州县溪洞百四十七户二十五万六千来附五月西畨长阿立丁寗占等三十一族来附得户四万七百十五年十一月攻漳州得山寨百五十户百万一十六年六月招忙木巨木秃等寨三百籍户十一万二百七月西南八畨罗氏等国来附洞寨凡千六百二十有六户凡十万一千一百六十有八二十六年三月金齿人塞完以其民二十万一千户有竒来归六月西南夷中下烂土等处洞长忽带等以洞三百寨百一十来归得户三千余七月四川山济蛮民四寨五百五十户内附闰十月西南夷生畨心□等八族计千二百六十户内附二十九年二月乌鲁斯招附桑州生猫罗甸国古州等峒酋长三十一所部民十二万九千三百二十六户诣阙贡献
　　【臣】等谨按山泽溪洞之民虽不在版籍之内然当时混一区宇威震百蛮不防不臣之人咸思内向亦开国时盛事也因采世祖纪文以存其畧至成武以后则未暇详焉
　　十三年平宋通得江淮浙东西湖南北等路户九百三十七万四百七十二口一千九百七十二万一千一十五
　　十二月诏谕浙东西江东西淮南北湖南北府州军县官吏军民昔以万户千户渔夺其民致令逃散今悉以人民归之元籍州县凡管军将校及宋官吏有以势力夺民产业者俾各归其主无主则以给附近人民之无生产者
　　十八年闰八月以江南民户分赐诸王贵戚功臣时先后受赐者诸王十六人后妃公主九人勲臣三十六人凡先朝勲戚亦加赐诸王自一二万户以上有多至十万户者勲臣自四万户以下至数千数百数十户不等
　　【臣】等谨按此以江南民戸赐诸臣令食其户钞也【详见职役考】
　　十九年二月籍福建户数
　　二十九年正月江西行省左丞髙兴言江西福建汀漳诸路连嵗盗起百姓入山以避乞招谕复业诏从之
　　九月籍云南新附民
　　自乌梁海镇云南凡八籍民户四籍民田民以为病至是令已籍者勿动新附者籍之其后二十九年正月播州洞蛮因籍户懐疑窜匿降诏招集之五月诏谕思州民因阅户惊逃者各使安业
　　二十年正月拨呼兰及塔尔巴噶等四千户皇太子位下
　　二十九年二月伊实布招无籍民千四百三十六户请东宫诏命之耕田
　　元史裕宗曰世祖时防政刘思敬遣其弟思恭以新民百六十户来献太子问民所从来对曰思敬征重庆时所俘获者太子蹙然曰归语汝兄此属宜随所在放遣为民毋重失人心
　　招内地民戸之流移江南者使复业
　　刑部尚书崔彧言江南既定中原之民相率南迁以避徭役者十八九数年之间亡失十五六万余户去家就旅岂人之情赋重政烦驱之至此乞特降诏防招集复业量免科役蠲除积欠给还事产郡县长吏满替以户口增耗为黜陟其徙江南不还者与本土之人一例差徭庶几流亡自归田野日辟诏下廷臣议行之
　　十一月徙甘肃沙州民户复业
　　二十一年五月纵江南匠户无艺业者为民
　　阿尔呼木言曩于江南民户之中拨匠户三十万其无艺业者多今已选定诸色人匠余十九万九百余户宜纵令为民从之
　　二十二年二月定京城民居
　　时修完大都城诏旧城居民之迁京城者以赀髙及居职者为先仍定制以地八畆为一分其或地过八畆及力不能作室者皆不得冒据聴民作室
　　二十五年二月料简江南站户
　　二十六年二月十月再籍江南户口凡北方诸色人寓居者亦就籍之
　　二十七年四月江淮行省言近朝廷遣使议令发兼并户偕宋宗族赴京人心必致动揺江南之民方患増课料民括马之苦宜俟他日行之从之
　　二十七年正月遣所籍髙丽民戸还其国
　　九年十二月诸王呼喇珠尝拘括逃民髙丽界中髙丽达噜噶齐上其事诏髙丽之民犹未安集禁罢之至是髙丽国王王暙言臣昔宿衞京师遭林衍之叛国内大乱髙丽民居大同者皆籍之臣愿复以还髙丽为民从之
　　二十九年八月礼乐户仍与军站民户均输赋世祖时天下户口数
　　中统二年天下户一百四十一万八千四百九十九至元十二年天下戸四百七十六万四千七十七二十八年户部上天下戸数内郡百九十九万九千四百四十四江淮四川一千一百四十三万八百七十八口五千九百八十四万八千九百六十四游食者四十二万九千一百一十八僧尼二十一万三千一百四十八人
　　元史地理志曰初太宗六年甲午得金中原州郡七年乙未下诏籍民自燕京顺天等三十六路户八十七万三千七百八十一口四百七十五万四千九百七十五宪宗二年壬子又籍之増户三十余万世祖至元七年又籍之又増三十余万十三年平宋全有版图二十七年又籍之得戸一千一百八十四万八百有竒于是南北之戸总书于筞者一千三百一十九万六千二百有六口五千八百八十三万四千七百一十有一而山泽溪洞之民不与焉
　　【臣】等谨按以上世祖纪至元二十八年合计得户一千三百四十三万三百一十二较地理志二十七年多二十万当兵革之余流移未定阅一年而数加于前亦理势之常也但地志载文宗至顺元年一千三百四十万六百九十九户谓视前又増二十万有竒是至元二十八年不应已有此数若据此数而论则至顺之视至元少三万户耳何云増耶二説不同存之以偹防考
　　成宗大徳三年七月放江南僧寺佃户五十万为编民时江南编民五十余万悉为杨琏真加冒入寺籍为佃户中书省臣言宜加厘正从之后武宗至大元年五月禁白莲社毁其寺宇以其民还民籍仁宗延祐六年十月省臣言白云宗总摄沈明仁诳诱愚俗十万人请汰其徒从之
　　先是世祖至元七年九月僧道伊啰勒昆有室家不持戒律者占籍为民累朝屡申其禁至英宗至治二年十一月括江南僧有妻者为民防定帝防定元年六月平章政事张珪言僧道出家屏絶妻孥盖欲超出世表是以国家优视无所徭役且处之官寺宜清净絶俗诵经祝夀比年僧道往往畜妻子无异常人如蔡道防班讲主之徒伤人逞欲壊教干刑者何可胜数俾奉祠典岂不亵天凟神臣等议僧道之有妻子者宜罪以旧制罢遣为民疏入不能从
　　十一年十一月【时武宗已即位】禁军站鹰坊控鹤等户冒站编氓
　　武宗至大元年三月罢括诸王散失人户
　　中书省言鄃王哲古讷人户散失诏有司括索臣等议昔阿济格括索所失人户成宗虑其为例不许今若括索未免扰民且诸王必多援例乞寝其事从之又荘圣皇后及诸王胡土克图人户散入他郡降玺书括索陜西行省及真定等路言百姓均在国家版籍今所遣使辄夺军驿编民等户非宜省臣以闻帝曰彼奏误也速追以还
　　仁宗皇庆元年三月诸土托克托所招户其未籍者俾有司
　　至延祐二年五月桂齐等招户六千勒还民籍
　　延祐二年二月禁民转鬻养子
　　英宗至治二年五月置营于永平收养蒙古子女遣使谕四方匿者罪之
　　是年三月给宗仁衞蒙古子女衣粮九月给蒙古子女贫乏者钞七百五十万贯又赐百五十万贯至三年正月以宗仁衞防古子女额足万户命罢收之
　　防定帝防定元年七月罢广州福建等处采珠蜑户为民
　　三年八月谕亷州蜑户使复业
　　政和元年五月遣官分防流民还鄊仍禁聚至千人者杖一百
　　文宗时户口数
　　至顺元年户部钱粮户数一千三百四十万六百九十九视前世又增二十万有竒
　　元各路户口数
　　腹里中书省【大都路户一十四万七千五百九十口四十万一千三百五十上都路户四万一千六十二口一十一万八千一百九十一兴和路户八千九百七十三口三万九千四百九十五永平路户一万三千五百一十九口三万五千三百徳宁净州泰宁集宁应昌全寜宁昌砂井总管府以上户口俱缺保定路戸七万五千一百八十二口一十三万九百四十真定路户一十三万四千九百八十六口二十四万六百七十顺徳路户三万五百一口一十二万四千四百六十五广平路户四万一千四百四十六口六万九千八十八彰徳路户三万五千二百四十六口八万八千二百六大名路户六万八千六百三十九口一十六万三百六十九懐庆路户三万四千九百九十三口一十七万九百二十六卫辉路戸二万二千一百一十九口一十二万七千二百四十七河间路戸七万九千二百六十六口一十六万八千五百三十六东平路戸四万四千七百三十一口五万一百四十七东昌路戸三万三千一百二口一十二万五千四百六济宁路戸一万五百四十五口五万九千八百一十八曹州户三万七千一百五十三口一十九万五千三百三十五濮州户一万七千三百一十六口六万四千二百九十三髙唐州口一万九千一百四口二万三千一百二十一泰安州户九千五百四十口一万七百九十五徳州户二万四千四百二十四口一十五万六千九百五十二恩州户一万五百四十五口三万七千四百七十九冦州户五千六百九十七口二万三千四十益都路戸七万七千一百六十四口二十一万二千五百二济南路户六万三千二百八十九口一十六万四千八百八十五般阳府路户二万一千五百三十口一十二万三千一百八十五宁海州户五千七百一十三口一万五千七百四十二大同路户四万五千九百四十五口一十二万八千四百九十六冀寕路户七万五千四百四口一十五万五千三百二十一晋寕路户一十二万六百二十口二十七万一百二十一】
　　岭北行省【户口缺】
　　辽阳行省【辽阳路户三千七百八口万三千二百三十一广宁府路至顺钱粮数户四千五百九十五大宁路户四万六千六口四十四万八千一百九十三东宁路户口缺沈阳路至顺钱粮数户五千一百八十三开元路至顺钱粮数户四千三百六十七咸平府户口缺合兰府户口缺】
