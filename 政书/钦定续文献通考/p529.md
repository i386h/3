<!-- { "loadSidebar": true } -->
　　寅见经类
　　赵天麟太平金镜策八卷
　　天麟自称东平布衣始末无考
　　欧阳起鸣论范二卷
　　起鸣里贯无考
　　【臣】等谨案是编皆取经史诸子语为题各系以论而史事为多
　　释圆至牧潜集七卷
　　圆至字牧潜号天隐髙安人
　　【臣】等谨案僧明河书后云初得抄本于武林前有方回序后有洪乔祖跋又有姚广孝序后得刻本多诗数首因校付毛晋刋之此即毛晋刋本也仅有乔祖跋及明河文无方姚二序殆失之矣
　　释大防蒲室集十五卷
　　大防字笑隐南昌陈氏子居杭之鳯山迁中天竺又主建康集庆寺
　　【臣】等谨案是集前有虞集序考文宗入继大统改建康潜邸为集庆寺特起大防居之授大中大夫颇谙朝廷故典若所着王可毅尚书歴任记证以文宗本纪皆相符合又杭州路金刚显教院记金陵天禧讲寺佛光大师徳公塔铭并题曰代赵魏公作则孟頫亦尝假手于大防知非俗僧矣





　　钦定续文献通考卷一百九十
<史部,政书类,通制之属,钦定续文献通考>
　　钦定四库全书
　　钦定续文献通考卷一百九十一
　　经籍考
　　集【别集三】
　　明
　　太祖文集二十卷
　　【臣】等谨案焦竑经籍志载太祖文集二十卷又三十卷今所存者与竑所列前一本合其三十卷者未见传本
　　宣宗诗文一卷
　　【臣】等谨案艺文志载宣宗文集四十四卷今本仅存记一首赋一首诗歌词曲三十九首编为一卷
　　宋濓学士全集三十六卷未刻集【无卷数】
　　濓见经类
　　【臣】等谨案濓集三十六卷重刻于嘉靖中其未刻集共文三十八篇乃
　　国朝顺治乙未濓裔孙实頴得文徴明家所藏旧稿择其全集未载者编为此集
　　刘基诚意伯文集二十卷
　　基见史类
　　陶安学士集二十卷
　　安字主静当涂人元至正中中浙江乡试入明官江西行省参知政事
　　宋讷西隐集十卷
　　讷字仲敏滑县人元至正进士入明为国子助教累官大学士迁国子监祭酒追谥文恪
　　朱升枫林集十卷
　　升见经类
　　王袆忠文集二十四卷
　　袆见史类
　　张以宁翠屏集四卷
　　以宁见经类
　　危素说学斋稿四卷云林集二卷
　　素见史类
　　【臣】等谨案黄虞稷千顷堂书目载素文集五十卷明代已佚此本乃嘉靖中归有光从呉氏传抄其文不分卷帙于纸尾记所作年嵗皆在元时有光跋称共一百三十六篇今缺三篇又王懋竑白田杂著有是集跋称赋三赞二铭二颂三记五十有一序七十有六共一百三十八首以有光跋为传写之误然据懋竑所列实止一百三十七首数亦不符也
　　唐桂芳白云集七卷
　　桂芳一名仲字仲实号白云歙县人元至正中任南雄路学正入明摄紫阳书院山长
　　刘崧槎翁文集八卷诗集八卷
　　崧字子髙泰和人洪武中以荐累官至吏部尚书
　　林弼登州集二十三卷
　　弼字元凯龙谿人元至正进士入明官登州府知府
　　王钝野庄集六卷
　　钝字士鲁太康人元至正进士入明累官户部尚书后以布政使致仕
　　刘驷爱礼集十卷
　　驷字宗道龙谿人洪武初以秀才入试第一授都御史寻坐事徙滇卒门人私谥爱礼先生
　　刘三吾坦斋文集二卷
　　三吾字如孙号坦翁茶陵人洪武中官翰林学士
　　朱善一斋集十六卷
　　善见经类
　　朱同覆瓿集七卷附録一卷
　　同字大同休宁人翰林学士升之子洪武中以人材举为东宫官寻进礼部侍郎
　　朱右白云稿五卷
　　右字伯贤临海人洪武初召修元史除翰林院编修迁晋府右长史明史文苑传附见赵壎传中
　　【臣】等谨案史称白云稿本十卷今世所传仅存五卷杂文之后有琴操而无诗
　　张适甘白集六卷
　　适字子宣苏州人明初以儒士徴授工部郎中旋放归
　　黎贞秫坡稿七卷附録一卷
　　贞字彦晦号秫坡新防人洪武中举邑训导不就坐事戌辽东寻放归明史文苑传附见孙蕡传中
　　谢肃宻庵集八卷
　　肃字原功上虞人洪武中官福建按察司佥事
　　贝琼清江诗集十卷文集三十一卷
　　琼字迋琚一名阙字廷臣崇徳人元末领郷荐明初徴修元史除国子监助教
　　【臣】等谨案徐象梅两浙名贤録载琼集二十卷万厯中刻本止三卷今本凡诗集十卷文集分海昌集一卷云间集七卷两峯集三卷金陵集十卷中都稿九卷归田稿一卷桐乡金坛所刋
　　苏伯衡平仲集十六卷
　　伯衡见子类
　　胡翰仲子集十卷
　　翰字仲子金华人洪武初以荐为衢州府教授事迹具明史文苑传
　　徐一防始丰稿十四卷
　　一防见史类
　　王彛常宗集四卷补遗一卷续补遗一卷
　　彛字常宗其先蜀人后迁嘉定本姓陈氏洪武初以布衣召修元史寻迁入翰林明史文苑传附见赵壎传中
　　张孟兼白石山房逸稿二卷
　　孟兼名丁以字行浦江人洪武初徴为国子监学録与修元史累迁山东按察司副使明史文苑传附见赵壎传中
　　孙作沧螺集六卷
　　作字大雅以字行一字次知江隂人洪武初召修日厯除翰林院编修寻迁国子监司业明史文苑传附见陶宗仪传中
　　钱宰临安集六卷
　　宰字子予号伯均防稽人元至正中中甲科明初徴修礼乐书授国子助教
　　童冀尚防斋集五卷
　　冀字中州金华人洪武初徴入书馆授湖州府教授
　　赵防谦考古文集二卷
　　防谦见经类
　　刘炳彦昺集九卷
　　炳字彦昺以字行鄱阳人洪武初献书言事授中书典籖后除东阿县知县明史文苑传附见王冕传中
　　髙启大全集十八卷　鳬藻集五卷
　　启字季廸长洲人元末避乱居松江之青邱自号青邱子洪武初召修元史授翰林院国史编修官至戸部侍郎事迹具明史文苑传
　　【臣】等谨案明史载启所着有吹台集江馆集鳯台集娄江吟稿姑苏杂咏凡二千余首自选定为缶鸣集十二卷凡九百余首永乐元年其侄立镂板行之景防初徐庸掇拾遗佚合为一编题曰大全集刘昌为之序鳬藻集乃古文正统九年监察御史郑士昻命教授张素校刋之启天才髙逸实出明一代诗人之上而古文则不甚著名然去宋未逺犹有前軰轨度
　　王行半轩集十四卷
　　行字止仲长洲人洪武初有司延为学校师后坐蓝玉党伏诛事迹具明史文苑传
　　孙蕡西庵集九卷
　　蕡字仲衍广东顺徳人洪武进士厯任虹县平原主簿召入为翰林典籍坐蓝玉党伏诛事迹具明史文苑传
　　乌斯道春草斋集十卷附録一卷
　　斯道字继善慈谿人洪武初官石龙县知县调永新坐事谪戌定逺寻放还明史文苑传附见赵壎传中
　　殷奎强斋集十卷
　　奎字孝章号强斋昆山人洪武初以荐除咸阳教谕
　　陈谟海桑集十卷
　　谟字一德泰和人洪武初屡聘为江浙考官事迹具明史儒林传
　　王冕竹斋集三卷续集一卷附録一卷
　　冕字仲章诸暨人明太祖下婺州得之授谘议参军事迹具明史文苑传
　　呉伯宗荣进集四卷
　　伯宗名佑以字行金谿人洪武辛未进士第一官至大学士后降检讨终
　　龚斆鵞湖集六卷
　　斆铅山人洪武中徴入为四辅官迁国子监司业【臣】等谨案明史不为斆立传惟太祖本纪载洪武十三年置四辅官以儒士王本杜佑龚斆赵民望呉源为春夏官又宋讷传称讷为祭酒与讷定学规者司业王嘉防龚斆云
　　郑本忠安分斋集十卷
　　本忠自号安分先生鄞县人洪武中以荐授昌国训导寻陞秦府教授
　　朱吉三畏斋集四卷
　　吉字季宁呉县人洪武初官中书舍人
　　陈诚竹山文集四卷
　　诚见史类
　　郑真荥阳外史集七十卷
　　真字千之鄞县人洪武中乡试第一授临淮县教谕陞广信府教授
　　王绅继志斋集十二卷附録一卷
　　绅字仲缙义乌人待制袆之仲子建文时官国子博士
　　练子宁中丞集二卷
　　子宁名安以字行号松月居士新淦人洪武进士建文时官左副都御史殉节死
　　方孝孺逊志斋集二十四卷
　　孝孺见子类
　　【臣】等谨案原本凡三十卷拾遗十卷乃黄孔昭谢铎所编此本并为二十四卷则正徳中顾璘守台州时所重刋也史称孝孺殉节后文禁甚严其门人王稔藏其遗稿宣徳后始稍传播故其中阙文脱简颇多
　　程通贞白遗稿十卷附显忠録二卷
　　通字彦亨贞白其斋名也绩溪人洪武中举应天乡试迋对第一授辽府纪善进左长史建文时上书论战守大计永乐中械诣京师与二子俱论死
　　王叔英静学文集一卷
　　叔英名原采以字行黄岩人洪武中以荐官汉阳知县建文时召为翰林修撰燕兵至书絶命词自经死妻金氏及二女并殉
　　【臣】等谨案叔英于乾隆四十一年
　　赐諡忠节
　　周是修刍荛集六卷
　　是修见子类
　　程本立巽隐集四卷
　　本立字原道号巽隐桐郷人洪武中以明经擢秦王府引礼舍人建文时累官右佥都御史燕王立自经死
　　刘璟易斋集二卷
　　璟字仲璟青田人诚意伯基之次子洪武中授谷王府长史燕王立召之不至逮下狱自经死
　　【臣】等谨案璟于乾隆四十一年
　　赐谥忠节
　　龚诩野古集三卷
　　诩字大章昆山人洪武中父詧以言事遣戌诩遂军籍后调守金川门永乐初变姓名遁归正统间廵抚周忱屡荐为学官不就
　　张紞冡宰文集一卷
　　紞见史类
　　王逹天逰集十卷
　　逹见子类
　　黄福忠宣集八卷
　　福字如锡号后乐翁昌邑人洪武举人官至南京户部尚书兼掌兵部机务
　　梁本之坦庵文集八卷
　　本之名混以字行号坦庵泰和人洪武中为溧阳教谕改鲁王府纪善
　　林右公辅集三卷
　　右字公辅临海人洪武中官中书舍人进春坊大学士辅导皇太孙以事谪中都教授
　　解缙文毅集十六卷
　　缙见子类
　　姚广孝逃虚子集十一卷　类稿补遗八卷
　　广孝长洲人初为僧名道衍字斯道洪武中选侍燕邸燕王谋逆资其策力居多永乐初乃使复姓赐今名爵至资善大夫太子少师封荥国公
　　梁潜泊庵集十六卷
　　潜字用之防和人洪武时举人官知县永乐初累迁右春坊右赞善陞侍读
　　王洪毅斋诗文集八卷附録一卷
　　洪字希范钱塘人洪武进士授行人以荐入翰林由检讨厯官修撰侍读明史文苑传附见林鸿传中
　　王賔光庵集二卷
　　賔字仲光长洲人隐居奉母以孝行称
　　胡俨頥庵文选二卷
　　俨字若思南昌人洪武举人授华亭教谕永乐初擢翰林检讨迁国子祭酒洪熙元年加太子賔客致仕【臣】等谨案明艺文志载颐庵集三十卷今本诗文各一卷乃后人选本
　　胡广文穆集二十卷
　　广见子类
　　髙得旸节庵集八卷续编一卷
　　得旸字节庵钱塘人洪武中以荐为校官永乐初擢为宗人府经歴
　　黄淮介庵集十一卷　省愆集二卷
　　淮见史类
　　赵友同存轩集【无卷数】
　　友同字彦如浦江人徙居长洲洪武末官华亭训导永乐初用荐授御医预修永乐大典五经大全诸书
　　黄钺给諌遗稿一卷
