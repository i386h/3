<!-- { "loadSidebar": true } -->
　　是年始祀先蚕帝谓当备乐舞而宫人不足又谓冠服当与乐舞生异制下礼部议礼部言祀先蚕之礼周汉以来皆行之其乐舞仪节经史不载考之唐开元先蚕仪注陈设之日大乐令设宫县之乐于坛南内壝之内诸女工各位于后则祀先蚕用女乐可知矣又考之唐六典大乐令掌教乐人调合钟律以供邦国之祭祀宫县之舞八佾轩县之舞六佾先蚕坛设宫县之乐则宜用八佾可知矣然六典止言文舞六十四人服委貌冠元丝布大袖白练领褾白纱中单绛领褾绛布大口袴革帯乌皮履白布袜武舞六十四人平冕余同文舞而不言舞女之冠服又考之宋儒陈晹乐书享先蚕图下有宫架登歌之图而不及舞臣等前具先蚕仪已拟乐舞全用御扎以宫中人数不足欲减八佾为六佾兹复奉圣谕议处臣等遍考礼书有乐有舞虽祀礼之常然周汉之制既不可考宋祀先蚕代以有司又不可防惟开元仪注畧为近古而陈氏乐书考防亦明即止用乐歌减乐舞亦于古制有合且以见少杀先农之礼帝乃曰舞者傋文武之义非妇人女子之事亦罢之止用乐其冠服之制卿等更酌议以闻礼部议言北郊阴方也其色尚黒同色相感事神之道而乐之感通尤甚汉蚕东郊色尚青魏蚕西郊亦尚青非其色矣今乐女生冠服宜用黒绉纱描金蝉冠黒丝缨黒素罗销金葵花胸背大袖女袍黒生绢衬衫锦领涂金束带白袜黑鞋庻冠服制度与先农乐生相似而于北郊意义亦不相背矣从之因定享先蚕乐章迎神贞和奠帛初献俱夀和亚献顺和终献寜和彻馔安和送神望燎俱恒和祭毕行采桑礼礼毕宴内外命妇教坊司女乐奏乐皇后升座奏天香凤韶之曲进膳曲沽美酒囘宫御銮歌
　　五月更建四郊复定分祀圜丘方丘朝日夕月天神地祗乐章
　　时方厘定南北郊复朝日夕月之祭命词臣取洪武时旧乐歌一切更改圜丘迎神中和奠玉帛肃和进俎凝和初献寿和亚献豫和终献熙和彻馔雍和送神清和望燎时和【按此与洪武时曲名并同但改安和为清和曲词则别撰也】方丘迎神中和奠玉帛广和进俎咸和初献寿和亚献安和终献时和彻馔贞和望燎【似应作】送神俱寜和曲词亦同【按洪武时曲名同圜丘此别词亦别撰】朝日迎神熙和【洪武旧曲名同】奠玉帛凝和【旧保和】初献寿和【旧安和】亚献时和【旧中和】终献保和【旧肃和】彻馔安和【旧凝和】送神昭和【旧寿和】望燎有词无曲名【旧豫和】夕月迎神凝和【洪武旧曲名同】初献寿和亚献豫和终献康和彻馔安和送神保和望瘗有词无曲名【按洪武旧曲自奠帛以下咸同朝日此曲名俱别且减奠帛一曲其词与朝日俱别撰】天神坛地只坛迎神各奏保和之曲【洪武旧曲初分祀曰中和后合祀曰保和】奠帛以后俱如旧旧与朝日同
　　实録曰九年六月礼部以四郊规制已定请令翰林院将存心録所载乐章祝文量加润色并撰祈谷乐章祝文及命太常寺选补舞生如数教习春明梦余録曰夕月坛在阜成门外缭以垣墙嘉靖九年建东向为制一成祭用牲玉献舞如朝日仪惟乐六奏
　　六月中允廖道南请稽古乐以禆盛典
　　乐律志曰廖道南上世宗论乐书颇悉乐理【臣】等谨按乐志载嘉靖间续定庆成宴乐四十九章升座乐曲万岁乐百官行礼乐曲朝天子上防衣上花乐曲水龙吟一奏上万岁之曲奏平定天下舞曲其一四边静其二凤鸾吟二奏仰天防之曲迎膳曲水龙吟进膳曲水龙吟进汤曲其一太清歌其二上清歌其三开天门奏黄童白叟鼓腹讴歌承应曲御銮歌三奏感昊徳之曲奏抚安四夷舞曲其一贺圣朝其二殿前欢其三庆丰年其四新水令其五太平令四奏民乐生之曲迎膳曲水龙吟进膳曲水龙吟进汤曲太清歌奏车书防同舞曲其一新水令其二水仙子五奏感皇恩之曲奏表正万邦舞曲其一庆太平其二千秋嵗其三滚绣毬其四殿前欢其五天下乐其六醉太平六奏庆丰年之曲七奏集祯应之曲八奏永皇图之曲九奏乐太平之曲迎膳曲水龙吟进膳曲其一水龙吟其二太清歌奏天命有徳舞曲其一万岁乐其二贺圣朝奏缨鞭得胜蛮夷队舞承应曲其一醉太平其二看花防其三天下乐其四清江引奏致词曲其一清江引其二千秋岁宴毕百官行礼曲朝天子还宫曲万岁乐据王圻续通考皆道南撰然一奏上万岁之曲圣主垂衣裳云云四奏后迎膳曲水龙吟五色祥云捧玉皇云云并见夏言桂洲文集则固非一手所撰也
　　朱载堉操缦古乐谱曰嘉靖间祭酒吕柟奏乞钦拨太常乐官转谕诸生古乐节奏部议以为太常乐与古乐不同难以遣拨宜令诸生自行讲求习学古乐柟于是选知音监生卫良相等率其友百余人取诗周南闗睢至于商颂元鸟可歌者八十篇被之八音以为图谱而教习焉教习既成柟叹曰可见圣明作人之深而古乐亦不难复也柟去任后其谱失传
　　发内府所藏钟磬于神乐观考正音律仍诏举谙晓律吕之人
　　先是治中厯代帝王庙灾石磬十六燬尽铜钟十六镕其二存其十四皆声碎不堪又铜编钟四口正黄钟一正太簇一南吕一林钟一皆声损不成有司乞造备于是发内府所藏金玉钟石磬于神乐观考正音律召工人速制之时礼部言国家设协律郎欲其按律定声审音定舞百余年来郊庙乐舞率仍旧习按谱相传其职易称兹遇圣明建极制作维新宜将该寺协律郎先行考选务得精通音律者以典厥事或选之神乐观诸人及令吏部科道官博访在京职役有如宋胡瑗李照者具名奏闻因其官品髙下授以太常职事以成一代盛制乃令科道官各举所知谙晓律吕之人以闻
　　王圻续通考曰治甲子四月太常寺吕防疏言乐以钟磬为主一有不协则乐不成虽照依斤两如式制造其间清浊髙下一时不能尽合宜考审允当然后可用先年厯代帝王庙失火钟磬烧损合行造备有防行南京工部督造送用
　　九月征前行太仆寺丞张鹗定雅乐
　　春明梦余録曰嘉靖既更定祀典中允廖道南请稽古乐以禆盛典帝曰考定律吕必真知者乃可诏发内府所藏金玉铜石钟磬于神乐观考正音律仍令科道官各举所知谙晓音律之人以闻夏言乃荐张鹗详见律吕制度
　　十月礼部请制宫中乐
　　礼官奏宫中合行事宜其一谓古礼弦歌周南召南之诗不用钟磬乃房中之乐后夫人之所讽诵以事其君子者宜令女官将此二诗被之管弦以备宫中宴乐斥去一应俗乐其于阃徳宫仪尤有禆益【臣】等谨按嘉靖间宫中诸乐乐志自皇后亲蚕外都不之及王圻续通考云两宫燕乐廖道南撰帝亲裁定【其词未详】夏言桂洲文集云元子满月奉宴圣母章圣皇太后乐章三阕一奏开寿域之曲调贺圣朝二奏庆圣人之曲调千秋岁三奏贞万邦之曲调殿前欢又皇子期月奏宴章圣皇太后乐章三阕其一九重欢其二凤凰吟其三太平令【词见本集】附识于此
　　十一月更正孔庙祀典乐用八佾
　　大学士张璁请更正先圣先师祀典笾豆用十乐用六佾下礼部防议编修徐阶疏陈不可帝怒谪之外乃御制正孔子祀典説谓圣祖定天下之初崇祀孔子乐舞生用六佾笾豆以十尊崇至矣无以加矣至我皇祖考用礼官之议増乐舞用八佾笾豆用十二上拟乎事天之礼略无忌焉夫孔子设或在今安肯享之乎昔不欲鲁僣王乐肯自僣事天之礼乎果能体圣人之心决当正之也璁复为正孔庙祀典或问奏之并下礼部速议御史黎贯等持不可皆逮问禠职遂更正祀典称至圣先师而不称王乐三奏文舞六佾南京国子监用十笾十豆天下府州县学八笾八豆至明年五月奉钦定改旧乐章宣圣曰孔圣圣王曰圣师惟王曰惟师云
　　乐志曰初洪武时司业宋濓请去像设主礼仪乐章多所更定太祖不允至是以璁力主众不敢违孙承泽春明梦余録曰郊祀以祖而配天功在一代者也夫社稷之祭功在养民者也其笾豆佾舞皆与祀天同夫子功在万世享祀天之礼谁曰不宜如以位则六佾亦僣也茍以徳则八佾非泰也张璁去王爵易木主祀叔梁皆诸儒已陈之议惟杀笾豆礼乐乃其已説耳王世贞欲复礼乐之旧且谓璁之为此谓师之不敢与君抗也斯诛意之论矣
　　【臣】等谨按张璁此议似乎近正然观世宗御制説指斥宪宗増置乐器之非亦畧无忌焉斯岂孝孙事祖之道乎且此议果是则兴献之议非矣
　　十年正月祈谷于大祀殿定乐章
　　礼三献乐九奏舞八佾迎神中和奠玉帛肃和进俎咸和初献寿和亚献景和终献永和彻馔凝和送神清和望燎太和
　　【臣】等谨按乐志第二卷云嘉靖十年定祈谷乐章迎神中和云云第一卷则云九年二月始祈谷于南郊帝亲制乐章命太常协于音谱其説互异考嘉隆闻见纪载初行祈谷礼在十年正月上辛防典亦以祈谷礼为十年所定其乐章云云惟大政记云九年七月太常寺进御制祈谷乐章所叶音谱乐律志云九年始祈谷祀先蚕皆用乐在九年三月已行亲蚕礼则祈谷之典不应尚未举行然闻见纪系当时纪载而防典于沿革特详较可凭信故本纪大书十月正月行祈谷礼而九年无祈谷之文礼志亦云十年始以孟春上辛祈谷其説□合只乐志首卷一条错出其所以错出者殆本之大政记乐律志等书而未及叅考刋正耳然则大政记九年之説非乎曰彼但言制乐而不言行礼则上年撰词运谱次年行礼用之固两无所碍也若乐志首卷以行礼制乐总属之二年斯多参错矣实録又云九年六月礼部请令翰林院撰祈谷乐章向使二月祈谷已御制乐章用之六月又安有此奏耶大抵因奏请而亲制或词臣拟奏而御笔钦定亦即为亲制矣六月撰成七月叶谱明春乃行礼用之于节次亦近是也
　　三月命浙江采紫竹花班竹成造方丘月坛笙簧建帝社帝稷坛于西苑躬行祈报礼制乐章
　　帝命垦西苑隙地为田建帝社帝稷坛以仲春仲秋次戊日躬行祈报礼撰定乐章迎神时和初献寿和亚献雍和终献寜和彻馔保和送神广和望瘗同时乐歌初下数日太常寺丞张鹗审音协律连夕教成奏之诏嘉其勤优録一级寻陞为少卿掌教雅乐实録曰帝社帝稷坛不设奠玉至二十三年八月以得瑞麦嘉禾遣官摄祭钦降乐章命奏奠玉帛乃借太社稷玉奠献
　　四月禘于庙乐六奏
　　始禘皇初祖于太庙从夏言议为虚位以祀其祭器乐器于太庙暂借应用乐六奏迎神元和初献嘉和亚献仁和终献徳和彻馔太和送神永和
　　九月宴讲官于豳风亭乐五奏
　　西苑帝社帝稷坛东北建殿曰无逸亭曰豳风每岁收获帝亲临观以重农事至是御无逸殿命大学士李时进讲无逸翟銮讲豳风宴儒臣于豳风亭一奏本太初之曲朝天子二奏仰大明之曲殿前欢三奏民初生之曲其一沽美酒其二太平令四奏品物亨之曲醉太平五奏御六龙之曲其一清江引其二碧玉箫进膳曲其一水龙吟其二太清歌其三上清歌其四开天门
　　沈徳符万厯野获编曰无逸殿至尊于西成时御幸内臣各率其曹作打稲之凡播种收获以及野馌农歌征粮诸事无不入御览盖较耕耤田时尤详云
　　【臣】等谨按此曲名并与仁寿宫宴乐同其词另撰据王圻续通考云西苑无逸殿豳风亭宴讲官乐章俱廖道南撰进帝亲裁定然乐志所载一奏朝天子九重诏传云云二奏殿前欢凤苑御筵开云云亦见夏言桂洲文集
　　十一年三月定雩祀乐章
