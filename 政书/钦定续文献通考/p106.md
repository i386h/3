<!-- { "loadSidebar": true } -->
　　时保靖奉表贡马及方物自是朝贡如制九年永顺贡马及方物成祖永乐三年保靖筸子坪等三十五寨生苖各入贡九年保靖来贡十六年永顺土官部长六百六十七人贡马二十一年保靖贡马宣宗宣徳元年保靖又来贡宪宗成化五年礼部奏施州容美土官进贡不及数宜停其赏并移知所司而八安抚司各奏所进马已付边卫而诸卫收马文移不至恐有虚诈仍诏令勘实给赏十五年保靖两江口长官违例进贡命镇巡官谕之孝宗治八年永顺进马是年施州容美贡马及香香不及数马多道毙又无文騐命予半赏武宗正徳元年二年永顺俱进马四年施州容美宣抚并椒山玛瑙长官司所遣通事等赴京进贡沿途驿多需索计千余金部臣以闻帝以逺蛮宥之散毛宣抚并五峰石寳水尽源通塔平长官司入贡后期部议半赏従之十年永顺宣慰彭世麒献大木三十次者二百其子所贡如之十三年世麒及其子俱献大楠木嘉靖七年施州容美及龙潭两安抚毎朝贡率领千人所过扰害命所司照旧制入贡人数申饬之忠孝安抚伪造闗文违例入贡禁之二十六年腊壁峒等长官司入贡以印文诈伪革其赏四十四年永顺复献大木神宗万厯四十七年永顺贡马
　　广西土司入贡
　　时镇安府朝贡如例二年太平府思明府田州府龙州向武州俱遣使入贡十二年东兰州贡方物十四年泗城州贡方物十五年思明来贡十六年龙州遣使贡马及方物十九年上隆州来贡二十二年田州土知府遣其子思恩州知州贡方物二十四年思明贡马及方物二十六年泗城及奉议州各遣人贡马及方物二十七年思陵州贡马及方物二十九年思明土官入贡三十年安隆峒贡马至永乐二年向武州贡马三年思明之凭祥县四年泗城之上林长官司俱遣人贡方物十二年安隆峒来贡洪熙元年上隆土知州之母来朝贡马果化州贡马及方物宣徳元年泗城女土官遣族人贡马及银器等物二年利州思恩州各遣使贡马四年向武州及思陵州贡马正统元年泗城入贡四年利州贡银器方物七年思明土官遣使入贡八年泗城入贡九年思明土官贡解毒药味正徳十二年泗城及程县各遣官族来贡万厯二年泗城贡马及香炉等物四十一年又贡方物
　　二年六月安南入贡
　　时安南贡方物寻又遣使谢封来贡四年贡象七年遣使请贡期诏三年一贡旋遣使来贡帝命所司谕却且定使者毋过三四人贡物无厚十年后频贡奄竖金银紫金盘黄金酒尊象马之属十四年以安南冦思明不纳其贡二十一年复进象帝以其频烦且贡物侈命仍三嵗一贡毋进犀象二十六年以安南擅废立絶其朝贡二十七年仍由广东入贡帝怒却之明年复诡词入贡帝虽恶其弑逆不欲劳师逺征乃纳之至永乐元年来贡宣徳四年黎利贡方物及代身金人五年六年八年皆来贡自后其君长皆有二名以一名奏天朝贡献不絶如常制正统元年四月遣使进香寻又进方物闰六月复贡景泰元年二年四年皆来贡英宗天顺元年二年六年皆来贡成化元年遣使进香十七年入贡嘉靖十五年礼官夏言以安南不贡已二十年且国内叛逆昭然议征讨不果十九年命仍三嵗一贡以为常神宗万厯三年莫氏来进方物又补累年所缺之贡二十五年三十四年皆来贡至愍帝崇祯六年八年十年犹来贡
　　秋髙丽贡方物
　　自是贡献数至三年贡方物五年贡马谕三年一聘贡物惟所产毋过侈六年贡马五十匹道亡其二以私马足之帝恶其不诚却之七年遣使来贡表请毎嵗一贡贡道従陆由定辽毋涉海其贡物称送太府监中书省言元时有太府监本朝未尝有言涉不诚帝命却其贡是嵗又贡马及方物却不受冬遣使贺明年正旦责令嵗贡马千匹明年贡金百斤银万两良马百细布万十年贡使五至以嗣王未立却之十一年来贡十二年贡黄金百斤白金万两以不如约却之十七年六月贡马二十匹且言金非地所产愿以马代输余皆如约许之十八年正月贡使至命损其贡数令三年一朝贡马五十匹至二十一年正旦乃贡十九年二月贡布万匹马千匹九月表贺贡方物其后贡献輙逾常额且未尝至三年也二十五年改国号仍名朝鲜二十六年二月进马九千八百余匹六月又贡马及方物二十七年入贡永乐元年入贡者六自是贡献嵗輙四五至成化三年献海青白鹊却之天啓二年八月来贡十一月复进方物崇祯元年改毎嵗两贡为一贡葢朝鲜虽称属国而无异域内故终明之世朝贡络绎锡赉便蕃殆不胜书
　　是年占城贡象虎方物
　　自后或比嵗贡或间嵗或一嵗再贡六年以所获海冦蘓木七万斤奉献帝嘉之十二年入贡十六年贡象牙二百枝及方物十九年献象五十四明年复贡象五十一及伽南犀角诸物二十四年来贡帝以其有簒事却之三十年后复连入贡永乐元年来贡四年贡白象及方物五年又贡方物六年又贡象及方物英宗正统元年以比年一贡劳费实多令三年一贡畨人利中国市易迄不遵景帝景泰及天顺复辟俱来贡成化五年至世宗嘉靖二十二年俱来贡
　　三年九月哇遣使奉金叶表来贡方物
　　五年八年俱来贡十年遣使朝贡其国又有东蕃西蕃两王各遣使来贡十二年十三年哇又来贡十四年贡黑奴三百人及他方物明年又贡黑奴男女百人大珠八颗胡椒七万五千斤二十六年二十七年又贡至永乐元年哇西王东王各遣使朝贡四年西王灭东王惧罪献黄金万两悉捐之自后比年一贡或间嵗一贡或一嵗数贡十三年贡方物十六年后朝贡毎嵗一至宣徳七年贡表书一千三百七十六年葢汉宣帝元康元年乃其建国之始也正统八年三年一贡十一年复三贡后乃渐稀景泰三年天顺四年成化元年俱入贡治十二年贡使遭风舟壊止通事一舟达广东礼官请勅所司量予赐赉遣还其贡物仍进京师制可自是贡使鲜有至者【臣】等谨按外国哇旁近有碟里日罗夏治俱于永乐三年附其使臣入贡又有合貍里亦遣使附贡则其地当近吕宋也
　　冬西畨锁南普等入朝贡马及方物
　　自是畨酋日至至永乐时又令诸卫僧嵗一朝贡由是诸僧及诸卫土官辐辏京师如西寜河州洮岷州等畨族诸卫皆得奉贡矣
　　是年西洋琐里遣使奉金叶表献方物
　　至永乐元年又遣使来贡二十一年偕古里阿丹等十五国来贡
　　四年八月诏谕拂菻入贡
　　时其国遣使来贡后不复至
　　十月日本遣使奉表称臣贡马及方物
　　又七年七月其臣遣僧赍书上中书省贡马及方物而无表帝命却之未几其别岛守臣遣僧奉表来贡以无国王之命且不奉正朔亦却之命礼臣移牒责越分私贡之罪九年四月遣僧来贡十二年又来贡十三年复贡无表乃却之十四年十九年复来贡再却之嗣以胡惟庸欲借日本入贡助已为乱事露乃决意絶之朝贡不至永乐初诏日本十年一贡人止二百船止二艘不得擕军器违者以冦论乃赐以二舟为入贡用后悉不如制三年十一月日本修贡五年六年频入贡自九年后久不贡十六年四月遣使来贡宣徳初申定要约人毋过三百舟毋过三艘而倭人贪利贡物外所携硫黄蘓木刀扇漆器之类増十倍大获利十年十月英宗嗣位遣使入贡景泰四年十一月遣使贡马及方物成化四年夏贡马十一月复来贡十三年二十年俱来贡治十八年冬武宗已即位日夲来贡命如故事铸金牌勘合给之正徳四年五年俱来贡七年复来贡嘉靖时不通贡者十七年至十八年七月遣使来贡部议贡期限十年人不过百舟不过三二十三年七月复来贡以未及期且无表文却之二十六年遣使先期来贡帝以先期非制且人船越额勅守臣勒回二十七年复来贡三十一年后倭冦猖獗无复朝贡事
　　【臣】等谨按明防典信符金牌始置于永乐二年给云南徼外土官其制铜铸五面内隂文者一上有文行忠信四字与四面阳文者合编某字一号至一百号批文勘合底簿其字号如车里以车字为号缅甸以缅字为号隂文信符勘合俱付土官底簿付布政司其阳文信符四面及批文一百道藏之内府凡朝廷遣使则赍阳文信符及批文各一至布政司比同底簿方遣人送使者以往土官比同隂文信符及勘合即如勅奉行信符之发初以文字号次以行字号次忠次信周而复始云
　　是年浡泥遣使奉表笺入贡
　　所贡鹤顶生玳瑁孔雀梅花大片龙脑米龙脑西洋布降真诸香表用金笺用银字近回鹘皆镂之以进至永乐三年冬遣使入贡六年八月来朝进方物陈之文华殿宴赉有差十月定为三年一贡傔従惟所遣并敕哇国免其嵗供片脑四十斤八年九月遣使入贡自十三年至洪熙元年朝贡者四后贡使渐稀
　　三佛齐遣使奉金叶表入贡
　　所贡黒熊火鸡孔雀五色鹦鹉诸香苾布兠罗被诸物六年七年俱表贡八年入贡者再十年贡犀牛黒熊火鸡白猴红绿鹦鹉龟筒及丁香米脑诸物旋为哇所役属贡使遂絶三十年遣使谕令来贡而国已亡华人流寓者往往起而据之如永乐初有梁道明郑伯可陈祖义施进卿皆入贡洪熙元年进卿子济孙遣使入贡其后朝贡渐稀
　　暹罗遣使来贡
　　时遣使贡驯象六足龟及方物五年贡黑熊白猴及方物明年复来贡其王之姊别遣使贡方物于中宫却之复贡又却之又国王之伯父主国事遣贡方物已而新王遣使来贡使者亦有献帝皆不纳旋遣使贺明年正旦贡方物且献本国地图七年谕诸国毋频贡而来者不止其世子亦遣使上笺于皇太子贡方物八年再入贡其旧明台王世子亦遣使奉表朝贡十年遵朝命称暹罗比年一贡或一年两贡或数年一贡二十年贡胡椒一万斤蘓木一万斤二十一年贡象三十畨奴六十二十二年世子遣使来贡二十三年贡蘓木胡椒降香十七万斤二十八年遣使来贡至永乐二年六年七年俱贡马及方物宣徳八年正统三年十一年景泰元年六年成化九年十七年十八年治十年俱入贡正徳十年进金叶表朝贡嘉靖三十二年遣使贡白象及方物象死于途使者以珠寳饰其牙盛以金盘并尾来献隆庆六年遣使入贡其后奉贡不替崇祯十六年犹入贡所贡物有象象牙犀角孔雀尾翠羽龟筒六足龟寳石瑚片脑米脑糠脑脑油脑柴蔷薇水碗石丁皮阿魏紫梗藤竭藤黄硫黄没药乌爹泥安息香罗斛香速香檀香黄熟香防真香乳香树香木香丁香乌香胡椒蘓木肉豆蔲白豆蔲荜茇乌木大枫子及撒哈剌西洋诸布
　　真腊遣使入贡
　　时遣使进表贡方物贺明年正旦六年十二年十三年十六年俱来贡二十年贡象五十九香六万斤旋又遣使贡象及方物明年复贡象二十八象奴三十四人畨奴四十五人二十二年三贡明年复贡至永乐二年遣使朝贡三年六年十二年十五年十七年并入贡宣徳景泰中亦遣使入贡自后不常至
　　四川土司入贡
