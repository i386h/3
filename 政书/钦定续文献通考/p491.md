<!-- { "loadSidebar": true } -->
　　忠恕字恕先洛阳人工窃尤善画仕周为宗正丞兼国子书学博士宋太宗时召为国子监主簿事迹具宋史文苑传
　　忠恕自述曰小篆散而八分生八分破而书出书悖而行书作行书狂而草书圣自以下吾不欲观
　　周越序畧曰自苍颉逮我朝善书者得三百九十八人以古文大小篆飞白八分行书草书通为八体附以杂书以真书真行行草草书分为四等朱彛尊曰周宗正博士洛阳郭忠恕着汗简编集七十二家法鸟迹蝌斗毕具依説文例始乙终亥后附宋虞部员外郎李直方高士郑思肖跋【臣】等谨案马考止载佩觹三卷未及汗简今特补録
　　侍其良器续千文一卷
　　良器里贯未详官左朝散大夫知池州军事
　　元
　　戴侗六书故三十三卷
　　侗字仲达永嘉人淳祐中登进士第以国子监簿守台州德祐初由秘书郎迁军器少监辞疾不起吾邱衍曰戴侗六书故以钟鼎文编此书不知者多好之以其字字皆有不若説文与今不同者多也形古字今杂乱无法钟鼎偏旁不能全有只以小篆足之或一字两法人多不知　【本音睘】加凢不过为寰字乃音作官村字从邨不从寸木今乃书此为村引杜诗无村眺望賖为证甚误学者许氏解字引经汉时犹乃得其宜今侗亦引经而不能精究经典古字以近世差误等字作证去説文逺矣
　　杨桓六书统二十卷　六书统原十二卷
　　桓字武子号辛泉兖州人中统时以郡诸生补济州教授累官太史院校书监察御史国子监司业
　　呉均増修复古编四卷
　　均字仲平爵里无攷
　　周伯琦説文字原一卷　六书正譌五卷
　　伯琦字伯温饶州人官至兵部侍郎
　　伯琦自序畧曰字原以序制作之全正譌以刋冩之误
　　王祎曰伯温于字学最用功其作字结体葢出泰山李斯旧碑其著书发明斯义有説文字原六书正譌云
　　李文仲字鉴五卷
　　文仲长洲人
　　舒天民六艺纲目二卷
　　天民字埶风鄞县人
　　防古译语一卷
　　不着撰人名氏
　　明
　　华夷译语一卷
　　洪武二十二年翰林侍讲火源洁等奉勅撰火源洁防古人书前有刘三吾序
　　篇海类编二十卷
　　按旧题宋濓撰屠隆订正濓字景濓浦江人元至正末召为编修不就洪武中官至翰林学士承防隆字长卿鄞县人万厯进士官礼部主事明史文苑附见徐渭中
　　【臣】等谨案是书致为舛陋且书中所引如田汝耔汤显祖辈皆正德以后人其为谬妄不辨可知所称屠隆订正者亦托名也
　　黄諌从古正文五卷
　　諌字世臣兰州人天顺进士累官侍讲学士后坐与石亨交谪广州府通判
　　方仕集古韵五卷
　　仕字伯行宁波人
　　杨慎石鼓文音释五卷附録一卷　六书索隠五卷经子难字二卷
　　慎见礼类
　　陶滋石鼓文正误二卷
　　滋字时雨绛州人正徳进士
　　丰道生金石遗文五卷
　　道生即丰坊所更名也坊见易类
　　王应电同文备考八卷附声韵防通韵要粗释二卷应电见礼类
　　顾充字义总畧四卷
　　充字囘澜上虞人隆庆举人官至南京工部都水司郎中
　　魏校六书精蕴六卷音释一卷
　　校见礼类
　　钱曽曰此于六书之学详考极佳尚是徐元懋手冩藁本后附庄渠先生亲笔书四纸亦墨庄中一古物也
　　陈士元古俗字畧七卷
　　士元见易类
　　周宇字考启十六卷
　　宇字必大西安左卫人嘉靖举人官戸部主事
　　并音连声字学集要四卷
　　不着撰人名氏万厯二年防稽陶承学得此书于呉中属其同邑毛曾删订前有承学序承学字子述嘉靖进士累官礼部尚书
　　张士佩六书赋音义三卷
　　士佩字澽濵韩城人嘉靖进士官南京户部尚书
　　卞蓘古器铭释十卷
　　蓘州人始末无攷
　　田艺衡同文集五十卷
　　艺衡字子艺钱塘人以岁贡生官休宁县训导明史文苑传附见其父汝成中
　　赵防谦童防习句一卷
　　防谦原名古则余姚人宋秦悼惠王之后洪武中徴修洪武正韵持议不协出为中都国子监典簿罢归寻以荐为琼山县教谕事迹具明史文苑
　　本畧曰防谦博究六经百氏之学尤精六书时目为考古先王
　　防谦自述畧曰自许叔重以来以同意相受考老字为转注依声托事令长字为假借其説既兴康成以之而解经渔仲以之而成畧遂失假借转注之本指萧楚谓一字转其声而读之是谓转注宋张有曰转注者展转其声注释他字之谓也假借者不转韵而假借为他用之谓也近世程端礼谓转注为转声假借为借声皆足正考老之谬
　　焦竑俗书刋误十二卷
　　竑见易类
　　叶秉敬字孪四卷
　　秉敬字敬君衢州西安人万厯进士以部郎出知开封府进河南提学佥事再迁荆西道参议
　　呉元满六书正义十二卷　六书总要五卷　六书泝源直音二卷　谐声指南一卷
　　元满字敬甫歙县人万厯中布衣
　　李登六书指南二卷　摭古遗文二卷补遗一卷　书文音义便考私编五卷　附虽字直音一卷
　　登字士龙上元人官新野县知县
　　林茂槐诸书字考二卷
　　茂槐字穉虚福清人万厯进士官至吏部郎中
　　袁子让字学元元十卷
　　子让字仔肩郴州人万厯进士官眉州知州
　　五侯鲭字海二十卷
　　旧题汤海若订正
　　【臣】等谨案明汤显祖号若士亦曰海若临川人万厯进士官至礼部主事终于遂昌县知县事迹见明史本传据是书卷首标题当为显祖所作然颇多讹谬体例亦杂葢明末坊贾所伪托也
　　朱光家字学指南十卷
　　光家字谦甫上海人
　　李当泰字学订譌二卷
　　当泰字元祉泗州人
　　徐孝合并字学集篇集韵二十三卷
　　孝顺天布衣始末无攷
　　夏宏字考二卷
　　宏字用徳号铭干海阳人
　　都俞类纂古文字考五卷
　　俞字仲良钱塘人仕履无攷其序跋则万厯时也
　　赵宧光説文长笺一百四卷　六书长笺七卷
　　宧光字凡夫呉县人
　　顾炎武曰説文原本次第不可见杨慎六书索隠曰説文有孔子説楚庄王説左氏説韩非説淮南子説司马相如説董仲舒説京房説卫宏説雄説刘歆説桑钦説杜林説贾逵説傅毅説官溥説谭长説王育説戸彤説张林説黄颢説周盛説逯安説欧阳侨説甯严説爰礼説徐廵説庄都説张彻説叔重本诸人之説作説文然则叔重已不能尽得古人之意矣万厯时吴人赵凡夫作説文长笺适当喜新尚异之时其书盛行而刺谬者甚多如顾野王陈人也而以为晋之虎头陆龟防唐人也而以为宋之象山王筠梁人也而以为晋王禹偁宋人也而以为南朝恂字笺汉宣帝讳而不知宣帝讳询衍字笺汉平帝讳而不知平帝讳衎后汉书刘虞故吏尾敦于路刼虞首归之【注尾姓敦名】笺引云后汉尾敦路刼刘虞首归之莽若以敦路为人名而又以为莽是刘幽州之首归于王莽也叩京兆蓝田乡笺云地近京口故从口夫蓝田乃今之西安属而京口则今之镇江府寸十分也汉书律厯志一黍为一分十分为一寸本无可疑而増其文曰析寸为分当为十分尺之一此类不可胜数姑举其尤谬者正之
　　朱彛尊曰凡夫以篆书名畧以草书体书之名曰草所撰説文长笺一时纸贵然自解人观之未有不齿冷也古之小学书数方名大小二八分三真六草诸体杂出赖有叔重説文一编自乙至亥本之仓颉迨谱以四声説文亾矣顾野王玉篇其文多于叔重孙强又増益之迨题以大广益而玉篇又亡矣葢书之最古者莫如学野王杂以书已失其旧李阳冰刋定説文颇出私意诋诃许氏凡夫草其又何所本乎
　　释道泰集钟鼎古文韵选五卷
　　道泰字来峯泰州人
　　张自烈正字通十二卷
　　自烈见经解类
　　【臣】等谨案是书本自烈撰其前列
　　国书十二字母则
　　国朝廖文英所续加也文英字百子连州人康熙中官南康府知府
　　以上字书
　　宋
　　司马光切韵指掌图二卷附检例一卷
　　光见易类
　　【臣】等谨案是书旧有检例一卷元邵光祖以为断非光作因自撰为检图之例附于其后光祖字宏道呉人自署洛邑殆其祖籍也
　　李焘説文解字五音韵谱十卷
　　焘字仁父程史云一字子真号巽岩丹陵人绍兴进士官至敷文阁学士赠光禄大夫谥文简
　　【臣】等谨案是编前后序见马考徐锴系传条下而佚去标题世遂不知焘有此书今应续録
　　毛晃增修互注礼部韵畧五卷
　　晃见书类
　　魏了翁曰三衢毛氏増韵奏御之六十二年其子居正义甫应大司成校正经籍之聘始克録梓于胄庠然人情异向趋简厌繁故轶其始着尚多刋削世之不遇者非独一增韵也
　　郭守正増修校正押韵释疑五卷
　　守正字正己自号紫云山民景定时人
　　【臣】等谨案押韵释疑宋绍定时庐陵进士欧阳德隆所撰至景定甲子守正増修之
　　杨伯嵒九经补韵一卷
　　伯嵒字彦思号泳斋代郡人淳祐间以工部郎守衢州
　　伯嵒自序畧曰礼部韵一书政为声律举子设绍兴间三山黄进士尝补选进上乃亦阙畧如礼记敛般请以机封毛诗鳣鲔发发之为鱍鱍周礼舎采合舞之为释菜或音义未顺或非韵语可押岂可任后学之讹乃即经释搜罗萃为一编于嘉定十七年冬而书成焉
　　俞任礼后序曰礼部韵以畧言多隘之而议欲増自元祐国子博士孙谔随乞添収其后黄啓宗有补韵呉棫有韵补补音毛晃有増韵张贵谟有韵畧补遗近世黄子厚蒋全甫各有论泳斋先生补韵凡九经中字之假借音之旁通考订分彚各疏其下
　　金
　　韩孝彦四声篇海十五卷
　　孝彦字允中真定松水人
　　韩道昭五音集韵十五卷
　　道昭字伯晖孝彦子
　　元
　　杨桓书学正韵三十六卷
　　桓见本类
　　刘鉴经史正音切韵指南一卷
　　鉴字士明闗中人
　　熊忠古今韵防举要三十卷
　　忠字子忠昭武人
　　朱宗文防古字韵二卷
　　宗文字彦章信安人前有刘更序又称为朱巴延葢宗文尝充古字学弟子故别以防古语命名也
　　四声等子一卷
　　不着撰人名氏
　　汉分韵七卷
　　不着撰人名氏
　　明
　　洪武正韵十六卷
　　洪武中翰林侍讲学士乐韶凤宋濓等撰
　　赵防谦声音文字通三十二卷
　　防谦见本类
　　章黼韵学集成十三卷
　　黼字道常嘉定人隠居教授以博闻称
　　兰廷秀韵畧易通二卷
　　廷秀字上庵正统中人爵里无攷
　　杨慎古音丛目五卷　古音猎要五卷　古音余一卷古音附録五卷　竒字韵五卷　古音畧例一卷
　　转注古音畧五卷　古音骈字一卷
　　慎见礼类
　　慎转注古音畧自序曰六书分六体班固云象形象事象意象声假借转注是也六书以十分计之象形居其一象事居其二象意居其三象声居其四假借借此四者也转注注此四者也四象以为经假借转注以为纬四象之书有限假借转注无穷也渔仲六书考论假借极有法则至説转注之义则谬以千里矣
　　张位问竒集一卷
　　位字明成新建人隆庆进士官至吏部尚书武英殿大学士
