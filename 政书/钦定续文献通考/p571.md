<!-- { "loadSidebar": true } -->
　　临淄郡王张惠东平郡王王义深胶西郡王范成进又有某郡王夏全皆宋人哀宗正大三年来降受封兖王国用安本贼党也哀宗时来降受封
　　【臣】等谨按史传中是时又有所谓十郡王者李明徳封仙张瑀张友卓翼【卓翼据完顔仲徳传是东平郡王余人无考】康琮杜政吴歪头刘安国也国事既棘惟冀以封爵为激劝之具故遂多滥锡云
　　外戚封建
　　兰陵郡王实嘉努熙宗时封
　　某王裴满达【后妃传作呼达】熙宗时以后父封徐国公海陵簒立以悼后死非其罪封其父为王天徳三年卒
　　梁晋国王图克坦恭天眷时封谭国公海陵以后父进封王又进梁晋国王贞元二年卒
　　葛王富察阿固岱尚海陵姊熙宗皇统时封卒
　　任国公乌库哩元忠尚世宗女世宗时封章宗承安二年卒
　　萧国公唐古贡尚世宗女章宗时封莘国公改封萧国公泰和二年卒
　　定国公图克坦公弼尚世宗女卫绍王至宁初封宣宗兴定五年卒







　　钦定续文献通考卷二百六
<史部,政书类,通制之属,钦定续文献通考>
　　钦定四库全书
　　钦定续文献通考卷二百七
　　封建考
　　元太宗八年七月诏以中原诸州民户分赐诸王贵戚宪宗二年七月诏以中州封同姓
　　宪宗六年春定拟诸王嵗赐钱谷
　　元史诸王表曰元兴宗室驸马通称诸王嵗赐之颁分地之入所以尽夫展亲之义者既优且渥然初制简朴位号无称惟视印章以为轻重厥后有国邑之名而赐印之等犹前日也
　　食货志曰元制凡诸王及后妃公主皆有食采分地其路府州县得荐其私人以为监秩禄受命如王官而不得以嵗月通选调其赋则五戸出丝一斤不得私徴之皆输诸有司视所当得之数给与之其嵗赐则银币各有差始定于太宗之时而增于宪宗之日及世祖平江南又各益以民戸时科差未定每戸折支中统钞五钱至成宗复加至二贯其亲亲之义若此可谓厚之至矣至于勲臣亦然又所以大报功也
　　【臣】等谨按元制惟视印章以为等级表中所列其封一字王者最贵如燕秦晋梁越营鄃宁齐楚豳济魏鲁定陇赵嘉荆昌衞兖吴寿周安辽冀恩岐并懐豫肃郯邠鄜庆沈【以上共三十九封号】以及驸马高丽国王【至元时立沈州以处高丽降民故沈王类由髙丽国王龚封】缅国王安南国王又有按只吉歹大王无国名皆金印兽纽其次二字封号如安西北安鎭南懐宁北宁湘宁阳翟云阳恩平北平安远汝宁宣德文济保恩武宁威顺威靖西安宣让西宁柳靖西靖广宁保宁【共二十五国号】又有伊逊克大王无国邑名皆金印螭纽其次如河间河平云南济南威武西宁鎭宁衞安威定宁肃襄宁安南武阳安定永丰【永丰表中独称郡王】安德永宁汾阳威逺武平宁海昭武顺阳延安济宁高唐高昌白兰【共二十七国号】又有伊苏布哈王玉隆哈实大王达实特穆尔王纳黙古哩王鄂罗木乌逊王察必达尔王怕克巴拉大王巴克实特穆尔王【表中所列共八人】无国邑名皆金印驼纽其次西平镇西武靖云南威顺宣靖绥宁靖安广平靖防懿德宁海南平广宁建昌【共一十四封号】又有巴尔达噶大王旺丹大王特穆大王拜特穆尔大王博啰齐大王伊噜特穆尔【共六人】无国邑名皆金镀银印驼纽其次宁逺镇逺靖逺定远肃远镇东泰宁【共七国号】又有无国邑之完泽大王【完泽后改封衞安王其初封无国邑】皆金镀银印龟纽其次南平永丰宁昌宣宁懐仁保德宁濮濮阳【南平濮阳止称王余皆称某郡王共八国号】又有布哈驸马伯竒特穆尔王齐哩克台郡王阿古特穆尔王鄂勒哲额布根王纳黙古哩大王哈必济大王巴拜大王【其子哈布尔特穆尔王】和塔拉特穆尔王彻伯尔大王【后改封威武西靖王】昌吉驸马【后改封宁濮郡王】乌呼讷王无国邑名皆银印龟纽凡此以上皆表中所列也其中往往有彼此重列者如云南王一见于金印驼纽则为和克齐【表中止书和克齐人名无封年】额森特穆尔罗丹三人所封一见于金渡银印驼纽则亦先列和克齐【表于此处书至元五年封】而又列旺沁与特穆尔布哈二人威顺王一见金印螭纽一见金渡银印驼纽皆为库春布哈宁海王一见金印驼纽则为库库楚伊苏玛勒巴图尔阿哈四人一见金渡银印驼纽【所封之人阙载】南平王一见于金渡银印驼纽【所封之人阙载】一见于银印龟纽则为秃防所封永丰郡王一见于金印驼纽则为丑汉驸马初受之封一见于银印龟纽则为博啰所封广宁王一见于金印螭纽则为卓多彻尔特穆尔阿固察三人所封一见于金渡银印驼纽则亦为卓多所封【表中于金渡金印驼纽下则仅注卓多中统二年封其在金印螭纽类者则亦注中统二年封至元十三年赐印】大约诸人封号虽同而印章有别或一人之身前后同此封号而赐印自有等差故皆为之重列而表所谓惟视印章以为轻重者于此更可见矣
　　同姓封建
　　【臣】等谨按辽金同姓封建皆先叙皇子次及皇族以其分益亲则位益贵也然辽金二代袭封者甚少而元明二朝袭封者多且人数尤繁故仍照元史世表系以各帝之子孙悉按其支分派别为之叙列庶便观覧明代亦准此例元史于宗室惟伯勒格台卓沁太子越王图喇楚王伊克图威顺王库春布哈淮王布哈特穆尔六人有传余概无传其事迹之湮没者不知凡防邵远平续简録以宗室系属合为一卷然亦止防纪传中所可徴者而彚集之非能别有所增益也今本元史与卲氏书互为订其所缺畧不可得而他求矣
　　宁海王巴图尔【表作防图尔】始祖之裔达尔札之四世孙【封年未详王名见延祐五年三月纪】
　　【臣】等谨按系表始祖之裔有达尔札之孙寕海王库库楚【世系表误作宁王今从诸王表改正】库库楚之孙则有宁海王伊苏玛勒宁海王巴图尔宁海王阿哈三人诸王表亦列其名而封爵之年俱缺虽巴图尔之名偶见于延祐五年之纪余则絶无可徴故专书巴图尔而以余人附见焉
　　益王迈努达尔札之五世孙泰定帝初立封泰宁王以泰宁县五千户为食邑三年封宣靖王镇伊都顺帝至元二年二月进封益王至正十七年毛贵防伊都迈努遁
　　【臣】等谨按泰定纪英宗南坡之变诸王迈努自防逆党迯赴晋邸故封泰宁王至泰定元年三月泰宁王迈努卒以其子额琳沁多尔济嗣至三年正月并书封诸王库春布哈为威顺王镇湖广迈努为宣靖王镇伊都顺帝纪至元二年进封宣靖王迈努为益王邵经邦简録以表中由泰宁进封宣靖之语直断泰定元年三月之纪为误未为无见第史中凡改封进封之事皆本其原封之爵书之其初未有封号者则仅书诸王今泰定三年之纪并不云改封泰宁王为宣靖王而直以诸王贯之则疑封泰宁封宣靖者或是二人且凡纪中所载有封号诸王其失载于世系诸王二表中者颇为不乏或别有一迈努而表中之文反为错误未可定也今以世系表中又并无迈努子额琳沁多尔济之系【睿宗子锡里库大王之子有额琳沁多尔济王与此名相似然纪表中皆不见其事迹】而邵氏著书时或更有所考故姑防之而存其疑亦以见尚论之宜慎焉
　　太祖叔达尔札官人位嵗赐银三十锭縀一百匹五户丝丙申年分拨宁州一万戸延祐六年实有四千五百三十二戸计丝一千八百一十二斤江南戸钞至元十八年拨南丰州一万一千戸计钞四千四百锭
　　右系出始祖
　　齐王班布尔实烈祖次子柴济萨哈勒大王之裔大德十一年七月【时武宗已即位】封齐王
　　齐王伊噜音特穆尔柴济萨哈勒之裔【防表是班布尔实之侄】延祐三年七月封保恩王赐金印进封恩王又改齐王齐王伊噜特穆尔伊噜音特穆尔子延祐六年
　　封恩王给印泰定三年七月嗣封齐王赐金印【纪于次年七月又复书给印】文宗天厯二年薨
　　【臣】等谨按顺帝至正十二年八月有齐王实勒们献马事不知即以上齐王诸人之系否无可详考
　　太祖弟柴济萨哈勒大王淄川王位【淄川王惟见于食货志而纪表皆无考淄与齐同一地当即齐王又称淄王柴济萨哈勒当亦是追封淄川王】嵗赐银一百锭縀三百匹五戸丝丙申年分拨般阳路五万四千四百九十三戸延祐六年实有七千九百五十四户计丝三千六百五十六斤江南戸钞至元十三年分拨信州路三万戸计钞一千二百锭
　　吴王图烈纳烈祖第三子和实衮大王之孙大德十一年七月【时武宗已即位】封济王仁宗皇庆元年正月改封吴王吴王玛纳济和实衮大王之曾孙初封济阳王文宗至顺元年徙封吴王
　　济阳王普尔普图烈纳之子初封吴王文宗至顺元年徙封济阳王
　　【臣】等谨按文宗纪云徙封济阳王玛纳济为吴王吴王普尔普为济阳王事在至顺元年三月但以前天厯二年三月已有称玛纳济为吴王之文且其初封济阳王之事纪又不载史中之阙讹多矣表以玛纳济普尔普为兄弟行而天厯二年八月本纪又有徴吴王普尔普及其诸父玛纳济赴京师之文軰行亦不尽符皆无可详订
　　济南王星纳噶尔和实衮大王之裔世祖至元二十四年十月封
　　【臣】等谨按至元二十四年纪曰俗格言诸王星纳噶尔印文曰皇侄贵宗之宝宝非人臣所能用因其分地改为济南王为宜从之则星纳噶尔之初封为济南王明矣诸王表中于济南王位下不载星纳噶尔而专书伊埒济至元二十四年封与纪不合王圻本又载和实衮之子昂吉济达至元二十四年封济南王诸王表亦有济南王昂吉济达之名耳无封年不知何所防而云二十四年封也
　　西宁王和塔拉黙色和实衮大王之裔【表作吴王玛纳济之子】文宗天歴二年封【文宗纪天厯二年二月有西宁王和塔拉黙色之文不言封册事今防表书臣】等谨按文宗纪天歴二年十二月有给豳王呼图克台黙色王傅印之事世系表无此人诸王表豳王位下亦无之考西宁王和塔拉黙色是年二月封与此名字相类而次年三月又封诸王斯隆玛为西宁王以此防度疑和塔拉黙色由西宁进封豳【如豳王彻伯尔由威武西宁王进封之类】故次年又别封斯隆玛为西宁王未可知也西宁王和塔拉黙色为烈祖第三子和实衮之四世孙斯隆玛表作色埒黙为烈祖第四子特黙格鄂齐锦之四世孙軰行正齐但支派徴别耳附録于此未敢臆断
　　太祖弟和实衮大王子济南王位嵗赐银一百锭绵六百二十五斤小银色丝五千斤縀三百匹羊皮一千张五戸丝丙申年分拨济南路五万五千二百戸延祐六年实有二万一千七百八十五戸计丝九千六百四十八斤江南戸钞至元十八年分拨建昌路六万五千戸计钞二千六百锭
　　【臣】等谨按嵗赐録有哈坦大王位五戸丝戊午年分拨济南漏籍二百戸延祐六年实有一百九十三戸计丝七十七斤一条考世系表中有二哈坦一为太宗子已别着其嵗赐之数则此哈坦似当为和实衮之孙【世系表亦作哈坦】但史言哈坦从乃顔为叛屡入冦不当仍有嵗赐且世系表以济南王星纳噶尔为其孙嵗赐録已有和实衮子济南王位下一条何又有此终不辨其为何系也
　　又按嵗赐中有鄂尔根彻尔大王位下五戸丝丁巳年分拨广平三十戸延祐六年实有五戸计丝二斤一条鄂尔根彻尔世系表中无考不知何系类志于此
　　寿王奈曼台烈祖第四子特黙格鄂齐锦之曾孙武宗至大元年七月封
