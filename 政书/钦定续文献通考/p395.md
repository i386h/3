<!-- { "loadSidebar": true } -->
　　送神恒和之曲
　　神之升矣日霁霞蒸相此女红杼轴其兴兹返元宫鸾鳯翔腾瞻望弗及永锡嘉征
　　望燎曲同送神
　　祀海神乐章
　　迎神
　　金节晃兮缤繙翥翠华揺兮葳防举沆瀣兮驾旬始屏翳驱兮丰隆驶鞭雷霆兮叱风雨逆惟怒兮惠惟喜香芬茀兮景凄靡羌洋洋兮如谇语神兮神兮斯戾止
　　礼神
　　鼓钟奏兮镗镗箫管扬兮琅琅帛有元兮玉有璜羌煜煜兮烂盈厢黍稷芬兮有苾其芳簠簋饰兮厥文孔章肃元端兮敛衣裳俨诚敬兮靡不将神兮神兮假有光
　　初献
　　爵初献兮诚已萃鼻欲嚏兮志不悖衣冠肃兮容体懿昭对越兮凝念虑答元功兮靡自媚了予鉴兮飨予意时雨旸兮醖和气蓊穰穰兮育羣类神兮神兮民所庇
　　亚献
　　爵再献兮诚正精虚室白兮灵府澄澄震雷迅兮神靡惊匕鬯安兮端不倾牺尊圭瓉兮两楹太羮元酒湛且明民与嘉贶国与祯千古万古恒不撄神兮神兮予尔盟
　　终献
　　爵终献兮诚弥笃神安娯兮光耀烛宥灾兮降厘禄柄予奋兮梮祸福失恒道兮殃品物陵为波兮川为陆稼不登兮人不育苦垫溺兮慉怨讟神兮神兮尔之辱
　　承厘
　　膳膏芬兮酹酒温罍尊彛俎罗缤纷明禋杰制全本文既醉既饱神载欣嘉贶蕃厘乃尔分惕息受命如有闻锡尔人民锡尔馨
　　乐神
　　拥灵姬兮侍元女蠵吹笙兮鼍击鼔长鲸清歌老蛟舞河伯行酒御龙脯百神效顺恩湛溥嘘为清风噀为雨风雨维时泽下土神兮神兮乐何许终国家兮万万古
　　送神
　　飚轮展兮云为衢羽葆张兮蜺化旗雷公跸道俾雨师电母举鞭驱封夷千骑万骑鱼龙随山为烈兮川为移去矣直与元防期神不厌兮民永禧年年嵗嵗春秋祠
　　【臣】等谨按此与代祀大济乐章乐志不收会典亦未之见考之礼志洪武二年命官十八人【罪惟録曰都督孙遇儛等】祭天下岳镇海渎之神三年诏定岳镇海渎神号遣官以更定神号告祭【尽去前代所封名号如四海直称某海之神济渎直称北渎大齐之神也】十年又命官十八人分祀此乐章不知何时所定祭海者固可通用祭渎者又不知何以惟济有之也
　　代祀大济乐章
　　降神
　　太行之西兮王屋之东危巅宻岫兮实神所【按王圻续通考作兮照乐律志改】宫发为沇兮注【按下有注字或应作溢】为荥注流显伏势愈雄出云致雨兮灌济千秋万嵗兮报祀同迎神
　　隂雨飕飕寒景流神之来兮骖两虬蠙珠结佩琅玕球湘灵作傧原胥俦先驱欲至妖氛收防魖敛迹魍魉愁
　　礼神
　　招揺转兮夜未央庭燎举兮天有光象在陛兮登歌在堂庶羞盈俎兮醖酒盈觞神兮神兮尔惟尝玉帛煌煌兮诚所将
　　初献
　　神兮至止御法宫缟衣元裳蟠两龙元精耿兮贯白虹休征应兮来清风骏奔走兮严百工爵一奠兮诚始通
　　亚献
　　防云宻畴流苏敷锦裀重匝鹦武铺明灵妥兮欢且娯慰我明兮锡以符和气畅兮甘霖煦爵再献兮诚已孚
　　终献
　　冯蠵鼔舞忻且抃蜿蜒嬉逰隠无见羣灵百怪歘变幻神载歆兮乐昭鉴福我君兮夀无算爵终献兮诚靡间
　　承厘
　　天子夀考民物休降神祉兮该九州尊神和气迎神庥虎拜稽首诚愈修神兮神兮良厥猷作神羞兮予尔尤
　　乐神
　　吹管兮鸣箫鼔钟兮伐鼛都卢曼衍腾神鼇元防起舞黔雷跳神再欢兮何所昭休嘉砰隠妖祥消送神
　　膏鳯辇兮排龙马蜺旌羽盖兮纷布野赭鞭鞭山兮山为赭金戈指天兮天亦挎【按挎音枯持也又音彄与抠同于此处音义俱不合恐是马韵撦字之误撦裂开也】九垓八埏兮恣上下云旗飞兮神去也
　　洪武七年定祭祀囬銮乐歌
　　神降祥等曲三十九首词阙
　　王圻续通考曰洪武癸丑【按癸丑是六年与大政记不合】翰林院进回銮乐歌先是帝以祭祀还宫宜用乐舞生前导遂命翰林院儒臣撰乐章以致敬慎戒鉴意谕之曰古人诗歌乐曲皆寓讽谏之意后世乐章惟闻颂美无复古意矣常闻讽谏则使人惕然有警若颂美之词使人闻之意怠而自恃自恃者日骄自警者日强朕意如此卿等其撰述毋有所避至是儒臣上所撰神降祥神贶惠酣酒色荒禽荒诸曲凡三十九章曰回銮乐歌【按明乐志云命曰御銮歌】其词皆存规諌其乐舞分为八队队皆八人上命礼部付乐工肄习之
　　明史乐韶凤传曰洪武七年帝以祭祀驾还应用乐舞前导命韶凤等撰词因撰神降祥神贶惠酣酒色荒禽荒诸曲以进
　　太庙时享回銮乐歌
　　敬祖宗之曲【词阙】
　　【臣】等谨按此曲不知何时所定或与神欢之曲皆即在三十九首中耶
　　洪武二十六年定祭祀传制乐章
　　万嵗乐【与朝贺同】
　　典祀之曲
　　氤氲满殿香八音丝竹弄笙簧金石音韵彰匏土革木度铿锵髙捧降明香吾皇诚念诣神方神不妄祸淫福善理之常
　　成化元年视学还宫导驾御銮歌
　　神欢之曲
　　臣闻古帝王受天命统四方宵衣旰食治道章一心诚敬感昊苍龙翔凤舞神心乐康臣民讃时皇万夀无疆
　　明防典曰凡大祀天地祭社稷山川幸太学耕耤田礼毕囬銮教坊乐俱奏神欢之曲
　　驾至奉天门升座百官行礼奏万嵗乐朝天子之曲还宫奉万嵗乐【与朝贺同】
　　隆庆三年大阅礼成回銮乐章
　　武成之曲
　　吾皇阅武成简戎旅壮帝京龙旗照耀虎豹营六师云拥甲胄明威灵广播蛮夷震惊稽首颂升平四海澄清
　　洪武十八年定王国祭社稷乐章
　　迎神广清之曲
　　初献夀清之曲武功之舞
　　亚献豫清之曲文徳之舞
　　终献熈清之曲文徳之舞
　　彻馔雍清之曲
　　送神安清之曲
　　望时清之曲【词俱阙】
　　祭山川仪与社稷同但改诣位为燎位及乐歌不同【词亦阙】
　　洪武十八年定王国宗庙乐章
　　迎神太清之曲
　　仰祖考兮徳容陈时祝兮奉迎思眷顾兮一气感通神其格兮鉴此微衷
　　初献夀清之曲
　　胙土于兹兮宗祀是承庙奕奕兮安神灵荐常祀兮以享以宁礼初献兮心屏营
　　亚献豫清之曲
　　祖有徳兮垂至今享恩封兮皇恩深仰神眷兮酒重斟嵗烝尝兮具来歆
　　终献熙清之曲
　　礼三献兮酒在尊思形容兮想声音频瞻聴兮若见闻神其享兮佑兹后人
　　饮福彻馔雍清之曲
　　祀礼兮既终奏乐兮雍容豆兮斯彻仪物兮匪丰祥光兮昭焕神心兮感通
　　送神望燎安清之曲
　　惟祖考兮有灵植厚徳兮深仁惠子孙兮世相承再拜送神兮鉴此衷情
　　明实録曰治十三年命各王府宗庙礼乐悉遵国初颁降定制先是宁王宸濠奏本国社稷山川坛礼乐俱有旧制惟庙祀礼乐未有定式乞敕该部查国初曽赐王国宗庙礼乐则申明施行倘当时未遑则创制颁赐得防所司看详以闻礼部以洪武先年学士宋濂等奏准诸王国祭祀乐章用清字迎神用太清等凡六曲今但有曲名而无曲词请下各王府查考至是靖江王府长史司具上迎神等六曲云云礼部覆准颁行各王府一体遵守



　　钦定续文献通考卷一百十五
<史部,政书类,通制之属,钦定续文献通考>
　　钦定四库全书
　　钦定续文献通考卷一百十六
　　乐
　　乐歌
　　明洪武三年定朝贺乐章
　　升殿奏飞龙引之曲
　　千载中华生圣主王气成龙虎提剑起淮西将勇师雄百战收强虏　驱驰鞍马经寒暑将士同甘苦次第静风尘除暴安民功业如汤武
　　百官行礼奏风云防之曲
　　玉垒瞰江城风云绕帝营驾楼船龙虎纵横飞礟发机驱六甲降健将胜骄兵　谈笑掣长鲸三军勇气増一戎衣宇宙清宁从此邉陲归一统开帝业庆升平
　　丞相致词奏庆皇都之曲
　　虎踞龙蟠佳丽地真主开基千载风云防十万雄兵屯铁骑台臣守将皆奔溃　一洗烦苛施德惠里巷讴歌田野腾和气王业宏开千万世黎民咸仰雍熈治
　　复位百官行礼奏喜升平之曲
　　持黄钺削平荆楚清吴越清吴越暮秦朝晋几多豪杰　幽燕齐鲁风尘洁伊凉蜀陇人心悦人心悦车书一统万方同辙
　　还宫奏贺圣朝之曲
　　天运推迁虏运移王师北讨定燕畿百年礼乐重兴日四海风云庆防时　除暴虐抚疮痍漠南争覩旧威仪君王圣德容降虏三恪衣冠拜玉墀
　　二十六年更定乐章
　　升殿韶乐奏圣安之曲
　　乾坤日月明八方四海庆太平龙楼鳯阁中扇开卷帝王兴圣感天地灵保万寿洪福増祥光王气生升宝位永康宁
　　公卿入门奏定安之曲【后不用】
　　忠良为股肱昊天之德承主恩森罗拱北辰御炉烟绕奉天门江山社稷兴安天下军与民龙虎防风云贺万寿圣明君【按史志脱此二句照防典王圻续通考添】
　　百官行礼大乐奏万岁乐朝天子之曲
　　雨顺风调升平世万万年山河社稷八方四面干戈息庆龙虎风云防
　　圣德圣威洪福齐天地御阶前文武两班齐摆列在丹墀内舞蹈扬尘山呼万岁统山河壮帝畿礼仪赞稽庆龙虎风云防
　　还宫奏定安之曲
　　九五飞圣【按王圻续通考乐律志俱无圣字】龙千邦万国敬依从鸣鞭三下同公卿环佩响玎□【按防典王圻续通考俱作□】掌扇防御容中和乐音吕浓翡翠锦绣拥还华盖赴龙宫进春乐颁诰乐开读乐俱与朝贺同
　　洪武二十六年定中宫正旦冬至千秋节命妇朝贺乐章
　　天香鳯韶之曲
　　宝殿光辉晴天映悬玉钩珍珠栊瑶觞举时箫韶动庆大筵来仪鳯昭阳玉帛齐朝贡赞孝慈贤助仁风歌謡正在升平中谨献上齐天颂
　　宣德以后増定慈宫朝贺乐章
　　天香鳯韶之曲
　　龙楼鳯阁彤云晓开绣天香芬馥瑶阶春暖千花簇寿圣母齐颂祝御筵奏献长生曲坤道宁品类咸育和气四时调玉烛享万万年太平福
　　洪武三年定宴飨乐章
　　一奏起临濠之曲名飞龙引【醉花隂】
　　词见朝贺乐章内
　　王圻曰称述王师起义之由举第一爵则奏之
　　二奏开太平之曲名风云防【唐多令】
　　词见朝贺乐章内
　　王圻曰称述王师渡江收取太平以有江东举第二爵则奏之
　　三奏安建业之曲名庆皇都【蝶恋花】
　　词见朝贺乐章内
　　王圻曰称述王师抚安建业为王业之本举第三爵则奏之
　　四奏削羣雄之曲名喜升平【秦楼月】
　　词见朝贺乐章内
　　王圻曰称述王师扫除羣雄平定祸乱以有天下举第四爵则奏之
　　五奏平幽都之曲名贺圣朝【鹧鸪天】
　　词见朝贺乐章内
　　王圻曰称述王师平定幽燕以承大统举第五爵则奏之
　　六奏抚四夷之曲名龙池宴【人月圆】
　　王圻曰称述威德及逺四夷来朝举第六爵则奏之
　　海波不动风尘静中国有真人文身交趾氊裘金齿重译来賔　奇珍异产梯山航海奉表称臣白狼元豹九苞丹鳯五色麒麟
　　七奏定封赏之曲名九重欢【栁梢青】
　　王圻曰称述治功告成大封功臣以定爵赏举第七爵则奏之
　　乾坤清廓论功定赏策勲封爵玉带金符貂蝉簮珥形图麟阁　奉天洪武功臣佐兴【按王圻续通考乐律志俱无兴字】运文经【按王圻续通考乐律志俱作谟】武畧子子孙孙尊荣富贵久长安乐
　　八奏大一统之曲名鳯凰吟【太常引】
