<!-- { "loadSidebar": true } -->
　　【臣】等谨案支谈主于三教归一问荅为潘曽纮所编率妄诞之语
　　吴炯丛语十二卷
　　炯字晋明华亭人万厯进士官杭州府推官
　　祝世禄环碧斋小言一卷
　　世禄字无功江西徳兴人万厯进士官至尚宝司卿【臣】等谨案是书统以禅门之説附合儒理
　　郝敬时习新知六卷
　　敬见经类
　　曽伟芳西行草一卷
　　伟芳字君彦号沧岩惠安人万厯进士官至兵部武选司员外郎谪賔州州判天启中赠布政司使叅议【臣】等谨案是书皆其杂著之文大要以王守仁之学为主
　　贺应保传家迂言一卷　迂议一卷　迂亿四卷应保字宏任号正予永新人
　　曹于汴共发编四卷
　　于汴字自梁安邑人万厯进士官至左都御史【臣】等谨案是编乃其与门人问答语持论多□老氏之指
　　陈伯友尽心编一卷　证语二卷　海鸥居日识二卷伯友字中怡济宁州人万厯进士官至太常寺卿【臣】等谨案其説大抵沿良知之学而参入禅机
　　叶秉敬寅阳十二论二卷
　　秉敬见经类
　　【臣】等谨案是编分十二篇曰太极曰仁孝曰性善曰工夫曰勉强曰学问曰资质曰知行曰理欲曰好恶曰零总曰独并其说喜为新竒而于理殊多未惬也
　　戴君恩剰言十四卷
　　君恩字忠甫澧州人万厯进士官至四川兵备副使【臣】等谨案是编乃其家居所着其学出于姚江至谓孔子近禅孟子近道尤为荒诞云
　　张后觉宏山集四卷
　　后觉字志仁号宏山茌平人官华隂县训导
　　【臣】等谨案后觉尝受业于尤时熈其学源出姚江推阐弥深弥堕禅趣其第一卷教言第二卷语録皆门人赵维新所编书中动称顔山农宗防可见
　　赵维新感述録六卷续録四卷
　　维新字素衷茌平人官长山县教谕
　　【臣】等谨案此二録即感其师张后觉之言而述之故曰感述
　　曽大竒治平言二卷
　　大竒字端甫防和人
　　【臣】等谨案明神宗之末庶事丛脞大竒是书略仿贾谊新书而文格则多近苏氏策论
　　周士元论学绪言六卷
　　士元字志尹吉水人
　　【臣】等谨案是书首载邹元标序葢万厯时人也其论学大抵以陈献章王守仁为宗而立论多堕于空虚云
　　林兆恩林子全集四十卷
　　兆恩字懋勋号龙江又号子谷子又称三教先生莆田人
　　屠本畯韦佩【无卷数】
　　本畯字田叔鄞县人以防入仕官至福建盐运同知【臣】等谨案是书大防以性情嗜欲之偏为疾病以清浄忍耐之法为医药后视履一篇亦谨身寡过之意
　　窦文照纪闻类编四卷
　　文照字子明秀水人万厯中官光禄寺典簿
　　【臣】等谨案是书毎卷分六类亦格言之流朱国祚跋称其孝行葢以人重之也
　　周伯耕虞精集八卷
　　伯耕字更生莆田人
　　【臣】等谨案是书名虞精者葢取虞人猎百禽之精语大率镕铸故事以成文欲以博丽见长而襞积之防未化也
　　王贞善王氏二书选要十一卷
　　贞善字如性防和人
　　【臣】等谨案是编为邹元标选定书名亦元标所题凡静谈五卷前四卷皆其语録第五卷附杂文五篇其持论宗陆九渊又读史法戒六卷前三卷为法言后三卷为戒言皆纪古人言行之有闗劝惩者
　　朱健苍崖子【无卷数】
　　健字子强进贤人天启举人
　　【臣】等谨案是书凡十篇篇有标目皆题曰内篇据其弟徽序所称则尚有外篇也
　　张复防下语二卷
　　复字子逺休宁人
　　【臣】等谨案是书毎条俱以偶语聫比成文颇似格言而多杂以委卷之语
　　姚张斌尚防小语三卷
　　张斌号尚防亦号防生金谿人天启进士
　　陈其徳垂训朴语一卷
　　其徳字太华桐乡人
　　【臣】等谨案其徳自序称苜蓿多年当是曽为学官是书皆劝善格言附以遗诗十首
　　陈继儒狂夫之言三卷续狂夫之言二卷　安得长者言一卷
　　继儒见史类
　　杨观光睿养图説【无卷数】
　　观光招逺人崇祯进士官至少詹事
　　【臣】等谨案是书乃观光为赞善时所进以唐六典载东宫官制赞善掌善掌侍从翼养之事故以睿养之道演为三图一曰养性图二曰养气图三曰养体图毎图各系以説
　　毛元淳寻乐编一卷
　　元淳字还朴一字婴中松阳人崇祯时嵗贡生
　　董汉策补计然子一卷
　　汉策字伟儒乌程人
　　【臣】等谨案是书成于崇祯壬子杂取左国吴越春秋诸书为之凡四十篇又叙畧一篇大防以勾践之复伯起衰激怠事在人自为之自云释愤之作是也
　　沈大洽蔬斋厞语四卷
　　大洽号愚公又号云樵杭州人
　　贺贻孙激书【无卷数】
　　贻孙见经类
　　王化隆真如子醒言九卷
　　化隆自号真如子广汉人由贡生官主簿
　　【臣】等谨案是书分九篇文颇博丽闳肆规仿淮南子
　　魏大成养生弗佛二论一卷
　　大成字时夫栢乡人
　　聼心斋客问一卷
　　旧题庐山山人万尚父撰履贯无攷
　　文园漫语一卷
　　旧题程希尧撰里贯无考
　　王清一化书新声【无卷数】
　　自序称先天风雷侍者又有大众推充都管云云葢道士也
　　【臣】等谨案是书取谭峭化书按节分章各为注释
　　枕流日劄一卷
　　不着撰人名氏
　　【臣】等谨案明季心学盛行未流之沦于异説西人慧黠因摭佛经而变幻之或兼剽儒家道家之词而又举所谓三教者全排之夸诈乖谬实为异端之尤惟其推测天文制作器用亦有专长无不可取
　　圣朝节録其枝能而禁传其学术具存深意欧罗巴人所撰各书如利玛窦辨学遗牍之类其大防皆以阐发彼教兹不附録于杂学类者以其为
　　功令所禁即当屏之经籍外云
　　以上杂学
　　宋
　　黄伯思东观余论二卷
　　伯思字长睿号霄賔又自号云林子昭武人政和中官至秘书郎
　　赵叔问肯綮録一卷
　　叔问自号西隐老人魏王廷羙之裔
　　朱翌猗觉寮杂记二卷
　　翌字新仲号山居士舒州人政和中登进士第南渡后官中书舍人
　　张淏云谷杂记四卷
　　淏见史类
　　姚寛西溪丛语三卷
　　寛字令威嵊县人仕至权尚书户部员外郎枢宻院编修官
　　王观国学林十卷
　　观国字用賔长沙人绍兴时官左承务郎知汀州宁化县
　　髙似孙纬畧十二卷
　　似孙见史类
　　袁文瓮牖闲评八卷
　　文字质甫鄞人燮之父
　　龚頥正芥隐笔记一卷
　　頥正字养正处州遂昌人光宗时为国史院检讨官
　　孙奕示儿编二十三卷
　　奕字季昭号履斋庐陵人宁宗时尝官侍从
　　刘昌诗芦浦笔记十卷
　　昌诗字兴伯江西清江人宁宗进士嘉定间尝为县今
　　王楙野客丛书三十卷附野老记闻一卷
　　楙字勉夫长洲人养母不仕惟杜门著述当时称为讲书君
　　邢凯坦斋通编一卷
　　凯爵里无攷
　　叶大庆考古质疑六卷
　　大庆字荣甫以词赋知名尝官建州学教授
　　魏了翁经外杂抄二卷　古今考一卷　正朔考一卷读书杂抄二卷
　　了翁见经类
　　陈叔方頴川小语二卷
　　【臣】等谨案是书散见永乐大典中但题为陈叔方撰攷宋时有陈昉字叔方号节斋温州平阳人累官吏部尚书端明殿学士諡清惠又元时有隐士陈植亦字叔方今攷是书无一语及元事当是陈昉无疑
　　赵与旹賔退録十卷
　　与旹字行之艺祖七世孙也官丽水丞
　　史绳祖学斋占毕四卷
　　绳祖字庆长眉山人受业于魏了翁之门官朝请大夫直焕章阁
　　赵升朝野类要五卷
　　升字向辰仕履无攷
　　王应麟困学纪闻二十卷
　　应麟见经类
　　罗壁识遗十卷
　　壁字子苍号黙耕新安人
　　爱日斋丛抄五卷
　　【臣】等谨案是书据陶宗仪説郛题宋叶某撰名字无攷
　　元
　　方回续古今考三十七卷
　　回字万里号虚谷宋末知严州入元为建徳路总管【臣】等谨案是书盖续魏了翁之古今考也了翁书见前
　　黄潜日损斋笔记一卷
　　溍字晋卿金华人延祐进士厯官翰林侍讲学士中奉大夫知制诰同修国史同知经筵事諡文献
　　明
　　杨慎丹铅余録十七卷续録十二卷摘録十三卷摠録二十七卷
　　慎见经类
　　周洪谟箐斋读书録二卷
　　洪谟见史类
　　陈霆两山墨谈十八卷
　　霆见史类
　　朱承爵灼薪剧谈二卷
　　承爵字子儋里贯无考
　　赵釴古今原始十四卷
　　釴字子举一字鼎卿桐城人嘉靖进士官至右佥都御史巡抚贵州
　　林有望史纲疑辨四卷
　　有望字未轩桐城人嘉靖进士官至四川按察司佥事
　　陈千古辨疑七卷
　　字南衡天台人嘉靖进士官至礼部员外郎
　　王世懋读史订疑一卷
　　世懋见史类
　　【臣】等谨案是编乃其攷证之文虽以读史订疑为名而所言不必皆史事如鸿胪涧毗山龙鱼水则紏明一统志疎漏钟离令嫁前令女事则论自警编之失至于玉兰花一条直农家圃史中语于史益为无渉葢本笔记之流而强立读史之目者也
　　黄溥简籍遗闻二卷
　　溥鄞县人仕履无攷
　　周梦旸常谈考误四卷
　　梦旸见史类
　　张鼎思琅琊曼衍四卷
　　鼎思字慎吾安阳人万厯进士
　　郑明选粃言四卷
　　明选字侯升归安人万厯进士官至南京刑科给事中
　　王宇升庵新语四卷
　　宇字未啓闽县人万厯进士官至山东提学参议是编抄撮丹铅诸録之什一故曰升庵新语
　　陈耀文正杨四卷　学林就正四卷
　　耀文见经类
　　【臣】等谨案正杨凡一百五十条皆紏杨慎之譌其学林就正则聚诸驳杂异説诋呵圣贤乖刺处正复不少也
　　张萱疑耀七卷
　　萱广东人官户部郎中
　　王一槐玉唾壶二卷
　　一槐钱塘人万歴末官临淄县知县
　　钱希言戏瑕二卷
　　希言字简栖吴县诸生
　　陈懋仁析酲漫録六卷
　　懋仁见史类
　　邓伯羔艺彀三卷彀补一卷
　　伯羔见经类
　　徐笔精八卷
　　见史类
　　张存绅雅俗稽言四十卷
　　存绅字叔行号见其华容人天启中由贡生官蒲圻县训导
　　陈良儒读书考定三十卷
　　良儒字穉修湖北人崇祯中由廕生官光禄寺典簿
　　方以智通雅五十二卷
　　以智见道家类
　　周婴巵林十一卷
　　婴字方叔莆田人崇祯十四年以贡入京特授上犹知县
　　胡爌拾遗録【无卷数】
　　爌字闇翁南昌人
　　周祈名义考十二卷
　　祈蕲州人
　　吕毖事物初略三十四卷
　　毖字贞九吴县人
　　俗语一卷
　　不着撰人名氏
　　纬略类编三十五卷
　　不着撰人名氏
　　稗乗四卷
　　不着编辑者名氏
　　以上杂攷



　　钦定续文献通考卷一百七十六
<史部,政书类,通制之属,钦定续文献通考>
　　钦定四库全书
　　钦定续文献通考卷一百七十七
　　经籍考
　　子【杂中杂説　杂品】
　　宋
　　龚鼎臣东原録一卷
