<!-- { "loadSidebar": true } -->
　　蠲减江南上元等州县额粮江苏巡抚庄有恭言上元等十四州县卫田地一千三顷八十余亩下产难供上赋请减原科则正银五千三百六十六两米豆六千二百五十四石下部议行
　　二十一年豁免江南邳州被水地亩额徴地粮江南邳州被水冲沙压废田地八十九顷三十余亩应徴地漕等项银二百六十八两有竒米麦六十石四斗有竒令永行豁免
　　二十二年减除山东海丰县黎敬等庄地亩粮额
　　谕山东武定府属之海丰县地处海濵其地北乡之黎敬等五庄尤为低洼易涝以致积欠三千五百余两加恩概予豁免至该处地既瘠薄若仍用旧则恐输纳维艰未免重困民力着该抚勘明洼下地亩其粮税并照下则徴收所有不敷粮额银两按数开除嗣据巡抚鹤年勘明黎敬等五庄照该县大粮下则地例每亩一分一厘徴粮共豁除不敷粮额银八百五十二两有竒
　　二十三年豁除江南灵壁县五湖水沈地额徴钱粮灵壁县五湖田地低极洼波淹之区水深难涸应纳粮地二千五百七十八顷五十余亩额徴折色银二千八百九十五两有竒米三百一十石有竒令永行豁除
　　令州县钱粮随徴随解不得久贮库内户科给事中黄登贤言州县钱粮应随徴随解勿令久贮库内致有那移之弊并令布政司于奏销册内将各属批解月日逐一详细开载以便稽核下部议行删除地丁钱粮奏销项下折徴顔料等款目户部议准户科给事中黄登贤条奏各省采办顔料原就土产所宜若已经停办折徴价银奏销册内复胪列各项名色实属繁冗应将各省奏销册造折徴顔料款目概行删除以归简易至河南省之宗禄唐府瑞府匠班陜西省之秦府王驸马勲田直隷省之膳人膳军常兊操赏等名色皆系明季流传凡有似此开载者应行令各督抚一体删除统归地丁条造报
　　二十四年准陜西郃阳县黄河新涨滩地照该县下地起科陜西巡抚钟音言同州府属之郃阳县黄河新涨滩地三百七十五顷有竒应照依该县下地科则每二亩折中地一亩每亩照部价折银二分八厘徴解司库下部议行
　　豁免山东济宁鱼台二州县水淹地亩额徴钱粮济宁鱼台二州县被淹地亩水深难涸者共九百七十六顷六十余亩应徴银二千五百三十九两有竒米二百八十石有竒令悉行豁免
　　二十五年豁免山东海丰等县被水地亩额徴钱粮海丰利津霑化阳信乐陵冠县水冲沙压地亩共九百八十二顷应徴银三千六百三十四两有竒米麦五百八十九石有竒令悉行豁免
　　二十六年募民承种肃州威鲁堡地亩肃州威鲁堡向安挿吐鲁畨回人是年移归故土所遗熟地一万五千三百六十余亩陜甘总督杨应琚奏请募民承种按则陞科从之
　　准山西大青山土黙特十五沟民人开垦地亩照归化五防中地科则山西巡抚鄂弼奏报大青山喀尔钦喀尔吉尔等十五沟民人二百四十余户所垦熟地四百四十三顷七十五亩部议令给租票以为定额仍照归化等五防中地科则每亩完本色米二升九合六勺共一千三百一十三石五斗有竒由归化城通判徴收
　　二十九年准安西府属招民认垦地亩照水田例六年陞科陜甘总督杨应琚前后奏报安西府属玉门渊泉二县招民认垦地亩一万二千一百亩有竒俱照水田例六年陞科
　　准四川屏山县大竹堡等处荒地招民开垦分别水旱按年陞科四川总督阿尔泰言叙州府属屏山县大竹堡等处边荒勘明可垦地共十万六千六百余亩请将叙州府通判移驻马边防招民开垦并将已垦田地分别水旱照例陞科下部议行嗣据奏报大竹堡等处开垦地亩成熟未熟上中下地共一千一百八十三顷应徴丁条粮银一千四百五十两有竒分别年限起科其川秧荞坝上下溪等处已垦承粮田地七十六顷应徴丁条粮银二百一十五两有竒请拨入马边防通判徴收从之
　　三十年减除江南泰州属丁溪庙湾二场垦荒地折徴课银泰州分司所属范公堤外旧垦熟地六千四百余顷地土瘠卤江苏巡抚陈谋奏请照梁垜场折价之例每亩完银二分五厘嗣因丁溪庙湾二场所报垦熟地内有沮淤斥卤不堪耕种地三千六十余顷经两江总督尹继善等查勘防议请减除课银四千六百九十两有竒仍照本场原额科则下部议行
　　三十一年
　　谕滇省山多田少水陆可耕之地俱经垦辟无余惟山麓河濵尚有旷土向令边民垦种以供口食而定例山头地角在三亩以上者照旱田十年之例水濵河尾在二亩以上者照水田六年之例均以下则陞科第念此等零星地土本与平原沃壤不同倘地方官经理不善一切丈量查勘胥吏等恐不免从中滋扰嗣后滇省山头地角水濵河尾俱着听民耕种概免陞科以杜分别查勘之累且使农氓无所顾虑得以踊跃赴功力谋本计该部遵谕即行嗣经户部遵
　　防议定凡内地及边省零星地土悉听该处民人开垦种植直隷江西为数不及二亩福建及江苏之苏州等属不及一亩浙江及江苏之江宁等属不及三亩陜西不及五亩安徽湖南湖北贵州水田不及一亩旱田不及二亩河南上地不及一亩中地不及五亩下地不论顷亩山东中则以上地不及一亩中则以下地不论顷亩山西下地不及十亩广东中则以上水田不及一亩旱田不及三亩下则水田不及五亩旱田不及十亩四川上田中田不及五分下田上地中地不及一亩下地不论顷亩云南不计亩数广东之畸零沙砾地亩及高雷亷三府山场荒地俱永逺免其陞科奉天十亩以下尚宜禾稼者减半徴租山冈土阜傍河濵海洼下之处仅宜杂植不成坵段者永免陞科
　　又
　　谕据杨应琚奏新定整欠孟艮地方请仿照普洱边外十三土司之例酌中定赋于丁亥年入额徴收等语整欠孟艮业经附入版图愿输粮赋其酌定徴额之处俱着照所请办理但念该处地方连年经莽匪扰害今虽得安耕作而元气尚难骤复若遽于丁亥年责令输将恐夷民生计未免拮据所有应徴钱粮着加恩缓至戊子年入额徴收以示优恤边黎至意改定湖北汉川县垸粮科则湖广总督定长等言湖北汉川县汈防垸连接诸湖圈筑长堤七千五百余丈卑薄殊甚必须加髙培厚但民修力有不能借帑难以徴补况垸内嵗徴各则银不及一千三百两米仅八十余石而节年赈贷反多于额徴之数莫如改粮废堤将垸内上八总民田红粮三则均改为渔粮上则其军田科则改为渔粮下则下八总民田内应徴南米请照上八总南米一并减免庶几无水之年以地为利有水之年以水为利下部议行
　　又
　　谕银库所奏月折内地丁款下开写丝毫忽防等细数縁各省徴收之时必须先有散数方可合并计算彚成总数是以照例开冩但此等名目既已极其纎悉而秤兊时并不能将此丝毫忽微之数分晰弹收徒属有名无实于政体亦多未协嗣后各省徴收钱粮及一切奏销支放等事俱着以厘为断不必仍前开写细数
　　定四川石砫防垦荒田地科则四川防州府属石砫防地方东西寛五百里南北长三百三十里自改置流民以来田地徴粮仍循土司旧习总督阿尔泰奏请报垦田地上田中田丈量在五分以上下田上地中地在一亩以上者比照附近之酆都县科则下部议行
　　是年总计天下土田七百四十一万四千四百九十五顷五十亩有竒赋银二千九百九十一万七千七百六十一两粮八百三十一万七千七百三十五石各有竒草五百十有四万四千六百五十八束
　　直隷民田六十八万二千三百四十三顷九十亩有竒赋银二百四十六万三千七百八两粮九万五千二百十九石各有竒草九万四千四百三十六束粮草均留充本省经费
　　奉天民田二万七千五百二十五顷二十七亩有竒赋银四万五千五百四十四两粮七万六千九百四十四石各有竒粮充本省经费
　　江南江苏民田六十五万九千八百十七顷二十亩有奇赋银三百二十五万五千二百三十六两粮二百八万五千四百五十一石各有竒嵗漕京师百七十六万二千六百一石留充本省经费三十二万二千八百五十石各有竒
　　安徽民田三十六万四千六百八十顷八十亩有竒赋银百七十万七千一百二十三两粮六十九万四千三百十六石各有竒嵗漕京师五十二万五千九百三十六石留充本省经费十有六万八千三百八十石各有竒
　　山西民田五十三万五千四百八十一顷三十五亩有竒赋银三百六万九千三百二十五两粮十有二万三千五百四十六石各有竒粮充本省经费
　　山东民田九十六万七千一百四十顷三亩有竒赋银三百三十三万二千八百七十九两粮五十万六千九十五石各有竒嵗漕京师三十四万七千九百七石留充本省经费十有五万八千一百八十七石各有竒
　　河南民田七十三万一千七百三十五顷六十三亩有竒赋银三百三十二万二千二百十六两粮二十万二千三百十三石各有竒嵗漕京师十有七万三千一百七十七石留充本省经费二万九千一百三十六石各有竒
　　陜西民田二十五万九千五百七十九顷四十七亩有竒赋银百五十五万五千五百十三两粮三万一千九百四十八石各有竒草六千五十一束粮充本省经费
　　甘肃民田二十三万六千三百三十顷九十五亩有竒赋银二十八万七千四百八十六两粮五十二万一千七百四十六石各有竒草五百四万四千一百七十束粮充本省经费
　　浙江民田四十六万二千四百顷有竒赋银二百八十二万一千四百八十三两粮百三十八万六千七百石各有竒嵗漕京师九十四万一千六百八十三石留充本省经费四十四万五千十六石各有竒
　　江西民田四十六万一千六顷二十亩有竒赋银百九十三万九千一百二十六两粮八十九万九千八百三十六石各有竒嵗漕京师七十七万三百十石留充本省经费十有二万九千五百二十六石各有竒
　　湖北民田五十六万八千四百四十三顷九十亩有竒赋银百十有二万一千四十三两粮二十八万六千五百三十七石各有竒嵗漕京师十有三万二千三百九十六石留充本省经费十有五万四千一百四十一石各有竒
　　湖南民田三十一万三千八十三顷四十二亩有竒赋银百十七万八千三百五十七两粮二十七万七千九百四十九石各有竒嵗漕京师十有三万三千七百五十三石留充本省经费十有四万四千一百九十六石各有竒
　　四川民田四十六万七十一顷二十六亩有竒赋银六十六万八百一两粮万三千四百四十石各有竒粮充本省经费
　　福建民田十有三万八千四十七顷三亩有竒赋银百二十七万八千五百七十两粮三十一万三千九百十三石各有竒粮充本省经费
　　广东民田三十三万六千九百六十二顷五十三亩有竒赋银百二十六万九百三十三两粮三十四万八千一百七十四石各有竒粮充本省经费广西民田九万九千七百五十二顷四十四亩有竒赋银三十九万一千三百五十二两粮十有三万四百二十石各有竒粮充本省经费
　　云南民田八万三千三百六十三顷五十一亩有竒赋银十万五千七百八十四两粮十有六万七千九百三十八石各有竒粮充本省经费
　　贵州民田二万六千七百三十顷六十二亩有竒赋银十有二万一千二百八十二两粮十有五万五千二百五十石各有竒粮充本省经费
　　三十三年户部议盘騐丈量京通新旧粮额之法每届五年派员查办一次徒滋糜费应请停止如议行
　　三十六年
