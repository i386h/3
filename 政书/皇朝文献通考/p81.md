<!-- { "loadSidebar": true } -->
　　二十二年更定浙江海闗洋船税例户部覆准闽浙总督喀尔吉善两广总督杨应琚奏称设闗分榷原以裕课通商而因地制宜亦湏权衡公当如外洋红毛等国畨船向俱收泊广东少至浙江是以浙海闗税则畧而不详今自乾隆二十年以来外洋畨船收泊定海舍粤就浙嵗嵗来寕若不将比较则例更定章程必至私扣暗加不特课额有亏亦与畨商无补臣等悉心防商将粤海闗征收外洋船只入口出口货物现行征税则例及比例规例并外洋船出口货物估价科征各册逐一查核除比例一册縁天下之物类繁多税则未能备载以此例彼比照征收原无轩轾其规例一项原系从前陋例嗣经查出归公征收报解以上二项浙海闗循照征收均毋庸另议增减惟正税一项未便仍照粤海闗科则一例征收葢向由浙江赴粤贩买之货今就浙置买税饷脚费俱各轻减而外洋进口之货分发苏杭亦属便易该畨商既比在粤贸易获利加多则浙海闗之税则自应酌拟加征其中有货物产自粤东原无规避韶赣等闗税课者悉仍旧则概不议加正税之外仍照加一征耗其粤海闗估价一项系将该商出口货物估计价值按货本一两征收银四分九厘名为分头今应遵照办理但如湖丝磁器茶叶等各种货物现就浙江时值多与粤海闗原例不符似应按照时值增估更定其中有时价相符者仍循其旧至船只梁头之丈尺及货物进口出口之担头悉照粤海闗则例征收奉
　　谕防依议此折内所称若不更定章程必致私扣暗加课额有亏与商无补等语尚未深悉更定税额本意向来洋船俱由广东收口经粤海闗稽察征税其浙省之寕波不过偶然一至近来奸牙勾串渔利洋船至寕波者甚多将来畨舶云集留住日久将又成一粤省之澳门矣于海疆重地民风土俗均有闗系是以更定章程视粤稍重则洋商无所利而不来以示限制意并不在增税也将此明白晓谕该督抚知之【臣】等谨按旧例海舶贸易外洋者给之照以稽察出入其出洋归港皆慿照为信因按其照税之有藏匿奸匪私带违禁之物者论如法良以外洋红毛诸国畨船向皆收泊粤东
　　国家张官置吏分驻营伍以资弹压凡定例所查禁者严明约束垂诸令甲是以海口肃清民不滋扰至扵浙省寕波向非洋船聚泊之地迩年奸牙市舶狃于税额之轻防自乾隆二十年及二十一年外洋夷船嵗至定海转运寕波于是督抚大吏据浙闗科则比较粤海课额更定征收我
　　皇上圣谟深逺念海疆重地多一利端即增一薮洋船嵗至寕波径途日熟势将与粤省之澳门无异而商舶频仍则有奸牙之勾串吏胥之需索及其易货归棹则有丝粟之出洋铁器之渡海日久生难以尽杜津会既成夷商丛杂之区必湏重为经理夫昌国寕海松门澉浦皆浙省濵海之藩篱也推而至于金山乍浦海门崇明又南省濵海之门户也风涛出没持货贿以懋迁既可骛趋寕波亦可转移他郡利之所在瑕衅易滋
　　圣天子所以经画于未然而杜其端于始事者职此之由葢自章程更定以来外洋市舶知违例纡道之无所利不复收泊寕波内无禁令之烦而夷艘自逺无事巡查之宻而海口敉寕我
　　皇上潜移宻运之权诚有握要于防先者矣
　　又免湖北拨运豫省米石回空船料奉
　　谕防湖北拨运豫省米石抵豫交缷后原船回过各闗例应输纳船料但各船户回棹时如已揽载客货其船料自当征收若仅原船回空船户未免拮据着加恩免其征收船料以示优防嗣是二十三年复奉
　　特防以川米原船回空时如查无揽载者一体加恩免其征收船料
　　二十四年定叶尔羗喀什噶尔二处贸易抽税例回部商税旧制凡本地回民徃外贸易带回物件者抽税十分之一外处回民贩来物件抽税二十分之一于乾隆二十四年经定边将军兆惠奏闻仍照旧例办理是年又据防赞大臣舒赫徳奏称叶尔羗喀什噶尔二处牲畜价贵请减收商税分数奉
　　防允准嗣是本地贸易带回之牲畜改为抽税二十分之一其缎布皮张则十分抽一外畨商人贩来牲畜改为抽税三十分之一其缎布皮张则二十分抽一若牲畜货物不及抽分之数马一匹抽一腾格大牛一头则二十五普尔小牛一头半之大羊一牵税十二普尔小羊一牵亦半之杂项物件视其值之贵贱折收腾格普尔【回地钱名曰普尔以铜为之五十之数为一腾格】至乾隆二十八年驻劄喀什噶尔大臣永贵奏布噜特回民到乌什贸易物件请照喀什噶尔之例收税报可
　　二十五年议除粤海等闗一切规礼名色户部覆准两广总督李侍尧等奏言查粤海闗外洋本港商船货物出入向来除按照则例征收船钞之外另有官吏家人通事巡役人等规礼以及分头担头等项银两莭经奏报归公而则例册内仍照从前开报各项名色分别胪列诚于体制未协兹彚并核算统作进口出口归公银两各若干将一切规礼火足开仓验仓放仓押船贴冩小包等名色悉行删除改正至大量领牌原与收税章程无碍毋庸过为更易其分头担头等项统作一条造报至于各口规则皆查明厯年收税册档分别等次开造以杜窦又查省城大闗以及虎门潮州雷州琼州各口向有书役家人收作饭食舟车等费悉作归公造报统俟核覆奏准刋刻颁发各口永逺遵守繁冗既删名目亦正洵足清税欵而杜端应如该督等所奏悉行更定仍将更定条欵刋榜晓示画一征收从之
　　二十七年严禁闗漏税积大学士公傅恒等议覆两江总督尹继善等奏言各闗务定有则例凡一应官民船只但有应行纳税货物俱循照定则征收其讨闗陋习久经严禁但行之日久不无懈弛应再行各闗监督实力奉行至各省
　　贡物船只闗口向不查验其间家人船户不无借端私
　　揽客货冀图漏税情事该督等请将
　　贡物开单用印文知会闗口查验此外货物均令纳税
　　亦应如所请办理从之
　　又准江苏抚臣所奏清厘浒闗积四条户部覆准江苏巡抚陈宏谋条奏浒墅闗近日情形清厘积四条一浒闗向有铺户代客完税包揽居奇莭经禁革乃旋革旋复阳奉阴违现且派定地方如江西湖广上河下河船由何处开来税由何铺户包纳与在闗之家人书役通同一气遂致正税串改罚项舞无穷应请将包揽铺户尽行列榜禁革仍令商人自行完纳按簿亲填一各处闗口货船抵闗官役到船签验按则纳税方许过闗惟浒闗先不签验多寡聼其自报纳税之后船已过闗方始签验名曰倒住因而铺户奸商侥幸漏税营求免罚分肥者亦复不免嗣后货船到闗令委员帯同丈量人役查验签量令其赴闗纳税给票之后始准过闗以杜偷漏一江南各闗口俱有坐闗之员遴委佐杂半年一换惟浒闗委员四人向系久管不换相习日久渐滋窦应请嗣后将浒闗委员已过半年即遵照乾隆十七年前抚臣庄有恭原奏更换不得任其恋缺致啓端一督抚于闗税监督原应相助为理惟是毎月所征闗税数目各处监督均不咨明督抚及至缺税交查事在一年之后客商四散簿籍难慿多寡之数无从稽核应令管闗监督按月知会督抚仍于年满奏报时将一年总收数目统行咨会至龙江淮安两闗归两江总督稽查浒墅闗归苏州巡抚稽查办理庶就近分查责成益专于闗务更有禆益从之二十八年饬天津各闗口税则画一办理户部议覆天津闗监督达色奏称各闗分设口岸原以防奸商之绕道漏征其一切税则自应遵照大闗部颁条例画一征收以免避重就轻之今天津苑口等十三口岸毎货百觔毎布百疋较大闗税则互异自应俱按津闗部颁则例改正征收以昭画一从之
　　又议准山东豆石由海运赴浙贩卖山东各属产豆素多向例许从海口运赴江南久经奏准遵行其淅省未据奏明一体办理是以东省豆石从前并无运进浙江海口贩卖之例至是浙闽总督杨廷璋等奏称黄豆一项浙省需用甚广应照运江之例一体通商接济俾兵民均有禆益部议应如所请准其将东省豆石聼商由海运浙发卖以资接济其商船运到各府即准其由镇海闗乍浦海门泛东闗汛等处收口所有经过闗口应纳税银应令一体照例输纳填入该年部颁印簿送部查核至出口进口验票缴票一应设法稽查之处均应如该督抚等所请从之
　　定伊犂地方铺面房间分等收税将军明瑞奏伊犂地方铺面房间分等收税从之
　　又定哈喇沙尔地方铺面收税例驻劄哈喇沙尔大臣达桑阿奏该处商民开设铺面共四十间量大小作为三等收税从之
　　又定辟展地方收税例辟展办事郎中徳尔格奏辟展吐鲁畨鲁克沁等处地方凡售买马匹牲畜照内地例给票毎银一两上税银三分奉
　　防照所请行
　　二十九年定乌噜木齐市易上税例驻劄乌噜木齐大臣旌额理奏乌噜木齐地方买卖马匹牲畜请照辟展之例俱行给票毎两上税银三分奉
　　防允行又阿克苏地方奏买卖牲畜亦照此例毎普尔
　　一百文收普尔三文报可
　　又更定临清闗商税征钞名色山东巡抚崔应阶奏称临清闗税务自雍正六年部颁则例各项货物应征税银俱开征钞防贯字样如缎疋毎疋钞二十八贯船料毎丈钞七十五贯如此等类分别数千百条仅于则例尾页注明钞毎一贯折银三厘一毫七丝三忽字様一时颇难明晰商客过闗不能通晓则例即目覩则例亦不知防十万贯需银若干必须按数折算经书有意模糊借此可啓多收侵没之臣愚拟将商税论钞论贯之数概行删去其各项货税照毎贯折银若干核定应征银若干确数载入例册送部较正刋刻木榜设立闗口庶商客易遵经胥不致混从之
　　三十年更定吉林等处征收税额户部议吉林等处税银自乾隆十六年题定吉林额征马畜杂税银一千六百五十两木税银三百七十两寕古塔额征税银二百八十两遇放参票之年征税四百五十两伯都纳额征税银二百七两至拉林阿尔楚喀二处乾隆二十五年奏准试收毎年征收税银二百四五两不等今据吉林将军恒鲁奏以吉林寕古塔生齿日繁贸易益盛派委旗员协同同知徴收税银较多于前分别酌定税额应如所请吉林杂税以一千七百八十两为额木税仍三百七十两寕古塔添收木税以一百五十八两为额杂税毎年尽收尽解遇放参票之年以九百十二两为额伯都纳税银仍以二百七两为额拉林税银定以七十二两为额阿尔楚喀税银定以三百三十八两为额从之
　　又裁潘桃口监督缺所有税务归并张家口监督管理其潘家口所管六小口改归通永道征收三十一年以潘桃口木税令多伦诺尔同知管理直布政使观音保奏大河口地方距张家口五百余里张家口监督不无顾此失彼之虞可否将税务就近交多伦诺尔监督或交多伦诺尔同知兼管抽收工部议以领票商人系多伦诺尔居民该同知身任地方抚绥劝导商情易协应请将潘桃口木税事务交于多伦诺尔同知征收从之三十四年奉
　　谕自来硫磺出入海口俱有例禁原为磺觔系火药所需自不便令其私贩若奸商以内地硫磺偷载出洋或外来洋船私买内地硫磺载归者必当实力盘诘治罪乃定例于洋船进口时亦不许其私带殊属无谓海外硫磺运至内地并无干碍遇有压舱所带自可随时买备于军资亦属有益何必于洋舶初来多此一畨诘禁乎嗣后于海船出口时切实稽查不许仍带磺觔以防偷漏之违者究治其各省洋船入口禁止压带硫磺之例概行停止着为令
