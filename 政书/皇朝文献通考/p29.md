<!-- { "loadSidebar": true } -->
　　谕朕巡幸浙江由海宁阅视塘工至杭州老盐仓一帯有柴塘四千二百余丈虽因其处不可下桩为石塘然柴塘究不如石塘之坚固业经降防将可以建筑石塘之处一律改建石塘以资永乆保障兹忽忆及该地方官及沿塘诸民见该处欲建石塘或视柴塘为可废之工不但不加防防甚或任聴居民拆毁窃用致有损壊石塘未蒇工之前于该处城郭田庐甚有闗系且改建石塘原为保卫地方之计若留此柴塘以为重闗保障俾石塘愈资巩固岂不更为有益着该督抚即严饬地方文武官将现有柴塘仍照前加意保固勿任居民拆损窃用
　　增筑徐州城外石工徐州居江南黄河上游北岸居民稠宻南岸靠府城黄河至此一束河面寛八十余丈大汛时甚闗要城外旧有石工七段惟韩家山尚有空档四百五十丈至是一律接筑石工自韩家山至奎山全资卫防
　　河臣陈辉祖言徐属丰砀铜沛邳睢等漫堤平堰之处现在保防平稳泛期已过乗此择要加培高厚方资抵御从之
　　四十六年大学士公阿桂会同陈辉祖等奏仁和县西塘海宁城东石塘七段遵
　　防一律改建鱼鳞石塘
　　直总督袁守侗奏文安大城霸州天津静海安州新安雄县武清等九州县境内堤埝各工冲塌过甚需工较多之处照工赈例修筑下部议行展挑沈家窰河工时清河旧县之玉皇阁埽土迤上河势向走北岸冬间溜向南趋露有窰基数座土人咸称为沈家窰土性坚实就势再为展寛与陶庄新河头形势更为直捷从萨载等请也阿桂萨载等会议桃源属临河集之九里冈砂礓坚实中间横亘千余丈未免梗阻全河惟于北崖坐湾处自李家庄起至临河集北首挑引河一道计长一千一百四十丈自可冲刷寛深疏入奉
　　谕宜速为之
　　补修临湖风损石工时扬河扬粮高堰山旴四临湖石工屡被风暴撞塌至是补修完竣
　　谕前以浙省老盐仓一塘工是否可以及时接办降防询问阿桂兹据覆奏此段工程可以接续办理浙省办理石塘二千二百余丈计明嵗冬间始可蒇工其老盐仓一帯塘工若一律筑砌自应俟现办工程完竣后再行次第筹办
　　四十七年
　　谕陈辉祖奏海塘头围开濬引河江潮畅顺一折所办甚合机宜可嘉之至海塘南岸淤沙绵亘从前歴办引河迄无成效陈辉祖能督率司道等悉心讲论办理此段工程于南坍北涨之机切中窽要将来鱼鳞石工告竣可以永期巩固此事陈辉祖所见既确不待奏闻即督同属员实力妥办
　　又
　　谕据阿桂等覆奏豫省漫工另筹筑堤改渠并嵇璜所奏秋间施工一折内称青龙冈漫口屡经变动形势败壊已极是以遵防于迤南一帯另筹去路自应及时办理若于白露后开工恐水落归槽不能掣溜且既有决口漫水下注即遇伏秋盛涨不能复有移改等语河工闗系民生最为重大今据阿桂等奏于五六七三月内兴工即遇雨水躭延亦可先得雨月工程并请现在应用民夫踊跃即东省灾氓亦闻风云集并可以工代赈各等语所筹皆是均应如所议办理
　　又
　　谕前据胡季堂奏黄水滩出地亩甚多居民村落并皆耕种麦苗一遇水发势必筑围打坝填塞自多且河身多一村庄即水势少一分容纳请勅下河南山东江南各督抚确查令其迁居隄外等语河滩地亩居民开垦日久必至填塞河身于河道甚有闗系且居民庐舍占据滩地猝遇水涨之时于民居亦多未便因特降谕防令萨载等确加履勘其隄外地居高阜者仍聴照常居住耕种若占居堤内于水道有碍即行明切晓谕俾陆续迁徙并令该督抚等妥为经理毋致贫民失业因思滩地居民垦地结庐已非一日若其目前无事安居已久不免安土重迁且河堤以外均属民田亦无隙地可以迁徙所有旧居隄内滩地无碍河身者仍加恩准其各守旧业以副朕廑念穷黎之至意此后毋许再行住居占种
　　又
　　谕前据萨载奏开放顾家庄引渠分泄运中河水畅达入黄情形一折朕以该处引渠分泄上游漫口之水既能得力即使掣动全河由此归入旧黄河直注入海似亦无不可因降防询问该处情形是否可以如此办理此朕廑念河防设为或然之想今据萨载覆奏顾家庄所开引河分泄运中河之水入黄实为得力若一经掣动全河则顾家庄至杨家庄口门此七十里运道即不能通行舟楫必须经由黄河七十里始行入运等语此等情节萨载熟悉彼处情形据实入告所办甚是自应照所议行
　　四十八年
　　谕此次曲家楼漫口为民生运道攸闗特命大学士公阿桂前徃经理筹办几阅两载因谕阿桂等于迤南一帯另筹去路经阿桂等公同酌议于兰阳十二堡至商邱七堡共一百七十余里另筑新堤疏挑引渠阿桂等原议本定霜降以前完工开放而堤渠并举需用人夫较多该地方督抚等屡请邻省助夫朕洞鉴情形以邻省夫非便屡经降防训谕并展限缓至春间挑汛开放引河俾豫省夫役可以从容挑筑停止他省拨派之烦阿桂等遵照办理如期开放大溜全掣坝工堵合稳固此皆仰邀
　　天佑
　　神幸得蒇工朕欣感之余益深防敬
　　工部议续办西塘海宁州境内自场字号至因字
　　号柴塘一千七百丈一律改建鱼鳞石塘以垂永久饬该抚造册送部先是大学士公阿桂等因场字号至名字号一千五百丈改筑鳞塘而独留立字号至因字号二百丈之柴工恐潮汐徃来冲决究不抵石塘之足资捍御请一律改建石工从之四十九年
　　谕浙江建筑石塘所以保障民生闗系甚重前庚子南巡时朕亲临阅视指示机宜于老盐仓旧有柴塘后一律添建石塘四千二百余丈次第兴修于上年七月间告竣今抵浙后亲临阅看所办工程不惟不应邀叙并多未协之处石塘既建自应砌筑坦水保防塘根乃后之督抚惟云柴塘必不可废此受工员怂恿为日后嵗修冒销地歩况朕添建石塘原留柴塘为重门保障并未令拆去柴塘前降谕防甚明也若如该督抚所言复加嵗修又安用费此数百万帑金添筑石塘为耶又石塘之前柴塘之后见有沟槽一道现有积水并无去路将来日积日甚石塘根脚势必淹浸渗漏该督抚亦并未虑及又石塘上有堆积土牛甚属无谓不过为适观起见无当实际设果遇异涨又岂几尺浮土所能抵御耶所有塘上土牛即着填入积水沟槽之内仍将柴塘后之土顺坡斜做祗需露出石塘三四层为度并于其上栽种柳树俾根株蟠结塘工益资巩固如此则石柴连为一势即以柴塘为石塘之坦水至范公塘一亦必需一律接建石工方于省城足资永逺巩防着自新筑石塘工止处之现做柴塘及挑水段落起至硃笔圈记处止再接筑至乌龙庙止一体添筑石塘拨给部库银五百万两连从前发交各项帑银交该督抚据实核算仍予限五年分段从东而西陆续修筑以期海疆永庆安恬生民益资乐利
　　又
　　谕据萨载李奉翰奏江南河工预筹修防蓄泄机宜办理工程三处已于图内详悉批示并面谕该督等遵办矣天然牐下既旧有引河年久淤垫理应一律疏濬深通以备盛涨之年开放分泄自当首先办理方为有备无患其所奏外河顺黄坝堤工后深塘用土填平并于迤下估筑新堤一道是应次第办理以资保障
　　江西巡抚伊星阿奏南昌新建鄱阳余干建昌等六县下游地接鄱湖又当章贡诸水之冲圩堤冲塌田禾被淹请借项修筑下部议行
　　五十年挑穵昆阳海口工程工部议准云南巡抚刘秉恬奏滇池在云南省城之南周围三百余里受昆明六河之水会为巨浸附近昆明呈贡晋宁昆阳四州县环海田畴资以灌溉者不下数百万顷所恃以宣泄者惟在昆阳州之海口大河为填池出水咽喉疏通则均受其利壅遏则即受其害应自龙王庙至石龙坝共长二千七百七十五丈应穵一二尺至四五尺不等以资宣泄从之
　　河南巡抚毕沅奏查贾鲁河即在古汴水发源荥阳县之大周山会京孛等水经郑州中牟祥符至朱仙镇下达尉氏扶沟西华淮宁之周家口商水项城沈邱至安徽省颍州正阳闗入淮又贾鲁河自中牟县西十五里分支为惠济河经祥符陈留杞县睢州柘城淮宁鹿邑至安徽亳州会阳河入淮各计长四百余里此河淤塞为开封等府属商贩民食攸闗今既久经淤浅自应及时开濬且于水旱年时兼可以资蓄泄从之





　　皇朝文献通考卷九
<史部,政书类,通制之属,皇朝文献通考>
　　钦定四库全书
　　皇朝文献通考卷十
　　田赋考【干】
　　屯田
　　顺治元年定荒地屯种例先是开国之初每佐领拨壮丁十名牛四头于旷土屯田至是准州县卫所荒地无主者分给流民及官兵屯种
　　二年差御史一员巡视屯田
　　三年更定屯田官制每卫设守备一员兼管屯田量设千总百总分理卫事其原设指挥副指挥等俱裁去改卫军为屯丁凡卫所钱粮职掌及漕运造船事务并都司行都司分辖皆仍旧
　　四年裁屯田御史令各巡按兼管屯衞事宜五年以云镇屯田荒芜令军民垦种官给牛具量收租银
　　六年定直屯地输租例天津葛沽等处屯地旧例分三则上地每亩六升中地四升五合下地三升今定各树菜畦水田苇地每亩科租一斗麦地六升杂粮地四升五合
　　七年令卫所屯田分有无运粮科徴先是卫所屯田分给军丁承种因有操演城守捕盗领运之责科徴较民地稍轻至是裁汰卫军凡有运粮卫所屯粮仍旧派徴其无运粮卫所屯田俱照州县民田例一体起科
　　九年以广东屯粮全徴本色屯丁苦累令本折各半徴収又令各省屯丁有闗漕务者仍留驾运十年裁巡按御史令各省巡抚督理屯田
　　定江南秣陵广武英武三卫屯粮准其折银十三年令河南等省各屯卫照民地例徴粮自开屯以来屯租数倍民粮屯丁输纳维艰故有是令定屯丁贴运之例浙江金乡等卫有屯无运杭宁温台各卫嘉湖严衢各所有屯带运金华等所处绍等卫无屯有运应均算津贴向例漕船一艘派屯田一百五十一亩有奇今议定带运卫所照数分派余田徴租银拨贴无屯卫所至有屯无运卫所若有愿运者照例给田佥运若无领运者计田徴租银拨贴无屯卫所运丁至康熈十年以屯田缺额定每船给田一百一十三亩
　　又以广西卫所久废令州县招垦荒屯无力者官给牛具
　　十四年清查湖广军民册籍先是湖广有运军班军操军三项各设屯田后因操军班军不用令其归农止留运军协济江西漕务但军民册籍不分赋役易于紊乱嗣后民册当差者卫所不得扳告军册有役者州县不得重派民佃军田者照例纳租毋得再派军役军佃民田者止完正赋毋得派及民役
　　十五年以云镇屯卫钱粮归山西驿粮道管理十六年裁四川卫所其屯粮归并州县照民田起科
　　十八年更定云南职田纳粮例先是云南卫弁职田収租准俸不纳税粮嗣后各归卫所编入户口俱以本七折三徴収其旧系每亩一斗九升至三斗者照军粮例起科三斗至五斗者概以三斗为额
　　康熈二年以江南屯粮仍归都司管辖工科给事中于可托言江南屯粮改归驿传道兼摄不便宜仍令都司总理俾卫弁有所畏忌屯丁易于输将部议如所请行之
