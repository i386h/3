<!-- { "loadSidebar": true } -->
　　高厚之恩诞绍丕基倍切显扬之愿安贞
　　令范洵应地以无疆炳曜
　　徽音长
　　配天而不冺谨奉册宝恭上
　　尊諡曰
　　孝懿温诚端仁宪穆奉天佐圣仁皇后伏冀
　　淑灵式庇茂膺
　　天禄之炽昌
　　嘉德惟馨永廓
　　圣图之广大洁苾芬而肃荐耀金石以长垂
　　恭加上
　　孝懿温诚端仁宪穆和恪奉天佐圣仁皇后尊諡册文曰俪天立极垂令范于千秋
　　应地含章享隆名于奕世庙庭增焕典册维新钦惟孝懿温诚端仁宪穆奉天佐圣仁皇后毓瑞高闳腾芬戚
　　畹赞
　　显承之伟烈内则勤修笃
　　慈爱之深仁
　　母仪茂着晨昏有恪尽孝养于
　　彤闱夙夜维防佐忧劳于
　　宸扆溯
　　宫庭之佑启抚
　　皇考于冲龄十载劬劳备荷
　　生成之德终天哀痛常怀高厚之恩洎自躬钦承丕业
　　体
　　孝思于不匮尊礼宜崇熙鸿号于无穷颂扬莫罄谨奉册
　　宝增上
　　尊諡曰
　　孝懿温诚端仁宪穆和恪奉天佐圣仁皇后伏冀慈眷加隆
　　纯禧益懋贻安阜于四海绥昌炽于万年
　　贵妃钮祜禄氏太师果毅公遏必隆女康熙二十年十
　　二月封
　　贵妃三十四年十一月諡
　　温僖贵妃
　　贵妃佟佳氏领侍卫内大臣承恩公国舅佟国维女康
　　熙三十九年十二月封
　　贵妃雍正二年六月尊封
　　皇考皇贵妃乾隆元年十一月尊封
　　皇祖寿祺皇贵太妃八年七月諡
　　皇祖慤惠皇贵妃
　　慧妃科尔沁博尔济吉特氏三等台吉阿郁锡女康熙
　　九年五月追封
　　惠妃纳喇氏郎中索尔和女康熙十六年八月封惠嫔二十年十二月晋封
　　惠妃
　　宜妃郭啰罗氏佐领三官保女康熙十六年八月封宜嫔二十年十二月晋封
　　宜妃
　　荣妃马佳氏员外郎葢山女康熙十六年八月封荣嫔二十年十二月晋封
　　荣妃
　　平妃赫舍哩氏领侍卫内大臣承恩公噶布拉女康熙
　　三十五年六月追封
　　敏妃章佳氏叅领海寛女康熙三十八年七月追封雍
　　正元年六月諡
　　皇考敬敏皇贵妃
　　宣妃博尔济吉特氏科尔沁达尔汉亲王和塔女康熙
　　五十七年十二月封
　　和妃尔佳氏三品协领祜满女康熙三十九年十二
　　月封
　　和嫔五十七年十二月晋封
　　和妃雍正二年六月尊封
　　皇考贵妃乾隆元年十一月尊封
　　皇祖温惠贵妃八年十一月尊封
　　皇祖温惠皇贵太妃
　　成妃戴佳氏司库卓竒女康熙五十七年十二月封良妃卫氏内管领阿布鼐女康熙三十九年十二月封良嫔后晋封
　　良妃
　　安嫔李氏总兵官刚阿岱女康熙十六年八月封敬嫔章佳氏防军叅领华善女康熙十六年八月封端嫔董氏员外郎董达齐女康熙十六年八月封僖嫔赫舍哩氏赉山女康熙十六年八月封
　　定嫔万琉哈氏郎中拖尔弼女康熙五十七年十二月
　　封雍正二年六月尊封
　　皇考定妃
　　密嫔王氏知县王国正女康熙五十七年十二月封雍
　　正二年六月尊封
　　皇考密妃乾隆元年十一月尊封
　　皇祖顺懿密太妃
　　勤嫔陈氏二等侍卫陈闵女康熙五十七年十二月封
　　雍正四年二月尊封
　　皇考勤妃乾隆元年十一月尊封
　　皇祖纯裕勤太妃
　　贵人纳喇氏监生常素保女雍正二年六月尊封
　　皇考通嫔
　　贵人兆佳氏叅领塞克塞赫女
　　贵人郭啰罗氏佐领三官保女
　　贵人袁氏
　　贵人纳喇氏那丹珠女
　　贵人陈氏陈秀女
　　贵人纳喇氏骁骑校昭格女
　　庶妃高氏高廷秀女康熙六十一年十二月尊封
　　皇考贵人乾隆元年十二月尊封
　　皇祖襄嫔
　　庶妃色赫图氏员外郎多尔济女康熙六十一年十二
　　月尊封
　　皇考贵人乾隆元年十二月尊封
　　皇祖谨嫔
　　庶妃石氏石怀玉女康熙六十一年十二月尊封
　　皇考贵人乾隆元年十二月尊封
　　皇祖静嫔
　　庶妃陈氏陈玊卿女康熙六十一年十二月尊封
　　皇考贵人乾隆元年十二月尊封
　　皇祖熙嫔
　　庶妃陈氏陈岐山女康熙六十一年十二月尊封
　　皇考贵人乾隆元年五月追封
　　皇祖穆嫔
　　庶妃钮祜禄氏员外郎晋宝女
　　庶妃张氏
　　庶妃王氏
　　庶妃刘氏
　　世宗宪皇帝
　　孝敬宪皇后纳喇氏承恩公费扬古女雍正元年十二月
　　丁卯以嫡妃
　　册立为
　　皇后九年九月己丑崩十二月己亥諡
　　孝敬皇后十三年八月
　　皇上登极十一月丙辰恭上
　　尊諡曰
　　孝敬恭和懿顺昭惠佐天翼圣宪皇后
　　册立
　　皇后册文曰朕惟道原天地干始必赖乎坤成化洽家邦外治恒资乎内职既应符而作配宜正位以居尊咨尔嫡妃纳喇氏祥钟华胄秀毓名门温惠秉心柔嘉表度六行悉备久昭淑德于宫中四教宣允合母仪于天下兹奉
　　皇太后慈命以册宝立尔为皇后尔其承顔思孝务必敬而必诚逮下为仁益克勤而克俭恪共祀事聿观福履之成勉嗣徽音用赞和平之治钦哉宝文曰
　　皇后之宝
　　孝敬皇后尊諡册文曰地宏厚载承乾道以时行月炳阴晖助曦轮而垂照正位彰母仪之盛化茂周南禔躬备妇德之全名高妫汭式稽令典宜表徽称皇后纳喇氏毓质粹和秉心柔顺兰闺佩训蹈女史之规型朱邸来嫔嫺天潢之礼度问安内殿尽孝敬于
　　先皇侍宴禁闱奉懽愉于
　　母后逮登大宝爰陟坤宁处贵逾谦居尊弥懋深怀恪敬凛夙夜于椒庭永念兢勤赞儆咨于黼座恩流九御颁樛木之慈仁俭率六宫敦葛覃之澹约袆衣肃穆方期福履之绥璜佩渺茫忽感音容之隔乃颁纶命聿诏近臣考諡法之相符询佥谋而惟允特以册宝諡曰孝敬皇后于戏播鸿声于万国采焕金函扬媺行于千秋光腾瑶牒祗膺宠贲用具哀荣
　　恭加上
　　孝敬恭和懿顺昭惠佐天翼圣宪皇后尊諡册文曰慈徽永慕垂
　　懿范于千秋茂典追崇耀
　　鸿声于万叶晋瑶函而展孝溯
　　淑德以扬休钦惟
　　皇妣孝敬皇后
　　体顺承天
　　含章应地
　　性成纯孝
　　重闱之奉养备得
　　欢心化洽肃雝朱邸之赞襄久彰
　　令则迨正中宫之位益宏内治之功躬节俭以表率宫庭
　　履敬慎而分忧
　　宵旰温恭示教茂昭恺悌之风惠爱覃敷咸颂寛和之德
　　顾惟冲眇夙荷
　　恩晖
　　兰殿瞻依缅
　　训言之如在
　　云軿长往怆岁序之频迁兹当继序之初倍切显扬之愿
　　敬循彝典祗奉
　　尊称谨奉册宝恭上
　　尊諡曰
　　孝敬恭和懿顺昭惠佐天翼圣宪皇后伏冀
　　慈鉴丕昭锡蕃禧而昌后
　　鸿庥垂庇贻介福以流徽永怀罔极之恩佑启无疆之祚皇贵妃年氏湖广巡抚年遐龄女雍正元年十一月封贵妃三年十一月晋封
　　皇贵妃十二月諡
　　敦肃皇贵妃
　　齐妃李氏知府李文熚女雍正元年十二月封裕妃耿氏管领耿德金女雍正元年十二月封裕嫔晋号
　　裕妃乾隆二年九月尊封
　　皇考贵妃
　　宁妃武氏知州武柱国女雍正十二年五月追封懋嫔宋氏主事金柱女雍正元年十二月封
　　谦嫔刘氏管领刘满女雍正十一年六月封乾隆二年
　　九月尊封
　　皇考谦妃
　　今上皇帝
　　孝贤皇后富察氏承恩公李荣保女乾隆二年十二月
　　丁亥以嫡妃
　　册立为
　　皇后十三年三月乙未崩五月甲辰
　　册諡
　　册立
　　皇后册文曰朕惟乾坤定位爰成覆载之能日月得天聿衍升恒之象惟内治乃人伦之本而徽音实王化所基茂典式循彝章斯举咨尔妃富察氏钟祥勲族秉教名宗当亲迎之初年礼成渭涘应嫡妃之正选誉蔼河洲温恭嫺图史之规敬慎协珩璜之度承欢致孝问安交儆于鸡鸣逮下流恩毓庆茂昭于麟趾允赖宜家之助当隆正位之仪兹奉
　　崇庆皇太后慈命以金册金宝立尔为皇后尔其祗承懿训表正壸仪奉
　　长乐之春晖勗夏凊冬温之节布坤宁之雅化赞宵衣旰食之勤恭俭以率六宫仁惠以膺多福螽斯樛木和风普被于闺闱茧馆鞠衣德教覃敷于海宇永绥天禄懋迓鸿禧钦哉宝文曰
　　皇后之宝
　　孝贤皇后尊諡册文曰内治丕昭夙播周南之雅化坤仪懋着宜扬妫汭之芳声稽茂典于容台易名綦重备鸿章于閟寝命册攸崇琬刻初成瑶缄永焕惟
　　皇考之慈命作配朕躬防
　　皇妣之褒称深嘉至性聿自坤宁正位每宵旰之相资常
　　偕
　　萱殿承欢实凊温之是代奉
　　神灵之统克嗣徽音端宫府之型宏宣令问礼修茧馆俭勤则躬曳练衣恩洽椒涂仁恕则泽均樛木综平生之懿行莫罄揄扬荐壹惠之鸿名用垂久逺式循彝典爰布明纶在昔黔娄諡定于其妻亦越展禽诔传于乃妇葢由伉俪之笃匪朝伊夕以相从斯能纎悉无遗有美而文之备至追思皇后之淑德惟朕知之为最深畴咨諡典之隆称自朕衡之而允协惟贤与孝实乃兼优惟孝与贤词无溢美兹以册宝諡曰孝贤皇后于戏阐扬至行寸心可信于千秋约举大端两字实该夫众善金章龙纽兰宫之宝器犹新香检鸾书黼帐之琅函肇设祗膺宠贲黙鉴追思
　　皇后纳喇氏佐领那尔布女乾隆二年十二月丁亥封嫺妃十年十一月甲申晋封
　　贵妃十四年四月壬午晋封
　　皇贵妃摄六宫事十五年八月壬申
　　册立为
　　皇后三十一年七月壬午薨癸未奉
　　谕防据留京办事王大臣奏皇后于本月十四日未时薨逝皇后自册立以来尚无失德去年春恭奉
　　皇太后巡幸江浙正承欢洽庆之时皇后性忽改常于皇太后前不能恪尽孝道比至杭州则举动尤乖正理迹类疯迷因令先程回京在宫调摄经今一载余病势日剧遂尔奄逝此实皇后福分浅薄不能仰承
　　圣母慈眷受朕恩礼所致若论其行事乖违即予以废黜亦理所当然朕仍存其名号已为格外优容但饰终典礼不便复循孝贤皇后大事办理所有丧仪止可照皇贵妃例行交内务府大臣承办着将此宣谕中外知之
　　册立
　　皇后册文曰朕惟干始必赖乎坤成健顺之功以备外治兼资于内职家邦之化始隆惟中壸之久虚宜鸿仪之肇举爰稽茂典用协彝章咨尔摄六宫事皇贵妃纳喇氏秀毓名门祥钟世德早从潜邸含章而懋着芳型晋锡荣封受祉而克嫺内则禔躬淑慎洵堪继美于兰帏秉德温恭信可嗣音于椒殿往者统六宫而摄职从宜一准前规今兹阅三载而届期成礼式遵
　　慈谕恭奉
　　崇庆慈宣康惠皇太后命以金册金宝立尔为皇后尔其
　　祗承
　　懿训表正掖庭防修温凊之仪洽
　　欢心于长乐勉効苹蘩之职端礼法于深宫逮螽斯樛木之仁恩永绥后福覃茧馆鞠衣之德教敬绍
　　前徽显命有光鸿庥滋至钦哉宝文曰
　　皇后之宝
　　皇贵妃高氏大学士高斌女乾隆二年十二月封贵妃十年正月晋封
　　皇贵妃四月諡
　　慧贤皇贵妃
　　皇贵妃富察氏佐领翁果图女乾隆元年十月追封哲妃十年四月諡
　　哲悯皇贵妃
　　皇贵妃金氏上驷院卿三保女乾隆二年十二月封嘉嫔六年十一月晋封
　　嘉妃十四年四月晋封
　　贵妃二十年十二月諡
