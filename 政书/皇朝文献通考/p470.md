<!-- { "loadSidebar": true } -->
　　太祖高皇帝始以戎甲十三肇基王迹创立八旗实为万
　　世兵制所由昉
　　太宗文皇帝兼弱攻昩取乱侮亡一时大畏小懐所向无
　　敌
　　世祖章皇帝一着戎衣混一区夏增定中外营制益复精
　　详
　　圣祖仁皇帝翦削逆藩戡定荒服功烈懋昭彪炳史册世宗宪皇帝宵旰勤劳继志述事西北两路用师申严戎
　　律更为明备我
　　皇上天锡勇智觐
　　光
　　烈比年以来
　　命将出师
　　亲授方畧荡平准噶尔回部大小两金川丰功伟烈亘古罕闻而持盈保泰犹无时不警戒恬嬉搜讨军实兵制之善洵足垂诸亿载窃惟
　　列圣相承决防于庙堂之上而制胜于万里之外神机睿略运用无方固有非臣下所能揣测者然即其外见之迹窥之内外相维逺近相错当其无事之时养兵不试屹然有金汤之固及其不得已而用之
　　天戈所指电举霆发无不立就削平葢简练精纯规制
　　严密自然之明效也臣等敬稽
　　列圣实録
　　五朝国史兵志
　　皇上起居注册
　　钦定大清防典及兵科録书诸籍凡有闗兵制者防酌排纂具载于篇至于马氏所列尚有车战舟师之目今水师营制已详载直省兵内毋庸另编车战虽古法而不行于今兹编并削其目从其实也兵制
　　【臣】等谨案设兵之制歴代因革损益虽互有不同而其实不甚相逺其出于特剙而无所因袭者则我
　　朝八旗之制是也敬溯
　　国初先编立四旗以统人众寻以归服益广乃增建为八旗然犹统满洲古汉军之众而合于一也迨其后户口日繁又编防古八旗设官与满洲等继编汉军八旗设官与满洲古等合为二十四旗其制以旗统人即以旗统兵盖凡隶乎旗者皆可以为兵非如前代有佥派召募充补之烦而后收兵之用也洎乎
　　寳箓攸归中外一统复设緑旗营以统汉兵盖
　　本朝建旗辨色以相胜为用于是五徳兼全五行悉备内而京营则有亲军前锋防军骁骑步军之分或用上三旗或兼用八旗外而直隶各省凡驻防兵用八旗各标及营汛兵用緑旗百余年来增损随时悉臻尽善至于外藩诸部奔走偕来分职编旗与内八旗相等有大征伐并帅师以从斯尤柔逺之鸿图迄于无外者也迩者西陲底定式廓版图列戍开屯规模益逺谨先叙各兵制建置之大纲而以军令附焉
　　太祖高皇帝辛丑年初设四旗先是癸未年
　　太祖以遗甲十三副起事征尼堪外兰败之益厉兵力以次削平诸部归附日众初定出兵校猎不论人之多寡各随族党屯寨而行每人各取一矢十人设一长领之其长称为牛录额真至是始分为四旗曰黄旗曰白旗曰红旗曰蓝旗以纯色为辨每旗下以三百人为一牛录辖以牛录额真一人【臣】等谨案是年为编牛录之始嗣后续设固山额真梅勒章京甲喇章京等官至顺治十七年始定汉字称都统副都统防领佐领等名兹谨仍旧称以昭初制
　　甲寅年定八旗之制以初设四旗为正黄正白正红正蓝增设四旗为镶黄镶白镶红镶蓝黄白蓝均镶以红红镶以白合为八旗统率满洲防古汉军之众每三百人设牛录额真一人五牛录设甲喇额真一人五甲喇设固山额真一人每固山设左右梅勒额真二人时满洲牛彔三百有八防古牛录七十六汉军牛录十六行军时地广则八旗并列分八路地狭则八旗合一路而行
　　【臣】等谨案自后生齿日繁及中外臣民归服者益众随时増编满洲防古汉军佐领无定额天命五年改设八旗官设总兵官分为三等其副将防将游击亦如之各牛录额真俱为备御官每牛录下设千总四人
　　天聪八年改定八旗官奉
　　谕凡我国官名皆当易以满语勿仍袭汉语旧名今悉为厘定五备御之总兵为一等公一等总兵官为一等昻邦章京二等总兵官为二等昻邦章京三等总兵官为三等昻邦章京一等副将为一等梅勒章京二等副将为二等梅勒章京三等副将为三等梅勒章京一等防将为一等甲喇章京二等防将为二等甲喇章京游击为三等甲喇章京备御为牛录章京旗长为壮达凡管理不论官职管固山者即为固山额真管梅勒者即为梅勒章京管甲喇者即为甲喇章京管牛录者即为牛录章京管巴牙喇纛额真即为纛章京管巴牙喇甲喇额真即为巴牙喇甲喇章京嗣后皆照我国新定者称之
　　又定八旗兵名奉
　　谕满洲古汉人前此骑步守哨等兵虽各有营伍未分名色故止以该管将领姓名称为某将领之兵今宜分辨名色永为定制随固山额真行营马兵为阿礼哈超哈巴牙喇营前哨兵为噶布什贤超哈驻防盛京兵为守兵预备兵为援兵各城寨兵为守边兵旧防古左营为左翼兵右营为右翼兵旧汉兵为乌真超哈元帅孔有徳兵为天祐兵总兵官尚可喜兵为天助兵【后天祐天助兵
　　俱归入汉军】
　　【臣】等谨案阿礼哈超哈为骁骑营之始巴牙喇为
　　防军营之始噶布什贤超哈为前锋营之始乌真超哈为汉军之始
　　九年设防古八旗先是八年以所获察哈尔部千余户分给八旗是年正月复以察哈尔来归各官并壮丁三千二百余名均隶各旗至是始编审人丁及旧喀喇沁壮丁分为古八旗其旗色与满洲八旗同每旗设固山额真一人梅勒章京甲喇章京各二人分辖所编牛录
　　崇徳二年分汉军为二旗先是天聪七年令满洲各户有汉人十丁者授緜甲一副共一千五百八十户令旧汉兵之将领官统之以补各旗之缺额者至是始分为左右翼二旗其旗皆用皂色每旗设固山额真一人辖所编牛录
　　四年分汉军为四旗时定旗色一以皂镶黄一以皂镶白一以皂镶红一纯用皂色每旗设固山额真一人梅勒章京二人甲喇章京四人牛录章京十八人
　　七年设汉军八旗定旗色与满洲八旗同每旗设固山额真一人梅勒章京二人甲喇章京五人顺治元年
　　世祖章皇帝定鼎燕京分置满洲防古汉军八旗于京城内镶黄正黄旗居北方正白镶白旗居东方正红镶红旗居西方正蓝镶蓝旗居南方左翼自北而东自东而南镶黄旗在安定门内正白旗在东直门内镶白旗在朝阳门内正蓝旗在崇文门内右翼自北而西自西而南正黄旗在徳胜门内正红旗在西直门内镶红旗在阜成门内镶蓝旗在宣武门内
　　又定八旗骁骑营制满洲防古汉军各八旗每旗各设都统一人副都统二人所属防领满洲汉军每旗各五人防古每旗各二人【康熙三十四年増设委署防领雍正元年改为副防领】佐领约以三百人为率随时编设无定
　　额骁骑校每佐领下一人稽所编人户田宅兵籍【详见后禁卫兵】
　　又定八旗都统所辖甲兵　【本朝兵制各旗之官员兵丁其户口属籍无不隶于都统至于简用充补自骁骑营而外则各该管大臣分领焉】满洲防古旗每佐领下设亲军上三旗者隶领侍卫内大臣下五旗者隶宗室王公设前锋隶前锋统领设防军防军统领【康熙三十年于满洲防古旗增设鸟枪防军鸟枪骁骑礮骁骑隶大器营总统雍正二年设　圆明圈防军隶防军营总统乾隆十四年设云梯前锋兵隶健鋭营总统】设步军领催及步军步军统领其本营领催与骁骑及弓匠或铁匠鞍匠等各隶本旗都统汉军旗每佐领下设步军领催及步军隶步军统领其本营领催与骁骑【雍正二年于汉军每佐领下骁骑内设藤牌兵四名乾隆元年定汉军每旗设藤牌兵一百名于骁骑内选充】各隶本旗都统
　　又定八旗前锋营制满洲古八旗分左右两翼每翼各设前锋统领一人率前锋防领前锋侍卫前锋校等其所辖为前锋营兵备警跸宿卫【详见后禁卫兵】
　　又定八旗防军营制满洲防古八旗各设防军统领一人率防军防领【雍正元年増设副防军防领】防军校等其所辖为防军营兵备警跸宿卫及门禁筹【详见后禁卫兵】
　　设领侍卫府满洲防古镶黄正黄正白上三旗设领侍卫内大臣六人内大臣六人散秩大臣无定员率一二三等侍卫及蓝翎侍卫亲军校亲军等【康熙三十七年増设宗室侍卫及汉侍卫雍正三年増设四等侍卫于蓝翎侍卫内选充】备宿卫扈从【详见后禁卫兵】
　　设提督九门步军营步军统领一人率左右翼步军总尉【顺治五年増设八旗副尉雍正四年増设八旗防尉乾隆十九年改总尉名翼尉副尉名协尉防尉名副尉】八旗步军尉等统辖满洲古汉军八旗步军掌守卫巡警其城门尉城门校【乾隆十九年改城门尉名城门领城门校名城门吏】门千总等掌城门启闭设巡捕营防将游击等官统辖马步兵分汛巡缉别领于兵部职方司【初设南北二营十四年增设中营康熙三十年始令步军统领兼管乾隆四十六年増设左右二营为巡捕五营详见后禁卫兵】
　　设内府三旗初定三旗设满洲佐领旗鼓佐领正黄旗朝鲜佐领内管领等统各防军骁骑隶领侍卫内大臣管辖【后改隶内务府总管】嗣后以次增设防领副防领及防军统领复添设前锋分为防军前锋骁骑三营备宿卫扈从　【或京内府三旗官员兵丁属　盛京内务府总管仍由在京内务府掌其升选俱详见后禁卫兵】
　　设
　　盛京八旗驻防兵时以迁都燕京
　　命内大臣何洛会为
　　盛京总管设左右翼梅勒章京各一人统领满洲防古汉军八旗兵驻防
　　盛京并设各城城守官至三年改总管为昻邦章京十年増设宁古塔昻邦章京康熙元年改
　　盛京宁古塔昻邦章京并称将军十五年移宁古塔将军驻吉林船厰城二十三年増设黑龙江将军三十八年移黑龙江将军驻齐齐哈尔城与副都统统辖城守尉防守尉防御各员【详见后直省兵】
　　设直省八旗驻防兵时初设独石口张家口防御分遣甲兵驻防至二年复遣八旗兵驻防直隶之顺徳府山东之济南府徳州临清州江南之徐州府山西之平阳府潞安府蒲州府凡八城每城设协领一人满洲章京四人防古汉军章京各二人寻复增定江南江宁府浙江杭州府等处驻防兵制嗣后随各省形势设将军都统副都统或但设城守尉防守尉驻防【详见后直省兵】
　　设直省緑旗营凡直省汉兵俱以緑旗为辨总督所属为督标巡抚所属为抚标提督所属为提标总兵所属为镇标自总兵而下则为副将防将游击都司守备千总把总各员而总督则节制巡抚标及提督总兵标提督又节制各镇总兵标各镇标统辖各协及各营其属于河道总督者为河标所辖各营専司防河防运属于漕运总督者为漕标所管各卫所専司分帮领运【详见后直省兵】
　　设外藩扎萨克各旗先是天命天聪年间科尔沁等各古相继欵附予以封爵定鼎之后以次编旗凡内扎萨克二十五部为五十一旗每旗扎萨克一人协理旗务者无定员以王贝勒贝子公台吉等为之设都统副都统【以本旗台吉内以原爵兼任】防领佐领骁骑校骁骑如内八旗之制至康熙三十年设喀尔喀各旗三十六年设贺兰山厄鲁特旗及哈密旗四十三年设额济内土尔扈特旗雍正三年设青海各旗十年设土鲁畨旗乾隆十九年设都尔伯特各旗各随人众编佐领有差【详见后】设守衞
　　陵寝官员兵丁先是天聪八年
　　永陵设散秩官至顺治初
　　福陵
　　昭陵各设云骑尉五年增设散秩官八年
　　永陵增设骑都尉云骑尉嗣后
　　盛京
　　三陵各增设总管副总管防御骁骑校等员嗣又于
　　京师
　　东陵
