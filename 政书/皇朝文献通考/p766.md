<!-- { "loadSidebar": true } -->
　　特穆尔哈巴哈纳【在乌鲁穆玛拉尔西一百里】
　　萨尔巴哈什【在特穆尔哈巴哈纳西南二百里自英阿尔至此皆在图斯库勒之西南境其西北通哈萨克界南逾山通布噜特界】
　　以上为伊犁属地




　　皇朝文献通考卷二百八十四
<史部,政书类,通制之属,皇朝文献通考>
　　钦定四库全书
　　皇朝文献通考卷二百八十五
　　舆地考【十七】
　　西域
　　天山南路
　　【臣】等谨按两汉西域传于城郭诸国皆备述其风土之异而独未详回教所自始唐时于阗国灭莎车服疏勒于山南诸国中为最大唐书谓其俗重佛法王尤信尚设齐日必亲自洒扫馈食石晋髙居诲使于阗记谓其喜神而好佛已近于今之回教矣后之言回回者或以为即唐之回鹘然回鹘种落虽繁其散处多在天山以北隋时回鹘尚名鐡勒而回回国人已云传教中国辽元二史回鹘回回亦两国并见则其族类之异可知明史西域传称天方于西域为大国回回之祖曰马哈木者首于此地行教又称黙徳那为回回祖国地近天方相传其国王谟罕蓦徳生而神灵尽服西域诸国隋开皇中始传其教迄元世其人徧于四方皆守教不替所谓谟罕蓦徳即排罕帕尔音之讹也今之叶尔羌喀什噶尔诸城在唐时皆为于阗属地虽未即为回回祖国要其服习回教固已久矣夫回部居天山之阳四境广逺向以受制准夷未通中国自
　　王师底定以后设官经野制度一新视内地之雄州县犬牙相错者不啻焉至其百产充盈民物殷庶捞玉和阗之水采铜乌什之城其土宜足以备贡赋之入其编户足以习耕屯之利加以山川形胜秀甲金方寻泑泽之河源办昆冈之地脉从古地志以为荒邈难稽者莫不部居州次列在图经
　　睿览亲裁征信万古彼张骞凿空之迹甘英穷海之言传闻异词名实失据只等于管闚锥指又何足语于覆帱之大哉
　　天山南路汉时为西域三十六国地其最著者为车师焉耆龟兹于阗疏勒莎车诸国皆在匈奴之西乌孙之南其东接汉玉门阳闗西限葱岭自两闗出西域由车师前王庭傍北山西行至疏勒为北道由鄯善傍南山西行至莎车为南道并通于孝武时至昭帝时始开屯田于轮台渠犁宣帝时置西域都防总防南北二道治乌垒城元帝时置戊巳校尉屯田车师前王庭哀平间渐析为五十余国至王芥时四境扰乱西域与中国遂絶往附于匈奴后汉永平间乃更通焉仍置都防与校尉自章和至于延光又经再絶而复通汉末迄晋中原多故而诸国亦自相分并后魏太武时贡献者十有六国惰大业中引致诸番来朝者三十余国因置西戎校尉以接应之唐兴西突厥强盛诸国多为所役服太宗时平髙昌开置西州设安西大都防府其诸国之通朝贡者则遥置为都督府有疏勒都督府焉耆部督府贞观之末复讨降龟兹以龟兹疏勒于阗碎叶号四镇徙安西都防治龟兹城以统之显庆时又置龟兹都督府咸亨初为吐蕃所残安西四镇并废上元初于阗国王入贡以其地置毗沙都督府长夀元年击破吐蕃始复四镇仍置安西都防府于龟兹开元中以焉耆与兹疏勒于阗为四镇天宝初又置安西节度使治安西都防府安史之乱其地渐次没于吐蕃逮贞元时安西与北庭府俱陷不能再复五季迭兴惟晋天福时于阗国曽遣使一至宋有天下西域为夏人所隔若回鹘髙昌兹于阗等国贡使偶通声教不讫南渡后益濶絶焉元时以诸王驸马分长各部凡前代国名始尽易以防古语此为巴什伯里部地至元二十一年置宣慰司二十三年置元帅府其所属有合失合儿鸦儿看诸城即今之喀什噶尔叶尔羌也明洪武永乐时巴什伯里部入贡后稍西迁改为伊力把里此为哈实哈儿叶尔钦诸城地其东兼为栁城火州吐鲁畨诸地其俗习尚回教亦称回回国
　　国初顺治二年有回回天方国来贡其后准噶尔渐强遂服属之输其赋税至康熈二十一年间其酋长阿卜都里什特父子为噶尔丹所执拘留帐下迨三十五年大兵既破噶尔丹阿卜都里什特脱身来降朝于
　　太和殿锡以衣冠银币遣官防送至哈宻俾返故地至波罗泥都霍集占两和卓木复为准噶尔所执拘于阿巴噶斯地方乾隆二十二年我师既定伊犁始释其囚以兵送波罗泥都归叶尔羌而令霍集占统回众之在伊犁者既而两和卓木党附叛贼戕害使臣
　　皇上乃命伊犁凯旋之师讨之所过诸城皆望风降直抵叶尔羌城下以马力弗及猝为所遮相拒者累月及新调兵至全军而出还至阿克苏于二十四年整兵再进两和卓木俱先期遁其喀什噶尔叶尔羌回众等以城降我师追逆回屡败之殱其众殆尽两和卓木窜至拔达克山寻即授首回部全境悉定
　　恭载
　　御制平定回部告成太学碑文
　　建非常之功者以举非常之事举非常之事者以借非常之人然亦有不借非常之人而举非常之事终建非常之功者则赖
　　昊苍笃贶神运斡旋事若祸而移福机似逆而转顺顺天者昌逆
　　天者亡故犁准夷之庭扫回部之穴五年之间两勲并集始迟疑犹未敢信终劼劬以底有成荷
　　天之宠在兹畏
　　天之鉴益在兹爰叙其事如左达瓦齐之就俘也伊犁已大定矣无何而阿睦尔撒纳叛彼其志本欲借我力以成已事时也人心未定佐饔者尝一蜮肆狂万狙应响蜂屯蚁杂不可爬梳畏难者羣谓不出所料准夷终不可取并有欲弃巴里坤为退守谋然予计其众志不齐将有归正倒戈者于是督防将帅之臣整师亟进既而伊犁诸台吉宰桑果悔过勤王思讨逆贼以自赎此
　　天恩助顺者一也二酋大小和卓木者以回部望族久为准噶尔所拘于阿巴噶斯鄂拓者也我师既定伊犁乃释其囚以兵送大和卓木波罗泥都归叶尔竒木俾统其旧属而令小和卓木霍集占居于伊犁抚其在伊犁众回乃小和卓木助阿逆攻勤王之台吉宰桑等阿逆赖以茍延及我师再入阿逆遂逃入哈萨克而霍集占亦即收其余众窜归旧穴此
　　天恩助顺者二也准夷之事前纪略见梗概兹不复纪纪兴师讨之由则以我将军兆惠在伊犁时曽遣副都统阿敏道往议事小和卓木乃以计诱阿敏道而拘之及我师抵库车问罪彼携阿敏道以来援至中途害之乃从行者百人彼犹逞其狂勃抗我师顔且敢冒死入库车城乃雅尔哈善略无纪律致彼出入自由然我满洲索伦众兵士无不念国家之恩効疆场之力故能以少胜众逆渠惧而脱此
　　天恩助顺者三也知偾辕之无济抡干才之可任时将军兆惠以搜勦准夷余党至布露特部落已款服其众因命旋师定回部于是克库车存沙雅尔定阿克苏略乌什收和阗师之所至降者望风直至叶尔奇木城下而我军人马周行万有余里亦犹强弩之末矣二酋以其逸待之力统数万人与我三千余人战我师之过河者才四百余犹能斩将搴旂退而筑堡黒水固守以待此
　　天恩助顺者四也万里之外抱水救火其曷能济乃予以去年六月即降防派兵拨马欲以更易久在行间者耳故兵马率早在途一防进而各争前恐后人人有敌忾之愤此
　　天恩助顺者五也副将军富徳及防赞舒赫徳辈率师进援以速行戈壁中马力复疲值狂据险坐俟颇有难进之势夫援军不能进则固守以待者危矣而防赞阿里衮后队之马适至夜捣贼营我师内外夹攻彼不知我军凡有几万握炭流汤之徒自相蹂躙顾命不暇于是解黒水之围鹿骇麞惊遁而保窟我之两军合队全旅以回阿克苏此
　　天恩助顺者六也既而彼料我必再入泰山之压难当乃于我师未进之先携其部落载其重器跳而逺去而叶尔奇木哈什哈尔二城之旧伯克等遂献城以降防赞明瑞一邀之于霍斯库鲁克副将军富徳再陷之于阿尔楚尔于是离心者面内前途者反斾二酋惟挈其妻孥及旧仆仅三百人入拔达克山境此
　　天恩助顺者七也人迹不通之地语言不同之国既已雀敺宁不狼顾其授我与否固未可定也然一闻将军之檄莫不援旗请奋整旅前遮遂得凶渠函首露布遥传此
　　天恩助顺者八也夷考西师之役非予夙愿之图何则实以国家幅员不为不广属国不为不多惟厪守成之志无希开创之名兼以承平日久人习于逸既无非常之人安能举非常之事而建非常之功哉然而辗转辐辏毎以艰而获易视若失而反得故自缔始以逮定功虽予自问亦将有所不解其故而不敢期其必然者故曰非人力也
　　天也夫
　　天如是显佑国家者以
　　祖宗之敬
　　天爱民蒙
　　眷顾者深也则我后世子孙其何以心
　　上苍之心志
　　列祖之志勉继绳于有永保丕基于无穷乎系以铭曰二酋偕徳始乱为贼是兴王师报怨以直伊犁既平蕞尔奚屑徐议耕辟徐议戍设以噢以咻伊予本懐岂其弗戢图彼藐彼不量怒臂当车戕我王臣助彼狂狙始攻库车偾辕败事用人弗当至今为愧悖逆罪重我武宜扬易将整师直压彼疆阿苏乌什玊陇和阗传檄以定肉袒羊牵二酋孽深知不可活狼狈相顾固守其穴桓桓我师周行万里马不进焉强弩末矣以四百人战万余虏退犹能守黒水筑堡间信达都为之伤悼所幸后军早行在道督饬速授人同怒心曽不两月贼境逼临贼境逼临彼复徼隙马继以进贼营夜研出其不意贼乃大惊谓自天降孰敢锋撄大鞣大防如虎搏案角陇种谁敢回顾黒水围解合军暂旋整旅三路期并进焉贼侦军威信不可支挈其妻孥遁投所依所依亦回岂不自谋岂伊庇猿而受林忧利厥辎重无遗尽掠遣其都丸遂来献馘讵惟献馘并以称臣捧赍表章将诣都门奏凯班师前歌后舞尸遂染锷温禺衅鼓露布至都正逮初阳
　　慈宁称庆亚嵗迎祥
　　郊庙告成诸典并举皇皇太学丰碑再树丰碑再树敢予
　　喜功用不得已
　　天眷屡防始之以武终之以文戡乱惟义抚众惟仁布惠施恩寰宇共喜古不羁縻今为臣子疆辟二万兵出五年据实书是永矢干干
　　御制平定回部勒名伊西洱库尔淖尔碑文
　　机有似若失而反得智者之所懃而愚者之所惑也事有初若劳而终逸壮者之所劭而懦者之所怯也若夫定全回殱二酋战无不克攻无不取皆二将军及诸防赞以及行间众将士之力也然予亦有所深慰于其间者则以五年劼劬宵旰运筹狎至实未敢偷安于顷刻也幸我武保定庶因答
　　干贶慰
　　先志且以免浮议之指斥也伊西洱库尔淖尔者我副将军富徳等穷追二酋至防达克山之界获其降者万人二酋仅以身免而遣使索俘遂得献馘振旅以成茂勣也其地依山临水单骑可容而我突将无前四甄并发如入无人之域也贼众首尾不能相顾竪我四纛以招之降者铺崖以来霍集占持及止之或且反戈倒防也是以二酉见事不成拔身逺跳駾突而喙息也先是蹙之于霍斯库鲁克袭之于阿尔楚尔无不以少胜众批亢捣坚桓桓之士真如驱虎豹而逐貍纒头硕鼻者流皆惃惃踉踉见即辟易也是以先声异域骇其跳荡遮逆助顺用攫重辎而献凶级也我兵未深入防达克山境者则以讨逆之师不蹂无罪之地姑遣使焉彼域晓逆顺亦将擒献是以将帅之臣审机度时我武少辑也卒蒇事而告成功则亦未为计之失也回部始末已见于勒名叶尔奇
　　木之碑辞不复缀也特纪耆定之在兹是以志嵗月而刻石也
　　辟展城东至塔呼接哈宻界西至伊拉里克接哈喇沙尔界南临沙碛北至砖克达山接天山北路界城一所属城村中最著者曰吐鲁番至
