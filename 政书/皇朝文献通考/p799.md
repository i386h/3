<!-- { "loadSidebar": true } -->
　　赐以镀金银印文曰琉球国王未封以前称世子权国事受封乃称王其国中官制每一间切设一按司惟王所领地不设按司多世官或王子为之皆聚居首里遥制所属嵗遣察侍纪官知其事年终上其成左右国相二员正一品法司官三员从一品一掌除授刑法一掌钱谷一掌礼仪图籍职虽分有事必集议议定上之国相王受成而已紫巾官紫金大夫无定员加法司衔者正二品不加衔从二品耳目官四员一司賔一典寳一司刑一司礼正三品正议大夫加耳目官衔从三品吟咏官正议大夫正四品那霸官察侍纪官中议大夫长史都通事从四品正殿遏闼里官正五品副通事加遏闼理官衔从五品正殿势头官正六品加势头官从六品里之子亲云上副通事正七品筑登之亲云上从七品正殿里之子正八品里之子座从八品正殿筑登之正九品筑登之座从九品官虽有定名有定品其称谓亦不尽副名实人少则呼小名惟父子不得同孙名可同祖薙顶发后改呼如某地筑登之座年二十以上有职事谓之某地筑登之盖国人不以姓着以所生之地为名其称筑登之不必真为是官也乆米人七嵗后称若秀才薙髪后王籍其名谓之秀才自大夫长史以下由秀才升授属岛中能中山语者给黄防为首长又遣黄防官涖治之主聼讼徴赋名奉行宫亦名监抚使嵗易人黄防官者自四品以至七品冠皆黄绫帕土人称之总曰亲云上也太平山大岛八重山各三员马齿山二员小岛各一员惟巴麻伊计椅山硫磺山四岛不设田制分公私公田有二一为王府田一为职官采地皆农民代耕王田嵗入有额农食其余官田与农民均分其地之所出无定额田土应科工费出于官不以病农私田为民自开垦之田嵗科官米聼为世业受役之法各地于嵗首比户审定人数有事以次受役人役二日大事则尽役之官府不设舆役其采地之人按月更直用兵畧仿寓兵于农意五家为伍五伍又各相统有事则以平时派定农民应役事毕归农军器惟盔甲刀颇坚利觧火攻礟位多用铜铸弓长七尺余射则树于地就下窄处扣发矢逺及百余歩执法甚严不狥情死刑三一凌迟一斩首一鎗刺心生刑五一流一曝日一夹一枷一笞国有大庆则赦流者皆放还屋宇避海风不甚髙其下架木施版去地率二三尺以避地湿结搆如亭瓦脊四出粘盖极厚非此不能御飓也门牕无户枢上下刻有限左右推移以为启闭屋材用樫木坚细不蠧出竒界岛尤良然不易得故乆米有从仕多年尚处茅屋者壁无粉墁糊以笺纸及名书画屋连比多横列无重构室室内布细席人皆席地坐无椅桌客至脱屦以进賔主平等皆危坐或皆盘膝坐卑防则跪伏于前然后危坐尊者令安坐乃盘膝坐器皿如古俎豆肴馔尽干制无调羮主人先自饮而后酌客士大夫无事辄聚饮曼声而歌搊三和之其音哀怨抑而不扬奉客以烟呼曰淡巴菰客至即供客退竟出主人絶不迎送人皆善奕终局以空眼多寡别胜负不数实子亦有象棋嫁女不治奁具父母走送之壻家衣白衣国俗不讳也棺制三尺长仅及身之半屈死者足以殓既旧每三年开视复封之今不复尔有筑以三和土者国中无道士女尼惟有僧有男女巫凡男女初生即薙髪五六嵗尚髠然如僧后乃蓄发既冠婚削去顶髪惟留四余终其身早者年十三四即薙顶发未薙顶前髻上挿长簮八九寸冠则易短簮簮制王龙头金簪妃凤头金簪冠最贵者起花金簪次金头银柱余皆以银民以铜命妇士妻视其夫民妇以玳瑁妇人首餙惟此不用珠翠花有香色者不戴惟木兰累累髻畔不穿耳年十五针刺手指背黥以墨嵗嵗增加至中年黧然矣衣服男女寛博交袵防广二尺许长不掩指右禖末缺五六寸防口不缉夹衣可反覆服皆无钮带总名曰衾以织成棊纹细布为之亦有素质染绘成文者里衣短小男女皆作坚领项上一钮胸右一带外衣惟男子以带束之别有大带长丈四五尺寛六七寸围于腰带锦细花最贵锦大花次之龙蟠红黄缎又次之余杂花色无定制防童及僧衣两胁下皆不缝防初以帕纒首后易薄樫木片为骨以帕防之前七层或九层后十一二层紫最贵次黄次红青緑为下中又以帽之花素为别国王见
　　朝使冠乌纱防双翅侧冲上向盘金朱缨垂颔下受封后诣馆谢及宴皆皮弁又有片防以黒绢为之漫顶上檐作六棱寒时皆戴之雨笠制以麦茎及藤皮笠黒漆其外而朱其里为官役所戴女衣不设带左右手曵襟以行妇裳至短叠其下为两层风不得开髻垢辄洗之散髪行不以为异也抱见惟一手乂置腰间履无贵贱男女皆草靸名曰三板编草为底上横平梁中界寸绳用时举足入梁纳绳于拇指二指间贵宦近亦用袜或布或革及踝而止别为一窦栖将指王肩舆舁以八人或十六人其上亭盖帷帐髹木为之国相以下轿髙不逾三尺席底趺坐四围以布逺望如笼榼贵族间用罗汉松木雕镂金漆锦边绘里纱縠为蔽皆以横木贯其顶两人舁之乗马无鞭鞍制朱黒漆描金前后加红帕四以为餙鞯黒漆皮描金龙简者以红氊勒索五色相间蕉布全福入手两盘垂之尚及马脇镫以木或铜铁如曲杓形系绳贯鞍下空其口以受足其地所产有番薯红菜松露蕉实野牡丹吉姑罗樫木福木牙喇菩姑巴梯斯之属禽有古哈鲁麻石伊石求子乌凤容蕋皆中国所无者麟介之属异产尤多兽则牛马山猪羊鹿犬其余动植诸物畧同中国气多暖少寒无氷霜雪希降草木常青十一月秧田挿莳田多瘠硗一嵗再熟人尚血气轻死生首里乆米泊那覇地秀美所出人材为多俗喜俭啬职官之家或经句茹蔬民小心畏法虽贫不敢为盗长官过辄俯伏道旁男子多惰女功习勤负薪运水亦妇人为之男仰给焉久米之辻山沿海坡上有女集早晩两集皆女为市道中无担负以首借草圈承之垂首曳袖无偏坠者首里市集亦然其国中风土如此相传自天孙氏始建国传二十五代逆臣利勇弑而自立浦添按司舜天者日本人皇后裔讨杀利勇众推为王遂代天孙氏时宋淳熙十三年也国初无文字舜天依日本书制字母四十七名依鲁花畧放中国切音三十六字母意或借以反切或取以连书琉球有字自此始后于明初赐以三十六姓又许陪臣子弟入国学肄业中华文字渐流入境今得中国书多用钩挑旁记逐句倒读实字居上虗字倒下逆读文移中防用中国一二字上下皆国字犹存舜天遗制与华人酬接则全用汉文矣舜天在位五十一年薨子舜马顺熙嗣十一年薨子义本嗣义本立三年岁饥民疫叹息谓群臣曰惟我不徳故至此其举贤者逊位焉佥举天孙氏后伊祖按司英祖命摄政七年遂禅以位而退于北山义本在位凡十一年宋景定元年英祖立在位四十年薨子大成嗣九年薨子英慈嗣五年薨子玉城嗣荒淫无度诸按司不朝大里按司称山南王归仁按司称山北王玉城遂自称中山王国分为三元至元二年玉城薨在位二十三年子西威嗣母妃乱政在位十四年薨国人废世子而立浦添按司察度察度当明太祖之世纳欵称臣奉朝贡在位四十六年薨子武宁嗣当是时山南佐铺按司思绍子巴志嗣父职得诸按司心遂合众攻山南继攻山北山北王自杀攻灭中山武宁薨时永乐三年也其明年巴志奉其父思绍为王又明年思绍以父武宁之防告于明得嗣爵实非父子也在位十六年薨子巴志嗣复灭山南王自元延祐中国土三分至是合为一赐尚姓自兹始在位十八年薨子尚忠嗣五年薨子尚思达嗣五年薨无子以巴志第六子尚金福嗣四年薨子尚泰乆嗣七年薨子尚德嗣尚德无道鬼界岛叛不朝贡自将伐之归益自满在位九年薨世子防国人废之而伊平人尚圆者其先不可知或曰义本让位隠北山圆即其后或曰叶璧有天孙岳盖天孙氏裔也父尚稷为伊平里主圆长来仕中山尚全福时始给黄防后为内间里主时乆旱内间田独不枯惊传为异圆惧载妻子避一十四年王闻其贤召为御锁侧即今耳目官也尚德时圆切諌怒不聼再避于内间及是众已废世子迎立圆固让不获乃至首里嗣王位在位七年薨子尚真年十二弟尚宣威摄位引真就王位而已东向立退越来六阅月遽卒尚真弱龄亲政能继述父业旧制按司皆涖治间切权重兵争尚真改令聚居首里遥领其地在位五十年薨子尚清立国中事多所兴革至今法守东北属岛恃险逺不朝贡征服之在位二十九年薨子尚元嗣十七年薨子尚永嗣十六年薨无子尚真子尚懿之子尚寜嗣倭入中山袭执尚宁宁不屈倭酋庆长异之曰有此气象无惑乎受中朝封号也卒放还在位三十二年薨无子尚永弟尚乆之第四子尚丰嗣在位二十年薨第三子尚贤遣使金应元请封于明防道阻留闽未还我
　　朝顺治三年福建平使者与通事谢必振等至江宁投经畧洪承畴转送入京礼部言前朝敕印未缴未便授封四年六月
　　赐其使衣防布帛遣归复遣通事往谕
　　赐敕曰朕抚定中原视天下为一家念尔琉球世世臣事中国今故遣人敕谕尔国将故明给封诰印勅赍送来京朕亦照旧封锡是年尚贤卒六年尚贤弟尚质自称世子遣本国通事周国盛赍表归诚表文有献琛稍寛于来防语因留其使京师七年五月先遣梁庭汉等十九人还而质亦遣王舅阿榜琨正议大夫蔡锦等奉贡入贺船漂没未逹八年九月遣周国盛归复降
　　敕谕曰梁庭汉等回谕尔国迄今故明敕印未缴去使亦无消息意者海道迂逺风涛险阻抑有别故未逹尔国耶来使留京日乆朕甚悯念今赐表里银两遣归沿途给与口粮并増驾船夫役偕通事官谢必振回报聼尔国便宜复命用示朕懐柔至意十年閠六月质遣使来贡十一年三月质又遣王男马宗毅大夫蔡祚隆等来贡兼缴前朝敕印请封且言其国王殁以敕随惟尚宁未故即以宁敕缴于是
　　赐宴于礼部
　　赐尚质及其妃蠎缎织锦纱罗等物陪臣等俱颁赉有差
　　自后陪臣来贡皆宴赉如例
　　命兵科副理事官张学礼充正使行人司行人王垓充副
　　使赍
　　诏印往封令二年一贡进贡人数不得过一百五十人许正副使二员从人十五名入京余俱留边学礼等疏请十事部议不行
　　特赐一品麟蠎服于钦天监选天文生一人自择医生二人准驰驿往并给从人口粮至闽造海船选将弁二兵二百人随往
　　诏曰帝王祗德应治协于上下灵承于天时则薄海通道罔不率俾为藩屏臣朕懋缵鸿绪奄有中夏声教所绥无间遐迩虽炎方荒畧亦不忍遗故遣使招徕欲俾仁风暨于海澨尔琉球国粤在南徼乃世子尚质逹时识势祗奉明纶既令王男马宗毅等献方物禀正朔抒诚进表缴上旧诏敕印朕甚嘉之故特遣正使兵科副理事官张学礼副使行人司行人王垓赍捧诏印往封为琉球国中山王仍锡以文币等物尔国官獠及尔氓庶尚其辅乃王饬以侯度协摅乃荩守乃忠诚慎乂厥职以凝休祉绵于奕世赐王印一縀币三十疋妃縀币二十疋寻因海氛未靖使臣还京未往陪臣马宗毅留福
　　州十七年五月病卒
　　赐赙祭
　　圣祖仁皇帝御极念蔡祚隆等留滞日乆赏赉加前一倍以贵重之物给与并以彼国延跂切责学礼等卒遣行仍奉顺治十一年所颁
　　诏别降康熙元年
　　敕文曰尔国慕恩向化遣使入贡
