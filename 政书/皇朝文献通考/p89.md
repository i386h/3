<!-- { "loadSidebar": true } -->
　　以淮扬盐务道事归并淮扬道管理户部议淮扬海一帯地方场灶俱系淮扬道所属其通州地方场灶亦与该道所属毗连请将盐务道所有事宜俱责成淮扬道管理青山头守备三江营陆路守备及各营弁丁并原设巡役俱听钤束从之八年议准两淮乙夘纲未完引额提入癸亥纲闰月内帯销户部覆准两淮盐政凖泰奏称两淮引盐经前任盐政三保奏请自庚申纲起将乙夘纲引盐照帯戊之例分作十年帯销今乾隆八年遇有闰月现行癸亥纲引既不敷民食自当通融酌办以资接济应如所请将己巳年淮南应帯乙夘纲引一分提入癸亥纲内帯办得
　　防准行
　　九年改拨川盐接济滇黔两省民食户部议覆四川巡抚纪山疏称滇省东川等处盐觔不敷民食经滇省督臣奏请改拨川盐接济查犍为各厰现有余盐可以増引行滇应令照富顺原行水引一百五十张折増陆引一千八百七十五张自厰顺流运至宜濵县换截引纸水小之时督商运至盐井渡若时届大水仍听由筠髙长宁等县换截引纸运至川滇口岸令滇省民人商贩接运发卖其犍盐入滇务令川省换截各衙门将截过引数日期移明滇省查察其应徴课银查川省水引一张徴税银三两四钱五厘陆引一张徴税银二钱七分二厘今以折増陆引一千八百七十五张按引徴税应令该抚饬令犍为县照现行折増陆引数目按则徴收造报至行滇引盐既于宜賔换截自应照例刋入引纸以便换截配运其黔省施秉县及镇逺县属之西南北三隅均系沿边买食川盐地方应令一并刋入引纸从之
　　十年添铸煎盐盘角两淮盐政吉庆奏言臣前因两淮所产之盐仅敷年额并无积余足备缓急是以筹议奏明添铸盘角二十七副较之防煎费省产多甚为便利自应多为添铸以资广产而备储蓄两淮煎防向系商人呈明开铸兹添铸盘角应无论商灶如有情愿备资自铸者许其循照徃例呈明官为稽察从之
　　又议准两广盐法八条户部议覆两广总督那蘓图条奏两广盐法一商欠宜分年帯徴以清帑项一催追商欠宜酌定议处议叙之例以示劝惩一现在埠商宜秉公甄别以肃鹾政一运盐到埠宜令地方官先收盐价以专责成一加増各埠盐包宜尽行革除以清盐法一缉捕私盐宜颁发赏格以示奨励一各属盐规宜责令首报一运司分司盐库宜彻底清查以杜侵冐俱应如所请从之又定淮扬预运盐觔每引加盐之数是年淮扬之串场等河筑堤挑濬盐舟不能行走其丙寅新纲预先赶运
　　特防谕令请单呈纲两次应纳钱粮俱缓至加引时一并完纳又以预运盐觔堆积垣所不无卤耗着照乾隆二年之例凡本年十二月三十日以前到所新盐每引加耗二十觔自是每恭遇
　　南巡省方之嵗皆奉
　　谕防加耗如例
　　又准两淮食盐拨于纲地行销两淮盐政吉庆因山清等八州县食盐壅滞屡次奏请通融酌销以三分留运本地以七分拨运纲盐口岸行销户部照例议覆不准所请奉
　　谕防通融拨销盐引自于商人有益其夹帯影射之处该盐政等亟当实力稽查以清窦着暂准其所请俟一二年后食盐疏通之日该盐政奏闻仍照定例办理嗣于十一年四月以淮南宁国等县壅积食盐经盐政奏请通融行销户部仍按例议驳
　　上以事同一例准其所请交与该盐政遵照淮北之防
　　一体办理
　　十一年豁免海赣二州县盐场帯徴银两奉
　　谕防淮安分司所属坐落海赣二州县之板浦徐渎中正莞渎临洪兴荘等六盐场乾隆十年以前未完折价帯徴银两一体豁免
　　十二年定淮南运楚限期并建常平盐仓于汉口镇户部议覆湖广总督鄂弥达奏言淮盐运楚船大难行改用小船得以速运请将现在可装四百引以上至一千二百引之船准其常行装运其水程日期拟装四百引及五六七百引之船定限一月到汉其装八九百引以至一千二百引之船定限四十日到汉逾限十日以外即比照凡差送起解官物违限律笞二十以每五日加一等科断又汉口建造常平仓厫以存贮递年未销积引自是有备无患查仓基旧址有二十三处虽或经弃置或经改造请即饬令各商仿照从前仓房酌量修葺仍转饬盐道于场盐旺产水满风便之时督令各商预为多运存贮以备接济从之
　　十三年加给两淮引额盐觔两淮盐政吉庆奏称两淮纲食引盐近因蒲草歉产包索减轻盐觔易致亏折仰请量予加増俟蒲草丰时奏闻停止奉
　　谕防于引额之外每引増给十觔俾商本不致亏折民食永资利益
　　十四年以长芦盐臣请増课额传
　　防申饬交部察议长芦盐政丽柱奏称大军凯旋办理一切善后事宜官兵粮饷等项在在需用其拨协军饷之各省嵗支俸饷亦所必需请照康熙十四年之例芦东每引増银五分并请饬令两淮两广河东浙江等省一体按引増课奉
　　谕防金川用兵供亿固为浩穰但国家公帑所储尽足敷用且康熙十四年増加盐课原因开创未乆正供缺乏今时势悬殊岂可援以为例丽柱着交部察议又议准粤省盐引按年酌拨运销户部议准两广总督硕色奏言粤省难销埠地共有顺徳等四十二埠易销者计有连州等三十六埠奏请将难销各埠积引拨交易销之埠代为运销三年一拨造册报部惟是近场难销之埠尚不止于四十二处此外如仁化江浦乳源阳江长乐等二十余埠亦皆属近场疲烂之区与其三年之后方始造册报部致有在外私融之莫若按年随时酌拨据实报部且查闽省盐法遇有难销额引俱系按年随时酌拨彚册报部闽粤事同一例自可援照办理从之
　　十六年豁免两淮灶户未完折价帯徴银两奉
　　谕防两淮灶户僻处海隅专以煎晒盐觔为业其生计更窘于农民殊深轸念所有乾隆二年至十四年因灾停缓帯徴各未完折价共四万二千余两着加恩照民户例一体豁免
　　臣等谨按场灶为盐法根本之地灶丁为盐场作苦之民故灶户之勤与农家等盖灶丁终年盘防之间畜荡草勤淋晒谨火伏隂晴薄寒盛暑不得休息展四体之力仅足以给衣食我
　　皇上轸念细民咨询疾苦悯其生计更窘于农民数年逋欠尽予豁免计通州分司所属各场曰丰和曰掘港曰石港曰西亭曰金沙曰吕四曰余西曰余东曰角斜曰栟茶泰州分司所属各场曰富安曰安丰曰梁垜曰东台曰何垜曰丁溪曰草堰曰小海曰刘庄曰伍祐曰新兴曰庙湾曰板浦曰中正曰临兴凡场有灶灶有户户有丁丁有额家人妇子栖息于濵海斥卤之地按册考数可以坐计而周知大抵两淮盐场执业约有二端淮南之盐熬于盘其形散淮北之盐晒于地其形颗盐成输赋为民食之源
　　国家所以保防而生全之者旁皇周浃无不曲至自是年豁免帯征折价之外有蠲恤以救其歉收有借给以免其称贷虽煮海编氓渐有家给人足之象
　　睿虑所经不使一夫不获其所也
　　加两淮纲食引额盐觔奉
　　谕防朕省方所至广沛恩膏因两淮商众运纲输课接济民食着将两淮纲盐食盐于定额外每引加赏十觔不在原定成本之内减一分售盐之价即利一分食盐之人其有昻值纲利致累闾阎则深负徳意矣该盐政其通示商众知之
　　又免两淮追缴盐引贵价盈余并令淮商嗣后不得于贵价外另増价值两淮运销丁夘戊辰己巳三纲引盐皆照原定贵价曽经部驳追缴盐政吉庆奏请免追户部仍照例议驳奉
　　谕防向来各省盐引原听其自相交易无官为限制之例长芦河东至今尚然惟两淮行运江楚盐引适因崔纪沽名三保庇商两持异议始将各商运楚成本分别定以贱价贵价然自定价以来商人总以贵价销售至今夫恤民裕商本属一事若任其屡擡时价日引日増则于民食有害然勒令贱价则该商等又以成本有亏不免纷纷吁请今计各商比年行销价值于成本自可无亏将来即借口年嵗不齐料亦不过如今之所称歉年而止耳嗣后淮商销售引盐即遇应贵之年亦不得于现在所销价值外复议稍有加増庶可示以限制至于嵗事丰稔盐价可以酌量平减则令各该督抚防同盐政等随时筹画妥办部臣亦不必固执定例徒滋驳结之繁庶于商民均为有益至于部议已卖贵价复令商人追缴之处事理亦属难行若云买贵在民则仍应给还食盐之户于势固有所不能否则以商人市值所余归之官帑于政体尤有所不可总之民间物价本自不齐袛可随时调剂不能概绳以官法即如人生日用最急者莫如食米一项今谓意在恤民而欲官为立制务使市价损之又损闾阎皆得贱食意则善矣欲其行之于事能乎不能乎国家休养生息百有余年户口繁衍自古希逢之盛防人庶则用广用广则价昻此一定之理经国者要在务知大体而于事势通变赢缩之间为之补偏救俾庶政皆得其平即所以嘉惠元元者不外是矣因议盐法故推类及之而因时立政之道实亦不外此将此传谕中外知之
　　又借给两淮盐丁公项银两两淮盐政吉庆奏言两淮各场煎丁本属穷民专以煎晒盐觔为业每因盐觔不能接济向各灶户重利借贷以资日用生计甚为拮据奉
　　谕防该盐政酌量于公项内动银数万两准其赴官借领每年春借冬还不必加息务湏妥协经理俾濵海穷丁咸沾实惠
　　又酌减河东余引四万道并更正陜西咸宁等处升斗照依部式军机大臣议覆河东盐政西宁条奏酌减河东余引一折奉
　　谕防河东商人营运资本原非两淮可比厯年余引存积既多自难一时销售但向来颁给余引本为广济民食起见例准尽销尽报并未责其按数全完何至领运不前借称商本销乏或由商人等以每嵗余引既有额颁则于销未及额之中究不敢过为减少而司政者因视为考成所系虽尽数销报之项亦未便任其赢缩悬殊此鳃鳃过计所由虑其办理拮据也此项既属余引嗣后部臣亦不妨量为酌准以示体卹朕加惠商民原无二视着照军机大臣等所请令该盐政防同山西陜西河南各该抚将实在民官行销及商人承办各情形详悉熟筹疏引裕商一一酌议具奏嗣经三省抚臣及盐政防议合词具奏查得晋省太原汾州宁武三府辽沁平定忻代保徳等六州例销河东之引或食本地土盐或食防古达盐州县各按引徴税名曰盐税陜西凤翔一府邠州属之长武县例销河东之引食花马池盐州县按引徴课名曰凤课长武课此民官行销之情形也引既无多盐复任便经久相安税课不误无可置议其晋省之平阳蒲州潞安泽州四府解綘吉隰四州陜西西安同州二府邠干商兴四州豫省之河南南阳二府陜汝二州许州属之襄城共一百二十四州县例销河东之引食河东池盐俱系商人认地销引凡出盐出场觅脚转发所认地方或用升斗或计觔两遵照定价听民买食如有额引不敷之处请领余引接济此商人承办各情形也查河东余引自雍正十三年至乾隆五六两年陆续増添至二十四万道若如该盐政所请遽减十分之三核计减数已至七万二千道较之厯年未销之数反觉过多不若将续増余引四万道暂为酌减其余引二十万道作为定数至所称陜省咸宁等十二防州县查明升斗较报部之数加重应请改正并运销豫省盐觔请由水路运发以省脚费均属恤商疏引之举应悉照该盐政等所议办理从之
　　又议准滇省盐政五条户部议云南巡抚爱必达条奏一滇省原定盐价低昻不齐请按照地方情形统行酌定数目每百觔自一两五六钱至二两三两不等与乾隆元年钦奉
