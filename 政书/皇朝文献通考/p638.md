<!-- { "loadSidebar": true } -->
　　【臣】等谨按际可与毛先舒毛竒龄名望相埒世称三毛实则亚于先舒而逊于竒龄也初刻诗文曰松皋堂集此则彚而行之又曰防侯文钞者乃淳安方楘如所重刻也
　　午亭文编五十卷　午亭集五十五卷
　　陈廷敬撰廷敬字子端号说岩泽州人顺治戊戌进士改庶吉士授检讨本名敬以是科有同名奉
　　防加廷字官至大学士諡文贞
　　【臣】等谨按廷敬遭遇
　　熙时和声鸣盛从容载笔垂四十年海内羣推燕许大手实能与王士祯汪琬并驾齐驱故二人亦甚重之自序谓得汪王砥砺之力为多又曰于汪王不茍雷同则其虚衷若谷与不肯随人歩趋之槩均可想见故能回翔馆阁上副
　　主知非偶然也
　　挹奎楼文集十二卷　吴山鷇音八卷
　　林云铭撰云铭见楚词类
　　经义斋集十八卷　澡修堂集十六卷
　　熊赐履撰赐履见史类
　　【臣】等谨按前十八卷乃赐履丁忧家居时所刻后十六卷则辛未起复及癸酉致仕十三年中所作经义斋澡修堂皆
　　圣祖仁皇帝御赐扁额之名
　　槐轩集十卷
　　王曰髙撰曰髙字北山号槐轩茌平人顺治戊戌进士由庶吉士改给事中
　　霞园文集一卷诗集三卷
　　郑重撰重字山公建安人顺治戊戌进士官至刑部左侍郎
　　荆南墨农全集【无巻数】
　　徐喈鳯撰喈鳯字竹逸宜兴人顺治戊戌进士官永昌府推官
　　静庵集十二卷
　　郑日奎撰日奎字次公贵谿人顺治己亥进士改庶吉士散馆授礼部主事
　　读书斋偶存稿四卷
　　叶方蔼撰方蔼字子吉号讱庵昆山人顺治己亥进士第三官至翰林院学士兼礼部侍郎加礼部尚书衔諡文敏
　　王原祁序曰方蔼诗宗苏陆文宗眉山生平嗜王士祯之诗汪琬之文实兼有二家之长
　　【臣】等谨按方蔼以文章受知
　　世祖章皇帝荣冠词林后复防
　　圣祖仁皇帝召入
　　内廷从容载笔以
　　两朝教育之恩际一时明良之防故其诗文舂容和雅歌
　　咏升平洵乎
　　治世之音蔚为台阁之望也
　　日知堂文集六卷
　　郑端撰端见史类
　　愿学堂集二十卷
　　周灿撰灿字星公临潼人顺治己亥进士官至南康府知府
　　世徳堂集四卷
　　王钺撰钺见史类
　　月岩集五卷
　　周礼撰礼字情畊号月岩宜黄人
　　思诚堂集二卷
　　吴琠撰琠号铜川沁州人顺治己亥进士官至大学士諡文端
　　【臣】等谨按琠此集诗仅五十三首余皆奏疏襍文并督抚楚中时牌示
　　圣祖仁皇帝尝
　　亲书千文以赐伏读
　　御跋云琠为人寛厚和平持已清洁先任封疆文武军民受其实者至今颂之朝中之事面折廷争必得其正则琠生平立朝风采己可想见读是集者益见
　　圣祖知人善任洵所谓文以人重者矣
　　松桂堂全集三十七卷　延露词三卷　南集三卷
　　彭孙遹撰孙遹字骏孙自号羡门生海盐人顺治己亥进士官中书舍人康熙己未
　　召试博学鸿词擢第一改编修官至吏部侍郎
　　古愚心言八卷
　　彭鹏撰字奋斯莆田人顺治庚子举人康熙甲寅耿逆之叛九拒伪命卒不汚贼平授三河县知县官至广东巡抚
　　聊园全集十五卷
　　孔贞瑄撰贞瑄见经类
　　叶忠节遗稿十三卷
　　叶映榴撰映榴字炳霞号苍岩上海人顺治辛丑进士官至湖广布政司参议武昌叛兵夏包子作乱映榴死之
　　特赠工部侍郎
　　赐諡忠节
　　【臣】等谨按映榴尝与李基和合刻诗集朱彛尊序之及殉节后其子旉芳彚裒其诗文重刻是集彛尊又为之序葢映榴之节足炳霄汉固不仅其文之足传也已
　　张文贞集十二卷外集二卷
　　张玉书撰玉书字素存丹徒人顺治辛丑进士官至大学士諡文贞
　　【臣】等谨按玉书文章尔雅簮笔有年所撰拖诺山等二碑详述
　　圣武耆定之功足以昭示万世其纪平定江南等事彰定鼎之鸿勲至为详核至于
　　赐逰玉泉山等记尤肃雝典丽觉太平恺乐之象溢于简端其他记述多有资于掌故惟遗稿未经删定不分卷帙募疏祭文之属颇病繁芜四库全书汰其冗滥厘为十二卷则浄洗微瑕粹然完璧矣柴村集十九卷附録一卷
　　邱志广撰志广字粟海号洪区又号蝶庵诸城人世居柴村由贡生官长清县训导
　　李澄中序畧曰舅氏诗文杂以诙谐出以调笑亦觉风流蕴借罔不宜人
　　晩集七卷
　　陈箴撰箴字于宝龙溪人由贡生官连城县教谕中岩集六卷
　　宋振麟撰振麟字子贞号中岩淳化人顺治中拔贡生
　　鸿逸堂稿【无卷数】
　　王艮撰艮见经类
　　止泉文集八卷
　　朱泽澐撰泽澐见子类
　　欣然堂集十卷
　　陶孚尹撰孚尹字诞仙江隂人官桐城县训导梦华子遗集一卷
　　吴坰撰坰字季野宣城人
　　王士祯居易録曰吴坰文学战国短长及管韩荀卿子作凖言以拟权书其正学观时敛祸诸篇可自作一子
　　荆树居文畧十卷
　　李懋绪撰懋绪字汝时号止所江陵人
　　谷水集二十二卷
　　胡夏客撰夏客字宣子海盐人顺治中诸生【臣】等谨按夏客为前明兵部职方司郎中震亨之子震亨撰唐音统籖时夏客实司校纂葢其家藏书最富稽览既博才气自豪是集凡诗二十卷杂文二卷里人陈光縡序之且为之传与笺焉杲堂文钞六卷诗钞七卷
　　李邺嗣撰邺嗣字杲堂鄞县人顺治中诸生黄宗羲序曰邺嗣诗文从胸中流出无比拟皮毛之习
　　孔天征文集【无卷数】
　　孔尚典撰尚典字天徴号汶林江西新城人顺治中嵗贡生
　　懐葛堂又集十五卷
　　梁份撰份字质人南丰人
　　草亭文集一卷
　　彭任撰任字逊仕号中叔宁都人
　　孔钟英集十卷
　　孔毓琼撰毓琼字钟英江西新城人
　　孔惟叙集六卷
　　孔毓功撰毓功字惟叙江西新城人
　　江泠阁文集四卷续集二卷
　　冷士嵋撰士嵋字又湄丹徒人
　　懐舫集三十六卷
　　魏荔彤撰荔彤见经类
　　【臣】等谨按荔彤为大学士裔介之子然是集末附自述一篇中有云手注九古经望道窥一贯发微言明大义不落前儒窠臼则未免过于自诩矣秋水集十六卷
　　冯如京撰如京字紫乙代州人顺治中拔贡生官至广东左布政使
　　偶然云集十卷
　　汤之锜撰之锜字世调宜兴人
　　江南通志曰之锜论学以周子主静之説为宗仿髙攀龙复七规春秋两会
　　北墅绪言五卷
　　陆次云撰次云见史类
　　寻壑外言五卷
　　李绳逺撰绳逺见史类
　　白溇文集四卷
　　沈受宏撰受宏字台臣太仓人
　　芙蓉集十七卷
　　宗元鼎撰元鼎字定九号梅岑江都人
　　王士祯渔洋诗话曰元鼎诗以风调胜酷似才调集其縁情绮靡不减西昆丁夘
　　不碍云山楼稿【无卷数】
　　周纶撰纶见子类
　　【臣】等谨按是编无目録亦未载序跋似非全本天外谈四卷
　　石厐撰厐字天外太湖人
　　复园文集六卷
　　董闻京撰闻京字丹鸣乌程人官至吉安府知府章江集五卷
　　安世鼎撰世鼎字铸九镶红旗汉军人官至江西巡抚縁事禠职
　　政书八卷
　　于成龙撰成龙见史类
　　【臣】等谨按成龙起家令牧至两膺节钺所至以清节著名是书八卷皆其厯任所纪平生规画具着篇中经济鸿才固非漫无挟持者比也
　　抱犊山房集六卷
　　嵇永仁撰永仁字留仙别号抱犊山农无锡人以诸生佐总督范承谟幕殉耿逆之难康熙四十七年追赠国子监助教
　　古懽堂集三十六卷附黔书二卷长河志籍考十卷
　　田雯撰雯字子纶一字纶霞号山防徳州人康熙甲辰进士授中书舍人官至户部侍郎
　　赵执信跋曰子纶诗中无人然偏师驰突能自成一队谈艺者弗能废也
　　王士祯序曰黔书不一格有似考工记者有似公谷檀弓者有似越絶书者如观偃师化人之戏然与长河志籍考实皆祖郭宪洞冥记王嘉拾遗记之体
　　读书堂集四十六卷
　　赵士麟撰士麟云南河阳人康熙甲辰进士官至吏部侍郎
　　九谷集六卷
　　方殿元撰殿元字防章别号九谷畨禺人康熙甲辰进士厯官郯城江寜二县知县
　　耿岩文选【无卷数】
　　沈珩撰珩字昭子海宁人康熙甲辰会试第一授内阁中书己未
　　召试博学鸿词授编修
　　文端集四十六卷
　　张英撰英见经类
　　【臣】等谨按英防
　　圣祖仁皇帝特逹之知簮毫
　　禁闼荣冠清班矢音赓唱歌咏升平故诗格亦进而益上是集和平典雅玉质金相馆阁诸臣皆推为词林钜手至于言情赋景又多淡逺清微葢燕许闳丽之格与储孟髙旷之体兼而有之者也
　　健松斋集二十四卷续集十卷
　　方象瑛撰象瑛见史类
　　百尺梧桐阁集二十六卷
　　汪懋麟撰懋麟字季甪号蛟门江都人康熙丁未进士官刑部主事
　　学文堂集四十三卷　别本学文堂集四十七卷陈玉璂撰玉璂字赓明号椒峯武进人康熙丁未进士官中书舍人
　　王晫今世说曰玉璂每读书至夜分两眸欲合如线輙用艾灼臂久之成痂所为诗文旬日之间动至盈尺见者逊其俊才
　　五经堂文集五卷语録一卷
　　范鄗鼎撰鄗鼎见史类
　　铁庐集三卷外集二卷后録一卷
　　潘天成撰天成字锡畴溧阳人寄籍桐城安庆府学生
　　溧阳县志曰天成防与父母避讐相失年十五乞食行求遇于江西界百计迎归佣贩以养备极艰苦以其间读书讲业竟为积学年七十四讫穷饿以死
　　【臣】等谨按瞿源涞集有潘孝子传叙述颇详葢天成天性真挚笃志苦行故文章亦如其人当时操觚之士未必重之而身后之名昭如日月洵足为
　　圣朝扶植纲常砥砺名节而尤难其出自寒门食贫终老古之所为独行君子者其天成之谓乎
　　纵钓居文集八卷
　　应是撰是见经类
　　残本匏庵遗集三卷
　　石璜撰璜字夏宗别号匏庵如皋人
　　憺园集三十八卷
　　徐干学撰干学见经类
　　榕村集四十卷
　　李光地撰光地见经类
　　三鱼堂文集十二卷外集六卷附録一卷
　　陆陇其撰陇其见经类
　　陇其从子礼征识曰从父平生不为诗古文词尤以滥刻文集为戒故易箦时箧中无遗稿至康熙辛巳礼徴乃旁搜广辑彚成是集而属侯铨编次焉
　　【臣】等谨按陇其学问经术卓然为
　　国家理学之儒集中奏议公牍正其明体达用之学确然见之行事者乃列之为外集至诗歌非陇其所长转列之为内集则本末倒置毋乃非陇其之防欤是编次者之失也
　　皋轩文编一卷
　　李光坡撰光坡见经类
　　白石山房稿十三卷　别本白石山房稿二十六卷
　　李振裕撰振裕字维饶吉水人康熙庚戌进士官至兵部尚书
　　已畦集二十一卷原诗四卷
　　叶燮撰燮见史类
　　赵恭毅剩稿八卷附裘萼賸稿三卷
　　赵申乔撰申乔武进人康熙庚戌进士官至户部尚书諡恭毅裘萼賸稿其子熊诏撰熊诏字裘萼康熙己丑进士第一官至翰林院侍读
　　藕湾全集二十九卷
　　张仁熙撰仁熙见子类
　　临野堂文集十卷
　　钮琇撰琇见子类
　　芝在堂集十五卷
　　刘醇骥撰醇骥见经类
