<!-- { "loadSidebar": true } -->
　　典仪赞行亚献礼司乐赞举亚献乐奏均平之章乐作司爵献爵于左仪如初献乐止
　　右亚献
　　典仪赞行终献礼司乐赞举终献乐奏齐平之章乐作司爵献爵于右仪如亚献乐止
　　右三献
　　典仪赞答福胙奉福胙二人恭奉福胙诣
　　神位前拱举退祗立于
　　皇后拜位之右接福胙二人进立于左赞引奏跪皇后跪左右女官皆跪奏饮福酒右女官进福酒皇后受爵拱举授左女官次受胙如饮福之仪赞引奏
　　拜兴
　　皇后一拜兴又奏跪拜兴
　　皇后行四肃二跪二拜礼
　　妃
　　嫔以下均随行礼典仪赞彻馔司乐赞举彻馔乐奏柔平之章乐作彻毕乐止
　　右受福胙彻馔
　　典仪赞送
　　神司乐赞举送
　　神乐奏洽平之章乐作赞引奏跪拜兴
　　皇后率
　　妃
　　嫔以下行六肃三跪三拜礼乐止
　　右送神
　　典仪赞奉帛香馔送瘗司帛诣
　　神位前跪一叩司帛奉篚兴司香跪奉香司爵跪奉馔
　　兴以次恭送瘗所
　　皇后转立拜位旁西向【起拜褥】竢香帛过【仍布拜褥】复位立典
　　仪赞望瘗陪祀
　　妃
　　嫔公主福晋命妇退赞引奏诣望瘗位乐作恭导
　　皇后诣望瘗位望瘗奏礼成恭导
　　皇后诣具服殿更衣
　　妃
　　嫔随入便殿更衣乐止蚕宫令恭请
　　神位复御上香行礼如仪
　　皇后还宫宫殿监侍彻
　　交泰殿斋戒牌铜人授太常寺官送寺越日
　　皇后乃率从桑之
　　妃
　　嫔公主福晋命妇行
　　躬桑礼
　　右望瘗礼成
　　遣
　　妃致祭
　　先蚕之礼先二日及陪祀之公主福晋命妇均致斋所
　　司供具如式至日昧爽
　　妃朝服乗舆诣坛清道辟除如常仪至内壝右门降舆入行礼于阶下上香赞引坛升降均由东阶
　　妃
　　嫔不陪祀不饮福受胙香帛送瘗避立西旁余如前仪
　　右遣妃仪
　　皇帝遣官致祭
　　先蚕之礼所司供具如前仪至日鸡初鸣遣官朝服诣坛赞引太常寺赞礼郎二人引由坛左侧门入行礼仪节与飨
　　先农同
　　右遣官仪
　　皇后躬桑仪
　　嵗季春
　　皇后躬桑前期三日礼部具疏以请
　　皇帝承奉
　　皇太后懿防下
　　制报可乃徧布诸司供备内务府豫奏以
　　妃
　　嫔二人公主亲王福晋以下县君镇国公夫人以上三人文三品武二品官以上命妇四人从蚕采桑掌仪司治桑畦饬采桑钩筐
　　皇后金钩
　　妃
　　嫔银钩均黄筐公主福晋夫人命妇均鐡钩朱筐依期毕办
　　右戒办
　　皇后既以吉已飨
　　先蚕礼毕蚕已生翼日【如蚕未生则视蚕生诹日】
　　皇后散斋一日从采桑
　　妃
　　嫔公主福晋夫人命妇毕斋宫殿监侍设案于
　　交泰殿内正中东西肆又设案于左右南北肆率内监至
　　内右门祗是日执事官咸蠎袍补服黎明内务府官以龙亭一载
　　躬桑钩筐采亭一载从采桑钩筐内銮仪校舁行掌仪
　　司官前导总管暨蚕宫令从由
　　隆宗门至
　　内右门亭止宫殿监督领侍率蚕宫令丞暨内监恭奉钩筐以次入
　　内右门陈
　　皇后筐钩于
　　交泰殿中案陈
　　妃
　　嫔公主福晋夫人筐钩于左案陈命妇筐钩于右案皆筐左钩右毕乃奏时
　　皇后吉服出
　　御交泰殿
　　妃
　　嫔随出侍立
　　皇后先阅钩次阅筐既徧还宫
　　妃
　　嫔从入宫殿监侍奉筐钩出
　　内右门仍置各亭内以次舁行出
　　隆宗门銮仪校接舁前引如初至内务府署旗仗前导导迎乐作奏禧平之章及西苑奉宸苑卿自门迎入蚕宫令分陈于采桑所
　　右阅筐钩
　　届期蚕宫令率内监洁扫具服殿内外及
　　观桑台上下借以椶荐设
　　皇后观桑宝座于台北正中南向供
　　御座铺陈台下桑畦东西首行第一株为
　　皇后躬桑位东向执钩相仪一人在右执筐相仪一人
　　在左东西第二行一株为
　　妃
　　嫔从采位第三行一株为公主福晋夫人从采位第四行一株为命妇从采位执钩筐蚕妇各二人皆在左右传赞女官二人在台南左右北面侍班福晋夫人命妇在女官之南东西面内侍率童监歌采桑辞者十人司金鼔板遂笙箫者二十有四人于台前东西麾五色采旂者四十人于桑畦外东西分班序立
　　右序位
　　是日黎明蚕宫令启西苑门从桑侍班公主福晋夫人命妇及执事女官蚕母蚕妇咸蠎袍补服豫至西苑南门内序立祗辰正二刻礼部尚书内务府总管诣
　　乾清门奏时已初刻宫殿监侍转奏
　　皇后御龙袍乗舆出宫从桑
　　妃
　　嫔蠎袍乗舆从诣西苑如飨
　　先蚕仪
　　右车驾出宫
　　皇后驾至西苑诣具服殿少竢传赞分引
　　妃
　　嫔公主福晋夫人命妇就从采位立引侍班之公主福晋夫人命妇就侍班位立执事女官暨童监咸依位序立典仪奏请
　　皇后行躬桑礼
　　皇后出具服殿前引后从如常仪至桑畦北正中相仪女官一人奉钩跪进于右一人奉筐跪进于左兴
　　皇后右持钩左持筐东行桑畦外采旂招飐台前内监
　　鸣金鼔歌采桑辞【辞详乐考】
　　皇后至东第一株桑前东向采桑一条蚕母二人助采复行至西第一株桑前东向采桑二条蚕母助采亦如之采毕歌止各退
　　皇后以钩筐授相仪相仪二人跪受于左右兴复于龙
　　亭退竢台隅典仪奏请
　　御观桑台赞引对引命妇恭导
　　皇后陞台御座
　　妃
　　嫔以下采桑各蚕妇一人授钩一人授筐二人助采妃
　　嫔公主福晋夫人采桑五条命妇采桑九条毕咸释钩筐授蚕妇复于采亭
　　妃
　　嫔登台侍立
　　皇后宝座前左右公主福晋夫人命妇退入侍班位立执钩筐者皆退典仪相仪各女官敛诸筐次第置于台南传赞引蚕母蚕妇至台前北面跪典仪举
　　皇后懿筐授蚕母蚕母恭受次举
　　妃
　　嫔以下从桑各筐授蚕妇蚕妇受讫皆兴奉筐至蚕室切之蚕妇洒箔礼成
　　右亲桑
　　蚕母以礼成告典仪典仪跪奏
　　皇后驾兴赞引对引恭导
　　皇后诣具服殿典仪奏陞座
　　皇后陞宝座传赞分引
　　妃
　　嫔以下东西序立次公主福晋次夫人次命妇次蚕母蚕妇东位西上西位东上皆北面传赞赞跪叩兴皆行六肃三跪三叩礼退典仪奏礼毕
　　皇后降座陞舆警跸
　　妃
　　嫔从还宫如来仪公主福晋以下皆退
　　右礼成回宫
　　及蚕成蚕母蚕妇择茧贮筐以献
　　皇后遂以献于
　　皇帝
　　皇太后乃择吉日
　　皇后行缫三盆手礼采桑
　　妃
　　嫔从缫是日乗舆出宫警跸如常仪至织室缫盆前妃
　　嫔侍立蚕母渍茧于盆以手出绪握其总跪进
　　皇后
　　皇后受总亲缫三少退立
　　妃
　　嫔进缫以五为节遂布于蚕妇之吉者使缫礼毕乗舆还宫警跸如来仪
　　右献茧缫丝
　　皇朝文献通考卷一百二
<史部,政书类,通制之属,皇朝文献通考>
　　钦定四库全书
　　皇朝文献通考卷一百三
　　郊社考【十三】
　　告祭
　　【臣】等谨按马端临立告祭门于郊社考而告宗庙者亦附载又于后畧述告陵及告岳渎山川宫观神祠之仪葢告祭云者因事而告其举也无常期故别为一门而告郊为告礼之所先系告祭于郊社考义固可顺而赅且于宗庙则先事以起例也我
　　国家定制有大典必先期祭告于
　　圜丘
　　方泽
　　太庙
　　奉先殿
　　社稷及
　　陵寝或
　　亲诣或遣官
　　列圣以来事
　　天事
　　地事
　　祖之心随时协宜聿昭诚敬夫固有愈备而愈盛者矣兹
　　恭纪于编至祭告
　　岳镇海渎
　　歴代帝王陵寝
　　先师阙里则自具本门
　　天命元年正月壬申朔
　　太祖高皇帝受
　　覆育列国英明皇帝
　　尊号行焚香告
　　天礼
　　天聪十年四月壬午
　　太宗文皇帝以乙酉受
　　寛温仁圣皇帝
　　尊号建国号曰大清改元崇徳先期祭告
　　天
　　地
　　崇徳元年十一月癸卯以征明克城败敌遣官祭告
　　太庙
　　是月乙丑冬至以太牢祀
　　天于
　　圜丘并告征朝鲜之由复祭告
　　太庙
　　二年六月丙辰以再征朝鲜臣服其国及克明皮岛防音
　　亲告
　　太庙
　　四年五月乙丑以征明大防
　　亲告
　　太庙
　　七年七月癸未以克取明锦松塔杏四城并击败援兵大防遣官祭告
　　太庙
　　八年正月丙申朔
　　太宗文皇帝圣躬违和遣官祭告
　　太庙
　　八月丙戌
　　世祖章皇帝即位遣官祭告
　　圜丘
　　太庙
　　九月辛亥以
　　大行皇帝山陵寳城宫殿告成择日
　　梓宫发引奉安遣官祭告
　　圜丘
　　太庙
　　顺治元年四月甲子以出师征明遣官祭告
　　太庙并告
　　大行皇帝
　　七月癸巳以中原平定迁都于燕遣官祭告
　　圜丘
　　太庙
　　福陵
　　越日甲午月祭
　　大行皇帝并告迁都
　　十月乙卯朔
　　世祖章皇帝登极祭
　　天
　　地
　　太庙
　　社稷是日
　　世祖章皇帝以定鼎燕京
　　亲诣
　　南郊祭
　　天
　　地即
　　皇帝位仍用大清国号顺治纪元遣官祭告
　　太庙
　　社稷
　　辛酉以恭上
　　大行皇帝
　　尊諡遣官祭告
　　圜丘
　　方泽
　　太庙
　　社稷并祭告
　　大行皇帝
　　甲子以加封宗室诸王遣官祭告
　　太庙
　　十一月甲辰以冬至大祀
　　天于
　　圜丘
　　亲诣
　　太庙祗告
　　丁未以
　　南郊礼成还告
　　太庙
　　二年六月己未以平定江南遣官祭告
　　圜丘
　　方泽
　　太庙
　　社稷
　　闰六月辛夘以荡平流冦遣官祭告
　　三年十一月戊辰以平定浙东全闽遣官祭告四年正月丁卯以平定四川遣官祭告
　　四月丙子以平定广东遣官祭告
　　右皆如二年六月礼
　　五年十一月乙丑以冬至恭奉
　　太祖武皇帝配享
　　圜丘追尊
　　肇祖原皇帝
　　兴祖直皇帝
　　景祖翼皇帝
　　显祖宣皇帝恭奉
　　神主奉安
　　太庙遣官祭告
　　圜丘
　　方泽
　　太庙
　　社稷
　　七年二月丙戍以恭上
　　大行皇太后
　　尊諡及诹吉发引奉安
　　梓宫于
　　昭陵遣官祭告
　　圜丘
　　方泽
　　太庙
　　社稷
　　八年正月丙寅以恭奉
　　孝端文皇后神主升祔
　　太庙遣官祭告
　　圜丘
　　方泽
　　太庙
　　社稷
　　二月丁亥以
　　亲理大政恭上
　　昭圣慈夀皇太后尊号遣官祭告
　　圜丘
　　方泽
　　太庙
　　社稷
　　八月丁巳以
　　大婚遣官祭告
　　圜丘
　　方泽
　　太庙
　　甲子以
　　大婚礼成加上
　　昭圣慈夀皇太后
　　徽号曰
　　昭圣慈夀恭简皇太后遣官祭告如二月礼【后皆同】
　　九年十月丙寅以
　　尊封
　　皇考懿靖大贵妃
　　康恵淑妃遣官祭告
