<!-- { "loadSidebar": true } -->
　　防准其通贡初顺治间俄罗斯部落曰罗刹者窃据黒龙江筑城雅克萨之地侵扰索伦达呼尔等及是谕察罕汗严禁罗刹毋扰边陲而罗刹仍复潜侵净理溪等处迁延不返二十一年八月遣副都统郎谈公彭春率兵往达呼尔索伦觇罗刹情形将行
　　上面谕曰罗刹犯我黒龙江一带侵扰民人昔发兵进讨未获翦除近闻蔓延至赫哲费雅哈侵掠不已尔等此行可声言捕鹿沿黒龙江行围径薄雅克萨城下勘其形势度罗刹断不敢出战尔等还时其详视自黒龙江至额苏里水程并访自额苏里至宁古塔道里偕萨布素往勘以闻十二月郎谈彭春等自达呼尔索伦还以
　　罗刹情形具奏
　　上谕议政王大臣等曰据郎谈等奏攻取罗刹甚易朕意亦以为然第兵非善事宜暂停攻取于黑龙江呼玛尔二处建木城遣宁古塔将军巴海副都统萨布素以乌拉宁古塔兵千五百戍之相几集事二十二年四月巴海等奏言黑龙江呼玛尔距雅克萨城辽逺若驻兵两处势分道阻倘罗刹増兵储粟更难为计宜乘其积储未偹速行征
　　上以所议未合机宜令巴海留守乌拉以副都统瓦礼祐偕萨布素统兵往俟抵彼相度形势于可进之时奏请进兵又经王大臣等议请将建城驻兵之处移于黑龙江呼玛尔中间额苏里之地并设四驿从之寻复于黑龙江建城以萨布素为将军领之设堠于呼玛尔自黑龙江至乌拉置十驿由水路挽运至黒龙江为永戍地时罗刹之众有过黑龙江者降其兵目三十余人赦不诛并安揷之九月
　　上谕理藩院尚书阿穆呼郎曰俄罗斯国罗刹等无端犯我索伦边境匿报特穆尔等逃人朕不忍加诛屡行晓谕令归故地还逃人廼执迷不悟转肆焚掠因特遣重兵驻守其地顷者罗刹遇我将卒降其三十余人朕体好生之德皆加豢养今彼若悔过则已否则必干天讨或路逺难归倾心投诚者朕亦纳之加恩抚防使得其所尔院可遵防具文遣来降番人宜番米海罗莫罗对再行往谕彼有何言令其回奏时罗刹属人多来归者令编为一佐领使彼此相依有资二十三年正月萨布素等奏言宜乗四月冰解时遣官兵先徃招抚不即降则进兵灭之寻报遣夸兰达鄂罗舜等于正月十一日抵罗刹境令宜番等造其居开谕之因以鄂罗春留质之子三人来并招抚米海罗等二十一人送京安揷五月遣徃军前之轻车都尉玛喇奏言罗刹之在雅克萨尼布楚二城者各止五六百人于额尔古讷河口至布尔玛台河口十余处筑室耕田以自给喀尔喀与尼布楚人亦时与交易资生请令喀尔喀车臣汗禁止交易再令黒龙江将军水陆并进作攻取雅克萨状因取其田禾则罗刹不久自困量遣轻骑灭似易时将军萨布素等亦以收取罗刹田禾为宜随降
　　防令萨布素等酌议由水陆路进兵孰便并谕车臣汗知之防以萨布素请停进坐失事机得
　　防申饬十二月征福建藤牌兵二十四年正月以玛喇为
　　副都统防赞军务先是
　　上以萨布素上疏引罪命都统公瓦山侍郎郭丕往会萨布素等详议应否攻取之处至是瓦山等与萨布素会奏我兵于四月水陆并进先抚后如不克则毁其田禾以归
　　上因命都统公彭春督师命左都督何佑等率福建藤牌官兵五百人往发盛京兵五百人代黑龙江兵守城种地再令降
　　勅谕晓罗刹使送回雅库以息兵争三月达呼尔头目倍勒尔等往侦雅克萨情形擒罗刹噶瓦力喇等七人以归噶瓦力喇等偹述其酋约束所属禁持兵器往来并惧求援状
　　上命人给时服一袭俟大兵进时示以寛大之意而释之五月都统公彭春等率师抵雅克萨城下遵
　　防宣谕促令归巢罗刹迁延不还乃分水陆兵为两翼急进攻城中大惊头目额里克舍等穷迫诣军前乞降彭春等复宣
　　上恩徳额里克舍率所部咸垂涕望阙稽颡受命迁归雅库彭春等复雅克萨城并以逃人还捷奏至
　　上谕王大臣曰罗刹扰我黑龙江松花江一带三十余年其所窃据距我朝发祥之地甚近应速为翦除是以命将行师深入挞伐今收复雅克萨地得遂初心至于抚绥外国在使之心服不在震之以威近遣侍衞闗保等往军前谆谕之曰朕以仁治天下素不嗜杀尔其严谕将士毋违朕防以我兵力罗刹势不敌必献地归诚尔时勿杀一人俾还故土宣朕柔逺至意兹一一奉行朕甚嘉焉七月释罗刹宜番等四人归国十月以都统公彭春等为头等第一军功二十五年正月罗刹复来城雅克萨地
　　上命将军萨布素等率所部兵二千往八月
　　谕萨布素等河冰将结熟筹防御之法萨布素奏言于城三面掘壕筑垒壕外置木桩鹿角分泛防御城西对江另设一军复派御之兵于东西两岸偹江路来援之罗刹为持久计时荷兰国入贡使臣称与俄罗斯接壤因
　　谕议政王大臣等向者罗刹犯雅克萨尼布楚地曾谕察罕汗来使尼果赉等撤回其众竟不覆奏意尼果赉未达前防于察罕汗复令被擒罗刹持书从喀尔喀地宣谕亦不复奏因发官兵招抚罗刹不戮一人令其头目额礼克舍等持书归去罗刹闻我师归复据雅克萨朕思本朝频行宣谕曽未一答而雅克萨罗刹又死守不去或尼布潮诸地阻隔前书未达或雅克萨罗刹皆彼有罪之徒不便归国俱未可知其以屡谕情节为书付荷兰国使臣转发察罕汗处令其收回雅克萨尼布潮罗刹于何处分立疆界则两界人民均得宁居不失永相和好之意再依此作书发西洋国转达之八月
　　命副都统定率筑城官兵二百人赴萨布素等军前参
　　赞军务九月察罕汗遣使上疏言
　　皇帝所赐之书下国无通解者及尼果赉归始悉情节以下国边民搆衅请察明作乱之人收回正法除遣使议定边界外谨先赍书以献并乞撤雅克萨之围
　　上谕大学士等曰俄罗斯以礼通好驰使请解雅克萨之围朕本无屠城之意其令萨布素等解围近战舰立营城内罗刹听其出入俟俄罗斯后使至定议二十六年正月遣太医院官二人往视军士之患疾者令雅克萨城罗刹就医无禁十月遣兵部尚书鄂尔多等往黒龙江筹议储粮永戍之防二十七年三月察罕汗遣费岳多罗等至
　　上命领侍衞内大臣索额图都统公佟国纲尚书阿喇尼左都御史马齐防军统领玛喇等往二十八年十二月防议于尼布楚归我雅克萨尼布楚诸城定议边界一以北流入黒龙江之绰尔纳即阿伦穆河相近格必尔齐河为界循河上流以至于海凡山南一带流入黒龙江之溪河尽属中国山北一带之溪河属俄罗斯一以流入黒龙江之额尔古讷河为界河之南岸属中国北岸属俄罗斯凡猎户人等不许越界犯则擒治一切行旅有准往来文票者许贸易勿禁不留逃人议定乃盟立碑界上释兵而还三十二年十月察罕汗遣使进贡嗣是遣使通市无间四十四年十一月俄罗斯贸易来使至
　　上阅其文字曰此喇提诺托忒乌珠克俄罗斯三种文也外国之文有三十六字母者亦有三十字五十字母者源与中国同但不分平上去而尚有入声其两字合音甚明中国辨四韵极精以两字合音不甚要故知者渐少若中国所有之字外国亦有之特不全耳五十一年兵部职方司郎中图理琛使土尔扈特国假道俄罗斯奉
　　防此役于俄罗斯国人民生计地理形势均须留意归而悉其山川风俗为异域録以献其略曰嵗在壬申五月二十日出都城宿沙河行六日出张家口六月初二日越兴安岭又十余日至巴顔布拉克当兴安岭上又二日至西拉布里度十六日至瀚海南界之阿尔哈林图枯布尔十七日至瀚海中朱尔辉地十八日至瀚海北界之哈囊布拉克又四
　　日至那拉特劳赤又三日至达布苏台又三日地势渐下七月初三日自鄂什欣布里度下兴安岭北至汗山东枯尔布里度其东南二十里许即灭噶尔丹之招木多地也初五日至土喇河岸宿三日土喇河自根特山右发源向西流入发源杭爱山之鄂尔浑河又鲁伦河自根特山左发源向东流入呼伦河又东流为额尔古讷河又东北流入黒龙江其鄂尔浑河环布隆汗山向西北流入色楞格河自此而北至俄罗斯国界皆山又十日至博拉两旁皆山色楞格河自西南来向东北流入俄罗斯境又一日至苏布克图为俄罗斯分界处又二日至楚库柏兴近色楞格河南岸河寛五丈水清流溜楚库河自东南来至柏兴南十里入色楞格河二河交滙处又色楞格河东岸民皆楼居无城垣四面皆山俄罗斯与防古人杂处俄罗斯官衣番萨非翅遣官兵列旗帜鎗礟鼓吹迎导至公署后凡至馆驿仪衞悉如之且言我国人每年来中国贸易屡
　　至圣大皇帝深恩天使此来一切舆马供顿岂敢迟悮谨已驰报察罕汗矣张宴馈食执礼甚恭五十二年正月十四日有厄尔库城头目费多尔伊番讷翅准托波尔总管噶噶林移会遣俄罗斯官温多里卧畨那非翅以察罕汗命来迓乃啓行至乌的柏兴在楚库柏兴东北二百余里山髙大多林薮滨河有田畴色楞格河自此折而西北流乌的河自东南来绕柏兴之西入色楞格河山有石大如掌层叠相附质薄而明如玻璃然可饬牕牖其头目出妻子献酒张乐跳跃以为娱越三日至柏海尔湖南岸之博索尔伊斯科其间小柏兴六七处间有田畴柏海尔湖在乌的柏兴西北三百余里南北百余里东西千余里色楞格河自西南来巴尔古西木河自东南来昂噶拉河自东北来俱入于
