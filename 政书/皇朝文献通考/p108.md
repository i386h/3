<!-- { "loadSidebar": true } -->
　　又定山东等处捐谷例向例山东夏秋二季每畆应捐米麦秋成后即令易谷今并作一次每畆共捐谷四合除原有仓厫外其无仓厫之州县地方官酌量修葢加谨收贮时复令西安鳯翔二府照此例劝输均贮福建滨海之地多收稻谷并令劝输至明年复因浙省产麦无多亦令照山东捐输之例择地备贮选诚实绅耆管理耕种之时以一半听民借贷限十月还仓
　　三十二年令商人买米至西安发粜以西安米价尚贵
　　谕令户部招募身家殷实富商给以正项钱粮并照验文据听其于各省地方购买粮米运至西安发粜所得利息听商人自取之待西安米价平后但收所给原银
　　又发通仓米减价平粜并禁止顺永保河四府蒸造烧酒
　　谕大学士等今嵗畿辅地方歉收米价腾贵通仓每月发米万石比时价减少粜卖止许贫民零籴数斗富贾不得多籴转贩又蒸造烧酒多费米谷着户部速移咨该抚将顺永保河四府属蒸造烧酒严行禁止
　　三十三年令将山东运至
　　盛京之米于金州等处减价发卖先是以
　　盛京地方歉收令运山东省米石至三岔口以济军民至是侍郎阿喇弥言山东运来之粮由金州等处海岸经过请酌量截留减价发卖再辽阳秀岩鳯凰城三处之人向来俱在牛庄买米亦应照金州等处将粮米截留行文各该管官令其到三岔河购置运去从之
　　又以霸州等州县水灾
　　诏发霸州文安等处贮仓米谷十万余石除散赈外皆减价平粜并截留山东漕米于景州等处发粜以平米价
　　谕大学士等曰据户部查奏霸州等十州县存贮米五万七千五百余石谷八百石天津卫存贮米一万石谷四万四千一百余石此米谷现在仓与否足以赈给与否若足用则以余米平价粜与百姓可行与否山东漕粮截留数万石平价粜卖则谷价不贵于民生大有禆益令挽至何州县平价以粜应截留米若干万石即遣户部司官一员至巡抚郭世隆处令其逐一迅速详议缮折付伊赍奏直巡抚郭世隆等遵
　　防防同户部员外郎雍泰查霸州文安等州县及天津卫现在贮仓米谷共十万余石将此米赈济霸州等处饥民需用三万石所余米谷应减价粜卖其景州等州县将山东漕米截留平粜得
　　防霸州等被水灾地方所有积谷除散赈外余着减价发粜其沿河一带景州等各州县卫所着将山东漕米每处截留二千石亦发粜以平米价复奉
　　谕防恐不肖地方官员或増价发粜或粜与发卖之人以致百姓不沾实恵着巡抚郭世隆不时巡察
　　又以直赈济余米视时价减粜吏部右侍郎安布禄工部右侍郎常绶等遵
　　防查直安州等十一州县贫民十万余人应赈米四万
　　余石
　　上谕大学士等曰朕思直米价腾贵小民艰苦若仅照数给米仍恐无益着将此米一半散给百姓一半照目前米价折银给与贫民所余之米着视时价减粜则百姓既得银两而籴米又易庻民沾实恵
　　以宻云顺义附近地方米谷未收
　　命将转运积贮之米每月发千石平价出粜遣户部贤能
　　司官各一员监视
　　三十四年以
　　盛京亢旱
　　诏动支海运米二万石以一万石散给一万石平粜副都
　　统齐兰布等言今嵗
　　盛京亢旱米价翔贵虽市有鬻粟穷兵力不能籴奉
　　谕防令侍郎朱都纳学士嵩祝等驰驿迅往防同盛京将军副都统诸臣清察穷乏者于去嵗海运米二万石中动支一万石散给令食可至秋成余一万石平价粜之兵民均有禆益如二万石不足散给发粜其速以闻又运通仓米至宻云顺义各一万石贮仓备用癸巳
　　上驻跸宻云县
　　谕大学士等去嵗朕见此处髙粱结实者少粃者多米价腾贵髙粱一斗几三百钱故将通仓米令运一万石至此处五千石至顺义县减时价发粜米价稍平一斗百钱民以不困北地寒冷米谷多至失收今河水方盛着将通仓米运至宻云顺义各一万石令贮仓备用又于霸州雄县香河寳坻各发米一万石减价平粜时直顺天保定河间永平四府所属地方水潦伤稼已将四府康熙三十五年地丁银米全与蠲免其霸州雄县香河寳坻四处皆有水道可以转输每处发米一万石各差司官一员赍往照彼地时价减值发粜以资民食
　　三十五年令江南仓谷出陈易新先是三十四年议准江南积谷以七分存仓备赈以三分发粜至是议将江南旧谷于本年为始轮年挨次出陈易新其各属粜三银内酌提四万石价银解省俟秋成买谷为下年存七粜三之用
　　又发
　　盛京仓储米谷五千石运至莫尔浑阿敦积贮以黑龙江吉林乌拉地方频嵗不登故也明年仍自天津运米至
　　盛京补完仓储
　　三十六年令榆林等处卫堡积贮米谷
　　谕大学士等州县已各论其地方大小积贮米谷兵丁所驻沿边卫堡亦属要其榆林等处卫堡亦照州县例将米谷积贮预备
　　又以山西米价腾贵令扈从船只载米至保徳州平粜时
　　上亲征噶尔丹驻跸喀喇苏巴克行在
　　谕大学士伊桑阿前山西巡抚倭伦以去嵗山西数州县歉收今米价甚贵奏闻朕闻之中懐轸恻扈从大臣侍卫官员执事人自船站坐来之船现有水手若至湖滩河朔后将此船逆流牵挽回至宁夏甚难前曽谕总督吴赫就此船将湖滩河朔积米或五千石或再加多量行装载交巡抚倭伦派贤能属员转运顺流而下至保徳州比时价减粜于民大有禆益着学士黄茂率同部院司官二员前往侍郎安布禄留此监发米石
　　命将湖广三十五年分各官捐输之谷贮各属常平仓以备赈济
　　三十七年截留山东河南漕粮于直沿河州县积贮遣户部司官二员于被水灾沿河之保定霸州固安文安大成永清开州新安等州县截留山东河南漕粮每处运致一万石积贮俟米价腾贵时平价粜卖
　　又定直四川贮谷变价并出借之例以直捐输米麦髙粱久贮仓中恐有浥烂令变价解贮道库以备赈济四川松潘等处积贮杂粮改为三分以二分存贮以一分遇粮贵时借给兵民将此谷按年出易周而复始永着为令
　　三十八年截留漕粮于江南髙邮等处减价发粜时淮扬所属地方米价腾踊
　　命截留漕粮十万石于髙邮寳应兴化泰州盐城山阳江都七州县各留一万石悉照时价减值发粜余米三万石于邳州留八千石宿迁桃源清河安东四县各留五千五百石亦照时价减粜又截留米十万石于扬州淮安各收贮五万石
　　四十年截留湖广漕粮存贮江宁省仓议定楚省漕粮二十万九千余石尽数截留存于江宁省仓以六万四千石充给兵食将采买兵米价值照数扣留以四万五千石分发淮安等处平粜以济民食秋成后将所粜之价并兵米扣留价值买补归仓其余存剰米石仍俟下年给兵发粜
　　四十一年令直山东山西陜西河南江北预备仓储奉
　　谕防阜民之道期于有备去冬北地少雪今春雨泽尚未霑足诚恐蝗蝻易生有伤农事亟宜先时预防直山东山西陜西河南江北地方厯年积贮仓粮果否足额该督抚确加稽覈务使仓有余储不致匮乏其一切应行预备事宜须悉心讲求料理以纾朕宵旰勤民之意四十二年截留漕米二万石运至济宁州兖州府等处州县减价平粜
　　又令陜甘积贮仓谷是年陜省年谷丰收奉
　　谕防山陜不通水路若稍遇灾即至艰窘今值粮米充裕之时无有急于各地方积贮者令督抚等将预备之处尽心究议嗣议定陜西人口众多之州县贮米三千石次二千石又次一千石交与地方官采买存贮动西安司库兵饷银十四万两以十万两照时价买米以四万两葢造仓厫甘属既无仓厫应动常平仓粮内十分之一葢造将此项用过粮石照数填还再陜甘二处照依应徴地丁银一钱米一斗者令捐输粮三合以为备灾之用歉嵗停捐令直立社仓时直属各州县虽设有常平仓收贮米谷遇饥荒之年间或不敷赈济
　　谕于各村庄设立社仓以备饥荒如直设立社仓果有益于民生各省亦照此例嗣廷臣等议定社仓之谷于本乡捐出即贮本乡令诚实之人经管上嵗加谨收贮中嵗粜借易新下嵗量口发赈嗣于三年内直属劝捐米谷共七万四千九百七十石有竒出借穷民得息米一千五十一石有竒又四十四年永保二府陆续捐谷四百三十五石有竒巡抚以闻议准俱令于各属社仓存贮
　　四十三年以京城米贵
　　命每月发通仓米三万石运至五城平粜
　　又议定州县官霉烂仓谷处分州县仓谷霉烂者督抚
　　题防革职留任限一年赔补赔完免罪复职逾年不完解任二年
　　外不完定罪着落家产追赔补完之日令府道出具印结申缴藩司督抚存案以杜扶揑之如再有亏空府道亦分别议处又
　　命截留漕米二万石收贮河间沙河桥地方以备平粜
　　又以山东歉收
　　命从江南买谷运往收贮
　　又议定各省仓谷存留发粜数目定例各省积贮米谷大州县一万石中八千石小六千石其余按时价易银解存藩库其存仓米谷每年以三分之一出陈易新至是又议准直各属现存米谷无多令照旧收贮值歉年详明题请发粜山东大州县
　　贮谷二万石中州县万六千石小州县万二千石山西之民别无他业惟资田畆积贮谷少一时购买维艰令大州县存谷二万石中一万六千石小一万二千石江西州县大者止存谷一万二千石暂停粜三江苏所属令大州县贮谷五千石中四千石小三千石其江宁仓捐米八万七千余石久贮恐致浥烂照常平仓每年粜三秋成买补四川人民稀少大州县贮谷六千石中四千石小二千石无庸粜三广东常平仓米谷照例存贮多余易银按逺近分贮司库府库遇有荒年将库贮银两遣官赴邻省采买运至被灾之处照时价粜卖至存仓米谷照例出易惟潮郡僻处山陬或遇荒歉米价腾踊令存贮谷四万八千七百余石以备不虞云南粜三银两令州县官就近解存俟秋领银买补河南现存谷石每年将一半留仓备赈一半借给穷民福建现在捐输谷二十七万余石常平仓谷约五十六万余石其内地积谷仍按原存州县之额数存留其常平谷照依时价尽数发粜至台湾一府三县孤悬海外现在捐谷八千六百余石常平仓谷一十一万余石除每县应存谷石其余尽粜贮银遇荒赈济所存谷石仍照例出易而台湾鳯山诸罗三县共存粟米七十余万石为数既多积贮日久令留二十万石为台郡预贮三年兵需其余一概变银收贮府库即充本地兵饷
　　盛京地方与各省不同无庸分别大小定数其九州县积贮米粮多寡不等自四十三年起将现在数多之宁逺州锦州应徴米豆改徴银两解交数少之承徳七州县买粮葢仓以资积贮贵州各府州县常平仓现贮米一千二百余石稻荞麦共一十八万余石内惟贵安等地方俱系冲要且官兵驻劄自宜多贮贵阳府存贮稻一万一千余石贵筑县存贮稻一万四千余石安顺府存贮稻八千石其余各府属有六千石及三四五千石不等俱不足大中小州县应存之数俟捐贮赢余之日再请粜卖
　　又
　　命自明嵗正月为始于京师及通州地方发仓米照本年
　　例平粜
