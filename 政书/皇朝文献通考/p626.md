<!-- { "loadSidebar": true } -->
　　炎武自记曰自少读书有所得辄记之其有不合时复改定或古人先我而有者则遂削之积三十余年乃成一编
　　思辨録辑要三十五卷
　　陆世仪撰世仪字道成号桴亭太仓人江南通志列之儒林传中
　　世仪自述曰天下无讲学之人此世道之衰天下皆讲学之人亦世道之衰嘉隆之间书院徧天下呼朋引类动辄千人附影逐声废时失事甚有借以行其私者此所谓处士横议也又曰今所当学者正不止六艺如天文地理河渠兵法之类皆切于用世不可不讲俗儒不知内圣外王之学徒高谈性命无补于世所以来迂拙之诮也
　　【臣】等谨按世仪辨诸儒之得失持论和平于制度仪象多所阐发盖有志于实用之学而不徒相尚以空言也
　　小学集解六卷
　　蒋永修撰永修见经类
　　【臣】等谨按古所称小学皆尔雅方言及六书训诂而已至朱子以小学对大学勒成一书多切于身心日用之言义类当属儒家顾马考不载而载孔丛子于儒家附家语及晦庵语类于论语今更定之而附识于此
　　儒宗理要二十九卷
　　张能鳞编能鳞见经类
　　理学辨一卷
　　王庭撰庭字言逺嘉兴人顺治己丑进士官至山西布政使
　　谭旭谋道续録曰王言逺理学辨据其所言宋代直无完儒如程子性即理等説邵子道为太极等説张子鬼神二气良能等説一例讥弹而其辟朱子也尤甚又谓老子是易之坤道儒者是易之乾道和合三教全无义理其他支离散碎并取陆王之説者尤难缕述
　　常语笔存一卷
　　汤斌撰斌见史类
　　【臣】等谨按是编即汤子遗书中语録一卷乃其子溥及门人姚岳生等所追记者凡二十余条盖初出别行之本
　　理学要防【无卷数】
　　耿介撰介见史类
　　溯流史学钞二十卷
　　张沐撰沐见经类
　　沐自述曰是编取水哉之义故名曰溯流
　　【臣】等谨按是编首敦临堂録次闗中録次嵩高録次钧谈録次燕邸録次蜀中録次天中録共十八卷及杂论二卷皆其讲学之语实非史论而名之曰史学则未知其何所取也
　　下学堂劄记三卷　闲道録三卷
　　熊赐履撰赐履见史类
　　赐履自序劄记曰占毕之余偶有所测自戊戌迄甲子积若干卷昔河东薛氏仿横渠正防之义着正续读书録后余干之居业泰和之困知皆有为而作履不敏亦猥附于前人论著之意焉
　　朱子学归二十三卷
　　郑端编端见史类
　　端自序畧曰少读朱子近思録而求明儒高攀龙所编朱子节要数年不得及此书既成复得节要一册取以相质亦不至大相剌谬云
　　性理谱五卷
　　萧企昭撰企昭字文超汉阳人顺治丁酉副榜贡生
　　朱子语类纂十三卷
　　王钺撰钺见史类
　　【臣】等谨按钺有世徳堂遗书此即其第五种葢摘録黎靖徳所编朱子语类中理气鬼神性理论学四门四门之外又各删存大畧而时以己説附之小学分节二卷
　　高熊徴撰熊徴字渭南岑溪人顺治庚子副榜贡生官至浙江都转盐运使
　　小学纂注六卷
　　高愈撰愈见经类
　　华学泉序曰小学有注旧矣然或沿袭他经之解而本义莫彰栉比字句之间而条理鲜贯愈本陈氏旧注而正其得失节其繁冗如周礼智仁圣义忠和易忠为中之类皆足正经文之误也
　　大儒粹语二十八卷
　　顾栋南编栋南字季任又字未余吴江人








　　皇朝文献通考卷二百二十五
　　钦定四库全书
　　皇朝文献通考卷二百二十六
　　经籍考【十六】
　　子【儒家　法家】
　　紫阳大指八卷
　　秦云爽撰云爽字开地号定叟钱塘人
　　【臣】等谨按是编专为王守仁朱子晩年定论而作分八门一曰朱子初学二曰论已发未发三曰论防养本原四曰论居敬穷理五曰论致知格物六曰论性七曰论心八曰论太极
　　防语支言四卷
　　陆鸣鼇撰鸣鼇字石庵仁和人官河阳县知县太极图説注解【无卷数】
　　陈兆成撰兆成字慎亭常熟人
　　兆成子鲁附记曰是书与所注叅同契互有异同是刻可分为二可合为一
　　小学句读记六卷
　　王建常撰建常见经类
　　双桥随笔十二卷
　　周召撰召字公右号拙庵衢州人官陜西鳯翔县知县
　　召自序曰老生常谈诚不足采而药石之言原以鍼砭儿軰与世无关所自矜者集中大意在于信道而不信邪事人而不事言理而不言数崇实而不崇虚窃以为独立之见若中流一砥也读朱随笔四卷　三鱼堂賸言十二卷　松阳钞存二卷　问学録四卷　学术辨一卷
　　陆陇其撰陇其见经类
　　杨开基序松阳钞存曰问学録为中年之书此本为晩年手定之书
　　陇其孙申宪识曰仪封张孝先刻大父书四种惟读礼识疑读朱随笔为定本松阳钞存及问学録均删节失真云
　　【臣】等谨按陇其之学一以朱子为宗为
　　国朝第一醇儒于朱子之书诚能潜心体察洞悉精防非徒以耳食为事者读朱随笔一编正其生平得力所在賸言乃其绪余而于名物训诂典章度数无不考求原委辨别精深凡汉注唐疏在讲学家久视为陈言亦皆潜心研索考是非其论朱陆异同平心辨析未尝依违于疑似之间所谓中有所得之言也松阳钞存乃其宰灵夀时所辑以灵夀为古松阳地故名至问学録一编大防亦力辟良知之説也
　　注解正防二卷　榕村语録三十卷
　　李光地撰光地见经类
　　【臣】等谨按李光地学宗朱子而能心知其意得所变通其诂经讲学博引汉唐之书亦不废陆王之説至于疑似之介则必为剖析详明尝因张子正蒙有未发之意及诸儒论説之异同撰为注解至语録为其门人徐用锡及其孙清植所辑冠以经书总论与论四书者为八卷论易书诗三礼春秋孝经者为九卷论六子诸儒诸子道统者为三卷论史者为一卷论厯代者为一卷论学者为二卷论性命理气者为二卷论治道者为二卷论诗文者为二卷而以韵学附于后又光地博渉羣书精于律吕算术而是编不载岂以非儒者之所急欤或清植等不及闻也
　　信阳子卓録八卷
　　张鹏翮撰鹏翮见史类
　　教习堂条约一卷
　　徐干学撰干学见经类
　　万世玉衡録四卷
　　蒋伊撰伊字谓公常熟人康熈癸丑进士官至河南提学副使
　　【臣】等谨按是编所采自唐虞以迄有明分门编次为类六十有四取天官书玉衡为北斗杓之义名之曰万世玉衡伊尝恭録是书进呈
　　御览故以进书奏疏冠于卷首焉
　　儒门法语【无卷数】
　　彭定求撰定求见史类
　　【臣】等谨按定求好明人髙攀龙之学意在调剂诸説不为矫激之言
　　正学隅见述一卷
　　王宏撰撰宏撰见经类
　　宏撰自述曰予素信朱子惟于无极太极之説小异诚不敢以心之所不安者徒剿袭雷同以蹈于自欺欺人之为
　　【臣】等谨按周子无极之防朱子格物之説陆九渊王守仁先后攻击遂令数百年来大开聚讼之门诟争不已此书于格物之説则遵朱子无极之説
　　则主九渊持论确有所见固不仅为调停之论已也
　　太极图説论十四卷
　　王嗣槐撰嗣槐字仲昭钱塘人康熈己未荐举博学鸿词不及与试授内阁中书舍人以归
　　太极图集注一卷
　　孙子昶撰子昶号主一闻喜人康熈己未进士官垣曲县知县
　　性理大中二十八卷
　　应防谦撰防谦见经类
　　【臣】等谨按吕祖谦题近思録惧学者骛于髙逺以隂阳性命之説録于首卷而致知力行之方反録于后防谦祖其意故増损大全以成此本亦以太极图説退于末卷
　　愤助编二卷
　　蔡方炳撰方炳见史类
　　体独私钞四卷　王刘异同五卷
　　黄百家撰百家字主一余姚人
　　王学质疑一卷附録一卷
　　张烈撰烈见经类
　　太极图説遗议一卷
　　毛竒龄撰竒龄见经类
　　洪范皇极补六卷
　　刘世衢撰世衢字何甫永新人
　　二程语録十八卷　小学集解六卷　续近思録十四卷　濓洛闗闽书十九卷　学规类编二十七卷　性理正宗四十卷　广近思録十四卷困学録集粹八卷
　　张伯行撰伯行见史类
　　伯行自序性理正宗曰性理大全一书杂采天文地志律厯兵机防纬术数之学及释家同契纵横家言概有取焉未免失之驳而不纯因删其繁芜补其阙畧遵道统以清其源述师传以别其爰取周程张朱五子以下及元明诸儒之言分类次之
　　程书五十一卷
　　程湛编湛爵里未详
　　【臣】等谨按是编録程氏遗书外书及明道文一卷其序次与朱子不同
　　小学集解六卷
　　黄澄撰澄字庭闻莆田人康熈中诸生
　　理学正宗十五卷
　　窦克勤撰克勤字敏修号敬庵柘城人康熈戊辰进士官翰林院检讨
　　家语正义十卷　孔丛子正义五卷
　　姜兆锡撰兆锡见经类
　　【臣】等谨按毛晋汲古阁家语刋本篇目次第悉仍王肃之旧兆锡好为变古编次悉从葛鼐之本至孔丛子正义虽偶有考订亦未免拘墟之见大学辨业四卷　圣经学规纂二卷　论学二卷小学稽业五卷
　　李塨撰塨见经类
　　塨自述例畧曰辨业意有不尽者入之学规学规意有不尽者入之论学
　　又自序小学稽业曰朱子小学所载天道性命上达也亲迎朝觐年及壮强者也以及居相告老诸条皆非幼童事且无分于大学乃别辑此编性理纂要八卷　天理主敬图一卷
　　冉觐祖撰觐祖见经类
　　觐祖自序性理纂要曰前四卷为附训者周子太极图通书张子西铭东铭程子定性书五者之训诂太极图通书西铭本朱子之注诸儒之説东铭定性书则襍考朱子及诸儒之説而以己意后四卷为附评者以程子之言为经朱子之言为传诸儒为之羽翼而以己意为之评
　　程功録五卷
　　杨名时撰名时见经类
　　嵩阳学凡六卷
　　景日昣撰日昣见史类
　　续小学六卷
　　叶鉁编鉁号潜夫嘉善人
　　心印正説三十四卷
　　吴台硕撰台硕字位三嘉定人陆陇其之门人【臣】等谨按是书以学术治功之要分立篇目凡三十四类心印二字固非儒语説序二篇亦渉拟经顾陇其作序时未之纠正则不可解耳
　　余山遗书十卷
　　劳史撰史字麟书号余山余姚人
　　【臣】等谨按是书曰格致録曰学庸广义曰迩言及襍文史多本易理以推人物之性史以实践为务此其绪余也
　　虚谷遗书三卷
　　何国材撰国材字维楚江西新城人
　　笔记二卷
　　程大纯撰大纯字汉舒孝感人康熈中由贡生官黄冈县教谕
　　大纯自序畧曰陆王之学虽矫枉过正然用以教口耳之学不为无功
　　周子疏解四卷
　　王明弼撰明弼见经类
　　日省编一卷
　　冯昌临撰昌临见经类
　　尊道集四卷
　　朱搴撰搴字良一黄陂人
　　近思续録四卷　冷语三卷　读书日记六卷刘源渌撰源渌字昆石自号直斋安邱人
　　马恒谦序近思续録曰先生于朱子文集或问语类三书沈潜反覆撮辑纂叙席不暇暖手不停笔二十余年凡三创草三脱稿乃成是书
　　性理辨义二十卷
　　王建衡撰建衡见史类
