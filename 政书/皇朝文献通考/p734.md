<!-- { "loadSidebar": true } -->
　　尾宿天江第三星第四星在黄道南三度内太隂五星皆得犯之第二星在黄道南四度内太隂填星荧惑太白辰星得犯之第一星在黄道南五度内太隂荧惑太白辰星得犯之其他诸星在黄道南十一度外莫得犯之
　　箕宿第一星第二星糠星在黄道南六度内太隂荧惑太白得犯之其他诸星在黄道南十一度外莫得犯之
　　斗宿南斗第二星第三星天籥第一星至第六星建第一星至第三星天鸡第二星狗第二星在黄道南北三度内太隂五星皆得犯之南斗第四星天籥第七星建第四星狗第一星在黄道南北四度内太隂填星荧惑太白辰星得犯之南斗第一星第五星天籥第八星建第五星在黄道南北五度内太隂荧惑太白辰星得犯之天鸡第一星狗国第一星第二星在黄道南北六度内太隂荧惑太白得犯之南斗第六星建第六星狗国第三星第四星在黄道南北七度内太隂太白得犯之其他诸星在黄道南北十二度外莫得犯之
　　牛宿牵牛第四星第五星第六星罗堰第二星在黄道北二度内太隂五星皆得犯之罗堰第一星第三星在黄道南北四度内太隂填星荧惑太白辰星得犯之牵牛第一星在黄道北五度内太隂荧惑太白辰星得犯之第二星天田第四星在黄道南北七度内太隂太白得犯之牵牛第三星天田第二星第三星在黄道南北九度内太白得犯之其他诸星在黄道南北十一度外莫得犯之女宿周二星秦二星代第一星越星郑星在黄道南三度内太隂五星皆得犯之赵二星在黄道南四度内太隂填星荧惑太白辰星得犯之齐星楚星在黄道南五度内太隂荧惑太白辰星得犯之代第二星魏星韩星在黄道南六度内太隂荧惑太白得犯之晋星燕星在黄道南七度内太隂太白得犯之婺女第一星第二星在黄道北九度内太白得犯之其他诸星在黄道北十一度外莫得犯之
　　虚宿哭二星泣二星天垒城第四星至第七星在黄道南北三度内太隂五星皆得犯之天垒城第二星第三星第八星第九星在黄道北四度内太隂填星荧惑太白辰星得犯之第十星第十三星在黄道北五度内太隂荧惑太白辰星得犯之第十一星第十二星在黄道北六度内太隂荧惑太白得犯之虚第一星在黄道北九度内太白得犯之其他诸星在黄道南北十三度外莫得犯之危宿虚梁第四星在黄道北三度内太隂五星皆得犯之第三星在黄道北四度内太隂填星荧惑太白辰星得犯之第一星第二星在黄道北五度内太隂荧惑太白辰星得犯之坟墓第一星至第三星在黄道北九度内太白得犯之其他诸星在黄道北十度外莫得犯之
　　室宿垒壁阵第三星至第十星羽林军第十七星至第二十二星第四十星至第四十三星在黄道南三度内太隂五星皆得犯之垒壁阵第一星第二星羽林军第一星第十六星第二十三星第二十四星第三十七星至第三十九星在黄道南五度内太隂荧惑太白辰星得犯之垒壁阵第十一星第十二星羽林军第二星第十五星第二十五星在黄道南六度内太隂荧惑太白辰星得犯之羽林军第三星第十三星第十四星第二十六星第二十七星第三十六星在黄道南十度内太白得犯之其他诸星在黄道南北十度外莫得犯之壁宿云雨第二星第三星在黄道北三度内太隂五星皆得犯之第一星第四星土公第二星在黄道北四度内太隂填星荧惑太白辰星得犯之霹第二星第四星第五星土公第一星在黄道北七度内太隂太白得犯之霹第一星第三星在黄道北九度内太白得犯之其他诸星在黄道南北十二度外莫得犯之
　　奎宿外屏第一星至第四星在黄道南北三度内太隂五星皆得犯之第五星在黄道南五度内太隂荧惑太白辰星得犯之第六星第七星在黄道南九度内太白得犯之其他诸星在黄道南北十二度外莫得犯之
　　娄宿右更第三星第四星左更第三星至第五星在黄道南北三度内太隂五星皆得犯之右更第二星第五星左更第二星在黄道北五度内太隂荧惑太白辰星得犯之娄第二星左更第一星在黄道北七度内太隂太白得犯之娄第一星第三星右更第一星天仓第一星在黄道南北十度内太白得犯之其他诸星在黄道南北十五度外莫得犯之
　　胃宿天囷第五星在黄道南五度内太隂荧惑太白辰星得犯之第四星第六星天廪第一星在黄道南六度内太隂荧惑太白得犯之天廪第二星在黄道南七度内太隂太白得犯之天廪第三星第四星天囷第三星第七星在黄道南十度内太白得犯之其他诸星在黄道南北十度外莫得犯之
　　昴宿月星天隂第一星第三星第四星在黄道南北三度内太隂五星皆得犯之砺石第三星天隂第二星第五星在黄道北四度内太隂填星荧惑太白辰星得犯之昴七星砺石第二星在黄道北五度内太隂荧惑太白辰星得犯之砺石第四星在黄道北七度内太隂太白得犯之天阿第一星砺石第一星在黄道北九度内太白得犯之其他诸星在黄道南北十一度外莫得犯之
　　毕宿毕第一星第二星天街二星天高四星诸王第二星至第六星天闗星在黄道南三度内太隂五星皆得犯之毕第三星诸王第一星在黄道南北四度内太隂填星荧惑太白辰星得犯之毕第四星至第七星附耳星五车第五星在黄道南北六度内太隂荧惑太白得犯之天节第一星至第三星在黄道南七度内太隂太白得犯之毕第八星柱第七星至第九星天潢第三星天节第四星至第六星参旗第一星第二星在黄道南北十度内太白得犯之其他诸星在黄道南北十度外莫得犯之
　　觜宿司怪第一星第二星在黄道南北三度内太隂五星皆得犯之第三星第四星在黄道南四度内太隂填星荧惑太白辰星得犯之其他诸星在黄道南北十三度外莫得犯之
　　参宿诸星皆在黄道南十六度外太隂五星莫得犯之
　　井宿东井第一星第二星第五星至第七星钺星天罇三星积薪星水位第四星在黄道南北三度内太隂五星皆得犯之东井第八星五诸侯第三星至第五星北河第三星水位第三星在黄道南北六度内太隂荧惑太白得犯之东井第三星水府第三星第四星在黄道南七度内太隂太白得犯之水府第一星第二星五诸侯第二星北河第一星水位第一星在黄道南北十度内太白得犯之其他诸星在黄道南北十度外莫得犯之宿舆第一星第二星第四星积尸气星在黄道南北三度内太隂五星皆得犯之舆第三星爟第二星在黄道北四度内太隂填星荧惑太白辰星得犯之爟第一星在黄道北六度内太隂荧惑太白得犯之第三星第四星在黄道北九度内太白得犯之其他诸星在黄道南十七度外莫得犯之
　　栁宿酒旗第一星第二星在黄道南北三度内太隂五星皆得犯之第三星在黄道南六度内太隂荧惑太白得犯之其栁八星在黄道南十一度外莫得犯之
　　星宿轩辕第十四星至第十七星在黄道南北三度内太隂五星皆得犯之第十三星在黄道北六度内太隂荧惑太白得犯之第八星第九星第十二星在黄道北九度内太白得犯之其他诸星在黄道南北十四度外莫得犯之
　　张翼轸三宿诸星皆在黄道南十度外太隂五星莫得犯之






　　皇朝文献通考卷二百六十六
<史部,政书类,通制之属,皇朝文献通考>
　　钦定四库全书
　　皇朝文献通考卷二百六十七
　　象纬考【十二】
　　星云瑞变
　　【臣】等谨按马端临所志瑞变或系以占或着其应大抵仍诸史之本文非谓占与应必如是也其于建隆迄元符毎彚计之而弗详岂不以占与应未尽符乎
　　本朝定制凡瑞变占辞以观象玩占书为据顺治初由礼部嵗终彚题后改令钦天监随时具奏凡占而不应者所司辄以今昔不同为説臣窃思惟圣知天亦惟圣能格天占之义备于易皆知天者之言也观象玩占止据已往之有騐者以为言一遇格天之圣而旋转有权其占騐自不符矣顺治二年冬礼部彚题瑞变称瑞者三之一
　　世祖章皇帝以变异迭见为谕于所谓瑞者则弗道康熙
　　年间休徴洊至
　　圣祖仁皇帝惟以毋忽变异
　　训谕臣工雍正七年冬庆云见曲阜
　　世宗宪皇帝迎迓天休爰抒诚
　　先圣
　　敷锡儒林迨十三年春云南广东同日以庆云告复宣谕曰两省庆云何如处处雨旸时若则
　　圣心之兢惕不以瑞变有岐矣我
　　皇上御极以来戒臣工勿言祥瑞虽以日月合璧五星聨珠亘古罕有之祥所司请宣付史馆犹未防
　　俞允若含誉瑞星五色卿云之类叠呈符应仅备畴人
　　之防廷臣未尝称贺而因变修省之
　　诏谕薄海内外靡不听闻诚大易所谓先天而天弗违后天而奉天时者宁占家所得窥测乎是以兹考所编详于变而略于瑞而于占家言弗备列云顺治二年十二月礼部彚列是嵗瑞变以闻正月丁亥未时日生左右珥上有背气赤黄色在女宿占曰喜得地三月癸巳辰时日色赤黄黄光照地占曰有旱戊戌未时日生晕周匝赤黄色在奎宿占曰有兵四月壬戌午时日生晕周匝赤黄色在胃宿占曰五谷不成十月壬辰午时日生左右珥上有背气青赤色在心宿占曰有叛将十一月辛亥巳时日生半晕上有戴气赤黄色在箕宿占曰喜得地
　　世祖章皇帝谕议政王大臣曰变异迭见朕衷深用兢当与大小臣工痛加修省尽心职业共图消弭毋事虚文
　　九年九月大学士洪承畴等以星变陈言是月乙未辰时太白昼见翼宿三度丙申酉时有流星起中天大如盏赤色尾迹有光入紫防垣时
　　世祖章皇帝将巡幸塞外洪承畴陈之遴言日者人君之象太白敢于争明紫防垣者人君之位流星敢于突入
　　上天垂象诚宜警惕宗社重大非
　　圣躬逺幸之时疏入得
　　防此奏是朕行即停止
　　康熙三年十一月刑科给事中杨雍建以星变陈言先是十月己未朔彗星见东南方其体微小在轸宿右辖星旁丁卯见东方尾迹长七寸余苍色指西南丁亥逆行西南其体渐大尾迹长三尺余指西北在翼宿十一月戊戌尾迹长五尺余指北在张宿庚子在井宿癸卯逆行西北在昴宿乙巳尾指东在胃宿庚戍在娄宿乙卯杨雍建言星象之异日久未消乞清宫斋戒力图修省广求直言详询利病有可以惠百姓者立赐举行并饬内外大小臣工涤虑洗心共修职业疏入
　　圣祖仁皇帝谕议政王大臣曰杨雍建直言可嘉星象示异皆因徳薄敷政失宜所致今惟力图修省务期允当以答
　　天心
　　四年二月以星变
　　诏内外臣工进言无隠先是三年十二月壬戌彗星移奎宿其体渐小四年正月癸巳不复见二月己巳复见东南方其体防小在女宿甲戌见东北尾迹长七寸余苍白色指西南丁丒尾迹长一尺余在虚宿辛巳其体渐大尾迹长八尺余在室宿乙酉尾迹长五尺余在璧宿丙戌
　　谕曰异星复见实由徳薄所致
　　上天垂象屡示警戒敢不益图修省以后凡用人行政务加敬慎以求允当至于闗系国家利弊民生休戚应兴应革事宜内而部院及科道官外而督抚其各抒所见以备采择朕不惮改正
　　七年五月以星变
　　诏内外臣工各尽职业是月甲辰未时太白见午位栁宿
　　三度丙午庚戌同癸丒钦天监以闻
　　谕大学士等曰钦天监职司占凡有变异应即奏闻今称防暗日久方行具奏殊属不合严饬行又
　　谕曰太白昼见
　　天象屡示儆戒朕甚惧焉今力图修省弥加敬慎励精勤政以答
