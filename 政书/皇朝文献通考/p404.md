<!-- { "loadSidebar": true } -->
　　皇帝仍由左门出还
　　居庐
　　右迁奠
　　奉安日所司慎简工役执事王大臣祗率供事内外齐集如初届时
　　皇帝诣
　　芦殿内祭酒举哀每祭一拜众皆举哀随行礼毕皇帝出
　　陵门外跪
　　梓宫御龙輴执事奉輴寻轨行入于
　　元宫侍卫执镫前导王大臣随入敬视奉安于
　　寳牀上礼部内务府大臣奉
　　册
　　寳陈于左右石案执事以龙輴及木轨出封石门大葬礼
　　成遣官祗告
　　陵山
　　后土之神
　　皇帝入
　　陵左门诣祭台前奠爵举哀行礼众皆举哀随行礼卒哭皇帝乃出诣幄次
　　右奉安山陵
　　是日恭题
　　神主行虞祭礼所司陈黄舆于
　　隆恩殿丹陛之下设
　　寳座于殿内正中南向前设供案陈设牲牢俎豆又设帛案香案各一陈制帛香盘尊爵鑪镫具设祭文案于西檐下设题
　　主案于香案之东南北肆司拜褥官豫设
　　皇帝拜位于殿内正中司祝司帛司香司爵以次序立于殿内东西典仪立殿外东阶掌燎立于
　　隆恩门外燎所奉椟大臣豫由东
　　配殿恭奉
　　神主椟陈于案满汉大学士各一人朝服入竢礼部尚书
　　诣幄次奏时
　　皇帝御素服冠加饰【执事暨陪祀官服同】出次赞引对引太常寺
　　卿二人恭导
　　皇帝由
　　隆恩左门入陞东阶进殿左门诣拜位北向立鸿胪寺官引陪祀王以下入八分公以上于露台上序立引文五品武四品以上官于丹墀内序立奉椟大臣进啓椟奉
　　神主恭设于东案大学士二人诣案前行一跪三叩礼兴
　　就位恭题
　　神主跪安于
　　寳座三叩兴退乃行虞祭礼上香读祝三献爵送燎均如隆恩殿亲飨之仪
　　右题主虞祭
　　祭毕銮仪卫率官校舁黄舆于露台上正中南向太常寺卿一人北向跪奏请
　　神主登舆
　　升祔
　　太庙三叩兴退赞引恭导
　　皇帝诣
　　寳座前行一跪三叩礼兴恭奉
　　神位赞引对引暨大学士恭导由殿中门出奉安于黄舆内行一跪三拜礼兴退立于左校尉舁舆导以御仗黄盖内大臣十人大学士礼部堂官前引
　　皇帝率王以下各官于大门外跪过随行
　　神舆出
　　隆恩中门大学士退立左右
　　皇帝由左门出先诣宿次恭竢
　　神舆出
　　龙凤门内大臣预诣
　　红门外祗竢侍卫礼部尚书侍郎率官属十人进前恭导至
　　红门外止立内大臣乘马导行侍卫扈从王公百官序从均乘马至宿次所司豫张黄幄奉安
　　神位黄舆前设供案陈果品十有二爵三实以酒又设香案一于正中前为拜位太常寺卿奏请行夕奠礼恭导
　　皇帝诣香案前上香行三跪九拜礼毕还
　　居庐翼日朝奠
　　亲诣上香行礼毕出幄次转立于左所司彻案校尉舁舆礼部尚书暨太常寺卿引诣网城南门外止内大臣侍卫前导后扈如初
　　神舆出
　　皇帝跪过兴仍先诣宿次恭竢王公各官于网城外
　　跪过随行
　　御道所经守土官朝服跪迎道右至宿次行谒见礼三
　　跪九叩退在途每日仪同
　　神舆至都城前一日
　　皇帝还京豫竢遣官恭代夕奠就香案前上香毕退至幄外行礼次日恭代朝奠亦如之奠毕校尉舁舆出次遣官于西跪
　　神舆过随行是日王公百官均朝服从
　　神位还京
　　升祔
　　太庙至
　　大清门王以下文武百官跪过兴
　　神舆至
　　天安门赞引对引恭导
　　皇帝跪迎如仪【详载宗庙考】
　　右神位还京
　　期年小祥
　　皇帝诣
　　陵于
　　寳顶方城前行礼前期翰林院撰拟祭文执事诸司供备部院大臣官员三分之一随往先一日
　　皇帝诣
　　陵行展谒礼【仪别见】礼毕退
　　居庐所司豫张黄幄于
　　明楼前丹陛之上幄内设供牀一设祭文案于阶上之西
　　设燎牀于
　　隆恩门外燎所殿东设幕置奠案祭日黎明内监奉
　　冠服篚安设供牀所司陈祭筵三十有一羊九酒十有五尊礼部尚书奉祭文安于西案鸿胪寺官引王公大学士内大臣侍卫于
　　陵门外公侯伯子男以下文武百官于配房前按翼序立
　　均去冠饰素服守
　　陵贝勒公夫人以下命妇及内务府妇女于
　　方城前丹陛下庭西之末齐集序立
　　皇帝丧服乘舆出
　　行宫内大臣侍卫扈从至
　　隆恩门外降舆礼部尚书侍郎恭导
　　皇帝诣幄次少竢届时礼部尚书侍郎奏请遂前导驾由
　　隆恩左门入
　　陵左门诣
　　明楼前黄幄内拜位立尚茶举茶案设于阶下正中奉茶升阶恭献于案灌毕退尚膳奉汤饭进献于案揭羃司祝及展祭文官诣祝位跪
　　皇帝跪众咸跪司祝读文毕复于案三叩退奉爵大臣
　　进爵
　　皇帝恭奠三爵每奠行一拜礼兴众随兴
　　皇帝复位立举哀众随举哀乃彻鸿胪寺预引百官于燎所东西稍逺立司祝奉祭文礼部尚书侍郎前引送至燎所避立东旁竢内监奉
　　冠服篚出内监四人前引
　　皇帝跪过随行出
　　陵中门内大臣十人恭导侍卫扈从王以下跪过随行
　　百官均跪过至燎所
　　皇帝诣奠酒位跪众皆跪奉爵大臣进爵
　　皇帝奠酒三爵拜如初兴举哀众随叩兴举哀奉爵大
　　臣灌毕哀止
　　皇帝仍由左门出还
　　居庐众各退若遣官致祭去冠饰素服出入自右门立于丹陛西旁燎位奠酒礼部官进爵余均如前仪右期年致祭
　　再朞大祥
　　皇帝诣
　　陵致祭或遣官行礼所司陈祭筵羊酒读文齐集序立举哀均如初朞仪【三周年致祭仪同自后逢忌辰致祭载　　谒　　　陵门】右再朞致祭
　　中月而禫
　　皇帝诣
　　陵致祭前期翰林院撰拟祭文执事诸司供备部院大臣各官以其半随往所司陈祭筵羊酒如百日致奠之数内外齐集序立
　　皇帝丧服率羣臣举哀读文致祭奠酒行礼均如朞年
　　祭仪是日周二十七月
　　皇帝
　　皇后均除服羣臣皆即吉
　　右除服致祭
　　列后奉安
　　山陵仪前三日祗告
　　天
　　地
　　太庙后殿
　　奉先殿
　　社稷前一日祖奠届日奉移
　　梓宫
　　皇帝率
　　皇子
　　皇孙百官
　　皇后率
　　妃
　　嫔皇子皇孙福晋以下命妇以上恭送在途朝夕奠
　　梓宫至
　　山陵奉安于
　　享殿遣官祗告
　　列圣陵寝并祭
　　陵山
　　后土之神翼日行飨奠礼均如仪
　　右奉移山陵
　　奉安
　　元宫之前三日遣官祗告
　　天
　　地
　　太庙后殿
　　奉先殿
　　社稷先一日奉移
　　梓宫于
　　寳城前
　　芦殿行迁奠礼届日
　　梓宫御龙輴执事官恭奉循隧道木轨入
　　元宫奉安于
　　寳牀是日行敬题
　　神主礼恭奉还京在途虞祭至京
　　升祔大葬礼成遣官致祭
　　陵山
　　后土之神均如
　　列圣大葬礼
　　右大葬
　　皇后奉安
　　山陵仪奉移前三日遣官各一人祗告
　　天
　　地
　　太庙后殿
　　奉先殿
　　社稷前一日行祖奠礼陈馔筵三十一席羊九酒十有
　　五尊仪与啓奠同至日陈大升轝于
　　殡宫大门外设
　　册寳亭于阶下
　　皇帝亲诣
　　梓宫前祭酒三爵不往送祭酒时
　　皇子行礼众随行礼毕奉移
　　梓宫登大舁轝礼部堂官祭轝三祭酒行三叩礼毕焚
　　楮帛
　　灵驾发
　　册寳亭及仪驾咸前列沿途分站预设
　　芦殿绕以黄幔城
　　皇子王公百官内监女侍内府妇女六十人皆以次随行恭理丧仪王公大臣内务府礼工二部銮仪卫官左右翼卫所过门桥遣内大臣祭焚楮帛
　　妃
　　嫔以下由别道先往宿次祗竢
　　灵驾将至宿次王公百官先至幔城北门外举哀跪迎灵驾安奉于
　　芦殿众至大门外序立陈设仪驾乃行晡奠如仪奠毕各退翼日昧爽行朝奠如仪
　　皇子跪送仍随行在涂皆朝夕奠如初日
　　妃
　　嫔以下与朝奠不与晡奠所过五十里内守土官于道右百步外跪迎
　　灵驾举哀至宿次于幔城外行三跪九叩礼奠献时各
　　于右翼班末随行礼至
　　陵日守
　　陵贝勒公大臣官员咸于十里外举哀跪迎
　　灵驾至
　　飨殿大门外降大升轝安奉
　　梓宫于
　　飨殿
　　皇子祭酒三爵众随行礼举哀是日遣官告祭各
　　陵寝并祭
　　后土
　　皇陵山神翼日行飨奠陈馔二十有五席羊七酒十有五尊楮帛九万往送王公大小官员及在
　　陵贝勒公大臣官员齐集仪如祖奠
　　右奉移山陵
　　先葬三日遣官各一人祗告
　　天
　　地
　　太庙后殿
　　奉先殿
　　社稷前一日奉移
　　梓宫于
　　寳城前芦殿
　　皇子行迁奠礼如飨奠仪恭理丧仪王公大臣等率夫校进小轝奉
　　梓宫登龙輴三祭酒毕众皆退乃焚仪驾讫至日皇子诣
　　梓宫前祭酒届吉时恭移龙輴自隧道入
　　地宫安奉寳牀列香
　　册寳于左右几遂掩闭
　　元宫
　　皇子于祭台前祭酒举哀行礼毕卒哭各退大葬礼成遣官祗告
　　陵山
　　后土之神如仪
　　右大葬
　　行题
　　主礼执事官预设黄舆于阶下设
　　神主寳座于殿内正东南向设题
　　主案于东旁西向设奉安
　　主椟案于寳座旁南向至时大臣一人啓椟奉
　　神主设于题
　　主案大学士二人朝服诣案东行一跪三叩礼兴就位
　　恭题
　　神主毕大臣奉
　　主安于
　　寳座三叩退乃行虞祭礼遣官就拜位王公百官各就拜位上香奠帛读祝三献爵送燎均如仪礼毕銮仪卫堂官率校尉舁黄舆于阶上遣官诣
　　寳座前行一跪三叩礼恭奉
　　神主由殿中门出奉安黄舆校尉舁舆前列御仗黄盖内大臣十人礼部堂官导引啓行王以下各官随行沿途仍朝夕奠竢还京时升祔
　　奉先殿【升祔仪恭载宗庙考】如大葬期逺则于
　　殡宫东庑制
　　神主卜吉于
　　殡殿
　　钦命大学士二人行题
　　主礼奉
　　主大臣恭奉
　　神主至
　　几筵前设左案大学士上香行礼毕恭题
　　神主銮仪卫舁凤舆陞至阶正中奉
　　主大臣恭奉
　　神主出大学士前导奉安凤舆内前引大臣十人前导
　　校尉舁舆由中门出仪驾前导至
　　东华门止黄盖御仗前导至
　　诚肃门止
　　右题主升祔




　　皇朝文献通考卷一百五十二
<史部,政书类,通制之属,皇朝文献通考>
　　钦定四库全书
　　皇朝文献通考卷一百五十三
　　王礼考【二十九】
　　山陵　　　【上陵】
　　【臣】等谨按上陵之礼昉于汉世考迁史周本纪武王上祭于毕马融以毕为文王墓地名则三代已有之特其仪节未详后之儒者遂谓葬藏庙祭不可相兼非笃论矣后汉永平初帝率公卿已下朝于原陵史家夸为盛事蔡邕以为至孝恻隠不可夺也唐宋以降车驾朝陵之礼或数传而一举或一代全未举行惟我
　　朝
　　列圣相承孝思肫切天聪崇徳间
　　太宗文皇帝屡诣
　　山陵祗修时享
　　圣祖仁皇帝亲政以后仰承
