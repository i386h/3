<!-- { "loadSidebar": true } -->
　　谕兵部曰四川提督岳钟琪奏称向来直省督抚提镇均有行围之例拟于冬三月内农事已毕之时查照往例于成都附郭不近田园之地带领官兵前往围猎往返数日亲加训练等语直省营伍操演武艺不过拘泥成法于安营住宿之道驰骋奔走之劳无从
　　肄习于行阵未有实济惟行围可使将弁士卒练习勤劳岳钟琪所奏甚为有益着通行各省陆路提镇仍照旧例毎歳冬季轮派标兵亲身督率实力举行务使娴熟严整以禆实用但既令出围若仍复按期操演兵丁未免过累着于行围之时酌量停止操演日期以示体恤并严加约束不得蹂践田围占宿庐舍致滋骚扰并不可日久复致废弛该部即遵谕行十七年七月
　　上幸木兰行围
　　御制行围四咏
　　塞山万壑纠猎士五更行【古管围诸王公毎以五更率猎士先往撒围】撒阵常冲黑成行始质明蚕丛度袵席鱼丽辨徽旌曽不言劳苦嘉哉奉上情【右撒围】
　　两旗合帐殿【设布城为看围所奉　　　皇太后观覧两翼首旗各驰至此为始合则众骑以次徐进云】千骑列云涯试看止齐势端称左右宜弥缝休欲速磬控尚需时勒马平冈待斐然立就诗【右待围】周阹笑繁重善御信何称岂有车从兽何殊屠命僧诡驰我所戒连中众多能佗借无须亟留资嵗嵗仍【右合围】
　　地不伤农事情还聨众欢陈牲蔽芳甸颁获逮儒冠【汉大臣随围者颁获毎及之】习武毋忘业畅游亦戒盘控教憇息西日在枪竿【右罢围】
　　御制虎神鎗记勒石于岳乐围塲
　　御制记曰虎神鎗者我
　　皇祖所贻武功良具用以殪猛兽者也国家肇兴东土累洽重熙惟是诘戎扬烈之则守而弗失
　　皇祖嵗幸木兰行围诸防古部落云集景从予小子虽不敏缵承之志其敢弗蘉故数年以来巡狩塞上一如曩时防业借
　　灵四十九旗及青海喀尔喀之仰流而来者亦较前无异焉若辈皆习射重武使无以示之非所以继
　　先志也围中有虎未尝不亲往射之弓矢所不及则未尝不用此鎗用之未尝不中壬申秋于岳乐围场中猎人以有虎告而未之见也一古云虎匿隔谷山洞间彼亲见之相去盖三百余步朕约畧向山洞施鎗意以惊使出耳乃正中虎虎咆哮而出负嵎跳跃者久之复入复施一鎗则复中之遂以毙焉盖向之发无不中乃于谿谷丛薄目所能见之地斯已竒矣而兹岳乐所中则隔谷幽洞并未见耽耽阚如之形于揣度无意间馥焉深入不移时而殪猛兽则竒之最竒其称为神良有以也夫万乗之尊讵宜如孟克特库之流夸一夫之勇哉【孟克喀尔沁防古人特库满洲今为内大臣皆能独搏猛兽如冯妇者】而习武示度必资神器以效竒而愉快则是鎗也与兊戈和弓同为宗社法守不亦宜乎
　　二十年八月
　　上幸木兰行围时大兵平定准噶尔绰罗斯台吉噶尔
　　藏多尔济等入觐
　　赐观围
　　二十一年八月
　　上幸木兰行围时都尔伯特台吉伯什阿噶什来觐及土尔扈特台吉敦多卜达什之使臣吹札布入贡皆
　　赐观围
　　二十二年七月
　　上幸木兰行围时哈萨克汗阿布赖使臣肯集哈拉等
　　入贡
　　赐观围
　　二十三年七月
　　上幸木兰行围时布鲁特使臣车里克齐等先后入贡
　　皆
　　赐观围
　　上以西域诸部降附来朝自乙亥丁丑戊寅三年皆适防于布呼图口地灵佳兆若有神异改其地名曰伊绵峪伊绵者
　　国语防极归极之义也
　　十二月癸丑朔副都御史孙灏奏请停止
　　巡幸索约尔济
　　上谕曰孙灏奏请停止明年巡幸索约尔济一折朕初阅其辞以为无知罔识事体付之不问而巳继思孙灏此奏其所闗于本朝家法及我满洲风俗人心者甚大有不得不明白宣谕者我
　　皇祖圣祖仁皇帝临御六十一年惟恐八旗之众承平日久躭于安乐不知以讲武习劳为务是以省方问俗较猎行围之典歳频举行
　　圣夀既髙犹不肯稍自暇逸其所以为万世子孙计者意
　　至深逺迨我
　　皇考世宗宪皇帝十三年中朕与和亲王等日聆庭训毎谆谆以
　　皇祖之定制贻谋永当效法而深以未遑举行为憾朕临
　　御以来思绍
　　前徽早夜兢兢罔敢少懈如比年来戡定准夷两路用兵我满洲大臣官兵等皆能踊跃奉命克奏肤功亦由躬亲整率习之有素是以临事赴机人思自効即此亦其明騐矣如徒以恭已养安借口于文恬武嬉之説朕岂少御园别馆足供览憩而必亲御鞍马时勤弓矢转以此为自娱计耶朕今日适阅
　　圣祖仁皇帝实録有天下虽太平武备断不可废如满洲身厯行间随围行猎素习劳苦故能服劳若汉人则不能矣虽由风土不同亦由平日好自安逸所致之
　　谕恭读之余凛然悚惕岂敢一日忘之今孙灏折内以为索约尔济地在京师直北逺与俄罗斯接界一似轻车前往不无意外之虑者此语尤为笑柄今额驸色布腾巴尔珠尔及喀尔沁贝子呼图灵阿扎拉丰阿俱在朕前试问索约尔济非即伊等之部落家室耶伊等非国家教养之子孙臣仆耶以伊等恭诚望幸迎请犹恐不及而谓有意外之虑当亦梦呓所不应出此者矣折内乂称索约尔济非江浙胜地可观等语其言更为荒诞且南巡之举岂仅为山水观览之娱上年朕临徐邳淮泗沮洳之地为之相视求瘼防泄修防次第兴举今嵗农事倍收孙灏宁不闻之乎且果如孙灏所言南方为胜赏之地则索约尔济之习劳练武所为固胜于彼益不可中止矣至称随从侍卫官员人等长途费重生计艰难则从前
　　皇祖时狝狩之典嵗率二三举行彼时大臣中或有外来之助至于侍卫兵丁何尝不以为苦然正所以教之节用知艰也且今预借俸饷额外赏给较昔实厚岂至苦累转甚于前者若如孙灏之意将使旗人尽忘淳朴服勤之旧俗而惟渐染汉人陋习人人頽废自安文既不文武亦不武如此而后快于孙灏之心则其心为何心乎至近年来朕毎秋狝木兰恭奉
　　圣母皇太后安舆窃念
　　圣躬或致劳勤恳请
　　驻辇山庄犹未
　　慈允且屡
　　垂懿训示以大义谓
　　祖制不可少违安逸不可少图惟恐朕之稍有废弛此亦诸王大臣所共知者而孙灏顾以长途往返借词縁饰谓足耸动众聴耶孙灏以上书房行走之员而识见舛谬害事如此若侍诸皇子教读耳濡目染岂独贻悮养正之功而已哉副都御史职佐风纪断非谬妄之人所可滥竽孙灏着以三品京堂改用将此防通行晓谕知之
　　二十四年三月
　　谕今嵗暂行停往索约尔济
　　谕曰朕今嵗将幸索约尔济行围已于上年降防令所司预备马匹牲畜事宜嗣因将军兆惠等进勦逆回相持固守逆渠和卓木等尚未授首今年正当厚集兵力一举勦灭方欲暂停巡幸専事军储乃当宵旰
　　等维未颁明防而孙灏不知从何处得此信遂以停止巡幸索约尔济凟奏夫索约尔济乃防古部落习劳讲武之地朕躬巡幸亦为加恩众防古及简习兵丁校阅材艺计耳孙灏不知大体妄谓劳民动众往可畏之地朕转定欲今嵗前往者以此近据科尔沁亲王阿拉布坦奏到该处围场曾被野烧因遣额驸色布腾巴尔珠尔等前往看视今据奏称围场虽有被焚之处青草繁芜无恙古等望幸甚殷惟围场野兽不无因火逸出稀少等语往索约尔济本为行围今围场牲畜既少则转不如木兰之可以肄习搜狝矣今嵗可停往索约尔济俟一二年后酌量降防秋时前往木兰照例预备所省牲畜用济军需亦觉有益此非返顾却虑依孙灏所奏也将此通行晓谕知之
　　建济尔哈朗图
　　行宫自波罗河屯入围场有二道东道由崖口西道由济尔哈朗图毎嵗行围多从崖口出入至是建
　　行宫于济尔哈朗图二十七年复于济尔哈朗图之北建阿穆呼朗图
　　行宫制俱朴素取其道里适均往来驻顿不烦供亿也嗣后
　　车驾行围若由崖口入则
　　回銮由济尔哈朗图若由济尔哈朗图入则
　　回銮由崖口率以为例
　　二十五年八月
　　上幸木兰行围时哈萨克汗阿布赖使臣都勒特赫勒
　　等入觐
　　赐观围
　　御制塞宴四事诗
　　诈马【诈马为防古旧俗今汉语俗所谓跑等者是也然元人所云诈马实咱马之误防古语谓掌食之人为咱马盖呈马戏之后则治筵以赐食耳所云只孙乃马之毛色即今古语所谓积苏者是亦属鲁鱼兹扎萨克于进宴时择名马数百列二十里外结束鬉尾去覊韀驰用防童皆取其轻捷致逺以鎗声为节递施传响则众骑齐骋骉駥山谷腾跃争先不逾畧刻而达抡其先至者三十六骑优赉有差所以柔逺人讲武事也】
　　名王诈马存遗风献筵备陈表敬恭廿里以外列骏骢置邮传命聴发纵宣教施铳星火红连声递令顷刻通砰磕万雷忽落空翩若惊鸿逸若龙云屯飚歘倒吕洪旁唐闪霍复舂容振陵骇谷躏阜嵏平沙草软净壒塳駃騠束尾纒其鬉轻方致逺骑以童捷足独出杰且雄选三十六惟良駥按第行赏务从丰只孙古俗想像中和乐还因寓诘戎
　　什榜【什榜防古乐名用以侑食今俗所谓十畨或因此杨万里诗有全畨长笛横腰鼔一曲春风出塞声之句盖乐曲名畨本塞外语而传譌耳其器则笳管筝琶阮大不思之类将进酒輙于筵前鞠奏之鼓喉而歌龢啰赴节有太古之遗音焉】
　　平原择向圆幕张骆酥乳酒湘黄羊名王捧觞起上夀较汉公卿礼数详浑拨四火不思曲长朔管如鞭吹鸣羽发征气内运叩角动商响外披初奏君马黄大海之水不可量【曲首句】继作善哉行无贰无虞式谷友朋谁云朔漠无古乐絶胜郑卫为新声我惟中外一家用聨上下情亦不侈谈有虞氏四裔之乐舞于庭相扑【相扑之戏防古所最重筵宴时必陈之国朝亦以是练习健士谓之布库古语谓之布克脱帽短褠两两相角以搏踤仆地决胜负胜者劳以巵酒厄鲁特则袒裼而扑虽蹶不释必控首屈肩至地乃为胜彼嘉其壮赐之羊臛则拱臂探掬顾盼呿吞声若饮歠其旧俗如此因以示惠云】
　　健儿揎袖短后衣席前相扑呈雄嬉捭拖拗拉矜扲掑跮踱踞蹋蹍且防乗间伺怠出以竒恧然踬蹶力不支胜者赐酒跽饮之别有厄鲁均新附其扑法乃异旧部露身赤脚惟着袴撇捩踔空拳赴失计忽扑伏地据腾跳翻作康王跨两肩着地颈倒防方得谓之决胜负胜者扬扬意实欢负者反求惟腼顔宣传典属呼来前上方肥羊出厨盘长胾大臛如举山七箸不设俾恣餐谁识不足君所言快哉大嚼真壮观岂对屠门空望悬跪振双臂攫且左哆右噏直下咽倐似长鲸吸百川意气自若殊昻轩均令染指异腹便小哉食肥张齐贤是盖卫拉旧俗传示恩奬勇一试旃食罢命前面询焉弗如兹食阅十年【据云准噶尔自喇嘛达尔扎搆衅以来日就凋敞不得如此饱啖者十年于兹矣】
　　教駣【教駣攻驹周礼全载然后世仅知攻驹而不知教駣防古则熟习其法谓之骑额尔敏达駻马三嵗以上曰达駻额尔敏则未施鞍勒者也毎嵗扎萨克于所部驱生马多羣至宴所散逸原野诸王公子弟雄杰者执长竿驰絷之加以覊鞴始则怒骋駥趯或豨突人立嘶齧靁殷驭者腾踔而上控掣自如须臾调良率得良马】
