<!-- { "loadSidebar": true } -->
　　杜尔伯特旗【驻托克托尔坡在喜峯口东北一千六百四十里　本朝顺治五年封阿都齐之子色楞为固山贝子世袭掌本旗札萨克事】
　　札赉特东西距六十里南北距四百里东至杜尔伯特界西与南并至郭尔罗斯界北至索伦界至
　　京师二千一十里唐时为契丹地辽为长春州北境属上京道金为泰州北境属北京路元为辽王纳顔分地明为科尔沁所据后分与其弟是为札赉特
　　本朝天聪七年其台吉和硕齐随土谢图汗奥巴举部来降后编为一旗置掌旗札萨克仍统领于科尔沁右翼其封爵为贝勒一人
　　札赉特旗【驻图卜新察罕坡在喜峯口东北一千六百里　本朝顺治五年封和硕齐之子色楞为固山贝子传至特古斯于雍正十年以军功晋封多罗贝勒世袭掌本旗札萨克事】札噜特东西距一百二十五里南北距四百六十里东至科尔沁界西至阿噜科尔沁界南至科尔沁及喀尔喀左翼界北至乌珠穆沁界至
　　京师一千五百十里汉辽东郡北境唐属营州都督府后入于奚辽为上京道地金属北京路元为上都路东境明初为乌梁海地后为札噜特素属于喀尔喀
　　本朝初其部长内齐汗遣使通好结为婚姻天命四年其贝勒色本叛盟
　　太祖髙皇帝命偏师擒之明年释令归国天聪二年内齐汗偕贝勒色本举部来降后编为二旗其封爵无定员今为贝勒二人镇国公一人
　　札噜特左翼旗【驻齐齐克里克托罗海山北在喜峯口东北一千一百里东西距五十五里南北距四百六十里东与南并至科尔界西至右翼旗界北至乌珠穆沁界　本朝崇徳元年封内齐汗为多罗贝勒世袭掌左翼旗札萨克事】
　　札噜特右翼旗【驻儿山南在喜封口东北一千二百里东西距七十里南北四百六十里东至左翼旗界西至阿噜科尔沁界南至喀尔喀左翼界北至乌珠穆沁界　本朝顺治五年封色本之子桑阿尔为多罗达尔汉贝勒世袭掌右翼旗札萨克事】
　　喀尔喀左翼旗【右翼见后】东西距一百二十五里南北距二百三十里东至科尔沁界西至奈曼界南至
　　土黙特界北至札噜特及翁牛特界至
　　京师一千二百十里汉为鲜卑地唐属营州都督府后入于奚辽为上京道地金属北京路元为大宁路北境明为喀尔喀所据素属于札萨克图汗后与有隙
　　本朝天命八年其台吉古木布伊尔登举部来降后编为一旗其封爵为贝勒一人
　　喀尔喀左翼旗【驻察罕和硕墩在喜峯口东北八百四十里　本朝康熙三年封古木布伊尔登为多罗贝勒世袭掌本旗札萨克事】
　　奈曼东西距九十五里南北距二百二十里东至喀尔喀左翼界西至敖汉界南至土黙特界北至翁牛特界至
　　京师一千一百十里汉为鲜卑地唐属营州都督府后入于奚辽金为兴中府地元为兴中州北境属大宁路明为喀尔喀所据后分与其弟是为奈曼素属于察哈尔
　　本朝天聪元年其台吉衮楚克举部来降后编为一旗其封爵为郡王一人
　　奈曼旗【驻章古台在喜峯口东北七百里　本朝崇徳元年封衮楚克为多罗达尔汉郡王世袭掌本旗札萨克事】
　　敖汉东西距一百六十里南北距二百八十里东至奈曼界西至喀喇沁界南至土黙特界北至翁牛特界至
　　京师一千一十里汉为鲜卑地唐属营州都督府后入于奚辽金为兴中府北境元为辽王纳顔分地明为喀尔喀所据后分与其弟是为敖汉素属于察哈尔
　　本朝天聪元年其贝勒塞臣卓礼克图举部来降后编为一旗其封爵无定员今为郡王二人贝子一人辅国公二人
　　敖汉旗【驻古尔班图勒噶山在喜峯口东北六百里　本朝崇徳元年封塞臣卓礼克图之子班第为多罗郡王世袭掌本旗札萨克事】
　　土黙特东西距四百六十里南北距三百十里东至杨柽木牧厰界西至喀喇沁右翼界南至锦州府边墙界北至喀尔喀左翼及敖汉界至
　　京师一千里本古孤竹国汉置栁城县属辽西郡为西部都尉治晋成康中燕慕容皝改为龙城县遂建都于此号和龙宫元魏为营州治隋复治栁城县为辽西郡治唐为营州都督府治后入于奚辽太祖平奚置兴中府治兴中县属中京道金因之属北京路元降为州属大宁路明初以元后乌梁海置外卫自义州厯广宁至辽河曰泰宁卫此为泰宁卫地即以其酋长掌卫事后叛服不常嘉靖以后小王子之裔居此者号曰图们是为东土黙特
　　本朝天聪三年其台吉温布偕塔布囊善巴举部来降后编为二旗其封爵无定员今为贝勒一人贝子一人又附喀尔喀贝勒一人
　　土黙特左翼旗【驻旱龙潭山在喜峯口东北八百二十里东西距一百六十里南北距一百三十里东至杨柽木牧厰界西至右翼旗界南至义州白土厰边门界北至喀尔喀左翼界本朝崇徳元年封善巴为镇国公赐号达尔汉康熙元年晋封其子卓礼克图为多罗达尔汉贝】
　　【勒世袭掌左翼旗札萨克事】
　　土黙特右翼旗【驻大华山在喜峯口东北五百九十里东西距二百九十里南北距一百八十里东至左翼旗界西至喀喇沁右翼界南至锦州府边墙界北至敖汉界　本朝顺治二年封温布为镇国公康熙二年晋封为固山贝子世袭掌右翼旗札萨克事】
　　喀喇沁东西距五百里南北距四百五十里东至土黙特及敖汉界西至热河界南至永平府边墙界北至翁牛特界至
　　京师七百六十里本春秋时山戎地汉属辽西郡后汉为鲜卑地晋为慕容氏地元魏时有库莫奚居此唐初奚内附置饶乐都督府营州后分为东西奚防并于契丹辽统和二十五年以故奚王牙帐建城号中京大定府金贞元元年更为北京置留守司元初为北京路总管府至元七年改为大宁路二十二年改为武平路后复大宁路辽阳行省明洪武中置大宁都指挥使司领大宁等二十余卫封皇子权于大宁为宁王以镇之防改为北平行都指挥使司复以元后乌梁海置外卫自全宁厯喜峯近宣府曰朶顔卫即以其酋长掌卫事其地在大宁之北永乐初改封宁王于江西徙大宁都司于保定以大宁地赐三卫酋长此为朶顔卫所据叛服不常后为察哈尔所并以其地予其塔布囊是为喀喇沁
　　本朝天聪二年其部长苏布迪偕其兄弟色楞等举部来降后编为二旗康熙四十四年又増设一旗共为旗三其封爵无定员今为郡王一人贝子二人镇国公一人辅国公二人一等塔布囊一人喀喇沁左翼旗【驻牛心山在喜峯口东北三百五十里东西距二百三里南北距一百七十里东至土黙特界西至热河界南至永平府边墙界北至右翼旗界　本朝顺治五年封色楞为镇国公世袭传至善穆巴克什于康熙五十五年晋封为固山贝子至僧衮札布于雍正九年晋封为多罗贝勒至呼图灵阿于乾隆七年仍袭贝子掌左翼旗札萨克事】
　　喀喇沁右翼旗【驻锡伯河北在喜峯口北三百九十里东西距三百里南北距二百八十里东至敖汉界西与南并至热河界北至翁牛特界　本朝崇徳元年封苏布迪之子古鲁希布为贝子赐号多罗杜棱世袭至顺治七年晋封为贝勒康熙三年晋封其子班达尔什为多罗杜棱郡王掌右翼旗札萨克事】
　　喀喇沁増设一旗【康熙四十四年设五十九年封喀宁阿为一等塔布囊世袭掌本旗札萨克事其游牧地即在左右翼二旗疆理内】
　　翁牛特东西距三百里南北距一百六十里东至阿噜科尔沁界西至热河界南至喀喇沁及敖汉界北至巴林及克什克腾界至
　　京师七百六十里隋以前为奚地唐为饶乐都督府地辽置饶州匡义军属上京道金为北京路地元为上都路地明初为乌梁海地后为翁牛特
　　本朝天聪七年其济农索音偕贝勒栋等举部来降后编为二旗其封爵无定员今为郡王一人贝勒一人贝子一人镇国公一人
　　翁牛特左翼旗【驻札拉峯西在古北口东北六百八十里东西距三百里南北距九十里东至阿噜科尔沁界西至右翼旗及克什克腾界南至敖汉界北至巴林界　本朝崇徳元年封其部长东为多罗达尔汉戴青贝勒世袭掌左翼旗札萨克事】
　　翁牛特右翼旗【驻英锡尔哈察特呼朗在古北口东北五百二十里东西距二百四十里南北距一百六十里东至左翼旗界西至热河界南至喀喇沁右翼旗界北至克什克腾界本朝崇徳元年封索音为多罗杜棱郡王世袭掌右翼旗札萨克事】
　　阿噜科尔沁东西距一百三十里南北距四百二十里东至札噜特界西至巴林及翁牛特界南至喀尔喀左翼界北至乌珠穆沁界至
　　京师一千三百四十里汉辽东郡边外唐为松漠都督府地辽为上京临潢府地金属北京路元为辽王纳顔分地明初为乌梁海地后为阿噜科尔沁为察哈尔所侵
　　本朝天聪六年其部长达赖率其子穆章举部来降后编为一旗其封爵为贝勒一人
　　阿噜科尔沁旗【驻浑图山东在古北口东北一千一百里　本朝初设有二旗崇徳元年并为一旗顺治五年封穆章为固山贝子后晋封为多罗贝勒世袭掌本旗札萨克事】巴林东西距二百五十一里南北距二百三十三里东至阿噜科尔沁界西至克什克腾界南至翁牛特界北至乌珠穆沁界左右翼二旗所辖疆理同至
　　京师九百六十里辽上京临潢府地金属北京路元尝迁广宁治此明初为乌梁海北境地后为顺义王谙达第五子所据是为巴林素属于察哈尔
　　本朝天命十一年
　　太祖髙皇帝亲统大军征之收其畜产天聪二年复为察哈尔所破其贝勒色特尔偕台吉曼珠锡礼举部来降后编为二旗其封爵无定员今为郡王一人贝子二人辅国公一人
　　巴林左翼旗【驻阿齐图托罗海在古北口东北七百八十里　本朝顺治五年封曼珠锡礼为固山贝子世袭掌左翼旗札萨克事】
　　巴林右翼旗【驻托博山在古北口东北七百二十里　本朝顺治五年封色特尔之子】
　　【色布腾为辅国公七年晋封为多罗郡王世袭掌右翼旗札萨克事】
　　克什克腾东西距三百三十四里南北距三百五十七里东至翁牛特及巴林界西至正蓝旗察哈尔界及浩齐特界南至翁牛特界北至乌珠穆沁界至
　　京师八百十里辽上京道地金属北京路元为上都路及应昌路地明为防古所据是为克什克腾素属于察哈尔
　　本朝天聪八年既平察哈尔其部长苏密尔戴青举部来降后编为一旗其封爵为台吉一人
　　克什克腾旗【驻济拉巴斯峯在古北口东北五百七十里　本朝顺治三年封苏密尔戴青为一等台吉世袭掌本旗札萨克事】
　　乌珠穆沁东西距三百六十里南北距四百二十五里东至索伦界西至浩齐特界南至巴林界北至瀚海接喀尔喀界至
　　京师一千一百六十三里辽上京道北境金属北京路元属上都路明为防古所据是为乌珠穆沁素属于察哈尔后以林丹汗暴虐往依喀尔喀
　　本朝天聪八年既平察哈尔其贝勒多尔济偕色楞等举部来降后编为二旗其封爵无定员今为亲王一人贝勒一人镇国公一人辅国公一人乌珠穆沁左翼旗【驻奎苏托罗海在古北口东西一千一百六十里东西距二百五十六里南北距二百十五里东至索伦界西与南并至右翼旗界北至瀚海接喀尔喀界　本朝顺治三年封色楞为多罗额尔徳尼贝勒世袭掌左翼旗札萨克事】
