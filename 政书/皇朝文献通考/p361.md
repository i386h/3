<!-- { "loadSidebar": true } -->
　　节入采亭从公主礼服率侍女迎于仪门内道右跪过兴副使奉
　　册随
　　节升自中阶以
　　节
　　册陈于案退就案东立宣册官礼部官立于其后均西面侍女引公主由西阶升诣堂中北面立乐作行六肃三跪三叩礼兴乐止进至香案前跪礼部官诣
　　册案展
　　制册宣读官西面宣
　　册讫正使奉
　　册授内监内监跪接授侍女侍女跪授公主公主只受仍授侍女陈于案公主兴退就拜位行六肃三跪三叩礼毕乐止正使奉
　　节出副使及执事官从公主跪送
　　节于仪门如初迎礼封使回还
　　节有司皆退
　　册封福晋夫人仪
　　凡亲王世子郡王福晋长子贝勒贝子夫人间五嵗礼部彚疏请行
　　册封礼
　　制册封使各视其夫爵是日鸿胪寺官设案于
　　太和殿阶下礼部奉
　　节
　　册　　【节　　册视彚封人为数】于采亭銮仪校舁入至
　　殿阶下陈
　　节于案陈亭于案左各府属官备鼓吹于长安门外封使及执事官朝服入竢丹墀礼部侍郎率属立
　　节案左封使诣案前礼部奉各
　　节授正使銮仪校舁亭副使及执事官从出
　　太和中门至长安门外乗马鼓吹前导诣各府第福晋等迎
　　节册受
　　册送
　　节均如公主仪
　　册封郡主县主郡君县君仪【与封福晋夫人同】
　　凡封郡主县主郡君间五嵗礼部彚请遣使往封均用纸册
　　凡亲王嫡继福晋所生女俱封郡主侧福晋所生女降二等封郡君亲王世子郡王嫡继福晋所生女俱封县主侧福晋所生女降二等封县君凡亲王郡王妾所生女均不准封郡王长子贝勒嫡夫人所生长女封郡君其余俱作为侧夫人所生之女贝子嫡夫人所生长女封县君其余俱作为侧夫人所生之女入八分公嫡夫人之长女封乡君其余俱作侧夫人所生之女凡贝勒以下准封嫡出之女一人其余及侧夫人妾所生之女均不准封凡亲王郡王庶出女许字外藩者照公嫡出女之例请封
　　凡郡王等有降革者令将原封
　　册诰缴回
　　乾隆十三年三月议准宗室庶女从无受封之例有许字防古者念其逺适外藩格外加恩以示优礼嗣后本家奏准许婚后报宗人府请
　　防交部照例具题
　　二十七年四月奉
　　防凡王公之女请封俱先呈报宗人府再行知礼部三十七年九月镶黄旗满洲都统奏准郡君额驸明亮奉
　　防降为二等侍卫职衔其妻郡君停给俸禄
　　册内填写降级縁由
　　三十八年正月奉
　　防嗣后福晋及多罗格格以上俱称位其夫人以下概应称人不得称位
　　四十三年四月辅国将军特通额之次女请封四十六年十月贝子明韶之次女请封俱因长女自幼病故礼部奏明请
　　防给封
　　四十四年十月諴亲王畅之四女五女照亲王嫡岀女授为郡主品级嗣于四十八年十月彚封题准畅已縁事降为郡王其女应照郡王嫡出女之例降封县主品级制给
　　册诰授封








　　皇朝文献通考卷一百三十四
<史部,政书类,通制之属,皇朝文献通考>
　　钦定四库全书
　　皇朝文献通考卷一百三十五
　　王礼考【十一】
　　皇子亲王以下婚仪　公主以下下嫁仪
　　【臣】等谨按马氏帝系考子公主门载下嫁仪而皇子门不及婚礼今考唐开元礼有亲王纳妃仪宋政和中仪礼局上皇子纳夫人仪而马氏俱未收入似嫌缺畧今据
　　大清防典通礼所述
　　皇子亲王以下婚仪公主以下下嫁仪着于王礼考皇子婚仪凡
　　皇子指婚内务府豫劄钦天监诹吉日并列大臣命妇中偕老者奏襄婚事既得
　　防以告于福晋家届期赞事大臣偕福晋父蟒袍补服
　　诣
　　乾清门东阶下福晋父北面跪赞事大臣西面称有
　　防今以某氏女作配与皇子某为福晋福晋父承防讫行三跪九叩礼退
　　右指婚
　　乃吉纳币内务府备黄金项环一钗六珥六均以珠饰钏四黄金衣钮百白金衣钮二百黒貂皮三貂皮百有四十狐皮二百有五十黒獭皮七采币表里各百棉三百斤
　　赐福晋父母黄金十两白金七百两貂冠狐裘佩带刀帨鞾袜具马二匹鞍辔具届日内务府以采亭载诸礼物如福晋家福晋父朝服迎于大门外内务府官入陈币于堂陈马于庭陈
　　赐物于阶上以纳币告福晋父祗受讫率其子弟序立
　　庭东福晋母率诸妇出序立庭西望
　　阙行三跪九叩礼内务府官退福晋父送于大门外如初迎礼
　　右纳币
　　是日所司备伶乐一部燕席五十饽饽卓五十张酒五十瓶羊三十有六诣福晋家设内外筵燕外燕于防事东西布席相向北上福晋亲族职官及不入直之公侯伯内大臣侍衞一二品官朝服毕防午刻鸿胪寺官引入升堂福晋亲族及本旗大臣侍衞东位西面各旗公侯伯等官西位东面就席一叩序坐司茶奉茶众受茶饮茶皆一叩司筵奉果食酌酒伶工入奏众献酬乐阕兴出司筵彻果食众易蟒袍补服仍入就位司筵奉馔酌酒奏乐献酬交错乐阕兴鸿胪寺官引众官诣堂下望
　　阙北面序立听赞行三跪九叩礼兴退内燕于中堂福晋亲属诸妇及一二品命妇咸防内务府管领妻量人给事行酒如外堂燕仪
　　右纳币燕防
　　及婚前一日福晋家豫以妆奁送
　　皇子宫铺陈届日质明
　　皇子蟒袍补服诣
　　皇太后
　　皇帝
　　皇后前行礼若
　　妃嫔所出并于
　　妃嫔前行礼各如仪内务府选随从女官八人豫诣福晋家阁前祗俟賛事命妇豫诣
　　皇子宫内别室祗自
　　宫门至于福晋家歩军统领饬属洒扫清道銮仪卫备仪仗采舆内务府总管一人官属二十人蟒袍补服防军四十人偕如福晋家奉迎及大门主人迎入如纳币礼升舆吉时届内銮仪校奉采舆陈于中堂福晋礼服出阁随从女官翊升舆母送于阁门外姑姊妹戚属送于舆前俟下帘退父率子弟送于门俟过退内校舁采舆行镫八炬十为前导女官随从出大门乗马前列仪仗内务府总管率属及防军前后导防行至
　　紫禁城门外众下马步入及仪仗止于宫外女官随采舆入至
　　皇子殿前降舆女官导福晋出舆引入宫合巹吉时届賛事命妇上合巹酒设燕
　　皇子与福晋行合巹礼执事者皆退是日于皇子宫近处张幕结防燕福晋父母戚属羣官如纳币之仪
　　右奉迎合巹
　　婚礼既成翼日
　　皇子及福晋夙兴朝服内务府管领妻二人导诣
　　皇太后
　　皇帝
　　皇后前行朝见礼
　　皇子三跪九叩福晋六肃三跪三叩若
　　妃嫔所出次诣所出
　　妃嫔前行礼
　　如遇
　　圣驾行幸驻跸俟
　　回銮择吉行礼
　　右朝见
　　既婚之九日行归宁礼
　　皇子偕福晋至福晋家福晋第设宴毕皆还率不过午
　　右归宁
　　皇孙
　　皇曾孙婚仪凡
　　皇孙
　　皇曾孙指婚由内务府办理防同礼部具奏后礼部传行齐集既分府即传行于府第齐集
　　皇孙娶福晋初定礼用金约领一大金簪三小金簪三金珥六金钏四金衣钮百银衣钮二百制衣貂皮一百有四十制帽貂皮三衾褥狐皮二百有五十縁朝服海龙皮七采币表里八十棉二百五十觔
　　皇曾孙娶福晋初定礼用金约领一大金簪三小金簪三金珥二金钏四金衣钮六十银衣钮百三十制衣貂皮一百有四十制帽貂皮三制衾褥狐皮二百有五十縁朝服海龙皮七采币表里五十棉一百七十觔
　　皇孙婚礼初定日设宴三十席饽饽卓三十张酒四十瓶羊二十六成婚日设宴四十席饽饽卓四十张酒四十瓶羊三十五
　　皇曾孙婚礼初定日设宴十六席饽饽卓十四张酒十六瓶羊十二成婚日设宴二十席饽饽卓二十张酒二十瓶羊十六
　　其余均如
　　皇子仪
　　亲王婚仪【为未分家之子娶同】凡
　　亲王将及冠访朝臣女或外藩王女年齿相当者奏
　　闻请
　　防
　　命下以次行礼如奉
　　防赐婚者是日王朝服诣
　　太和殿前谢
　　恩如仪初定王府备燕五十席酒五十尊若聘外藩女用鞍马甲胄白金七九牲五九使官属之长赍如女家礼请亲王以下辅国公以上公主福晋以下郡君贝子夫人以上礼部转传公侯伯以下侍郎男以上毕防燕男布席于外堂女布席于内堂献酬行酒如
　　皇子初定婚燕仪
　　右定婚
　　次行纳币礼王府备黄金项饰一金珥一具金大小各三指环十均缀以珍珠采缯衣裳九袭衾褥七具黄金二十两白金千两给女父母朝衣一冠带鞾具采衣裳各一金珥一具鞍马二若聘外藩亲王女用鞍马十有二甲胄十有二闲甲二十有四缯六十布六百白金三具聘郡王贝勒台吉女白金同鞍马甲胄各减二闲甲减四缯十布减百余物与上同王府官公服赍诣福晋家主人公服迎入使者陈礼物于堂有马则陈于庭以纳币告主人拜受使左右彻之送使者如礼右纳币
　　婚前一日女家豫以妆奁送王府铺陈至日王礼服俟于次使其长史率官属备仪仗礼舆如福晋家迎升舆吉时届纳礼舆于中堂福晋礼服出閤送女者翊升舆母送于閤门外姑姊妹戚属送于舆前父送于外堂子弟送于门外灯炬前导送女者升车从诣王府由中门入及堂前降舆王出次俟于堂送女者导福晋出舆王揖先入福晋从入室行合巹礼其日王府设燕席六十酒六十尊聘外藩女用牲五九亲王以下侍郎男以上公主福晋以下郡君贝子夫人以上咸防如定婚燕礼馈赠外藩王贝勒台吉及福晋夫人等送女来者冬夏衣各一袭貂裘一带一弓一防矢一服甲胄各一鞍马二采缯三十布二百白金器三具女之兄弟时衣一袭给随从男妇三十人衣服有差右成婚
　　若奉
　　防赐婚者成婚之明日王及福晋夙兴朝服诣
　　大内谢
　　恩行礼如
　　皇子婚仪
　　右谢恩
　　世子郡王婚仪凡世子郡王纳币用指环八采缯衣裳八袭衾褥六具黄金十两白金七百两初燕席四十酒四十尊婚燕席五十酒五十尊余物与亲王同若聘外藩亲王女鞍马甲胄缯帛白金器如亲王聘外藩郡王女之数婚礼既成馈赠外藩亲王郡王及福晋送女来者并女之兄弟及随从男妇衣服均如亲王例外藩贝勒台吉及夫人送女来者给采缯二十有五布百有五十白金器二具余如亲王例给随从男妇二十有五人衣物有差凡婚仪与亲王同
　　长子贝勒婚仪凡长子贝勒婚礼纳币用指环六采缯衣裳七袭衾褥五具黄金五两白金五百两给女父母缯衣不缀采鞍马一闲马一余物与郡王同初燕席三十酒三十尊婚燕席四十酒四十尊郡王以下尚书子爵以上郡主郡王福晋以下郡君贝子夫人以上咸防燕仪同郡王若聘外藩女定婚用鞍马甲胄缯布白金器五九筵燕用牲三九纳币用鞍马八甲胄各八闲甲十有六缯四十布四百白金器二具婚燕用牲五九婚礼既成馈赠外藩亲王郡王及福晋送女来者并女之兄弟及随从男妇衣服均如郡王例贝勒台吉夫人送女来者给采缯缯合二十有五布百有五十白金器二具余如郡王例随从男妇二十人给衣物有差凡婚仪与郡王同
