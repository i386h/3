<!-- { "loadSidebar": true } -->
　　眷命抚育万方念切生民亟图康乂兹者届上辛春
　　耕将举爰摅诚悃上迓
　　洪庥谨率臣僚以玉帛牲醴粢盛庶品恭祀
　　上帝伏祈
　　昭鉴时若雨俾百谷用成三农攸赖奉
　　太祖承天广运圣德神功肇纪立极仁孝睿武端毅钦安文定业髙皇帝
　　太宗应天兴国德彰武寛温仁圣睿孝敬敏昭定隆道显功文皇帝
　　世祖体天隆运定统建极英睿钦文显武大德功至仁纯孝章皇帝
　　圣祖合天运文武睿哲恭俭寛裕孝敬诚信中和功德大成仁皇帝
　　世宗敬天昌运建中表正文武英明寛仁信毅大孝至诚宪皇帝侑
　　神尚
　　飨读毕兴奉祀版安于帛篚内跪叩如初退乐作皇帝率羣臣行三拜礼兴以次诣
　　列圣位前跪献爵仪同兴复位乐止武功之舞退文舞执
　　羽籥进
　　右初献读祝
　　行亚献礼举亚献乐奏穰平之章乐作舞羽籥之舞
　　皇帝诣
　　上帝位前以次诣
　　列圣位前跪奠爵于左如初献仪兴复位乐止
　　右亚献
　　行终献礼举终献乐奏瑞平之章乐作【舞同亚献】
　　皇帝诣
　　上帝位前以次诣
　　列圣位前跪奠爵于右如亚献仪兴复位乐止文德之舞
　　退
　　右三献
　　既终献太常寺官赞
　　赐福胙
　　皇帝诣饮福受胙位饮福受胙如
　　圜丘仪复位率羣臣行三跪九拜礼乃彻馔举彻馔乐奏
　　渥平之章乐作有司诣
　　上帝位前跪叩兴奉苍璧退乐止
　　右受福胙彻馔
　　乃送
　　帝神举送
　　帝神乐奏滋平之章乐作
　　皇帝率羣臣行三跪九拜礼兴乐止
　　右送
　　神
　　乃望燎执事官以次诣
　　神位前奉祝帛香馔恭送燎所如
　　圜丘仪举望燎乐奏谷平之章乐作恭导
　　皇帝由
　　祈年左门出诣望燎位望燎赞引奏礼成引入大次乐
　　止
　　右望燎
　　祈谷礼成銮仪卫官校依次设龙亭于阶下均南向太常寺卿率属恭请
　　神位奉安亭内以次行复
　　御皇干殿礼部尚书上香行礼并如奉请之仪
　　右
　　神位还御
　　皇帝既还大次更衣乃出次至神路西乗礼舆出昭亨门外
　　大驾卤簿前导导迎乐作奏祐平之章前部大乐毕举皇帝回銮王公从不陪祀王公百官朝服跪迎午门鸣钟王公随
　　驾入均如常仪
　　右回
　　銮
　　乾隆三十七年遵
　　防议准
　　祈谷仪注
　　前一日
　　皇上乗辇入西天门于
　　斋宫东
　　御礼轿至西砖城左门间降舆步入琉璃左门诣
　　皇干殿上香礼成仍于降舆处
　　御礼轿还
　　斋宫其视
　　坛位遣亲王恭代行礼祀日有司先设幄次于
　　祈年门东间
　　皇上自
　　斋宫乗辇至东北甬道适中处
　　御礼轿由新设门入至南砖城门外神道西降舆由砖
　　城左门步入就幄次自
　　祈年左门入行礼礼成仍于降辇处
　　御礼轿还
　　斋宫至行礼时
　　皇上初升至二成拜位立赞引奏升
　　坛
　　皇上升阶上香毕还至二成拜位立行迎
　　神礼典仪官唱奠玉帛
　　皇上升阶行奠玉帛礼还就读祝位以次进俎三献及饮福受胙礼成仍还至二成拜位行谢
　　福胙及送
　　神礼
　　列圣升配
　　南郊仪
　　将行
　　南郊
　　升配之礼先期有
　　制下礼部礼部具疏行钦天监诹吉工部于
　　昭亨门外择洁地设黄幄太常寺设香案于幄内礼工二部尚书上香行三跪九叩礼工部敬制
　　升配神位既成诹吉镌字内阁翰林官朝服敬书题字大学士满汉各一人朝服视镌上香行礼如仪
　　升祔
　　太庙礼成诹吉日以
　　闻饬诸司敬谨供备
　　右敬制
　　神位戒办
　　眂牲
　　致斋
　　书祝版【均与冬至同】前二日遣官各一人祗告
　　天
　　地
　　宗庙
　　社稷如常告仪【仪见告祭】
　　右只告
　　阅祝版
　　眂割牲【均与冬至同】
　　前一日太常寺卿率属诣
　　郊坛洁蠲上下恭设
　　上帝青幄暨
　　列圣配幄毕乃恭设
　　升配青幄寳座几案如式銮仪卫设龙亭黄葢御仗于昭亨门外黄幄之前是日
　　皇帝诣
　　南郊斋宿銮仪卫陈
　　大驾卤簿
　　午门鸣钟鼓乐陈而不作不陪祀王公百官朝服跪送如常仪
　　驾至
　　南郊降辇赞引对引官恭导
　　皇帝诣
　　皇穹宇上香行三拜礼毕恭导诣
　　圜丘祗眂
　　坛位乃导出
　　昭亨门外陞舆诣
　　斋宫大学士二人朝服祗竢于黄幄前太常寺官具鑪镫大学士入幄右门诣案前上香行三跪九叩礼恭眂工部以青饰
　　神位题字毕礼部尚书诣案前恭奉
　　神位奉安于黄案上香行礼如前仪毕各退
　　右
　　眂
　　神位
　　届日昧爽太常寺卿诣
　　坛陈设祭器乐部陈乐悬乐舞工部官张大次陪祀执事各官朝服豫集只竢均如大祀仪礼部太常寺官十人前引
　　神位祗竢于黄幄外礼部尚书太常寺卿诣
　　皇穹宇行礼恭请
　　神位安奉如仪太常寺卿诣
　　斋宫奏时
　　皇帝礼服出
　　斋宫乗辇前引大臣前导后扈大臣随侍如仪
　　皇帝出
　　广利门至
　　昭亨门右降辇盥手赞引对引恭导
　　皇帝入黄幄左门诣
　　神位前行一跪三拜礼兴进前跪恭奉
　　神位兴由中门出奉安于龙亭跪三拜兴避立道左校尉舁亭前列御仗黄葢礼部太常寺官左右导引前引大臣赞引对引恭导
　　皇帝于亭后行陪祀王以下内大臣侍卫于
　　昭亨左门外跪迎过随行龙亭入
　　昭亨左门百官跪迎于次过北面祗立龙亭至内壝
　　左门外止赞引对引恭导
　　皇帝诣亭前跪三拜兴进前跪恭奉
　　神位入内壝左门至
　　圜丘三成阶下御仗黄葢退前引大臣止立赞引对引恭
　　导
　　皇帝陞
　　坛司拜褥官布
　　神位拜褥于正中布
　　皇帝拜褥于稍后赞引跪奉
　　庙諡皇帝只见
　　皇天上帝
　　皇帝恭奉
　　神位跪安于拜褥退就拜位赞引奏跪拜兴
　　皇帝三跪九拜恭代行祗见礼毕赞引跪奏请
　　陞座
　　皇帝进前跪恭奉
　　神位兴司拜褥官彻
　　神位拜褥
　　皇帝诣
　　配幄前跪奉安
　　神位于寳座退至幄外香案前赞引奏跪拜兴
　　皇帝行一跪三拜礼赞引对引恭导
　　皇帝诣第二成拜位立乃行大祀礼仪节均与冬至同
　　祀毕恭导
　　皇帝出
　　昭亨左门乗舆还宫
　　大驾卤簿前导乐陈而不作不陪祀王公百官祗迎驾如前仪太常寺官恭请
　　神位
　　御皇穹宇上香行礼均如冬至大祀仪翼日
　　颁诏布告天下
　　右
　　升配
　　升配
　　圜丘礼成恭遇孟春上辛吉日秩祀
　　祈谷坛乃奉
　　神位配飨
　　祈年殿祀前诸仪并同
　　圜丘豫日有司恭设
　　升配寳座于
　　祈年殿届日设龙亭黄盖御仗于恭制
　　神位黄幄前导引如仪
　　皇帝恭奉
　　神位由左阶陞入
　　祈年左门奉安于
　　寳座【不再行祗见礼】余仪节均与上辛祈谷同
　　右
　　升配祈谷坛
　　大享殿合祀仪
　　【臣】等谨按防典顺治十七年四月
　　世祖章皇帝特举
　　大享殿合祀之礼盖稽诸旧典用展诚敬嗣后未经复行
　　而仪节具存敬谨纂载以备典制
　　前期二十日遣官告祭
　　大享殿前期五日
　　皇帝亲诣眂牲前期三日礼部太常寺官进斋戒牌铜人
　　如仪
　　皇帝在大内致斋二日诣
　　坛斋宿一日陪祀王公百官斋戒如仪前期二日遣礼部堂官省牲内阁撰祝文礼部敬书祝版用青质硃书仍送内阁恭填
　　御名前期一日礼部太常寺奏请
　　皇帝阅眂祝版玉帛香于
　　太和殿如常仪礼部都察院太常寺光禄寺官监眂割牲瘗毛血如仪是日遣官七员告祭
　　圜丘
　　方泽
　　太庙
　　朝日坛
　　夕月坛
　　太嵗坛
　　歴代帝王庙供献行礼不作乐礼部太常寺官于大内
　　安设
　　皇天上帝神牌正中居左
　　后土皇地只神牌正中居右皆南向
　　太祖髙皇帝神牌居东西向
　　太宗文皇帝神牌居西东向殿外安设
　　大明神牌于东一坛
　　夜明神牌于西一坛
　　星辰神牌于东二坛
　　云雨风雷神牌于西二坛
　　五岳启运山神牌于东三坛
　　五镇天柱山隆业山神牌于西三坛
　　四海神牌于东四坛
　　四渎神牌于西四坛
　　太嵗神牌于东五坛
　　歴代帝王神牌于西五坛
　　天下山川神牌于东六坛
　　天下神只神牌于西六坛俱东西向陈设于幄次殿内
　　上帝位前祭品与祈谷同
　　皇地只位前祭品与夏至大祀同
　　配位祭品与祈谷同殿外
　　东西坛祭品均如正祀之秩
　　天下山川神只祭品与
　　太嵗神位同正祭日
　　皇帝出
　　斋宫乘辇至铺椶荐处降辇赞引对引官恭导诣幄次盥手更衣由
　　大享东旁门入鸿胪寺官引陪祀王公随后入文武各官
　　于甎门西旁门入排班立赞引恭导
　　皇帝陞东阶下殿内拜位前立王公在阶上百官在阶下皆序立典仪唱乐舞生就位执事官各司其事武舞生执干戚引进赞引奏就位
　　皇帝就拜位立典仪唱燔柴瘗毛血迎
　　帝神协律郎唱举迎
　　帝神乐奏元和之章乐作赞引恭导
　　皇帝诣
　　上帝香案前立司香奉香盒跪进于右赞引奏跪皇帝跪奏上香
　　皇帝举炷香上炉内又三上瓣香兴赞引恭导皇帝诣
　　皇地只香案前立司香奉香盒跪进于左赞引奏跪皇帝跪奏上香
　　皇帝上香如前仪赞引恭导
　　皇帝诣
　　太祖髙皇帝香案前上香又诣
　　太宗文皇帝香案前上香均如前仪赞引奏旋位皇帝旋位立分献官于各
　　神位前跪上香兴俱复位立乐止赞引奏跪叩兴【传赞赞众
　　官俱跪叩兴】乐作
　　皇帝行三跪九叩礼陪祀者皆随行礼兴典仪唱奠玉帛协律郎唱举奠玉帛乐奏景和之章乐作赞引恭导
　　皇帝诣
　　上帝位前立奉玉帛官跪进于右赞引奏跪
　　皇帝跪奏奠玉帛
　　皇帝受玉帛拱举授玉帛献于案上兴赞引恭导皇帝诣
　　皇地只位前奉玉帛官跪进于左赞引奏跪
　　皇帝跪奠玉帛如前仪赞引恭导
　　皇帝诣
　　太祖髙皇帝位前奠帛又诣
　　太宗文皇帝位前奠帛均如前仪赞引奏旋位
　　皇帝旋位立乐止典仪唱进俎赞引恭导
　　皇帝转立拜位东旁进俎官率厨役举胙牛由中路次
　　第进于
　　上帝
　　皇地只正位
　　太祖髙皇帝
　　太宗文皇帝配位前陈次毕退
　　皇帝旋位立协律郎唱举进俎乐奏肃和之章乐作赞
　　引恭导
　　皇帝诣
　　上帝位前立赞引奏跪
　　皇帝跪奏进俎
　　皇帝拱举兴赞引恭导
　　皇帝诣
　　皇地只位前进俎复恭导诣
　　太祖髙皇帝位前进俎又诣
　　太宗文皇帝位前进俎均如前仪赞引奏旋位
　　皇帝旋位立乐止典仪唱行初献礼协律郎唱举初献
