<!-- { "loadSidebar": true } -->
　　皇贵妃龙袍
　　色用明黄领袖俱石青棉袷纱裘惟其时绣文金龙九间以五色云福夀文下幅八宝立水领前后正龙各一左右及交襟处行龙各一袖端正龙各一
　　皇贵妃领约
　　镂金为之饰珠七间以珊瑚两端垂明黄縧二中各贯珊瑚末缀珊瑚各二
　　皇贵妃朝珠
　　朝服用朝珠三蜜珀一珊瑚二【余如　　皇后朝珠之制】
　　贵妃朝冠
　　防领垂金黄縧二【余如　皇贵妃朝冠之制】
　　贵妃朝褂　【妃嫔同】
　　领后垂金黄縧【余如　　皇后朝褂之制】
　　贵妃朝袍　【妃同】
　　色用金黄领后垂金黄縧【余如　　皇后朝袍之制】
　　贵妃龙袍　【妃同】
　　色用金黄【余如　皇贵妃龙袍之制】
　　贵妃领约　【妃嫔同】
　　縧用金黄色【余如　皇贵妃领约之制】
　　贵妃朝珠　【妃同】
　　縧用金黄色【余如　皇贵妃朝珠之制】
　　贵妃防帨
　　緑色绣文为五谷丰登结佩惟宜縧皆金黄色
　　妃朝冠
　　顶二层贯东珠各一皆承以金凤饰东珠共九珍珠各十七上衔猫晴石朱纬上周缀金凤五饰东珠各七珍珠各二十一后金翟一饰猫晴石一小珍珠十六翟尾垂珠三行二就中间金衔青金石结一饰东珠珍珠各四末缀珊瑚冠后防领垂金黄縧二末缀宝石青缎为带
　　妃吉服冠　【嫔同】
　　薰貂为之上缀朱纬顶用碧防防
　　妃金约
　　镂金云十一饰东珠各一间以青金石【余如　皇贵妃金约之制】
　　妃耳饰
　　右右各三毎具金龙衔三等东珠各二
　　妃緑帨
　　緑色绣文为云芝瑞草结佩惟宜縧皆金黄色
　　嫔朝冠
　　顶二层贯东珠各一皆承以金翟上衔子朱纬上周缀金翟五饰东珠各五珍珠各十九后金翟一饰小珍珠十六垂珠中间金衔青金石结饰东珠珍珠各三【余如　妃朝冠之制】
　　嫔金约
　　镂金云八垂珠中间金衔青金石结二毎具饰东珠珍珠各四【余如　妃金约之制】
　　嫔耳饰
　　左右各三毎具金龙衔四等东珠各二
　　嫔朝袍
　　用香色【余如　贵妃朝袍之制】
　　嫔龙褂
　　色用石青棉袷纱裘惟其时绣文两肩前后正龙各一襟防龙四
　　嫔龙袍
　　用香色【余如　皇贵妃龙袍之制】
　　嫔朝珠
　　朝服用朝珠三珊瑚一蜜珀二【余如　贵妃朝珠之制】
　　嫔防帨
　　緑色不绣花文结佩惟宜縧皆金黄色
　　皇子福晋朝冠【亲王福晋固伦公主同】
　　顶镂金三层饰东珠十上衔红宝石朱纬上周缀金孔雀五饰东珠各七小珍珠三十九后金孔雀一垂珠三行二就中间金衔青金石结一饰东珠三末缀珊瑚冠后防领垂金黄縧二末亦缀珊瑚青缎为带
　　皇子福晋吉服冠【下至辅国公夫人鄊君并同】
　　薰貂为之上缀朱纬顶用红宝石
　　皇子福晋金约【亲王福晋固伦公主同】
　　镂金云九饰东珠各一间以青金石红片金里后系金衔青金石结贯珠下垂三行三就中间金衔青金石结二毎具饰东珠珍珠各四末缀珊瑚
　　皇子福晋耳饰【下至辅国公夫人鄊君并同】
　　左右各三毎具金云衔珠各二
　　皇子福晋朝褂【下至郡王福晋县主并同】
　　色用石青片金縁绣文前行龙四后行龙三领后垂金黄縧
　　皇子福晋朝袍【下至郡主福晋县主并同】
　　用香色披领及袖俱石青片金縁冬加海龙縁肩上下袭朝褂处亦加縁领后俱垂金黄縧绣文前后正龙各一两肩行龙各一襟行龙四披领行龙二袖端正龙各一袖相接处行龙各二
　　皇子福晋吉服褂
　　色用石青绣五爪正龙四团前后两肩各一
　　皇子福晋蟒袍【下至郡王福晋县主并同】
　　用香色通绣九龙
　　皇子福晋领约【下至郡王福晋县主并同】
　　镂金为之饰东珠七间以珊瑚两端垂金黄縧二中各贯珊瑚末缀珊瑚各二
　　皇子福晋朝珠【下至郡王福晋县主并同】
　　朝服用朝珠三珊瑚一蜜珀二吉服用一縧皆金黄色
　　皇子福晋防帨【下至郡王福晋县主并同】
　　月白色不绣花文结佩惟宜縧皆金黄色
　　亲王福晋吉服褂【世子福晋固伦公主和硕公主郡主并同】
　　色用石青绣五爪金龙四团前后正龙两肩行龙世子福晋朝冠【和硕公主同】
　　顶镂金二层饰东珠九朱纬上周缀金孔雀五饰东珠各六不饰珍珠【余如　皇子福晋朝冠之制】
　　世子福晋金约【和硕公主同】
　　镂金云八【余如　皇子福晋金约之制】
　　郡王福晋朝冠【郡主同】
　　顶镂金二层饰东珠八朱纬上周缀金孔雀五饰东珠各五后垂珠中间金衔青金石结不饰珠【余如世子福音朝冠之制】
　　郡王福晋金约【郡主同】
　　垂珠中间金衔青金石结不饰珠【余如世子福晋金约之制】郡王福晋吉服褂【县主同】
　　色用石青绣五爪行龙四团前后两肩各一贝勒夫人朝冠【县主同】
　　顶镂金二层饰东珠七金孔雀饰东珠各三【余如郡王福晋朝冠之制】
　　贝勒夫人金约【县主同】
　　镂金云七【余如郡王福晋金约之制】
　　贝勒夫人朝褂【下至辅国公大人郷君并同】
　　绣四爪蟒领后垂石青縧【余如　皇子福晋朝褂之制】
　　贝勒夫人朝袍【下至辅国公夫人郷君并同】
　　蓝及石青诸色随所用绣四爪蟒领后垂石青縧【余如　皇子福晋朝袍之制】
　　贝勒夫人吉服褂【郡君同】
　　色用石青前后绣四爪正蟒各一团
　　贝勒夫人蟒袍【下至辅国公夫人郷君并同】
　　蓝及石青诸色随所用通绣九蟒
　　贝勒夫人领约【下至辅国公夫人郷君并同】
　　縧用石青色【余如　皇子福晋领约之制】
　　贝勒夫人朝珠【下至辅国公夫人乡君并同】
　　縧用石青色【余如　皇子福晋朝珠之制】
　　贝勒夫人防帨【下至辅国公夫人乡君并同】
　　縧用石青色【余如　皇子福晋防帨之制】
　　贝子夫人朝冠【郡君同】
　　顶镂金二层饰东珠六【余如贝勒夫人朝冠之制】
　　贝子夫人金约【郡君同】
　　镂金云六【余如贝勒夫人金约之制】
　　贝子夫人吉服褂【郡君县君同】
　　绣四爪行蟒【余如贝勒夫人吉服褂之制】
　　镇国公夫人朝冠【县君同】
　　顶镂金二层饰东珠五【余如贝勒夫人朝冠之制】
　　镇国公夫人金约【县君同】
　　镂金云五【余如贝勒夫人金约之制】
　　镇国公夫人吉服褂【辅国公夫人乡君同】
　　色用石青绣花八团
　　辅国公夫人朝冠【镇国公女郷君同】
　　顶镂金二层饰东珠四【余如贝勒夫人朝冠之制】
　　辅国公夫人金约【镇国公女乡君同】
　　镂金云四【余如贝勒夫人金约之制】
　　辅国公女乡君朝冠
　　顶镂金二层饰东珠三【余如贝勒夫人朝冠之制】
　　辅国公女乡君金约
　　镂金云三【余如贝勒夫人金约之制】
　　民公夫人朝冠
　　冬以薰貂为之夏以青绒为之前缀金簮三饰以珠宝防领縧用石青色【其制下逹命妇皆同后不具详】顶镂花金座中饰东珠四上衔红宝石吉服冠用珊瑚圆顶民公夫人金约
　　青缎为之红片金里中缀镂金火焰饰珍珠一左右金龙凤各一后垂青缎带二亦红片金里【其制下逹命妇皆同】
　　民公夫人耳饰
　　左右各三毎具金云衔珠各二【其制下逹命妇皆同】
　　民公夫人朝褂
　　色用石青片金縁绣文前行蟒二后行蟒一领后垂石青縧【其制下逹命妇皆同】
　　民公夫人朝袍
　　蓝及石青诸色随所用披领及袖俱石青片金縁冬加海龙縁绣文前后正蟒各一两肩行蟒各一襟行蟒四中无襞积披领行蟒二袖端正蟒各一袖相接处行蟒各二后垂石青縧【其制下逹奉国将军夫人及三品命妇皆同】
　　民公夫人吉服褂
　　色用石青绣花八团【其制下逹命妇皆同】
　　民公夫人蟒袍
　　蓝及石青诸色随所用通九蟒皆四爪【其制下逹奉国将军夫人及三品命妇皆同】
　　民公夫人领约
　　镂金为之饰红蓝小宝石五两端垂石青縧二中各贯珊瑚末缀珊瑚各二【其制下逹命妇皆同】
　　民公夫人朝珠
　　朝服用三吉服用一珊瑚青金緑松蜜珀随所用杂饰惟宜縧用石青色【其制下逹五品命妇皆同】
　　民公夫人防帨
　　月白色不绣花文杂佩惟宜縧皆石青色【其制下逹命妇皆同】
　　民公夫人朝裙
　　上红缎下石青行蟒妆缎皆正幅有襞积夏以纱为之片金縁冬加海龙縁【其制下逹奉国将军夫人及三品命妇皆同四品命妇以下上緑缀縁不加海龙余制同】
　　侯夫人朝冠
　　顶镂花金座中饰东珠三上衔红宝石吉服冠用珊瑚圆顶
　　伯夫人朝冠
　　顶镂花金座中饰东珠二上衔红宝石吉服冠用珊瑚圆顶
　　子夫人朝冠【镇国将军夫人与一品命妇并同】
　　顶镂花金座中饰东珠一上衔红宝石吉服冠用珊瑚圆顶
　　男夫人朝冠【辅国夫人夫人与二品命妇并同】
　　顶镂花金座中饰红宝石一上衔镂花珊瑚吉服冠用镂花珊瑚圆顶
　　奉国将军夫人朝冠【三品命妇同】
　　顶镂花金座中饰红宝石一上衔蓝宝石吉服冠用蓝宝石圆顶
　　奉恩将军夫人朝冠【四品命妇同】
　　顶镂花金座中饰蓝宝石一上衔青金石吉服冠用青金石圆顶【五品命妇用水晶六品命妇用碑磔七品命妇用素金】奉恩将军夫人朝袍【四品以下命妇并同】
　　蓝及石青诸色随所用披领及袖俱石青片金縁绣文前后行蟒各二中无襞积后垂石青縧奉恩将军夫人蟒袍【四品至六品命妇并同】
　　蓝及石青诸色随所用通八蟒皆四爪【七品命妇五蟒余制皆同】
　　奉恩将军夫人朝裙【四品以下命妇并同】
　　上緑缎下石青行蟒妆缎皆正幅有襞积




　　皇朝文献通考卷一百四十二
　　钦定四库全书
　　皇朝文献通考卷一百四十三
　　王礼考【十九】
　　玺寳符印
　　【臣】等谨按马端临王礼考有圭璧符节玺印一门考古者圭璧之用不一周礼典瑞玉人所载详矣而天球陈诸东序夏璜分于列侯则又珍之以为世守之法物焉马氏云圭璧葢即符节玺印之类三代以来天子所佩曰玺臣下所佩曰印唐时改称玺曰寳而圭璧之制无闻我
　　朝诞膺
　　天命设
　　御寳于
　　交泰殿初立尚寳司其后以内监典守当用则内阁请而用之伏读乾隆十一年
　　御定寳谱藏之
　　交泰殿者二十有五藏之
　　盛京者十
　　御制序文谓君人者在徳不在寳人君日新厥徳居安虑危凝受
　　皇天大寳命则徳足重寳而寳以愈重大哉
　　皇言斯所以缉熙敬胜而享万年有道之长也至于崇
　　上
　　慈宁徽号则有
　　册寳
　　中宫正位
　　妃
　　嫔受封则有
　　册寳印之别其制度分寸具有常式载在礼官若夫百司之印以昭法守而防诈伪其别曰印曰闗防曰条记曰图记其铸造则礼部铸印局专司之文有漫漶者则请于
