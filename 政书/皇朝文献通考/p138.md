<!-- { "loadSidebar": true } -->
　　京师者十有三仓禄米南新旧太富新兴平太平万安七仓在朝阳门外海运北新二仓在东直门外本裕仓在徳胜门外清河储济裕丰二仓在东便门外丰益仓在徳胜门外安河桥又太通桥朝阳门号房二处其在通州者三仓西仓在新城内中仓在旧城内南仓【乾隆十八年裁】又石坝土坝旧城南门新城南门号房四处専设官管总督仓场侍郎一人总理北河河道及漕船仓庾之事
　　钦简大臣涖其任坐粮防各仓监督咸隶焉坐粮防满汉各一人掌北河疏筑督催漕船收运仓米出纳库银及通州税课之事大通桥监督满汉各一人掌抽盘督催之事兼騐收随漕松板
　　京师丰益仓监督满二人余十二仓满汉各一人掌仓粮出纳之事稽察官每仓
　　钦命御史一人専司仓房完损粮米侵盗之事率于嵗终
　　更代
　　顺治十年制铁斛颁发仓场永为定式
　　十三年定各仓收米限期京仓限十日通州仓限七日毕印给仓收以坐派红单【即印票】到日起限逾限者劾之
　　康熙二年定漕粮完欠分数以严考成坐粮防经管漕粮除带运米外将余米并入正运总作十分考覈未完六厘以上不及一分者罚俸六月一分以上不及二分者罚俸一年
　　雍正二年定运米经纪车户掣欠赔抵之例经纪运米到桥车户运米进仓旧例每米五十袋抽掣一袋一袋短少余袋例算于各役脚价内扣赔至是定经纪系船运每十万石定掣欠二百石大通桥车户系陆运每十万石掣欠二百五十石通仓车户系水陆兼运每十万石亦掣欠二百石每石秔米作价银七钱稄米六钱准于脚价内扣抵若欠数多除不准脚价扣抵外照盗卖漕粮例治罪每秔稄米一石作价银一两四钱行地方官将家产变赔乾隆三年増定每石准其掣欠八合照七钱六钱之例买余米赔补若欠数多仍照一两四钱之例于脚价内扣抵
　　五年
　　谕在京各仓每仓或都统或副都统各一人御史中不分满汉每仓各委一人専任稽察之责其支放奏销等事不必经管惟仓房渗漏墙垣损坏与仓内铺垫及匪类盗窃各察出即行文仓场侍郎知之若仓场侍郎不及时办理妥协即据实奏闻倘不能察出弊端以致亏损仓粮着落稽察之都统副都统御史与仓场监督等官分赔通州三仓即照此例交与通永道通州副将稽
　　察其失察分赔之例与京仓同
　　乾隆三年制铁尺用积方之法覈算仓粮积方之法二年以内方一尺照三斗一升六合之法三年以外方一尺照三斗四升之法二年以外三年以内者方一尺照三斗二升八合之法丈算铸铁尺分颁戸部仓场及各仓嗣后均依尺丈量
　　是年定各仓贮米每厫以万石为率其竒零之数别贮一厫
　　十七年定稽察各仓官除都统值班御史在城理讼之期均更畨到仓稽察违者令巡漕御史纠防是年増定稽察仓庾事例京通各仓每仓差御史一人稽察年终更代将一年有无窦奏明交户部存案奏报不实者议处其各仓收漕满厫仓场侍郎封固御史加封各厫锁匙仓场衙门收贮每夏冬二季騐封加封新旧监督交代整厫騐封零厫抽盘如有搀和短少揭报仓场侍郎及御史公盘得实治罪勒赔其监督交代限两月交完出结十八年
　　谕向来旗员承修厫座往往虑及工部料估之数不敷辗转议増议减以致迟延时日嗣后各仓遇有应修工程着工部仓场该旗各派司官一员会同料估修理
　　是年御史曹秀先奏通仓各厫匙钥新例交仓侍郎收执其残厫用都统御史封条恐隂雨查騐不便请尽交满汉监督以専责成又收漕甫完仓厫即行封闭恐蒸之气未出以致縻烂请俟深秋始行上板加封使米不受伤下部议行
　　二十七年定监督期满更代之例京通各仓满汉监督三年期满不准留仓如有满汉同时任满准仓场侍郎于各仓监督内拣选调补
　　三十三年查仓大臣兵部尚书托庸等奏盘騐京通各仓丈量之法每届五年查辨一次徒滋縻费应请停止嗣后分年支放按仓分划新收旧贮作何查騐考覈以杜牵混之处另行会同仓场侍郎详筹妥议办理从之
　　四十一年
　　谕各仓厰座应行拔草修理时即着工部堂官拣派司员带领工匠前往妥协办理无庸各该仓自雇匠役至太平万安两仓地形稍窄嗣后如遇工程即将拆下渣土随工出运仍造册送部查核
　　定直省州县仓庾建于各州县城内其収兑稽察知州知县自监之若其地不通水道者则建仓于隣邑水次以便起运
　　右仓庾



　　皇朝文献通考卷四十三
　　钦定四库全书
　　皇朝文献通考卷四十四
　　国用考【六】
　　蠲贷上
　　赐复
　　顺治元年京城遭明末冦贼蹂躏之后其民居被逼迁徙者免赋役三年被毁未迁者免一年大兵所经田禾被伤者除本年田租之半河北府州县卫免租三之一
　　二年免河南被冦额赋有差是年山西初复除本年田租之半
　　三年免江南漕三之一其潜山太湖英山霍山诸县皆除之
　　五年以湖广岳州辰州诸府为大兵所经宿处免赋有差
　　十一年
　　诏顺治六七两年民间地丁逋赋勿収责
　　十三年
　　诏除顺治八九两年逋赋
　　是年定蠲荒流抵恐惠不下逮令民登填布政司册以禁滥収
　　康熙元年江西南昌新建丰城进贤奉新靖安五县浮米及浮米折银悉除之
　　二年
　　诏顺治十五年以前民欠银米物料皆勿収责
　　四年
　　诏天下逋赋在顺治十六十七十八等年者悉除之
　　十年
　　诏巡幸经厯通州以东至山海闗免今年租
　　十九年免江南康熙十二年以前逋赋
　　二十三年
　　恩诏减江南江西浙江湖广漕三之一
　　二十四年
　　诏免河南湖北今年租及二十五年嵗租之半直江南被灾之地二十四年秋冬二十五年春夏嵗租悉除之
　　二十五年免直顺天永平保定河间四府四川贵州二省康熙二十六年额赋及今年赋之未入者湖广福建二省二十六年秋冬二十七年春夏额赋及二十五年赋之未入者亦如之
　　又
　　谕免直正定顺徳广平大名四府明年田租
　　二十六年
　　恩诏自用兵以来动用钱粮累年未清者皆予除洗又谕免江苏陜西省明年额赋其今年赋之未入者亦除之
　　二十七年
　　圣祖仁皇帝南巡
　　诏免江南安徽府属去年田租并
　　谕令康熙十七年以前直省民欠漕银米麦皆勿収责
　　又
　　谕曰朕南巡至江南境上所经宿迁诸处民生风景较前次南巡稍加富庶朕念江南累年带徴钱粮恐为民累出京时曽询户部知全省积欠约有二百二十万除江南正项钱粮已与直各省节次蠲免外再将江南全省积年民欠地丁一应钱粮屯粮芦课米麦豆杂税概予蠲除
　　是年以云南供亿
　　王师劳瘁免二十一年至二十七年逋赋
　　三十年
　　谕曰朕抚御区宇三十年以来夙夜图维惟以爱育苍生俾咸臻安阜为念比嵗各省额徴钱粮业已次第蠲豁其嵗运漕米向来未经议免朕时切轸懐所有京通各仓米谷樽节支给数载于兹今观近年储积之粟恰足供用应将起运漕粮逐省蠲免以纾民力除河南省明嵗漕粮已颁谕免徴外湖广江西浙江江苏安徽山东应输漕米自康熙三十一年为始以次各蠲一年至江宁京口杭州荆州大兵驻防地方亦应豫行积贮将康熙三十一年起运三十年漕米各截留十万石存贮仓厫以备需用
　　是年江西南昌等五府康熙二十二年至二十七年帯徴逋赋吉水县二十七年以前各逋赋悉予放除又奉
　　防免湖南明年漕
　　三十一年免广东化州琼州等四州县康熙十八年至二十九年逋赋
　　三十二年
　　谕曰朕念广西四川贵州云南四省皆属邉地土硗瘠民生艰苦与腹内舟车辐辏得以广资生计者不同朕时切轸懐数嵗以来钱粮皆经次第蠲豁兹念育民之道无如寛赋矧边省地方非再沛优防之恩则闾阎无由充裕所有康熙三十三年四省应徴地丁银米着通行蠲免
　　三十三年免江南邳州康熙二十四年至二十七年逋赋并免直安州等十一州县明年田租三十四年
　　诏免河南康熙三十二三四年逋赋
　　三十五年免天下漕赋银米宿逋又以直宣化山西大同及陜西省因征厄鲁特噶尔丹供亿大兵免明年田租
　　三十六年免山西甘肃明年田租及陜西榆林等沿边州县卫今年租又免苏松等府州康熙十八年至二十六年逋赋
　　三十八年
　　圣祖仁皇帝幸江南浙江康熙三十四五六年逋赋悉予
　　放除又
　　谕曰朕巡省民生风俗南至江浙兹已返跸行经山东沿途见父老谘询农事幸今嵗雨旸时若二麦继登小民可以无忧粒食但前年被灾泰安等二十七州县生计尚未丰盈宜更加恩休养所有康熙三十六年未完地丁银米均着免徴
　　是年免湖广康熙三十九年甘肃四十一年各田租直蓟州康熙三十三十一二年退地逋负江南淮扬三十灶户康熙三十七八年盐课皆止勿责
　　四十一年免安徽明年租又以秦省不通水运河西地尤贫瘠悉除明年田租
　　四十二年
　　圣祖仁皇帝幸山西除山西去年逋赋
　　是年免山东河南云南贵州广西四川明年田租浙江康熙四十四年田租
　　谕免亦如之其江南睢宁县康熙三十七八九年邳州四十年各逋赋并山东积逋之在民者皆勿収责四十四年免湖北湖南明年租其带徴宿负并停输纳
　　是年
　　谕嗣后蠲免新粮之年停徴旧欠俟次年徴输
　　四十五年以旧税新徴势难兼办分年帯输仍多拮据
　　谕免天下逋赋直康熙四十一年至四十三年银八万二千七百两粮五千九百石山东康熙四十二年银一百六十九万千七百两粮五千九百石山西陜西甘肃江苏安徽江西浙江湖北湖南广东康熙四十三年以前银二百十有二万二千七百两粮十万五千七百石各有竒悉予放除其已入者作本年正赋
　　四十七年免江南明年田租
　　四十九年
　　谕曰朕比年省方时迈已阅七省南北人民风俗及日用生计靡不周知而民所以未尽殷阜者良由承平既乆户口日繁地不加増产不加益食用不给理有必然朕洞烛此隠时深轸念爰不靳敷仁用苏民力明年为康熙五十年原欲将天下钱粮一概蠲免因廷臣集议恐各处兵饷拨觧之际兵民驿递益致烦苦细加筹画悉以奏闻故自明年始于三年以内通免一周俾逺近均沾徳泽直奉天福建浙江广东广西四川云南贵州各巡抚及府尹所属除漕项钱粮外五十年应徴地亩银共七百二十二万六千一百两有竒均予豁免并累年旧欠共一百十有八万六千一百两有竒亦着免徴其五十一年五十二年应蠲省分至期防行
　　是年奉
　　防免江南淮扬徐三府淮徐泰三卫田租其湖广康熙五
　　十一年田租四十八九年逋赋
　　盛京奉锦承徳等府州明年租谷并予放除五十年免福建台湾府明年租谷
　　稻谷例不入蠲而台湾有谷无银时奉普蠲之令巡抚黄秉中以为言
　　上以嵗租已入
　　谕除明年租
　　五十一年
