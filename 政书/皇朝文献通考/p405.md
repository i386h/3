<!-- { "loadSidebar": true } -->
　　世祖章皇帝遗志诣
　　盛京祗谒
　　祖陵至于
　　暂安奉殿
　　孝陵近在畿辅展谒之礼歳必举行至孝至诚实徃古所
　　未有
　　世宗宪皇帝御宇歳修谒
　　陵之礼
　　皇上御极以来
　　东陵
　　西陵歳时展谒羮墙之慕曰笃不忘而复四诣
　　陪京
　　躬亲祗谒尊
　　祖敬
　　宗礼明乐备洵足垂宪亿万世考马端临山陵一门于标目下旁注葬礼及上陵字一卷之中随文互见然上陵之礼吉礼也大葬之礼凶礼也礼虽相因义各有当谨遵
　　大清防典及通礼之例叙次谒
　　陵祭
　　陵礼仪别为二卷以备掌故焉
　　天聪六年十二月丁丑
　　太宗文皇帝率诸贝勒大臣诣
　　太祖陵行时享礼
　　九年十二月丁酉
　　上率诸贝勒大臣诣
　　太祖陵祭告时以察哈尔举国来归兼获玉玺上瑞及莽古尔泰徳格类莽古济等逆党伏法焚楮祭告将读祝
　　上跪令大贝勒代善献爵毕
　　上谕诸大臣曰自古以来凡国有吉庆及变乱之事俱有祭告之典今当祗遵典礼奉告
　　皇考在天之灵于是读祝册毕
　　上出享殿还宫
　　十年三月丙午朔清明节
　　上率诸贝勒大臣亲祭
　　太祖山陵
　　崇徳元年四月乙酉以营建
　　太庙遣官捧祝文祭告
　　太祖山陵时定岁除日清明日祭
　　陵用牛一遣守
　　陵官行礼
　　东京
　　陵用牛二遣宗室觉罗大臣行礼
　　福陵用牛一羊二遣大臣一人行礼忌辰孟秋望日万夀圣节防香烛献酒果均遣大臣一人奠帛读祝行礼每月朔望致祭用牛一香烛献酒果不读祝奠帛遣守
　　陵官行礼
　　二年六月丙辰以征朝鲜臣服其国及克明皮岛防音遣官祭告
　　福陵
　　四年四月乙丑以征明大防祭告
　　福陵
　　上亲诣行礼
　　顺治元年七月癸巳以中原平定迁都于燕遣官祭告
　　福陵
　　【臣】等谨按国有丰功庆典举行祭告之礼或兼告
　　郊
　　社
　　陵
　　庙或専告
　　山陵俱载入郊社考告祭一门今于天聪崇徳之际凡有祭告皆书顺治以后惟纪定鼎迁都告祭一事以见例遇有
　　亲行祭告之礼则书
　　二年正月礼部奏言凡恭遇
　　万夀节应遣官祭
　　福陵
　　昭陵止上香烛供酒果不读祝从之
　　二月礼部奏言凡遇清明等应令驻防
　　盛京官祭
　　福陵
　　昭陵其
　　东京
　　兴京
　　祖陵令守
　　陵官祭奠从之
　　三年正月定毎年歳除清明及庆贺祭
　　昭陵如
　　福陵礼每月朔望于
　　福陵
　　昭陵献酒果燃香烛罢
　　昭陵每日致献
　　八年六月定
　　诸陵祀典一
　　兴京
　　东京
　　四祖陵于冬至歳暮清明中元十月朔俱致祭其祭品冬至歳暮清明各用牛一献酒果上饭上羮供香烛焚帛读祝文中元十月朔各用羊一献酒果供香烛焚帛读祝文俱遣宗室觉罗大臣致祭每月朔望荐熟羊一献酒果供香烛令守
　　陵章京致祭一祭
　　福陵
　　昭陵
　　上躬徃自左门入若遣官自右门入祭文祭品悉由中门
　　入
　　福陵于牌楼前下马
　　昭陵诸王则于立狮子处下马官民则于树红桩处下马
　　一
　　福陵
　　昭陵除清明中元歳暮照常致祭外每歳十月朔冬至亦各致祭一次其祭品十月朔用酒果供香烛冬至用牛一羊一豕一献酒果上饭上羮供香烛焚帛读祝文
　　定和硕亲王以下文武三品官以上谒
　　陵仪凡和硕亲王以下文武三品官以上或専徃
　　盛京或道过
　　盛京俱先谒
　　福陵
　　昭陵于二门外行三跪九叩礼及还辞
　　陵礼如前
　　九年正月礼部题
　　兴京
　　东京二
　　陵
　　陵寝既同一垣凡祭祀时应在
　　享殿内设祭开后门望
　　陵行礼从之
　　十一年九月壬子遣辅国公班布尔善等恭代祭
　　福陵
　　昭陵先是十年五月丁丑
　　谕内三院朕仰承
　　天眷统一区宇深惟我
　　太祖武皇帝肇造艰难
　　太宗文皇帝大勲克集诞祐朕躬以有今日自登极以来睠懐
　　陵寝輙思展谒但彼时朕年冲防未获举行每届祀期瞻仰在
　　天之灵徘徊几筵不禁陨涕以致寝食俱废日夜靡宁今将躬诣
　　山陵稍展孝思议政诸王大臣满汉九卿等官其详议以闻即传谕礼部知之庚辰和硕郑亲王济尔哈朗等奏
　　言
　　皇上思念
　　太祖
　　太宗日夜靡宁孝思诚笃尧舜之大孝武王之达孝不是
　　过也兹欲躬诣
　　山陵稍展孝思臣等仰体
　　圣心敢不恭承但思我
　　皇上为天下臣民之主亲政以来因革损益各当天心
　　太祖
　　太宗在天之灵必然欣慰见今南方用兵吏治尚未全饬
　　民生尚未全宁一日万防靡不出自
　　亲裁若
　　圣驾逺行奏报未免稽迟稍需歳月再议举行亦不为晚
　　伏望
　　皇上以
　　太祖
　　太宗安定天下之心为心天下太平百姓歌咏
　　圣徳即是
　　太祖
　　太宗之徳永永与
　　天罔极其为
　　圣孝更大矣疏入得
　　防览王等奏欲朕以
　　太祖
　　太宗安定天下之心为心具见为国悃忱但朕追念深恩吴天罔极顾瞻
　　山陵以日为年即今未可必行拟于来年躬诣尔诸王大臣勿阻朕诚礼部届期预行择吉具奏至是年三月丙
　　申和硕承泽亲王硕塞等奏言近承
　　圣谕择期躬诣
　　太祖
　　太宗山陵仰见
　　皇上睠懐罔极之孝思但近因畿内水灾方遣大臣赈济
　　又南方弗靖屡发禁兵若
　　圣驾逺行旦夕奏报未免稽迟仍当稍缓俟南征大兵回
　　京方可恭谒疏入得
　　防朕曕仰
　　山陵久思恭谒慕恋之诚无忘寤寐四月内朕必亲徃己
　　酉和硕郑亲王济尔哈朗等复奏言
　　圣驾躬诣
　　山陵奉
　　防定于四月十一日启行但经行郡县值民间粒食方艰恐难供应伏愿稍需日月俟物力稍纾然后恭谒以展孝思疏入得
　　防朕本欲早谒
　　山陵以抒恋慕今览王等奏暂停此举俟于七月间行七
　　月丁巳
　　谕礼部朕方在冲龄即值
　　先帝晏驾终天抱恨时刻靡谖梦想音容涕泗横集自元年定鼎以来绥辑多方焦心劳思不遑宁晷顾瞻
　　陵寝邈在天涯虽歳时祭祀斋沐遣官而朕躬未行恭谒追慕之殷以日为歳每临餐废箸中夜以兴所以择吉东行必不获已兹复思
　　太祖
　　太宗创造丕基付托朕躬缵承匪易目今方隅未靖师旅繁兴兼之旱涝频仍小民失所一应养兵恤民措置规画朕与诸司夙夜冈维犹虞不给东行徃返未免延旷时日有稽政务欲専心化理则难展至情若亟遂孝思又虑乖民望再四踌躇我
　　太祖
　　太宗原以天下生民为念如天下未安无以上慰太祖
　　太宗在天之灵朕心亦何能安为此今歳停止东行俟他年有暇再行展谒尔部即行传知至是遣辅国公班布
　　尔善等恭代致祭
　　福陵祝文曰恭荷
　　皇祖考
　　皇祖妣鸿庥获承
　　天眷庆衍躬继登大位十有一年翘望
　　山陵曷胜瞻恋顷于八月谨卜吉期防申祭谒第念太祖
　　太宗创兴大业及兹缵承付托甚重今者方隅未靖水旱频仍生民未得其所凡防兵养民筹度未遑诚虑徃来道逺动需时日或致有悮国事上负
　　皇祖考
　　皇祖妣乂安天下之至意用是勉从羣议暂止兹行俟歳之暇必当躬徃反复思维不胜忾慕中心感伤兹遣官恭代用将悃诚伏祈
　　神灵昭鉴
　　昭陵祝文同
　　十五年十二月礼部议凡官员有以他事赴
　　盛京者三品以上于
　　皇陵城门外行礼不得入门遇祭祀日二品以上大臣许
　　入门同守
　　陵各官侍班从之
　　十七年派宗室觉罗数人居
　　盛京每祭
　　陵日令其行礼
　　康熙二年十一月礼部题
　　福陵
　　昭陵
　　孝陵四季大祭恭奉
　　神牌安设宝座致祭其
　　圣诞忌辰十月朔及每月朔望祭祀既无祝帛应不动神牌掲幔祭献从之
　　三年正月更定王以下三品官以上谒
　　陵礼仪礼部议王以下三品官员以上凡有事徃
　　盛京至
　　福陵
　　昭陵祗谒者应于城门外行礼开城门
　　盛京礼部官同看守值班官员导引进谒来时不必进谒若徃
　　孝陵王以下三品官以上应于
　　享殿大门外行礼开
　　享殿大门
　　陵上礼部官同看守值班官员导引进谒来时不必进谒
　　至徃汤泉养疾者诣
　　陵进谒应准行礼若遇进祀供献不必随班行礼得防王贝勒行礼开殿门城门贝子以下三品官员以上行礼不必开门余依议
　　定清明节上土仪每歳清明于各
　　陵上土十有三担承祭官总管防官率官兵共十有三人
　　升
　　宝顶上土预于界外取土贮
　　陵垣洁净处用
　　又定
　　陵寝祭享易豕为羊并酌定祭品
　　八年停止宗室觉罗居住
　　盛京每年
　　四陵四时大祭遣多罗贝勒以下奉国将军觉罗男爵以
　　上前徃致祭
　　九年八月丁酉
　　圣祖仁皇帝奉
　　太皇太后
　　皇太后启行恭谒
　　孝陵乙巳行祗谒礼丙午
　　上诣
　　隆恩殿大祭丁未诣
　　宝城前致祭先是闰二月丁巳
　　谕礼部
　　皇考升遐倐经十载罔极之思时恫于懐
　　山陵在望未一展祭尤切凄怆朕拟于今歳八月恭行谒陵礼又奉
　　太皇太后防思念情殷亦欲诣
　　陵朕敬遵
　　慈命躬侍前徃应行典礼尔部详议具奏及谒
　　陵之日
　　太皇太后
　　仁宪皇太后
　　孝诚仁皇后公主等先行
　　太皇太后驾入
　　隆恩门至
　　明楼阶前降舆
　　仁宪皇太后驾入
　　隆恩门至
　　隆恩殿阶东南降舆
　　孝诚仁皇后至
　　隆恩门燎炉旁降舆公主等至
　　隆恩门外阶下下车马扈从妇女至三洞桥迤南下车马
　　太皇太后于方城上东旁坐祭酒举哀
　　仁宪皇太后率
　　孝诚仁皇后暨公主等于
　　明楼前正中行六肃三跪三拜礼随举哀祭酒时行三拜
　　礼礼毕奉
　　太皇太后陞舆还
　　行宫
　　圣祖仁皇帝至下马石牌降骑王以下各官均在五洞桥
　　迤北下马恭谒行礼出乘骑还
　　行宫次日于
　　隆恩殿行大飨礼又次日于
　　宝城前设黄幄行焚楮帛读文致祭礼恭奉
　　太皇太后
　　仁宪皇太后率
　　孝诚仁皇后公主等先行至
　　宝城前太常官读祭文
　　圣祖仁皇帝祭酒行礼王以下各官于
　　陵寝门外均随行礼如仪礼成
　　圣祖仁皇帝御行宫守
　　陵官员行朝见礼
　　【臣】等谨按康熙九年以后
　　圣祖仁皇帝恭谒
　　孝陵二十七年以后恭谒
　　孝庄文皇后暂安奉殿皆歳或一行或至再三
　　圣孝淳深礼仪频复史氏已详书之兹考谨以其仪制初
　　定或复更易者登载于编
　　世宗宪皇帝恭谒
　　昭西陵
　　孝陵
　　孝东陵
　　景陵暨
　　皇上恭谒
　　昭西陵
　　孝陵
　　孝东陵
　　景陵
