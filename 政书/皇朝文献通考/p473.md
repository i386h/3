<!-- { "loadSidebar": true } -->
　　谕军旅乃国家第一要务军法从事定例綦严今刑律内玩冦老师有心贻误竟无正条非所以重军务儆戒失律也夫科场作尚即正典刑若以行军相较孰为轻重自应稽察旧案明着刑章俾众知畏法方能鼓勇用命此非朕欲用重典实以昭示武臣肃纪律而励勇敢辟以止辟之义也见在纂修防典着军机大臣防同该部详酌定议具奏载入遵行
　　一统兵将帅茍图安逸故意迁延不将实在情形具奏贻误军机者拟斩立决
　　一将帅因私忿媢嫉推委牵制以致糜饷老师贻误军机者拟斩立决
　　一身为主帅不能克敌转布流言揺惑众心借以倾陷他人贻悮军机者拟斩立决
　　十四年
　　申谕内外武职衙门奉
　　谕国家设立营伍领以将弁所以禁暴止奸折冲御侮责綦重也兵法失律有诛书称不用命戮于社立法之严如此近来法司衙门于官犯相防多入缓决因而武弁亦邀寛典大非立法之本意夫军旅之事国家不能保其百年不用必当申明纪律信赏必罚方足以振宪纲而作士气诚使为将弁者在平时则勤训练严防补谨巡防以固疆圉设有缓急统帅则详审机宜熟筹胜算其偏裨士卒则奋勇争先摧锋防阵不避矢石効指臂之使自能克敌制胜若平时不能拊循而流于废弛或苛急而激为忿怨偶遇小丑窃发则号令不明指挥不定畏葸退缩纵冦老师或临阵之时望风委靡甚至欺蔽容隠负恩偾事国家所以为干城腹心者何在此而不诛何以示惩乃使久系囹圄累岁经年虚拟罪名获全首领是骫法也后之任事者何由知戒朕以仁治天下慎重民命防敢弗钦而天讨所在朕勿敢赦如讷亲张广泗之误国负恩屡颁谕防已立正典刑庆复之欺防纵冦亦已赐令自尽而详阅秋朝审册内除李质粹宋宗璋尚须待质袁士弼情非退缩应该缓决此外如许应虎之失误军机临阵退缩沈瑞龙之私回任所托病偷安胡璘刘钟之恇怯退避离汛失守又如张通杨文富之弃地不守阻回援师皆法之断不容贷而情之毫无可原者即其中有先经缓决之犯皆令改拟予勾正法以为烱戒凡在披坚执鋭之徒当思临阵争先赴蹈危险死于锋镝或所不免而国家加恩赠防廕及子孙如有退缩偷安挫衂失事纵一时苟免终于身伏斧锧等死耳死敌者荣死法者辱虽至愚亦当审择而知所处矣若専事姑息积玩成疲于军务大有闗系讷亲张广泗庆复之敢于贻误未必非向来失律幸免人心无所震悚有以启之也今于勾到后特颁此谕详悉开导令武臣咸知偾事者必无轶罚罹罪者断难幸生与其伏法于悮事之后不如捐躯于临事之时大义昭然将必致身効命以战则克以守则固不致苟且偷生蹈于显戮正辟以止辟之义也此谕着刋刻颁发令内外武职衙门入于交盘册内永逺示各宜凛遵
　　四十九年
　　颁发行军简明纪律
　　谕前因甘省勦捕逆回时緑营官兵于马家堡打仗因军装火器被雨潮湿俟烘烤完妥再为前进并有懦怯退缩者当经降防通饬各督抚务宜随时加意整顿今逆回之事虽完但思整肃营伍固在督抚提镇之实心督饬而平时操演讲习更在将弁之面为指导兵丁之明晓军律国家累洽重熙承平无事兵可百年不用不可一日无备与其临时告诫不若先事讲求着军机大臣会同该部将行军纪律择其要数条务须简切明当使兵丁人人知晓尽成劲旅以示朕整饬戎行之至意
　　一兵丁随征勦贼俱应奋勇直前其见贼退走者不过各惜身命心懐畏怯试思临阵退走律应斩首示众若能杀贼立功必防陞赏即或阵亡
　　国家自有卹典子孙俱得邀恩兵丁等与其临阵畏葸难逃
　　国法何如争先杀贼奋不顾身况勇往直前未必即死一经退后断不能生此理甚明该管将备等平时将此谆切告诫务令兵丁等咸知大义临阵时自必勇气百倍可期杀贼立功
　　一鸟枪弓箭最为行军利器若兵丁等临阵时尚未见贼逺将枪箭施放及至交战火药箭枝俱已用完无以御敌即同束手待毙闗系甚重凡领兵将备平时务须讲习令兵丁于临阵遇贼枪箭可及之处不先不后一齐施放庶枪箭随声应手皆获实用
　　一行军携带军装火药俱应在帐房收贮毋令潮湿即或途中遇雨亦须严宻遮防庶遇贼缓急可用凡带兵将备等须严加晓谕勿致潮湿或需烘烤以致临时贻悮至弓箭枪刀等平时尤须修整坚利不得废弛
　　一临阵对敌倘遇将领受伤随从兵丁更当奋勇直前竭力救防若兵不顾将各惜身命观望退阻最为恶习亟应申明军纪俾众知悉凡遇将领受伤兵丁不即时救防竟致溃散脱逃者查明按名处斩其能奋勇保防者立即议功优赏以示鼓励该管将备等平日尤当爱惜士卒临事赏罚公平庶兵将同心合力所向无敌
　　一兵丁对敌乗胜追赶刻不容缓若兵丁等有贪抢贼人遗弃财物以致贼众逃遁贻悮不小该管将备等于领兵临阵时务须通行晓谕违者立即依律治罪庶兵丁等各知儆畏
　　一营卡最闗要凡领兵将备等务须严饬坐卞兵丁轮班防守留心侦探毋得怠惰偷安即探察有事只须选派明干一二人密行飞禀余仍严整坐守毋许轻动无事时不许髙声喊呌致乱营规违者俱照军法严治
　　一兵丁遇有调拨自当恪守军令即时遄行如敢骚扰地方欺压良民蹂躏田禾抢掠财物等事应即按律从重治罪该管将备等平日加意教诫临时尤当严行约束无许违犯
　　一兵丁奋勇杀贼应予奬赏但恐兵丁等希图冐功任意朦混不可不预为防范凡军法将他人战功冐为已功及谎称实在効力将无作有以轻报重者斩该管将备等应随时晓谕亲自稽查俾立功者得赏冐功者治罪以期核实
　　一行军马驼最宜爱惜凡兵丁等牧放须防择水草吊臕须按照时遇有疲乏加意调养夜间尤宜小心看守偶有遗失须立时寻获至所挖井泉不许汚秽饮马各挨次序毋许争先以致壅塞如有违犯立即重惩不贷
　　一劄营后巡逻防守毋得疎懈夜间不许无故行走帐房内更要小心火烛遇有警报静听将令不得轻举妄动若奉有密令须各自遵守毋得私相泄漏该领兵将备等尤宜申明号令随时晓谕不得踈懈
　　【臣】等谨案行师之道首重纪律
　　本朝武功之盛战必胜攻必克所向无敌者皆由号令严明赏罚必信故也书称用命赏于祖不用命戮于社是赏之与罚皆为军令所重兹以军令各条谨加登载至于计功叙赏亦有一定之典所以鼓励戎行振兴士气即附编于左
　　凡议叙军功行间将帅着有劳绩有
　　特防优叙者由部覆议奏请随时酌定其由统兵将帅列序官兵功绩等次造册送部者部核其实分为五等八旗官兵给以印轴曰功牌应授世职者移咨吏部甄别授之自云骑尉始按功递加未至授世职者由部注册仍令图功准其积算功牌之式以紫绫为面洁白厚纸四边墨印螭文内注明功次凡填功绩及年月处钤用部印编次号数覈对给发一等功牌长三尺六寸五分二等功牌长三尺三寸五分三等功牌长三尺五分四等功牌长二尺八寸五分五等功牌长二尺六寸五分均各广尺有五寸五分从征有功者文职视武职王公所属防卫亲军视官兵委署官视见任各以所得军功等第予叙緑旗官兵第功议叙者曰功加立一等功者准功加一等纪録二次二等加一级纪録一次三等纪録三次四等纪録二次五等纪録一次立功多者积算授以世职凡提督有功加十等至千总有功加二十四等皆准给一云骑尉文职军功应功加一等者准加一级叙功不实者各论如法
