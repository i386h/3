<!-- { "loadSidebar": true } -->
　　十五年定监司分赔属员侵欺钱粮未完者杖徒不准折赎例【详见刑制门】
　　十七年定笞杖捐赎例先是雍正十二年奏准预筹粮运事例内载徒罪以下有犯笞杖者贡监生捐银八百两平人捐银四百八十两俱准其免罪盖因律载杖笞等罪原有收赎纳赎之条其不准赎之人核其情罪尚轻者始准其捐赎是以议照徒罪援赎之例不分多寡一例办理至是西安布政使张若震奏请分别酌减刑部议覆如贡监生犯杖罪者捐谷四百石纳银二百两笞罪者捐谷二百石纳银一百两平人犯杖罪者捐谷二百石纳银一百两笞罪者捐谷一百石纳银五十两又凢官员革职后有余罪者三品以上犯杖罪者捐谷二千四百石纳银一千二百两犯笞罪者捐谷一千二百石纳银六百两四品官犯杖罪者捐谷二千石纳银一千两犯笞罪者捐谷一千石纳银五百两五六品官犯杖罪者捐谷一千六百石纳银八百两犯笞罪者捐谷八百石纳银四百两七品以下官及进士举人犯杖罪者捐谷一千二百石纳银六百两犯笞罪者捐谷六百石纳银三百两得
　　防允行
　　定笞杖赎罪分别题结外结例定例请赎事案不论罪之重轻并请
　　防定夺乾隆九年安徽布政使范璨条奏平人徒杖等罪例系督抚自行完结若逐案查明未免烦琐可否量为区别部议笞杖赎罪如系题结之案该督抚附疏声明刑部核议请
　　防傥系例得外结有情愿捐赎者督抚将犯案并赎罪
　　缘由咨部部臣遵例核覆请
　　防至是复经奏定笞杖赎罪在京具呈刑部查办按季汇题外省笞杖赎罪令地方官详报督抚核明批允办理案系题结附疏声明事若外结咨报户刑二部由部造册按季汇题
　　二十三年停止斩绞捐赎例御史叶啓丰奏请斩绞人犯即情稍可原宁于秋审时量加矜减其捐赎之例应行删除部议以赎罪之法第按其情之故误不拘夫罪之重轻自古迄今从无死罪不准纳赎之说应不准行得
　　防该御史所言未尝不是着将斩绞缓决各犯纳赎之例永行停止俟遇有恩赦减等时其惮于逺行者再准收赎而赎锾则仍照原拟罪名不得照减等之罪着为令
　　二十五年定捕蝗不力拟杖的决不准纳赎例奉
　　谕褚廷章捕蝗不力事闗农田民食非寻常因公罪犯可比所拟杖罪不应准其纳赎
　　二十七年定诱拐案内妇人为首者所犯军流等罪一槩的决不准收赎例【详见刑制门】
　　三十一年严定问刑官多取赎锾之例定例承问官滥准纳赎并多取肥己者交部议处至是刑部奏定应计賍科罪不应与滥准纳赎槩止议处着为例
　　三十六年定援
　　赦减等人犯准其收赎例时广东巡抚徳保奏流犯四防等呈请纳赎刑部议乾隆二十三年奉
　　防斩绞各犯纳赎之例永行停止俟遇有恩赦减等其惮于逺行者准收赎而赎锾则仍照原拟罪名不得照减等之罪又定例平人犯死罪遇减等者仍照原犯罪名捐银准其免罪应如所请得
　　防允行
　　三十八年定徒罪纳赎凡在各省具呈者均由督抚具奏例云南巡抚李湖咨部称恩安县民杜镇逺情愿捐赎徒罪查乾隆十七年刑部议覆陜西布政使条奏内称杖笞人犯原系轻罪若槩行奏请未免烦琐应令地方官将犯罪情节并可否应赎原由详报督抚核明批允办理限一月内缴准其免罪如系题案附疏声明若事由外结咨报户刑二部由部造册按季彚题等因查滇省歴年并未办过徒犯捐赎之案今杜镇逺系平人殴妾致死罪止满徒例得外结今愿捐赎如専折具奏未免烦琐应咨部核覆等因嗣经部查向来本部办理赎罪案件如系笞杖罪者三四品官以下按季彚题至徒罪以上无论职官平人槩行専折具奏若在外具呈者由督抚自行具奏本部核议今杜镇逺系殴妾致死拟徒之犯本部并无原案未便据咨办理仍令该抚自行具奏并将原案送部再议
　　三十九年増定围内因射兽伤平人致死者追埋葬银两例刑部遵
　　防议定围内射兽兵丁因射兽而伤平人致死者照比较拳棒戏杀拟绞监仍追银给付死者之家如系前锋防军亲军领催及甲兵等追给银一百两系跟役追银五十两若伤而未死前锋等项及甲兵头等伤者将本犯鞭一百罚银四十两二等伤者鞭八十罚银三十两三等伤者鞭七十罚银二十两如系跟役所罚银数各减十两给与被伤之人
　　定凡民人捕猎误杀人命追埋葬银两例凡民人捕猎遇有施放鎗箭打射禽兽不期杀人者比照捕户于深山旷野安置窝弓不立望竿因而伤人致死律杖徒仍追埋葬银一十两给与死者之家定军流以下罪犯在部呈请收赎均令开具案由分别准赎不准赎按月彚题刑部奏称办理赎罪一条除斩绞各犯已于乾隆二十三年奉
　　谕防俟减等后再准收赎外其余军流徒罪官常各犯无论旗民于具呈后臣部检查原案核其情节轻者逐案専折具奏情重者即指摘批驳罪应笞杖官犯四品以上亦照徒罪以上例办理四品以下官犯及常犯即由臣部核定准赎仍于年底彚题至发遣新疆乌噜木齐伊犂等处之犯有核其情节可悯情愿破格捐赎者开具事由据呈转奏久经遵照在案伏思赎锾各案原系
　　皇上格外加恩予人悔过自新之路本非臣下所可专
　　是以一切准赎者固无不仰邀
　　圣鉴共沐矜全至于情节较重未能准赎之犯向例即由臣部议驳未经与准赎各犯一体奏明诚恐其中未必悉归平允请嗣后外遣军流以下罪犯如有在部呈请赎罪者应准应驳俱开载案由分别似应准赎不准赎两项按月彚题具奏如一月内仅止一件即归入下月彚题俟
　　命下之日将不准赎者原呈发还准赎者照例办理如
　　此则准驳总由
　　钦定不特事归覈实而办理亦昭详慎
　　上如其请



　　皇朝文献通考卷二百九
　　钦定四库全书
　　皇朝文献通考卷二百十
　　刑考【十六】
　　赦宥【寛恤】
　　【臣】等谨按刑罚者经国之大权赦宥者钦恤之旷典也罪人逃戮则废法矜疑弗释则失情义正仁育要各以时而已我
　　朝初造革故鼎新涤瑕荡秽旧染汚俗从风丕变自时厥后
　　列圣继承惟以刑期无刑辟以止辟者饬纪纲而彰成宪凡不在三刺三宥之列者先着不赦之条其余或
　　遇
　　庆典则肆赦或遇灾则肆赦矜宥减免
　　特恩寛大之诏嵗辄屡下或间嵗而一下湛濡汪濊浃
　　髓沦肌自
　　开国以迄于今未之有改也然而吏民触法觝禁者无幸免之患胁从过误连坐逮问者无久淹之虑至于奸宄肃清狱讼衰息囹圄无轻系小罪而嵗决重囚不过数十人猗欤盛哉唐虞三代之隆莫是过矣【臣】于详谳一门既备载慎刑
　　训防兹考赦宥凡省刑停刑诸条有闗于矜恤庶狱者例
　　得谨敬特书以昭
　　旷典云
　　天命六年释辽阳系狱官民
　　十年
　　诏赦国中死罪以下人犯
　　十一年赦汉官汉民罪奉
　　谕汉官汉民从前有潜逃及与奸细往来者事属已往虽举首不论
　　天聪元年
　　命寛盗犯时以嵗饥盗贼刼杀所在多有诸臣请按律严
　　惩
　　上恻然曰彼皆不得已而为盗耳缉获者鞭而释之可也
　　遂
　　命是嵗谳狱姑从寛典
　　十年以受
　　尊号礼成大赦除十恶不赦外余悉原之
　　崇徳二年
　　皇子生大赦
　　五年以
　　万夀圣节大赦
　　七年以
　　圣躬违和大赦凡重辟及械系人犯俱令集
　　大清门外宣
　　谕曰尔等众犯有罪应死者有应责应罚者今俱释尔罪其各改过自新毋再干国典
　　八年
　　上不豫大赦
　　又
　　世祖章皇帝御极大赦
　　顺治元年定鼎
　　京师
　　颁诏中外大赦天下
　　设恤刑官五年一差慎选廉明者居之
　　又赦伪官土冦前罪自流贼作叛以来民间毎将掳杀不赦等罪纷纷互告是以
　　特谕凡伪官投诚及明降贼官员并土冦为乱改过自新者咸赦前罪
　　二年饬内外刑官毋得淹滞狱犯御史赵开心奏言监犯淹滞可悯请
　　勅刑部遣司官五日一查速行审结并令直省抚按通饬有司除重罪宜加详审外其余十日即与结案从之
　　又以陜西平定
　　诏赦该省罪犯
　　定盗贼分别免罪御史马兆煃奏毂辇之下盗贼窃发及至捕获少长尽置之法臣以为歼厥渠魁胁从罔治其老稚不能弯弓操刀者望加矜宥以广罪人不孥之意
　　又以江宁平定
　　诏赦河南江南江北等处罪犯
　　定争讼小事毋滥行监禁从山东巡抚丁文盛请也
　　三年以四川平定
　　诏赦该省罪犯
　　四年以浙闽平定
　　诏赦两省罪犯
　　又以广东平定
　　诏赦该省罪犯
　　申定赦例凡犯十恶杀人盗官财物及强盗窃盗放火发冢受賍诈伪犯奸畧人畧卖和诱人口奸党谗言左使杀人故出入人罪知情故纵聴行藏匿説事过钱之类虽遇赦不原其过悮犯罪及因人连累官吏有犯公罪并从赦宥赦书临时
　　钦定其特免及降减从轻者不在此限徒流人在道遇赦计程无故过限者不得以赦放若会赦在逃虽在程限内亦不放免其逃者身死所随家口愿还者聴迁徙安置人准此其徒流迁徙安置人已至配所及谋反叛逆造畜蛊毒采生折割人杀一家三人缘坐应流者不在此限
　　五年恭奉
　　太祖髙皇帝配
　　天并追尊
　　四祖考妣礼成
　　诏赦天下
　　定矜恤狱囚之例毎日给仓米一升冬给绵衣一袭夜给灯油有患病者令医生诊视给药并酌寛刑具
　　八年
　　上亲政
　　诏赦天下
　　定热审减等之例时以天气渐热饬刑部通察五城司坊顺天府京县各监犯分别减释嗣于顺治十年定毎年小满后十日内外直省一体举行十年
　　诏赦土贼等罪凡啸聚山林刼掠道路曽为土贼者无论人数多寡罪犯大小但能自首投诚尽赦前罪又矜免死罪重犯时朝审重辟有张学者伤人应抵伊子玉儿泣请代死法司以
　　闻
　　上矜其请特免死遣戌辽阳仍
　　谕后不为例
　　十一年以
　　大婚礼成恭上
　　皇太后徽号
　　诏赦天下
　　増定热审减等之例定例各省犯案在热审之先到部者准行减等至是刑部奏准各省在热审之时具题到部者虽过热审之期亦准减等发落又
　　上以灾异修省
　　诏赦天下
　　十二年定卹刑事例凡卹刑官审录罪囚有死罪可矜疑及事无证佐可结者具奏处置流徒以下减等发落充军人犯除已经发解外其余不分曽否详允及虽经定卫尚未起解者逐一闗送审录内有应释应减者会同巡抚酌量发落又军罪有不用全律摘引例文及不分首从滥坐者如未发遣即附入矜疑疏内题请开释杂犯死罪准徒五年者并已徒而又犯徒总徒四年者各减一半例应枷号就近释放其余徒流等罪各减等发落笞罪放免其賍犯除侵盗官银五十两粮一百石以上者照旧监追如应还官银不及五十两并入官给主百两以上各賍监追至五年或正犯身故逮及子孙勘无家产者奏请豁免其各处盘查坐賍追赔银两草束亦聴查勘正犯存亡家产有无具奏
　　裁夺
　　停止秋决以直省卹刑官审录未竣也嗣准左都御史龚鼎孳奏毎遇卹刑年内外一体停决十三年以
　　乾清宫成
　　诏赦天下
　　又停在京秋决奉
