<!-- { "loadSidebar": true } -->
　　列祖
　　皇考在天之灵黙佑朕躬致此嘉庆理宜展谒
　　陵寝以告成功拟于三月十三日起程恭谒
　　孝陵
　　景陵礼毕即由马兰峪前往易州恭谒
　　泰陵所有应行一切事宜各衙门照例敬谨预备
　　十五年八月庚寅
　　上以
　　册立皇后礼成奉
　　皇太后恭谒
　　昭西陵
　　孝陵
　　孝东陵
　　景陵行礼九月壬寅奉
　　皇太后恭谒
　　泰陵行礼先期
　　谕曰朕恭承
　　慈命继册中宫庆典既成礼宜躬率皇后祗谒
　　先陵以展孝忱以资
　　福佑兹于八月十七日自京师启程恭诣
　　景陵行礼旋由海子西至
　　泰陵行礼毕取道保阳巡幸豫省所有应行典礼所司敬
　　谨预备
　　十七年十月壬子
　　上恭谒
　　昭西陵
　　孝陵
　　孝东陵
　　景陵行礼毕次至
　　孝贤皇后梓宫前奠酒甲寅奉安
　　孝贤皇后梓宫于陵寝【嗣后　　圣驾恭谒　　　昭西陵　　　孝陵　　　孝东
　　陵　　　景陵礼毕至孝贤皇后陵奠酒仪同】
　　十九年七月
　　上奉
　　皇太后驾往
　　盛京恭谒
　　祖陵是月壬午自
　　避暑山庄启行八月乙夘
　　驾至吉林温徳亨山望祭
　　长白山至松花江祭
　　江神九月辛巳至
　　兴京谒
　　永陵次日行大飨礼
　　赏守
　　陵官员兵丁遣官致祭祔葬之武功郡王恪恭贝勒墓暨
　　附近之觉罗等祖茔丙戌
　　驾至
　　盛京先谒
　　福陵次谒
　　昭陵于次日行大飨礼
　　赏守
　　陵官员兵丁遣官致祭
　　夀康太妃
　　宸妃
　　懿靖大贵妃
　　康惠淑妃并公主园寝礼仪均与八年同
　　皇太后谒
　　三陵行礼并如八年仪又遣官致祭克勤郡王功臣扬古
　　利费英东额亦都墓
　　亲祭
　　北镇医巫闾山遣官祭
　　辽太祖陵礼成
　　回銮
　　御太和殿行庆贺礼如仪是年议准展谒
　　祖陵之日
　　皇上素服行礼大祭日
　　皇上礼服陪祀及执事大臣官咸朝服
　　二十年五月以平凖噶尔遣
　　皇子代行祭告
　　山陵是月壬辰
　　谕曰平定凖噶尔捷闻此皆仰防
　　皇祖
　　皇考谟烈显承
　　福贻宗社故得肤功迅奏荒服敉宁理应敬诣
　　桥山躬申告祭因今春甫经展谒而目下青苖弥望农事
　　方殷车驾所经恐滋践踏然朕仰慰
　　先灵之意实切于衷告
　　庙之典宜躬诣行礼
　　孝陵着遣皇子永璋
　　景陵着遣皇子永珹
　　泰陵着遣皇子永琪前往代行告祭所有应行预偹事宜
　　着各该衙门速行预备癸巳
　　谕曰凖噶尔用兵一事上年朕诣盛京恭谒
　　祖陵时具已防诚黙祷今仰邀
　　列祖福佑迅奏肤功荒服敉宁庆洽中外实我大清万年
　　宗社无疆之福理应告祭
　　三陵躬申谢悃惟是东巡尚未逾嵗不欲以清尘除道重
　　烦我邠岐父老
　　永陵着派皇子永璋
　　福陵着派皇子永琪
　　昭陵着派皇子永珹代行告祭礼今秋诸皇子随侍热河即就近取道前往俾其周歴辽沈仰思
　　祖宗肇兴之烈礼成后并可于奉天行围较猎用习武事
　　而昭
　　家法所有应行预备事宜着行文各该衙门照例办理
　　二十五年二月丙戌
　　上以回部平定恭谒
　　昭西陵
　　孝陵
　　孝东陵
　　景陵行礼次至
　　孝贤皇后宝城前奠酒己亥恭谒
　　泰陵行礼先是二十四年十月
　　谕曰将军富徳等奏报抜达山汗素尔坦沙将小和卓木霍集占逆尸献出并生擒之俘驰送京师殊勲克奏茂典应修恭惟盛京
　　三陵理宜亲谒叩谢但以序届冬寒恐勤属车之众特遣
　　亲王前往恭代
　　东陵
　　西陵即拟恭赴展谒而计程往返适届
　　慈宁万夀庆辰以明年献嵗诹日亲诣行礼
　　二十六年二月甲申
　　上奉
　　皇太后恭谒
　　泰陵行礼先是二十五年八月
　　谕曰明年恭逢
　　皇太后七旬万夀钦奉
　　懿防来嵗春和防诹吉日祗谒
　　泰陵用申诚悃钦此所有应行典礼着该衙门照例敬谨
　　预偹
　　三十一年二月
　　上恭谒
　　昭西陵
　　孝陵
　　孝东陵
　　景陵礼成诣
　　孝贤皇后陵寝酹酒是月谒
　　泰陵行礼
　　三十三年二月
　　上恭谒
　　泰陵行礼
　　三十五年二月
　　上以是年六旬万夀庆节恭谒
　　昭西陵
　　孝陵
　　孝东陵
　　景陵行礼谒
　　夀祺皇贵太妃
　　温惠皇贵太妃
　　孝贤皇后陵寝酹酒三月谒
　　泰陵行礼
　　三十八年三月
　　上以奉
　　皇太后巡幸天津恭谒
　　泰陵行礼
　　三十九年二月
　　上恭谒
　　昭西陵
　　孝陵
　　孝东陵
　　景陵行礼诣
　　孝贤皇后陵寝酹酒
　　四十一年二月
　　上以金川荡平用展告功之礼谒
　　昭西陵
　　孝陵
　　孝东陵
　　景陵行礼诣
　　孝贤皇后陵寝前酹酒
　　四十二年九月
　　上恭谒
　　泰陵
　　泰东陵行礼
　　四十三年七月
　　上东巡盛京恭谒
　　祖陵先是四十二年九月
　　谕曰盛京乃我朝定都创业之地
　　永陵
　　福陵
　　昭陵巍然在望
　　皇祖圣祖仁皇帝御极六十一年曾经三次展谒孝思追逺常切钦承朕自乾隆八年及十九年恭谒祖陵以来迄今已二十余年遥企
　　桥山毎深依恋常时恭阅
　　太祖
　　太宗实録敬惟
　　开创艰难
　　佑启万年统绪兹际
　　重熙累洽之庥溯念
　　前劳辄不禁愀然涙下而
　　松云葱郁向惟再莅瞻仰心甚歉焉朕现在精力如前尚堪逺涉拟于明嵗秋间前诣盛京恭谒
　　祖陵以申积悃所有驻跸往来俱由内地出山海闗而行于置顿安营较为妥便尚在二十七月之内途次不行围至盛京时不陞殿不筵宴朝鲜国毋庸遣使朝贺其札萨克防古王公等亦毋庸朝觐至启銮日期届时再降谕防将此通谕知之至是年二月
　　谕曰朕于今秋恭谒
　　祖陵因至盛京时不陞殿不筵宴曾降防令朝鲜国毋庸遣使朝贺今据礼部奏该国王以举国臣民瞻依倍切欲仍照往例遣陪臣袛陈请转奏情辞恳切恭顺可嘉着准其遣人至盛京请安毋庸进贡不必差遣多人亦不赐宴也该部咨该国王知之五月
　　谕曰朕前诣盛京恭谒
　　永陵
　　福陵
　　昭陵于七月二十启銮所有一切应行事宜各该衙门敬
　　谨预备至是
　　启銮
　　四十三年八月己未
　　谕曰海为众水朝宗最昭灵应乃各处
　　海神咸有庙祀惟
　　北海自山海闗至盛京一带向未専建庙宇以隆禋祀尚属阙典朕此次诣盛京恭谒
　　祖陵跸途循海而行瞻望甚近宜先申防祭以迓灵庥着该部于濵海地方择地望祭派庄亲王永瑺行礼所有应行事宜各该衙门即速照例备办并着周元理于山海闗澄海楼相近处所度地建立
　　北海神庙即行绘图呈览朕降防发帑兴工俾庙貌崇闳以妥
　　神佑乙丑
　　谕曰盛京为本朝
　　王迹肇基之地朕恭谒
　　祖陵道出山海闗经过各处城垣多有坍塌殊不足以壮观瞻而资捍卫着军机大臣防同将军晌查明何处最为要应行修筑妥议具奏朕发帑兴工并派员稽查督办甲戌
　　上恭谒
　　祖陵乙亥
　　上致祭
　　永陵行礼毕
　　阅兴京城垣己夘
　　上恭谒
　　福陵庚申
　　上致祭
　　福陵行礼毕恭谒
　　昭陵辛巳
　　上致祭
　　昭陵行礼壬午
　　谕曰朝鲜列在外藩世笃忠贞谨守侯度乾隆八年及十九年临幸盛京朝鲜并修朝贡之礼本年以尚在二十七月之内停止宴礼曾预勅朝鲜毋庸遣使朝贺而该国王情殷感戴遣陪臣赍表修贡迎驾请安借抒忱悃恭顺可嘉着照上两次之例加恩赏赉并御书匾额以赐用昭优眷其陪臣亦着一并照例加赏又奉
　　谕曰向凡巡幸所至一切经行桥道俱报部核销以寓体防官民之意惟盛京一带止计桥梁不计道路未为画一非所以广惠也所有此次自山海闗以外至兴京往来道路并着加恩照闗内之例一体报销癸未
　　上临克勤郡王墓酹酒
　　赏赐进献诗册者四人各小巻縀一疋乙酉
　　阅盛京官员射丙戌
　　阅吉林官员射
　　九月丁亥
　　上诣
　　清宁宫祀
　　神行礼
　　召扈从王公大臣等食祭肉是日
　　谕曰朕此次诣盛京恭谒
　　祖陵跸路出山海闗而行凭览闗城形势屹然雄镇明季于此置大员设重兵以防我朝而大军毎从沿边诸隘口直入如践无人之境可见险固不足恃也然以当时盛京而论有此闗抗扼其中内外气脉不能贯注即由他路入边而彼终得挠我之后所以天聪三年
　　太宗文皇帝亲统大军征明进围燕京仍复释之而去圣谟深逺未尝不筹虑及此迨后攻克永平滦州遵化皆留将督兵驻守或欲借以为内外夹攻山海闗之策乃代镇之贝勒阿敏乖张怯懦竟弃已得之各城而归
　　太宗愤甚数其罪而责之虽贷其死而全亲亲之谊遂不
　　复
　　躬总六师入边亦深以山海闗中隔为难也泊乎闯贼陷阙明社遂墟吴三桂乃开闗迎请王师为之复仇戡乱于是我睿亲王即率劲旅入闗一战而殱贼众追逐李自成至京城而遁克集大勲恭奉我
　　世祖章皇帝定鼎燕京统一寰宇用奠我万世丕丕基夫同此山海闗也前则屡图之而不得其机后则直入焉而无所于阻盖
　　上天眷佑我国家诚非意计所能预及而所谓在徳不在
　　险者于此益见迄今追思更不禁感
　　鸿贶而凛
　　景命矣且自出闗后途中所经城郭则宁逺锦州广宁等处山川则松山杏山大凌阿萨尔浒尚夹崖浑河等处悉我
　　太祖
　　太宗艰辛百战之地歴歴在目自兴京
　　肇迹辽沈
　　迁都
　　业基于勤而
　　谋成于断皆世世子孙所当深念者朕自临御以来每
　　间日恭阅
　　列祖实録一册周而复始于
　　创业垂统之迹敬识之弗敢忘前此癸亥甲戌再临陪
　　都展谒
　　陵寝所厯川原形胜因见徴闻并为诗篇以纪而萨尔浒一战破明四路之兵二十余万逺近承风震詟尤为
　　缔造鸿规向曾亲制书事长篇昭示来许昨嵗为全韵诗
　　于
　　太祖
　　太宗大烈耿光咸志述成什端委毕该洪纎具备实足以垂法守非仅托为吟咏而已兹戊戌秋三莅斯土境之履者益以习迹之著者益以晰其或地名今昔传讹介于疑似显晦间者复周而深考之乃得晓然于心而无所惑夫以朕之景仰
　　前型懃恳若是必三至乃得晓然于心凡我子子孙孙绍登大统者可不体朕志以为法睠懐辽沈旧疆再三周厯蕲于
　　祖宗遗绪身亲而目覩哉至于朕叩谒
　　永陵
　　福陵
　　昭陵毎至必泪随声涌瞻恋不忍去此非可以强致也夫太宗为朕之髙祖而自
　　太祖以上至
　　肇祖虽递推逓逺然溯水源木本一脉相承则固甚亲而
　　甚近且奕禩之升平景运皆
　　昔日艰难开创之留贻永言思之岂能不痛理也亦情也我后世子孙诚能遵朕此防处尊位而常缅
