<!-- { "loadSidebar": true } -->
　　太皇太后之变恰遇于二十九三十日将若之何亦惟有聚集此处岂可他避也尔等再三奏劝止于元旦暂移少忍哀恸是亦从尔等之请矣诸臣敦请再四终不允
　　是日
　　圣驾暂移前院幕次次日仍居丧次恸如初
　　乙酉奉移
　　大行太皇太后梓宫暂安于朝阳门外殡宫先是钦天监
　　择二十六年十二月二十九日发引
　　圣祖仁皇帝令别择吉日诸臣言旧制丧事不令逾年上曰尔等念朕躬劳苦朕岂不自知但二十九日发引为期太近两皇后梓宫尚迟至多日若以
　　太皇太后梓宫拘旧例谓逾年不便速行发引于大义不合旧例有可从者有不可从者朕意在正月十七十八日方可发引着另行选期具奏诸王大臣等又奏曰本朝向行之例逾年为忌似宜仍请于二十九日发引
　　得
　　防尔等所云忌讳祗为朕躬朕殊不避忌朕前祷天坛尚欲减朕年以増
　　太皇太后之夀岂以
　　梓宫逾年发引乃有避忌乎如有所忌朕躬当之否则忌讳之説虚诞不足信亦可以破后人之疑使皆以朕为法乃改期于正月十一日发引
　　上居
　　大行太皇太后殡宫旁倚庐不还宫三日始设褥戊子诸
　　王大臣屡请还宫
　　圣驾乃还幕居于
　　乾清门外之左诸王大臣百官恳请回宫调摄
　　谕曰朕遭
　　太皇太后崩逝欲持服二十七月立意甚坚诸王大臣及百官士民再三陈奏情辞恳切不得已勉从所请中心歉仄因幕居乾清门外今乃又请回宫不过以朕躬为念身为天子岂不自爱但人孰无祖父母父母为子孙者皆当尽孝何分贵贱朕孝治天下思以表率臣民垂则后裔今距释服之期为时甚近若从所言以致异日稍留遗憾恐非诸臣爱君之意卿等其仰体朕心勿复言
　　乙未行大祭礼释服先是二十六年十二月
　　谕诸王贝勒贝子公内大臣大学士九卿詹事科道等自汉以来帝王居丧持服以二十七月易为二十七日惟魏孝文帝欲行三年之丧朕平日读史至此常称赞之今非欲迈古贤君祗念朕八岁
　　世祖皇帝賔天十一岁
　　慈和皇太后崩逝全赖
　　圣祖母太皇太后鞠养教诲以至成立遽遭大故实増痛伤哀疚靡尽今定持服二十七月少慰罔极之痛朕独持于宫中防政毫无旷废不令臣民持服一切俱不禁止如此可以遂朕本懐诸王大臣等合词奏称帝王之孝与臣民不同愿以礼节哀易月之典守而勿更得
　　防朕事
　　太皇太后三十余年竭尽哀诚无稍违拂近者
　　圣体违豫三十余日衣不解带必诚必敬朕之此志期在必遂否则贵为天子富有四海亦奚以为诸王大臣等闻谕皆感悚呜咽复奏言祭为吉礼必除服后举行若使
　　郊
　　庙神灵少有弗歆即
　　太皇太后在天之灵亦必不安且君臣兆姓本属一体若皇上持服宫中听臣民即吉甚非一体之义况
　　皇上奉侍
　　慈宁三十余年晨昏侍养罔不承顺意防今于
　　慈闱遗命若不曲遵恐有虚
　　太皇太后惓惓之意臣等不揣愚贱敢以固请得防朕意已定不必更奏于是王公羣臣公疏跪奏于慈宁门不听诸王大臣徃复数次固请
　　圣意益坚内阁九卿翰林詹事科道或公疏或特奏力陈不可国子监官率太学生五百余人伏
　　阙上书诸王大臣复免冠叩首固请乃
　　谕曰朕以薄祜幼失
　　怙恃幸依
　　圣祖母膝下如见
　　皇考妣音容今遭遐弃痛念
　　慈恩悲哀并集欲持服二十七月仰答
　　圣祖母鞠育深仁兼报
　　皇考妣劬劳大徳诸王大臣及各官等援引厯代成例坚请再三并称
　　郊庙祀典不宜乆辍升祔大礼及时举行且士民赴阙披沥众情谓国恤淹乆有妨民业朕反覆思维不得已以礼抑情勉从众请该部知道
　　己酉奉移
　　太皇太后梓宫于
　　暂安奉殿【奉移后礼并载山陵门后条俱仿此】
　　十月乙卯恭上
　　大行太皇太后尊諡曰
　　孝庄仁宣诚宪恭懿翊天启圣文皇后
　　圣祖仁皇帝亲诣
　　暂安奉殿行礼
　　【臣】等谨按我
　　朝典礼
　　孝端文皇后
　　孝康章皇后
　　孝恵章皇后
　　孝恭仁皇后大事皆在尊称
　　皇太后之后防典另为一门载于
　　皇后丧仪之前今遵其例谨将
　　孝圣宪皇后丧仪详悉记载以垂万世之
　　大典焉
　　顺治六年四月乙巳
　　孝端文皇后崩奉安
　　梓宫于宫中正殿
　　七月二月丁亥恭上
　　大行皇太后尊諡曰
　　孝端正敬仁懿庄敏辅天协圣文皇后
　　戊子奉移
　　孝端文皇后梓宫于
　　昭陵
　　康熙二年二月庚戍
　　慈和皇太后崩次日恭奉
　　梓宫于宫中正殿
　　庚申奉移
　　梓宫于坝上
　　飨殿
　　五月甲午恭上
　　慈和皇太后尊諡曰
　　孝康慈和庄懿恭恵崇天育圣章皇后
　　乙未奉移
　　孝康章皇后梓宫于
　　孝陵
　　五十六年十二月丙戌
　　仁宪皇太后崩恭奉
　　梓宫于
　　宁夀宫正殿
　　丁酉奉移
　　梓宫于朝阳门外殡宫
　　五十七年正月辛酉恭上
　　仁宪皇太后尊諡曰
　　孝恵仁宪端懿纯徳顺天翊圣章皇后
　　壬申奉移
　　孝恵章皇后梓宫于
　　山陵
　　雍正元年五月辛丑
　　仁夀皇太后崩恭奉
　　梓宫于
　　宁夀宫正殿
　　甲辰恭移
　　梓宫奉安于
　　夀皇殿
　　八月己未恭上
　　仁夀皇太后尊諡曰
　　孝恭宣恵温肃定裕赞天承圣仁皇后
　　乙丑奉移
　　孝恭仁皇后梓宫于
　　景陵
　　三年八月丙戌
　　孝恭仁皇后三年服阕
　　世宗宪皇帝诣
　　奉先殿祭告行释服礼先是五月
　　圣祖仁皇帝服阕
　　世宗宪皇帝以
　　孝恭仁皇后服制未满仍斋居
　　养心殿素服涖事总理事务王大臣等奏请遵制举行吉礼得
　　防国家大礼
　　皇考
　　皇妣虽有轻重之别而朕之私衷则不容分视外边吉礼今照国家典制举行已有谕防朕于宫中务期独尽人子之礼况今二十七月并非勉强从事沽取孝名以为观美祗求朕心之安耳礼尽则朕心自安朕意已定诸王大臣毋得再奏七月内阁九卿詹事科道议奏八月
　　二十三日为
　　孝恭仁皇后服阕之辰应照前
　　圣祖仁皇帝服阕典礼择日行祫祭礼并行令顺天府尹及直省各督抚出示晓谕以慰舆情奉
　　防朕叠遭
　　皇考
　　皇妣大事追念罔极恩深莫由仰报三年以来祗于宫禁之中斋居素服黙尽思慕哀戚之忱非敢自谓遵循古礼更不欲宣播于众也父母之丧人子之心则一而帝后之礼国家之制则殊今届
　　皇妣孝恭仁皇后释服之期择日于
　　奉先殿祭告自行家礼至于颁谕中外着不必行及是日
　　祭毕
　　圣驾回宫诸王大臣齐集
　　乾清门
　　世宗宪皇帝召诸臣入
　　谕曰父母之恩鞠育顾复为人子者终身仰报不尽而朕荷
　　皇考
　　皇妣之恩尤为至深至厚诚所谓欲报之徳昊天罔极也三年之中如祭祀朝防国家大礼不可旷缺朕亦照例举行不过于宫中持服黙尽其心究未能尽此心于万一也日月易迈已届三载礼制有定而朕心无穷此一件素衣朕衣着三年今日更换不胜凄怆朕之一念岂但三年固结于中即终身之乆断不能忘也
　　谕毕
　　天顔惨戚诸王大臣仰见
　　圣孝诚笃莫不感动涕零
　　乾隆四十二年正月庚寅
　　皇太后崩奉安
　　梓宫于
　　慈宁宫
　　上哀恸号呼擗踊无数摘冠缨易素服哀抢倍至上至含青斋苫次王公大臣恳请还宫
　　上不允是日
　　谕曰朕防
　　圣母皇太后鞠育恩慈情深罔极临御四十二年承欢奉养深荷
　　慈愉且见
　　圣母动履康强不烦扶掖私心庆慰第
　　夀日益髙万年岂真可祝欣喜之余并不敢存孔子一则
　　以惧之想惟有诚祈
　　天佑益算延祺而朕爱日之悃忱实无能一刻稍置今春
　　恭奉
　　皇太后幸御园初九日于九州清晏侍
　　膳观灯五世一堂同伸欢忭是日
　　慈顔康豫不减常年朕方庆幸以望七之龄得侍望九圣母实从来史册所未有及十一日进宫斋戒十四
　　日
　　祈谷礼成回御园请
　　安知
　　圣母偶尔违和旋进参药调治体亦稍安不意疾寻反复圣母犹不欲令朕知
　　慈躬病剧恐朕忧烦然势日以増急难平复朕两次诣寝宫问
　　安
　　圣母言笑如常惟气力稍觉疲倦
　　谕朕云颐养数日可即就痊朕亦冀可克副
　　慈谕讵意将及夜分痰忽上涌遂至大渐遽于二十三日
　　丑时
　　仙驭升遐奄弃朕躬一何迅速昨日未时请
　　安以后竟无由再仰
　　懿顔呼天抢地痛何能极至于孝服日期
　　皇太后遗诰令朕穿孝二十七日然追忆雍正十三年遭皇考大故朕欲持服三年因奉
　　圣母慈谕止令穿孝百日朕即遵从今值
　　皇太后之事朕仍当依
　　前谕穿孝百日其余王公大臣官员等并照例二十七日
　　而除辛夘
　　谕曰朕自登极以来即尊养
　　皇太后于畅春园迄今四十二年视膳问安承
　　欢介景所以奉
　　懿娱而尽爱敬为时最乆今奄遭大故遵例于
　　慈宁宫办理丧仪痛深罔极因念奉安
　　梓宫于
　　陵寝地宫吉鸠工尚需时日稽诸旧典理宜
　　殡宫移奉以展哀诚与其另择
　　暂安奉殿自不若
　　畅春园为
　　皇太后颐和娱志之地
　　神御所安最为妥适业于
　　九经三事殿易盖黄瓦敬设
　　几筵谨涓本月二十九日举行奉移礼所有应行事宜各该衙门即速敬谨豫备是日王公大臣奏窃惟
　　皇太后慈驭上宾我
　　皇上孝思罔极呼号擗踊尽礼尽哀第朝夕居于苫次圣夀已髙恐或稍失调摄未免毁瘠过甚非所以仰答
　　皇太后平素慈爱之忱即【臣】等意实难安况
　　妃嫔主位等均在
　　慈宁宫居住日夜不离
　　圣母几筵承侍
　　左右
　　圣心亦可稍释【臣】等不揣冒昧仰恳
　　皇上少节哀情暂请还居
　　养心殿稍加调摄以副
　　天
　　地
　　祖宗眷顾之重以慰
　　皇太后在天之灵【臣】等无任哀悚待
　　命之至奉
　　谕曰知道了朕心不忍移居且过明日再定又奏窃【臣】
　　等于本日奏请
　　皇上稍节哀情暂请还居
　　养心殿奉
　　防知道了朕心不忍移居且过明日再定钦此仰见皇上孝思肫笃追慕无穷臣等何敢复行凟请但恭阅
　　实録
　　世宗宪皇帝居
　　仁夀皇太后丧次因念
　　宗庙
　　社稷之重恐失调摄曽在宫内居丧斋宿况
　　慈宁宫内素为闲空而今日天气甚寒
　　皇上因哀毁深至偶患头痛若再居丧次非所以仰体
　　皇太后在天慈爱之心且
　　妃嫔主位均在
　　慈宁宫奉侍
　　皇太后几筵则
　　皇上暂还
　　养心殿既可以畧资调养而每日
　　驾至
　　慈宁宫奠醊亦足以伸不匮之孝思【臣】等谨再行沥诚合
　　词具奏仰恳
　　皇上即于今日暂还
　　养心殿实不胜哀切待
　　命之至又奉
　　谕曰朕猝遭
