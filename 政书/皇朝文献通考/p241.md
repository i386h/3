<!-- { "loadSidebar": true } -->
　　裁行人司衙门归礼部办理通政司裁满洲汉人参议各一人内阁中书裁汉人二人
　　十四年
　　谕曰我朝定鼎以来酬庸赏功列爵惟五分等惟三以表世阀而第宏勲雍正年间因公爵居五等之首仿古封号字义锡以嘉名此诚笃念勲旧俾奕世子系承袭者顾名思义意至厚也但封爵之制公侯伯一体优崇前代侯则有冠军定逺之称伯则有诚意威宁之号今公爵令名炳着而侯伯仅分等次似属阙畧朕欲推广其意凡我朝所封侯伯考厥成劳追加美号庶伊后人感念乃祖乃父之忠勤绍修令绪国家实攸赖焉至子男同位自古以地为号未有别封可仍其旧该部妥酌定议以闻寻拟进
　　钦定侯爵为号凡七曰奉义恭诚顺勤顺义昭武延恩敦惠伯爵为号凡十有一曰翼烈宣义襄宁昭毅威靖襄勤诚毅昭信懋烈诚武勤宣
　　十六年定恩骑尉世职官
　　【臣】等谨按顺治九年奉
　　恩诏凡阵亡人等之子孙袭次已完者赏给七品官世职
　　至是奉
　　诏自顺治九年后其有袭次已完之阵亡子孙俱赏给
　　世职官定名为恩骑尉
　　十八年
　　谕曰国家设官分职期于有禆实政若同一官而差分阶级膺此任而兼带他衔于官制体统殊为未协如翰林部曹小京官补用御史既经简擢同列谏垣即应无所区别乃旧有五品六品之分试俸不试俸之异又如各省道员例以布政使司叅政叅议按察使司副使佥事等衔分别兼带但道员职司巡守以整饬吏治弹压地方为任至于钱谷刑名则藩臬司专责各有攸司且知府以下悉其统辖兼参议佥事衔者阶秩反卑其何以表率此皆旧例相沿宜为变通以归画一而重职守嗣后给事中着仍为正五品御史仍改为从五品不必试俸直省守巡各道着俱为
　　正四品停其兼衔其道员俸深应如何铨叙之处该部定议具奏寻议覆道员外陞按察使照旧通行开列具题补授至内陞京堂向例兼参政衔者陞太常寺少卿鸿胪寺卿兼副使衔者陞太仆寺少卿通政使司参议兼参议佥事衔者陞光禄寺少卿鸿胪寺少卿品秩悬殊毋庸以道员陞用外余悉一体陞用从之
　　二十一年
　　谕曰吏部议覆白钟山所奏曲阜县知县改为题缺一本阙里为毓圣之乡自唐宋以来率以圣裔领县事夫大宗主鬯既已爵列上公而知县一官专以民事为职奉法令则以裁制伤恩厚族党则以偏私废事甚至因縁为奸簠簋不饬者有之且亦非古人易地而官之道我国家尊崇
　　先圣逺迈前朝延恩后叶有加无已岂于此而有靳焉但与其循旧制而致瘝官有乖政体何如变通宜民俾吏举其职民安其治于邑中黎庶孔氏族人均有禆益着照该部议行其现任世职知县既已谢事若归部改铨不过恩及其身而止于朕心犹有未惬着加恩授为世袭六品官仍令拣选充补用副朕重道崇儒至意
　　二十四年时以准部荡平伊犂等处内属议准督臣杨应琚奏移安西提督驻巴里坤于沙州安西柳沟靖逆赤金五卫地置安西府领渊泉玉门敦煌三县移驻安西道于哈宻以一府三县属焉二十五年
　　谕曰现今招抚来京驻劄之叶尔羌哈什噶尔等处回人内其厄塞音既经晋秩公爵麻穆特图尔都和卓授为扎萨克著作理藩院属其余金匠音乐回人等各回人着统编一佐领将拜和卓授为佐领令其管辖作为内务府属嗣后送到回人俱着入于此佐领下寻准设佐领一人于内务府正白旗
　　二十七年办事大臣阿桂等奏于伊犂设二佐领以厄鲁特侍卫等往领之
　　【臣】等谨按伊犂回部尽入版图
　　皇上睿谟周详
　　命大臣前往办事建置各官复因其旧俗设立伯克等官至周至宻此复编为佐领比之八旗防古洵盛烈也其各官详列后本条下
　　二十八年乌噜木齐为天山北路总滙要区自西陲平定议驻兵四千名屯守其地増设副将一员酌分安西提标兵丁一千四百余名分左右营其他营愿往者听至是兵丁陆续加增陜甘总督杨应琚疏请更立一营为城守三营峙立总理稽察责任匪轻应将副将改为总兵并增设镇标中营以符营制统听巴里坤提督节辖从之
　　又
　　谕曰朕阅续文献通考馆所进职官考内有应增改数处俱经逐一指示发交该馆参考订正其有一二条沿袭旧文于官制未协者所当斟酌厘定以符体制如四川总督条下注明兼巡抚事而直总督向无巡抚兼衔书内亦未注出但巡抚于地方一切考察核转皆其职任直现在既不设巡抚且所管通省事宜与四川总督无异嗣后直总督官衔着照四川总督之例添列兼管巡抚事务至外省知府向为正四品而巡道各视兼衔为差等则有三四五品之不同今道员既经裁去兼衔统为正四品知府乃其所属自应量为区别着将各省知府改为从四品封典内旗员武职六七品有封承徳郎文林郎者名义亦觉未当应照汉官武职之例六品改为武信郎七品改为奋武郎但汉官武职至七品而止所有旗员之八九品武职仍照旧制为修职郎登仕郎庶名实相符而官制亦为允协俱着该部遵照办理并谕令防典通考等馆一体改正
　　移驻巴里坤提督于乌噜木齐改设乌噜木齐总兵于巴里坤时乌噜木齐地广土腴分兵屯驻设副将一员并
　　特防令内地民人擕家赴垦兵民羣集势成重镇是年二月改副将为总兵分立三营至是兵部议准督臣奏移巴里坤提督于乌噜木齐其原设总兵应移驻巴里坤所设弁兵悉令互改分辖
　　二十九年
　　谕曰前因西陲办理军需令陜甘总督驻劄尔州以便调遣迄今大功久竣新疆屯政亦已酌定章程而该督仍驻肃州距西安防城较逺于腹地属员案牍控驭转多隔碍朕意若将总督移驻兰州巡抚原署则东西道里适均不难居中节制而甘肃巡抚亦可裁汰当经传谕杨应琚令其熟筹妥议今据覆奏与朕所见脗合着将兰州巡抚衙门改为督署令该督移驻并兼管抚事毋容更设巡抚所有原设抚标即改为督标其旧设西安督标改为提标即令固原提督回驻西安管辖至所奏河州镇总兵改为固原总兵并折内条议各标营弁兵一切裁汰拨给事宜该部详悉定拟具奏寻议陜甘总督回驻兰州固原提督改驻西安俱为地处适中甘肃巡抚即行裁汰固原系平凉重镇即将河州镇改驻其地河州改设副将以花马池协标移驻其花马池改设参将以地僻事简之镇畨营移驻又于兰州増设城守营以资巡防应以甘肃靖逺下马关参将等官改驻得
　　防允行
　　【臣】等谨按陜甘改驻总督提镇控制边陲星罗碁布洵为因地制宜至于营制兵弁或存或汰经画完善事详兵考兹不具载
　　又兵部议准云贵总督吴达善奏云南猛戛地处极边现在土目刁希锦等俱为夷众悦服应将刁希锦给与土千总衔刁成秀给与土把总衔以示鼓励
　　三十年
　　谕曰巡视台湾御史前已降防三年简派一次事竣即回毋庸驻留候代今思该处现有道镇大员驻劄一应地方事务俱可随时经理而向来巡察御史在彼并未闻有所建白原属有名无实若遽行裁撤则地方官或以逺隔海洋无人稽察日久不免废弛亦不可不防其流弊嗣后届三年请派该衙门仍照例奏请或暂停派往或数次后派员一往巡查候朕随时酌量办理其盛京五处分班简派稽察亦照此例行三十一年大学士公傅恒等奏各直省举人挑入一等者共八百五十名分发各省以知县用仍照原议准补陞调遗缺其直隶州州同州判府属州同州判府经县丞盐库等大使亦准以原衔借补其二等之一千一百五十名以教职铨用应请将训导复设训导一并准其借补奉
　　防依议
　　【臣】等谨按此因选途壅滞
　　特派王大臣等拣选八百余员带领引
　　见按省分发以知县补用并准以原衔借补州倅县佐等官督抚等可量材録用以收指臂之效仰见
　　皇上遴择人才疏通官职至意
　　又兵部议准云贵总督杨应琚奏土目倾心相继输诚所有猛勇头目召斋召溪喃给土千总衔归普洱镇普洱府管辖猛竜沙人叭获给指挥同知衔归临元镇元江府管辖补哈头目噶第牙翁给土千总衔整卖头目召斋约提景线头目呐赛给宣抚司衔景海头目召罕彪六本头目召猛斋均给土守备衔猛撤头目喇鲊细利给土千总衔均照例准令世袭
　　加正一真人三品秩奉
　　谕曰正一真人向系承袭一品前据左副都御史梅防成奏请量加裁抑经大学士防同该部议覆降为五品第念其自宋元以来承袭已久世守道教即遇有过愆亦应抵其人以罪耳不应议及其世袭也然旧例一品班序未免太优遽降五品又未免过于贬损且其法官娄近垣现系四品而伊品秩转卑亦觉未协今正一真人既来朝进京着加恩视三品秩永为例
　　大学士公傅恒等议删哈尔总管巴尔品奏达里冈爱牧厰请设四品防古总管一员由牧羣翼领内防选引
　　见简用其逹都达布逊诺尔牧羣所有翼领等缺酌请裁汰于达里冈爱添设翼领二员新添牧羣内毎羣牧长牧副各一员牧丁各八名均应如所请办理并交该部另行铸给关防应得养亷俸银俱照例支给奉
　　谕防依议
　　御史素尔讷奏各门城关以外地方辽阔请将各城吏目移驻城外各属适中之地以便约束经吏部等议覆吏目微员移驻关外恐不足资弹压应将副指挥移于城外东城则驻朝阳门外南城则驻永定门外西城则驻阜城门外北城则驻徳胜门外并请另铸副指挥印信其城内副指挥所辖地方改归正指挥与吏目分管中城原未管关外地方仍照旧经理从之
　　裁广西小镇安土巡检设流官时以交匪潜匿广西小镇安地土巡检岑绳武年穉无知失察土目总督杨廷璋奏请裁革专设流官以资弹压从之裁云南永北府缺增设迤南道大学士管云南总督杨应琚奏永北向隶迤东道管辖相距窎逺鞭长莫及应增迤南道一员驻普洱将普洱及附近之镇沅元江临安四府地归其管辖永北府知府裁改掌印同知兼理地方从之
　　又奉
　　谕曰向来奉天府尹事务令盛京将军兼辖今思将军与府尹所属旗民事件各有专司若令将军节制于公务未免牵掣莫若照京城侍郎兼管顺天府尹之例于盛京五部侍郎内派出一员管理永着为令三十二年内务府奏新建泉宗庙圣化寺应设苑丞等官请于现有人员内品级职衔量为更易以期充应各差至打埽地靣坐更值宿之园戸园俱由
　　畅春园等处拨派可否恳
　　恩添给奉
　　谕畅春园等处现有园戸园二百余名自应通融拨派毋庸另行添设
　　又
　　谕向来緑旗世职无承袭罔替之例第念官弁等果能宣力効忠勲猷卓越则国家延赏酬庸谊无歧视前经降防将黄芳度张勇等特予加恩准其子孙永逺承袭世职并令军机大臣会同兵部详查国初以来凡有功册可稽者分别等差通行列名具奏请防兹据覆奏内有殉节阵亡之张国彦等十七员又军功较着之惠应诏等十四员核其事迹或致命疆场克昭义烈或折冲阃外茂着勤劳均宜锡以殊施俾臣工共知激劝所有张国彦等子孙其世职有尚应承袭者俟将来袭次满日着加恩各赏给恩骑尉并准其世袭罔替
　　又大学士公傅恒等议御史王懿徳奏本年
　　京察届期翰林院学士及左右春坊庶子应俱入于四五品京堂内归王大臣騐看列为等次分别去留带领引
　　见恭候
　　钦定奉
　　防依议
　　三十三年
