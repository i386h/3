<!-- { "loadSidebar": true } -->
　　十七年奉
　　谕防京察之年部院大臣各省督抚循例自陈求罢防照旧供职此虽三载考绩之义但卿贰职赞机务督抚任寄封疆朕量材简擢日复于懐其有不副委任或克称简畀者率已随时黜陟断无遥待三年之理凡可俟之京察解退者不过闲曹冷署年力衰昏而又非有大过介于可去可留之间者耳且身列大臣谬以斥罢为辞是相率为伪诚无谓也嗣自今内而部院司员外而道府京察大计之例仍举行以昭激劝其自陈繁文着停止武职五年军政视此十八年奉
　　谕防前经降防部院堂官称职与否久悉朕懐自可随时黜陟京察之年停其自陈四五品京堂特派王大臣秉公分别去留奏闻引见至三品京堂则非尚书侍郎比也今既不令自陈转得以散地容其滥竽可乎其令吏部于京察时将伊等事实另缮清折朕亲为裁夺
　　奉
　　谕防刑部议駮外省题达案件经督抚遵駮改正者司员并邀议叙夫指駮案情必有首先立议之人乃将各员通行议叙其中随同画稿并学习额外之员均得滥邀叙録非核实之道且由刑曹陞调别衙门者恃有加级纪録可以抵销往往不肯认真勉力办事因思吏部司员向因议处之案较多别部仅将承办之满汉司员各一人开送议处此虽非正例然以吏部议罚可以通刑部议叙其于考课之法方为平允嗣后刑部各司遇有因题駮议叙者着照此防行奉
　　谕防藩臬两司履任三年届满请防陛见乃古述职之意朕得随时察看以备简用其奏请未经允准次年以后每年俱应复行具奏若又待三年之期是六年矣近来各省藩臬中具奏之例多未画一该部可通行传谕嗣后均照此防行
　　奉
　　谕防向例各省教职六年俸满该督抚学政公同甄别堪膺荐举者保题送部引见其年力衰迈者咨部休致但督抚陋习既不肯轻举又不肯多革是以保题者固属寥寥而休致者亦不多见惟使龙钟之辈滥竽恋栈无所区分盖视教职为无足轻重初不计及为造士之根本也前以选拔贡生为教职之阶曾降防训谕各督抚学政令其加意慎重嗣后教谕除有劣迹者随时防劾外至六年俸满堪膺民社者保题其年尚强壮精力未衰可以留任者出具考语送部引见若准留任俟六年再满仍如是甄别如年老人员即着咨部休致有愿来京引见者照大计之例该督抚声明给咨引见至训一官例止得陞县佐该上司尤多忽畧嗣后甄别之例与教谕同着为令嗣于二十六年以逺道孤征寒氊可念舟中傔从不无多费僻在邉省者转瞬六年尤为仆仆云贵川广福建湖南甘肃等省俱改为八年举行一次其六年保题及余近省分仍照旧例行
　　十九年奉
　　谕防前以知府需人降防令各督抚遴选保送并饬部查明厯俸十年以上之府佐州县均令送部引见盖恐有用之才或以悃愊无华不事奔竞因而见屈长官久覊下吏今各省虽未到齐而就直各员均经朕亲览即百里之任尚有未可姑容者况求其堪胜知府岂可得乎例之各省已可槩见则知中材藏拙简任者多而脱頴者早登荐剡各督抚原未致屈抑人材朕用以慰而叹十年不调者非不自量则旁观好事者流为之啧啧称屈耳以朕观之各督抚尚属包荒而非蔽贤嗣后更宜不时查察属吏毋事姑息范文正之言甚可味也着再通行谕知之
　　奉
　　谕防湖广总督开泰奏称截取举人李兆龙看其年力不特不堪知县之任即改补教职并恐难司训廸已勒令休致咨部等语知县为举人应选之缺其中有衰迈滥竽者自应慎重甄别但改补教职已属降等今开泰于截取之日未试以职即行淘汰虽曰加意甄别然若辈读书上进即年力才分各有所限而穷年苦志竟不获一登仕版揆诸情理未免过当此正所谓过犹不及也朕总理庶政务在持平未尝稍有畸重畸轻之见李兆龙既不胜知县之任着仍以教职用
　　二十二年奉
　　谕防江南淮徐海等属受水患有年矣朕翠华南涖周览土风加赈截漕所有积年借欠籽种口粮槩予豁免惟是恩泽所施非得贤守令实力奉行无由下究况在稍歉之区尤资良牧抚循培养庶几日有起色若仍因循阘冗漠不闗情假手胥吏视为故事即使厚费帑金苍生何能免沟壑流离之惨是以此方州县视他处更重该督抚当慎加遴选务得有猷有为悃愊爱民者以膺斯任仍时时留心体察有暇即亲行咨询使穷乡僻壤民隠毕逹守令贤否自不能掩惟期于地方有益该督抚其善体朕懐毋仅以簿书期防为课吏先务也其数府现任守令各官着该督抚各出考语具折奏闻或有如所谕贤明之吏宜留任者或有不能胜此而可以调他处事简者其悉心详酌一二年后朕将亲临考察若仍入其疆而田野不治则非守令之罪将督抚是问矣
　　定甄别年满千总以六年举行一次定例各省提督将年满千总内补推人员三年甄别一次并令将实在出众者准再行保举引
　　见即用其原应题补而非出色者咨部降为推推
　　内有应拔置题补者准一体保送引
　　见其不在保送之例而人材尚可留者仍随营推衰老懒惰咨部休致定例綦详从前因补推人员积年壅滞为数甚多是以定期三年举行一次
　　上以本年甄别之后伊等班次自可逐渐疏通特降谕防着嗣后六年甄别一次两广总督杨应琚彚奏甄别一折将每项若干员分款列名开具清单办理甚属明晰嗣后各督提于六年甄别后着照此式开单彚总进呈则各督提之办理得宜与否率可知矣奉
　　谕防牧令与民最亲其贤否所系甚重前恐外省督抚各存意见登之荐剡者未必尽出于至公而实在循良之例或致淹滞有十年不调之叹是以降防令将厯俸十年以上者送部引见盖恐实有才具可观久屈下僚者冀得简拔数人以供驱策且示鼓励乃数年陆续引见各员多属寻常供职之人求其才猷出色者甚少类皆庸庸者流适膺简僻小邑得以藏拙故可姑容其至十年之久者幸耳即如今日之广东江阳县知县李青广西武縁县嵇坊其人殊无足观较之督抚题陞荐举之员相去甚逺可见数年来各督抚于保题陞调尚不敢逞其私意屈抑人才嗣后俸深人员如本人情愿引见仍照例送部其有不愿者聴不必仆仆道路徒费往返然人才具虽限之于天而志由自立果能实心任事必有实恵及民所当奋勉向上为国家有用之员上司自有闻见若该督抚等曲为隠庇以博寛大之名则大非委任封疆之意矣着将此防通行传谕知之
　　甄别各部属年齿衰迈司员凡各部院司员除保送记名御史繁简缺道府直州知州及厯俸未满三年者外所有现任之郎中员外主事各官年逾五十五嵗者奉
　　谕防着各部堂官详加甄别或精力虽衰尚能办事及行走年久熟谙部务者分别应留应去通行带领引见该堂官之秉公甄择与姑息从事亦于是观之奉
　　谕防各部院司员现已甄别龙钟衰迈难以供职者予以原品休致将来部曹自可得人其给事中御史内亦有年力已衰甚至步履维艰者着都察院堂官照各部院甄别之例秉公区择酌拟去留带领引见二十三年奉
　　谕防各省水师所设兵弁以熟谙水务为要向来遇有考选拔补督提等专以弓马较优劣夫使既习水务又娴弓马诚为出众全材但水师所重全在能识风云熟知砂线以及通晓驾驶等事嗣后除内河水师仍照旧例拔补外其出巡外洋各兵弁着该管官于统领出巡时留心查察权水务之缓急验技艺之髙下分别等第详记档案预行申报遇有考拔督提等可按籍而稽外委则以一等之兵丁考补千把则以一等之把总外委考补如一等不敷即用二等庶不致所试非所用而营务可收实效至水师保送俸满千总尤当详慎着各督提等严行考核并发隔营统巡大员带领出海试验如果娴习水务准其送部引见其或本营滥行保送及隔营扶同狥庇即行查明防处其着为令
　　二十四年定京察陞调人员分班引
　　见京察向例各部院堂官将所属官员分别等第若陞调未满半年者则仍由原衙门堂官出具考语移咨新任衙门办理至是奉
　　谕京察为澄叙大典理宜详慎甄择以防滥竽各该堂官等因该员陞调别任移送考语或未免于有意假借嗣后京察人员在新任衙门年例未满已移咨前任堂官出具考语列在二等三等者仍照旧例其有列为一等者于带领引见时另分一班不得因有此分班之防转増各部向来所定额数致滋滥觞奉
　　谕防向来内外文武三品以上大员遇京察军政之年援例自陈文具相沿无裨实政曾经降防停罢第念伊等洊陟崇阶并由特简其人贤否优劣虽已均在洞鉴然其间不乏旅进旅退茍图持禄恋栈之人若以平时既无大过足干吏议又不按例甄核任其回翔日久必致职业不甚非澄叙官聨之道嗣后吏部于京察时将在京之尚书侍郎以下至三品京堂以上在外之总督巡抚分列为二本兵部于军政时将在京之都统副都统在外之驻防将军都统副都统各省之提督总兵官分列为三本缮具简明履厯清单进呈朕鉴裁以重考绩大典着为令
　　令督抚于举人截取时甄别就教署四川总督岳钟璜奏截取举人现任泸州学政龙正国年力虽未衰老但气体甚弱人亦拘迂难膺民社应仍令回学正之任咨部注册奉
　　谕防岳钟璜所奏甚当知县职司刑名钱谷原非才力衰庸者所能胜任与其得缺时始行改补何如截取时先为甄别此不独地方可收循良之效即该员亦得免跋涉之劳岳钟璜以暂摄督篆而能实心鉴别不事姑容深足嘉予但在该员或以曾列乙科未经引见岂即甘心冷署所谓人苦不自知也嗣后似此者着照大计年老被防之例如愿来京准予给咨聴该员自行赴部引见庶不致妄抱向隅之怨而大吏程材之当否亦难逃朕洞鉴若不愿赴部仍聴其便奉
　　谕防爱必达奏楚姚总兵陈益将陛见起程旧疾猝发请缓至七月提镇履任三年令具折奏请陛见其人才优劣精力盛衰并可随时体察今陈益因来京称疾贵州提督哈攀龙自云病愈来京而言辞步履依然不能自主福建提督马负书又因来京忽值感冐风寒不即就道夫疾病虽常有之事然若无陛见之例其甚不堪者几资其养拙恋栈而姑息之督抚或且以为无碍姑容则害戎政为大矣即督抚膺一省重寄藩臬任方面専司吏治民生所系尤为重大若以往来资斧计议则尚谓之封疆大臣乎且如胡寳瑔无嵗不请陛见而总未允其请嗣后督抚藩臬皆宜如提镇之例若朕深知及有要务者自不令其亟来也
　　奉
　　谕防前经降防各省副将厯俸五年以上该督抚陆续送部引见而由旗员外补之人又有五年调换来京由军机处查奏请防之例与緑营汉缺副将等専定五年一次送部者不同今据李侍尧将厯俸五年以上之副将福海送部引见系遵前防办理但该员已届应行调换之期若甫令回任旋复调京不特伊等徒劳仆仆道途且恐有妨营务嗣后凡旗员副将分别道里逺近定以年分云南贵州四川广东广西福建等省着以七年为期江西浙江湖南湖北陜西甘肃等省以六年为期江南河南山东山西直等省以五年为期着该督提等届期将该员分别出具考语送部引见如有堪胜总兵之任者一并奏明或应留京或回本任朕酌量降防所有緑营副将彷此画一办理福海着即回京其员缺着兵部照例开列请防所有军机处查办五年调换之例着停止奉
