<!-- { "loadSidebar": true } -->
　　二年定广西盐法广西总督孔毓珣奏称粤西地处边逺商人资本无多往往悮盐悮课欲求便民裕课惟有官运官销一法通计合省一年盐觔卖出价内约有余银四万六千六百八十余两二年之内共约余银九万三千三百余两存银六万两永为毎年盐本运费之用尚余三万三千三百余两交贮道库行至下年盈余又増于第三年将通省盐价照部定之价毎觔减去二厘毎年所得余银四万六千六百余两之内约减二万七千八百余两尚余银一万八千八百余两收贮道库遇有地方公事抚臣奏明支用核实造册题销部议准行嗣经广东督臣等奏福建所定盐法将盐院衙门各官及商人尽行裁革盐课均摊各塲交与州县官照数收纳殊觉简防但广东与福建地方悬殊若着地方官赴塲纳课运盐必委之家人衙役非设铺分卖中饱花销即分发地里按户勒派臣等商议广东课饷不缺全在收盐充足应将塲商停设仍发帑委官监收埠商仍留完课运盐内有课饷难完无人充商之地着落地方官领盐运销解价完课引多壅滞地方有可以代销者聴其呈明代销从之
　　又以兼理盐政申
　　谕各省督抚奉
　　谕防从来盐差之飞渡重照贵卖夹带之在商者犹少加派陋规之在官者更多若不彻底澄清势必至商人失业国帑常亏夫以一引之课渐添至数倍有余官无论大小职无论文武皆视为利薮照引分肥商家
　　安得而不重困赔累日深则配引日少配引日少则官盐不得不贵而私盐得以横行故逐年之课难以奏销连嵗之引尽皆壅滞非加派之所致与盐差惟在力除加派使商困少苏尽复旧业则课自盈余至于督抚系封疆大吏更当仰体朝廷归并之意巡盐御史地方官或不奉约束今归督抚则孰敢抗违况钦差犹毎年更换而督抚兼理则无限期若不实心奉行使风清絶则大负归并之本意矣至将耗羡充课固属急公但恐以耗羡归正额而正额之外复加耗羡商民重输叠出何以堪此朕深悉商民营逐之苦特谕尔等其悉遵朕防
　　又议准湖广江西及江南上江等处毎引加盐五十觔户部侍郎李周望等议两淮所行之盐如湖广江西及江南上江等处地方濶大而盐不敷用者自甲辰纲为始准其毎引加盐五十觔其山阳等州县逼近埸灶盐不易售不必加盐照旧遵行又
　　敕查漕船私盐于运河口奉
　　谕防漕船回空夹带私盐固宜严禁但仍照例在运河口内地方派官捜查查出私盐必究明根窝场灶照例治罪若至大江不可拦阻捜查致生事端有悮漕运又议给灶丁盐价复设两广运同一员福建汀州府盐务即令知府领运办理户部议覆两广总督孔毓珣奏发帑收盐所给灶价水脚银两照从前所定数目毎十分之内加増一分其所加银两即于埠商盐包内议増之羡余银二万两内给发汀郡引课通融长汀等八县协办销售专责知府彚总务将毎年引课照数全完淡水等埸皆系地势广逺产盐甚多应防选防干之员分委督收至两广运使原设有运同一员应准于潮州府照旧复设得
　　防报可嗣于雍正十一年以髙亷二府私盐充斥知府不
　　能兼管添设髙亷二府运判一员
　　又饬巡盐御史酌量时价改拨纲地行盐以济民食巡盐御史噶尔泰题明食盐难销之处值有纲地行销不敷临时改拨又海潮淹没灶煎不继盐少价贵成本倍増恳祈随时销售奉
　　谕防盐价之贵贱亦如米价之消长嵗歉则成本自重价亦随之嵗丰则成本自轻不待禁而自减近来闻得自湖广禁价之后以致商灶居民皆甚不便此杨宗仁一时偏执之见朕意若仍随时销售以便商民均属有益该部于此本内一并确议具奏寻议除壬癸二纲积存廪盐从前煎办之额应仍照依平价运销其自雍正二年海潮淹没以后煎办不继商本自必倍増应令该御史以本年成本之轻重合挽运逺近脚价酌量时价移防晓谕商民公平买卖随时销售不得禁定盐价以亏商亦不得髙擡时价以病民至食盐之课轻于纲盐如果有纲地行销不敷之
　　处应将何府州县并可销若干之处查明具题改拨照纲输课暂济民食俟各场煎办旺足即行停止
　　三年巴东县地涌盐泉准于楚北州县行引分销户部议覆湖北巡抚纳齐喀疏报荆州府巴东县北纸倍溪地方忽涌盐泉居民煎煮毎日得盐约二千余觔请照淮盐行引于楚北各州县分销应如所请从之
　　又裁波罗冲可克地方盐务官怡亲王允祥等议覆原任大将军年羮尧奏称臣在西宁时因边外波罗冲可克旧有盐池青海蒙古人等运来边内贸易西宁军民赖食此盐臣奏设副将一员兵一千六百名驻防彼处将西寜通判移驻管理盐务在案现今郡王额驸阿宝移在波罗冲可克地方驻劄无庸复驻官兵其管理盐务之通判亦应裁去应如所请从之
　　五年定滇盐减价増薪之例户部议覆云南总督鄂尔泰奏黒盐一井薪本不敷请毎百觔加银四分二厘又额煎拨给盐觔毎百觔酌加银二钱应如所请行至称黒盐发价于毎觔额定三分内再减二厘之处不准行奉
　　防地方出产有旧无而可以新増者亦有旧有而应当裁减者若有彼此抵算之项准据实奏闻则事皆核实倘但令増添而不许裁减殊非公平之道且隠瞒那移之由此而生着鄂尔防查明盐觔内所増银两抵补减价増薪之数定议奏闻嗣经鄂尔泰奏滇省各塩井新増正课之数共银五万七千七百八十三两减价増薪之数共银一万九千余两抵补有余请如前奏议行从之
　　又河东池盐献瑞产盐七百万余觔河东盐政硕色奏报十月初三日起至十一月十一日止池盐献瑞不需人力自然滋生多至七百万余觔悉皆
　　颗粒盘簇味甘如饴逈异常盐下部知之
　　六年停止河南省知府彚销盐引例河南总督田文镜疏言豫省惟汝宁一府九属系食淮盐各州县自应各照额引督销如销不足引者应照分数叅处乃因光州所属之光山固始等县与湖广连界湖广食盐价贵奸商趋利尽将汝宁府属之盐贿通光州等处地方官全运湖广作私盐货卖故光州等处毎年销引溢额而汝宁府属之汝阳上蔡新蔡西平等县终年不销一引谬谓民间不食官盐毎引一张派令小民出银一钱八分解府通融奏销甚为民累至汝阳上蔡新蔡西平等县俱与销食芦盐之陈州项城等州县连界又以长芦之官盐作私盐自行贩运买食各县绅衿富户俱纵令家人佃户挑贩私盐乡地巡役不敢过问及至奏销派课止累一二穷民更为偏苦葢因彚销之知府有收课分润之肥督销之知县无分数考成之咎近楚之地方又有商人买路之规运销之商人坐获官引私销之价欲絶其当先严以法部议应如所请嗣后汝宁一府所属引盐停止知府彚销令各州县招募殷实水商取结送部准其行盐办课该管州县按季督催各销各引将商人运到盐觔按引注明某州县于某年月日行销字様并截去一角钤盖印信俟销完日缴部查騐违者罪之报可
　　议准修理河东盐池经费河东巡盐御史硕色疏言河东盐池为山陕河南三省食盐所闗其防水之池墙渠堰均属要查旧例于额外羡余之内毎年动拨银五千两嵗修渠堰而盐池一带若不毎嵗修补恐致大修之年倍多费用请于添设余引羡余银内毎嵗再动拨六千两以三千两作嵗修池墙之用以三千两存贮运库积至五年以作大修之费则池墙渠堰俱可永保完固此等工程运同不能独力兼营请于附近州县防选干员凡遇修筑之时委用五六员协助监修庶事有専责而工无怠误从之
　　又议准福建督臣条奏盐政五条户部议覆福建总督髙其倬条奏闽省盐政事宜一谨产地之收晒闽省盐场福清一场最大其各团所产之盐零散难稽请建设总仓令各团晒丁将所晒之盐统归一处封锁则稽查自易且免雨湿水淹之患莆田一场各团卤窟并无遮蔽应设法修砌以资防防至浔美州梧州惠安漳浦南埸金坑漳南诏安等场俱各委员整期有实效一严销地之售卖闽盐向系商行后改为官卖近复用水客肩贩请暂令水客分认行销而以官运接济俟行之三年有办理无误者报部佥为商人再请发引以立成法至存贮盐觔照例于盐多产之时官动课银就场收积以备接济一定盐课之额数闽省盐课有额徴公费二项共徴银一十七万有竒是为正额其额外溢行之盐乃为盈余除支给盐道暨各场官役公用外俱造入盈余册奏销一酌办理之人员闽省旧设办理盐务各官雍正二年悉行裁去嗣后请于通省佐杂官内遴选亷干之员管理钤束仍不时遣官巡查均应如所请从之
　　又定浙省玉环各岙征收渔盐税银例户部议浙省玉环各岙旧有采捕渔船应照例刋号给牌令赴玉环查騐其滨海煎盐之户亦令编入保甲并灶聚煎官收官卖毋许私贩出境所有渔盐税银即以备各项公费之需俟玉环一切经理完备后另照内地之例各归藩司盐政项下充饷从之又饬江常镇道督缉镇江闸口私盐户部议覆总督兼理两浙盐政李卫疏言江南苏松常镇四府民间食盐定例行销浙引至京口一带地方接壤两淮仅隔一江私贩易于偷渡是以从前镇江闸口责成文武各员盘騐捜查但日久法弛以致私贩潜滋浙盐壅滞请交江常镇道就近管理督同镇江府海防同知京口将军标下副将镇江城守叅将轮流分班经管不论粮船兵船差船如有夹带私盐许即严拿其水陆一切私盐并令查拿倘有踈纵失察照例纠叅仍严禁官弁兵役毋得勒掯商民需索进闸使费倘该道员不能实力整该督即行指叅照例议处应如所请得
　　防依议盘查私盐着该管官员实力奉行并令江南巡察御史不时访察
　　又定私枭连坐之法浙江总督李卫议覆江南督臣奏称私枭窝囤已经防题举行十家连坐之法如一甲之人不行出首致旁人首告者其甲长及同甲人等一并治罪查连坐之法惟当就两隣甲长严治其罪足蔽厥辜若因一人而株连及于同甲之十家未免罹法者繁且恐反畏同罪众口朋比隠匿难以稽查应请寻常兴贩止治两隣甲长以不首之罪若大伙窝囤聚众拒捕者将首犯之同甲一并连坐从之
　　又议准两淮盐场设立灶长保甲以清盐政户部议覆浙江总督李卫遵
　　防防议两江总督范时绎等条奏两淮盐务一各灶烧盐处令商人公举干练殷实者按其塲灶酌用数人并设立灶长巡役查核其盐之多寡尽入商垣以杜灶丁私卖之一凡州县场司俱令设立十家保甲互相稽查遇有私贩据实首明将本犯照例治罪私盐变价分别赏给诬者治以反坐之罪倘有狥隠等情被旁人告发者该州县场司官照失察私盐例叅处俱应如所请从之
　　【臣】等谨按保甲之法所以靖盗源而着效莫切于场灶盖都防郡邑以及乡里市镇土著者与外来相间奸良错杂迁徙靡常非精勤职事之员鲜能
　　彻底清厘永久无惟盐埸灶户星罗碁布环聚而居且皆各有执业不同防手少为检察一望可知其法以十家为甲十甲为保栉比鳞次不湏越户编排保长甲长谨司其事私煎私贩无自而生而且昼夜之守望相助荡草之有无相通盘防之假借相近兼以赈贷之
