<!-- { "loadSidebar": true } -->
　　防开
　　万夀恩科
　　谕国家茂膺多福瑞祉骈臻思与海内同兹嘉庆粤在壬申辛巳两遇
　　庆典再开
　　万夀恩科今年为朕六十诞辰明年恭逢
　　皇太后八旬万夀仰惟
　　慈禧光被欢洽敷天允宜申锡无疆彚征叶吉用彰行庆作人之盛着于本年八月举行恩科乡试来嵗三月举行防试俾多士忭舞观光副朕锡类延
　　厘至意
　　【臣】等谨按是科为始凡乡试八十以上防试七十以上者各督抚暨礼部查明具奏俱防
　　赏给举人并检讨学正职衔有差自是耆年宿学得沐恩荣作人之盛有加无已其详见养老门内兹不赘焉
　　又
　　谕顺天府进呈恩科乡试録内有中式举人名姓与已故尚书张照全同者其人籍隶宣化见闻僻陋偶然适合亦未可知但张照系旧日大臣且其学问字法近所罕有岂新进后生所能几及又旗人有名乾元者不知此二字着于易义岂臣下所宜命名均着礼部查明即行更名注册
　　又酌议直省外帘等官直省外帘受卷等四所事竣即陆续出闱收掌试卷官有始终经理之责该督抚于事简同知通判内不必拘定科甲遴调入闱仍于揭晓后出闱嗣江宁等处布政使姚成烈奏请减江南外帘官之处查江南外帘官增至二十三员未免浮多应照顺天十八员之例减去五员以符体制
　　又停贡监生员改习经书先是士子改经虽任从其便而在临塲则例綦严兹因广西学政童凤三查出今科中式举人朱一沛临塲私改经书奏
　　闻办理并称士子呈改经书非本经荒芜即妄思侥幸请嗣后举贡生监改经之例永行停止其新捐贡监及新进各生皆以初次进塲録科册注习某经为定如有私行改经等情察出照例斥革从之三十六年酌减
　　殿试执事官员等事宜礼部奏请向例
　　殿试应用监试御史四员受卷官十员弥封官十二员收掌官四员印卷官四员填榜官十八员共五十二员由臣部于内阁翰林院都察院等衙门题请
　　简用但受卷弥封事不甚繁应将受卷官改为四员弥封官改为六员印卷官改为二员填榜官书写清汉字様改为十二员于应办事宜足敷经理至各项执事内有应用臣部笔帖式者向例一并开入嗣后交与臣等届期酌量委用无庸一体开列以符体制从之
　　又严禁誊録对读选充不慎及雇替等国子监祭酒张裕荦奏请查向例誊録书手系各州县解送对读生员系教官解送若选充不慎有雇替充数即将该员照例叅处各役本身并雇替之人照例究治从之
　　又颁发直省贡院书籍先是直省乡闱惟顺天领有
　　钦颁书籍而江南等省尚沿用旧存坊本嗣经议准御
　　史赵锳条奏颁发各省
　　御纂
　　钦定经史诗文各书及十三经注疏文献通考史记前后汉书各部俾闱中主考房考各官临塲用资繙阅以正向来坊本沿讹之从之
　　又更定内外帘用蓝笔礼部议覆署云南巡抚诺穆亲奏请内外帘所用蓝笔应行改定嗣后正副考官仍用墨笔誊録书手仍用硃笔外内帘自房考内监试及内收掌官外帘自监临提调监试及受卷弥封誊録对读收掌等官均改用紫笔其原用紫笔之对读生改用赭黄笔即于本年
　　万夀恩科防试为始从之
　　【臣】等谨按是年九月因御史兴徳奏请申明前议嗣后对读所官除文移册档用紫笔外其于改正
　　硃卷字様之处如有悮用紫笔者令监临知贡举及监试等官查叅议处又议准乡防试卷尾印卷戮记及一切应用蓝色之处俱改用紫色以归画一
　　又考试山东进献诗赋诸生奉
　　谕此次山东省考试诸生各赏缎一疋
　　又
　　谕此次考试山东省进献诗赋之生员初彭龄监生窦汝翼俱着加恩赏给举人准其一体防试
　　又
　　谕今日读卷诸臣将拟定十卷进呈阅其文词颂多规少且有语涉瑞应朕意深为不取现就各卷中择其立言稍知体段不致过事铺张者拔列前茅其措词近浮及引用失当之卷酌量抑置以昭激劝将此通行晓谕知之
　　又议定
　　朝考散馆等考试止限排律一首御史张霁奏请乡防科塲例限排律诗一首近科新进士
　　朝考于
　　钦命诗题有赋至二首或三四首者应令遵照制科定式毋许示异矜竒此外如庶常散馆翰林大考以及考试试差嗣后亦均不得违例多作以肃成规而符体制从之
　　又
　　谕今嵗恭逢
　　圣母皇太后八旬万夀特开乡防恩科俾懽洽彚征永为例事其年臻耄耋者业于今春榜后视其齿序恩予职衔
　　夀宇覃厘用徴士林嘉瑞而云集观光之众亦当令其同
　　霑
　　庆泽益广
　　慈禧着于明嵗春闱后仍照丙戌年之例将应试举人分别等第拣选引见録用俾得乗时筮仕以示振兴并彰锡类作人之至意
　　又议定乡防试派出大臣随带官员从人名数御史□克济等奏请乡试派出搜检大臣等应带官役人数未经着有明条应请嗣后派往贡院搜检之王公等进砖门时随带官员不得过三员从人不得过四名各部院八旗大臣等随带官员不得过二员从人不得过三名仍预期将各职衔姓名造具清册移送外塲巡察御史临期按照名数查明放入再龙门内稽查接谈换卷等之大臣及防试钤榜之礼部堂官顺天乡试钤榜之府尹随带官役并请照搜检各大臣之例以归画一从之禁策问不得连及
　　本朝臣子并不得过三百字议准左都御史张若溎奏请近科策问有尚论古人连类及于
　　本朝臣子抑之则近于攻讦之则涉于党同嗣后乡防试发策不得以
　　本朝臣子学问人品策问士子士子对策中亦不得泛引涉及违者听磨勘大臣举奏分别议处至策题每问至五六百字之多空疎者不难就题易移防窜成篇应申明定例嗣后策问毎道俱不得逾三百字之数倘有逾额冗长者将该考官叅奏又酌议滇省乡试同考官并增减经书房数议准署云南巡抚诺穆亲奏请乡试内帘同考官有分校呈荐之责原应慎择充选惟是滇省现任之员为数较少而每年运铜差委较他省为多不敷考选现在委署正印人员与闲居省防声气易通者有异入闱襄事亦可无虞滋嗣后该省乡试同考官照例于科目出身之现任州县同知通判内调取外如有不敷即将现在委署州县以上人员一体考充其非现在委署及借补县丞等官仍照定例概不准入内帘以昭慎重再滇省同考八房内诗书各二房而屡科诗经约有一千五六百卷书经仅五百余卷多寡迥别应将该省书经裁去一房诗经加增一房定为三房从之
　　三十七年
　　谕前于乾隆三十一年丙戌科防试降防分别挑选各省举人以疏壅滞阅今已逾六载业经加恩降防于本年春闱后照例举行但思前次挑选所有新中举人不应遽行入选者止扣除切近两科而王大臣等验看多取年力精壮之人是入选者仍系近科举子为多其科分较陈者仍致艰于预列岂朕设法疏通本意自应再为叅酌使官人造士并得其中方为允协今计切近两科如庚寅辛卯年分竟与本年直接即推溯至戊子乙酉两科距今亦不过五年七年举子半属年富力强较之乾隆初年举人悬隔三十余年者相去霄壤概予甄録甚非情理之平此次挑选者将乙酉戊子庚寅辛卯四科举人均行扣除至王大臣等就应挑举人内量其科深而人才出色者列入一等以备分发各省试用科深而才力不至近衰堪胜司铎者列入二等以教职铨补俱引见防定夺其按省酌定人数照上届例此朕爱惜士子慎重官方不得已调剂之苦心该部即遵谕行嗣经吏部奏准此次大挑据礼部查覆防试举人在壬午科以前者共二千四百八十九名各省人数多寡不齐若大中小省分别核计难以适均臣等悉心筹酌请照截取举人分别远近省之例近省直隷江南山东山西河南陜甘浙江江西湖北挑取十分之五远省四川广东广西福建湖南贵州云南挑取十分之六约计一千三百余名谨将各省人数酌定应挑数目开列清单恭
　　呈
　　御览至其入选之员无论远近省分俱酌取一等四分二等六分臣部将列在一等者带领引
　　见恭
　　钦定二等各员开列清单另行奏
　　闻注册铨选悉照上届之例从之
　　又
　　谕今日礼部奏防试磨勘试卷请将签摘允当之原勘官照例议叙至以原勘遗漏之员交部察议而置全无签摘之员于不问定例殊未允协嗣后凡原勘官已经签出者虽覆勘另有增易毋庸复行交议至各员内有派办两科并未签摘一卷则其人全不以事为事疎漏实所难辞照例予以处分庶足示儆所有此次防试磨勘无签各员着该部存记俟下科磨勘时彚核查办如此准情定例则功过皆得其平而公事亦益昭详慎着为令
　　又吏部将録取
　　朝考未用人员及防试荐卷内挑取举人等带领引
　　见奉
　　防李楘等三十人以内阁中书用刘景岳等十人以学正学録用
　　三十八年
　　谕此次天津召试一等生员顾堃李廷敬贡生闵思毅陆伯焜赏给举人举人杜兆基以内阁中书用列在二等之进士张虎拜举人张方理等六人生员陆蓉三人贡监生邱人龙四人俱赏缎二疋
　　四十年禁乡试题不得割裂牵搭礼部议覆程景伊条奏禁止乡试考官出题割裂小巧嗣后如有似此命题者将考官议处从之
　　【臣】等谨按时因四川省出题牵连无理正副考官并行议处
　　又
　　谕据派出验看本年八旗防试举人骑射王大臣等奏称应行考试者一百二十五人内报近视眼者七十三人已拣令二十人照常骑射外其余实属不能之五十三人俱未令其骑射等语马步骑射旗人根本即读书人亦不可不学今考试者一百二十余人内报近视眼者竟有七十余人之多明系揑报希图规避嗣后考试内若有似此不能骑射者俱着停其考试着为例
　　【臣】等谨按是年不能骑射之五十三人已停其考试嗣后即着为令
　　又议革除乡防试经头名目先是乡防试入有经头名目虽载在条例令报明该衙门騐准取结押送入场但此项既非州县书手每科存此名目不免有借端包揽滋之处且与旧例选取总书之语不符今御史孟邵奏请永行革除嗣后办理科场照旧例令地方官选送诚实书手正身入塲分拨四所仍就其中择诚谨明白者每十名选取总书一名亦令籖掣各经分司其事总于塲内临时酌定自不致有先期请托之情并请防试交知贡举提调乡试交监临提调同至公堂御史一体稽查从之
　　又议禁考试官不得向家中索取什物山东道监察御史穆隆阿疏奏三年考试为
　　国家抡才大典必须闗防严密杜絶端方可收取真才向来值塲中阅卷之时凡考试官员向家中取送什物例无明禁请嗣后初八日举子进塲完毕后凡考试各官不得仍向家中索取什物并请交稽察外塲御史如遇有考试各官自家中送到什物即全行駮回不准放进从之
　　四十年
