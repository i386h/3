<!-- { "loadSidebar": true } -->
　　五十七年十二月以
　　孝惠章皇后升祔
　　太庙遣官致祭
　　岳镇海渎
　　长白山是嵗遣官将事满汉编检以上皆通行开列
　　六十年三月以
　　御极六十年大庆遣官致祭山川与
　　万寿告祭礼同
　　六十一年建
　　江海潮神庙于浙江之尖山时浙江修筑石塘工成巡抚朱轼请建庙于江海汇流尖山之麓庙成
　　赐御书协顺灵川匾额春秋致祭【详见于后】
　　六十一年十一月
　　世宗宪皇帝登极遣官致祭
　　岳镇海渎
　　长白山
　　雍正元年二月以恭上
　　圣祖仁皇帝尊谥遣官致祭
　　岳镇海渎
　　长白山
　　十二月以
　　册立
　　皇后遣官致祭
　　岳镇海渎
　　长白山
　　二年八月加
　　江海大神封号少詹事钱以垲上言请加封江海诸神有功德于民者下礼部议覆从之于是加
　　四渎封号江渎曰涵和河渎曰润毓淮渎曰通佑济渎曰永惠均遣官赍送祭文香帛令督抚布政使大员致祭又加封
　　四海龙神东海曰显仁南海曰昭明西海曰正恒北海曰崇礼均如四渎仪令地方官致祭又封
　　大沽海口之神加广惠二字立庙天津又封
　　浙海潮神为运德海潮之神立庙海宁县又封洞庭湖神加涵元滙利四字立庙常德府均致祭如仪
　　三年三月封山东临清州
　　河神为福漕漳河之神馆陶县
　　河神为惠济漳河之神初礼部议覆钱以垲奏以直省庙祀诸神果有捍御保障之功者应令请加封号列之祀典于是山东抚臣以漳河济漕利运请加封号岁以春秋致祭允之
　　是岁致祭
　　衞源之神衞水源出百泉今运河之经流也河南抚臣疏言百泉之上衞源神祠通漕济运请列祀典从之仍
　　御书匾额令巡抚致祭岁以春秋祀之
　　五年二月以黄河澄清
　　御制祭文遣官致祭
　　黄河之神
　　四年冬督抚诸臣次苐奏报黄河澄清地连四省时逾二旬诸王大臣请陞殿庆贺
　　世宗不许谕以河神福国佑民功用显著宜崇祀典以答神庥乃遣官分诣清河武陟二处新建神庙致祭行礼嗣是每昭灵应必遣官致祭
　　五月重修江南宿迁县皂河
　　河神庙春秋致祭
　　十二月遣官致祭
　　河源之神于河州口外以黄河澄清及江南淤地利民故也建祀西宁详见于后
　　七年建
　　江神庙于湖广武昌春秋致祭内阁奉
　　谕防山川之神锡福于地方百姓是以自古帝王皆诚心展祀以答神贶湖广境内西南数省之水汇入大江又为川泽之总汇凡属土地人民及舟楫行旅皆仗江神黙佑保防安宁允宜建修庙宇按时致祭以崇报享着湖广总督巡抚动帑办理此朕防祷神只防国佑民之意非谄媚以求一己之福也乃建庙于湖北武昌平湖
　　门之外岁以春秋致祭
　　八年建
　　海神庙于浙江海宁县加封为宁民显佑浙海之神浙江潮神庙既建于尖山又加封号是岁奉
　　谕防朕惟古圣人之制祭祀也凡山川岳渎之神有功德于民生能为之御灾捍患者皆载在祀典盖所以荐馨昭格崇德报功也雍正二年浙江海塘潮水冲决发帑修筑比年以来塘工完整灾沴不作居民安业今年潮汛盛涨几至泛滥官民震恐幸而水势渐退隄防无恙此皆神明黙垂防佑惠我蒸民者也兹特发内帑十万于海宁县勅建海神之庙以崇报享着该督遴委贤员度地鸠工务期制度恢宏规模壮丽崇奉祀事用答明神庇民御患之休烈乃建庙于海宁之春熈门内中祀运德海潮之神以英衞公伍员诚应武肃王钱镠配享【二神见后】其他诸神祀于配殿
　　世宗御制碑文加神封号遣大臣致祭乾隆十六年二十
　　二年
　　皇上南巡皆遣官致祭二十七年后四
　　巡江浙
　　莅跸海宁并
　　躬诣拈香又
　　命于杭州建庙崇祀立碑皆如海宁之制【详见于后】
　　是年建
　　湘江神庙于湖广长沙春秋致祭
　　【臣】等谨按武昌所祀乃江渎之神长沙之庙在湘江橘洲则湘江之神也又湖南之巴陵亦建庙于城陵矶矶为蜀江洞庭所汇所祀盖江渎之神而未列祭典并识于此
　　四月建
　　河源神庙于甘肃河州加封为开津广济佑国庇民昭应河源之神先是以黄河澄清遣官致祭是年奉
　　谕防古称黄河之神上通云汉光启图书礼曰三王之祭川也皆先河而后海惟神泽润万国福庇兆民自古及今功用昭著我朝自定鼎以来仰荷神庥尤为彰显至于澄清六省之遥阅歴七句之久稽诸史册更属罕闲朕思江南河南等处皆有庙宇而河源相近之处向来未建専祠考河源发于昆仑地隔遥边人稀境僻其流入内地之始则在秦省之西宁地方朕意于此地特建庙宇専祀河源之神九卿详议具奏寻议黄河发源西畨枯尔坤山经河州之长宁驿流入中国应于河州口外择地建庙春秋致祭
　　御制碑文勒石从之十一年十二年皆遣官致祭
　　十二月封直
　　滹沱河神为长源永济滹沱河神春秋致祭九年建
　　永定河神惠济庙于石景山永定河即古之桑干河源出太原合众水为流乗髙注下其性湍悍畿南恒被其害
　　圣祖时亲加指示导之安流名曰永定加封河神祀之卢
　　沟桥雍正七年
　　世宗以石景山据河上游工程最要既严加捍御因命择地建庙庙成遣官致祭
　　赐名惠济仍
　　御制碑文以纪之
　　十年闰五月建望祭
　　长白山享殿于温德亨山【今名望祭山】旧例春秋致祭皆由宁古塔将军遣官于吉林之温德亨山设幄次望祭将军常德奏请于望祭之处为屋五间与长白山相望既不违望祭之义又足以避风雨庶祀事得尽其诚从之十三年令春秋二祀即以宁古塔将军致祭领以上均斋戒陪祀
　　七月建
　　洪泽湖神庙于髙家堰春秋致祭髙堰山盱石工告成奉
　　谕防洪泽湖赖髙堰以为保障建立石工为久远之计二年以来风涛恬静工作易施皆湖神黙佑之力宜防诚展礼以申报享之忱乃令河臣建庙于堰上岁以春秋
　　祀之
　　十三年九月
　　皇上登极遣官致祭
　　岳镇海渎
　　长白山
　　十一月以恭上
　　世宗宪皇帝尊諡遣官致祭
　　岳镇海渎
　　长白山
　　十二月致祭河南开封府
　　河神庙先是河东总督王士俊奏请致祭省城河神至是礼部请遣官赍祭文香帛以往
　　皇上以河神显异曾奉
　　世宗宪皇帝特防致祭乃
　　御中和殿阅视祭文香帛赍送总督行礼致祭
　　乾隆元年八月
　　特谕致祭
　　河神
　　海神石景山
　　永定河神礼部奉
　　谕防南北河工与浙江海塘关系国计民生最为要当朕即位元年咸庆安澜理宜防修祀典以荅神贶部臣议于清河武陟海宁三处神祠照例赍送祭文香帛令总督致祭又令直河道总督往石景山致祭从之
　　二年正月厘定
　　洞庭湖神
　　君山庙神致祭典礼二祠春秋致祀祭品向由有司具备是岁奉
　　谕防洞庭湖神福佑一方灵应显著君山神庙载在祀典所有春秋祭品礼仪理应动用正项钱粮办理着照湘江之神之例一体开销以昭敬礼明神至意四月以恭奉
　　世宗宪皇帝配享
　　南郊遣官致祭
　　岳镇海渎
　　长白山
　　十二月以
　　册立
　　皇后加上
　　皇太后徽号遣官致祭
　　岳镇海渎
　　长白山
　　三月立
　　海神庙于江南寳山县春秋致祭大海自北而南奉贤寳山南滙上海皆当其冲而寳山三面距洋尤为险要抚臣请筑石塘三百余丈以资捍御发帑成之即建庙于上以祀
　　海潮之神祀典视淅之海宁
　　御制碑文纪之
　　八年八月
　　皇上东巡
　　盛京遣官致祭
　　北镇庙
　　长白山
　　十三年二月
　　皇上东巡
　　躬祀
　　泰岳増用中和韶乐遣官致祭
　　岳镇海渎
　　长白山先是十二年六月
　　谕内阁奉
　　圣母皇太后懿防泰山灵岳坤徳资生近在鲁邦宜崇报享朕不敢违爰遵
　　懿训亲奉
　　銮舆秩于岱宗旋跸青齐观风布泽以昭崇
　　圣法
　　祖教孝省方钜典大学士等防议以闻寻议奏古者因名
　　山以升中原有燔柴之礼
　　圣祖仁皇帝因仪文度数书阙有间议封禅者尤多不经特允廷议以祀五岳礼致祭今
　　皇上东巡致祭泰山应遵康熈二十三年之礼举行惟是致祭方岳向未用乐谨按周礼大司乐奏蕤宾歌函钟舞大夏以祭山川是山川之祭自古用乐今
　　特举盛典秩于岱宗请用中和韶乐令儒臣増撰乐章令太常寺协律郎率乐生豫习备用十三年二月壬午至于泰安
　　皇上先诣
　　岱庙拈香于配天门内降舆由仁安门入三上香行一跪三拜礼翼日癸未致祭如康熈二十三年之仪遂奉
　　皇太后登岱所至祠庙皆拈香致敬奉
　　谕稽古巡狩翕河乔岳典礼攸隆朕兹亲祀
　　孔庙有事于
　　泰山其四岳四渎皆宜荐馨用申诚敬着该督就近遴委大员前往以崇秩祀寻议准祭文香帛仍由京驰驿赍送
　　十四年四月以平定金川恭上
　　皇太后徽号遣官致祭山川如二年之礼
　　十五年九月以
　　册立
　　皇后恭上
　　皇太后徽号遣官致祭山川如十四年之礼
　　十月庚午朔
　　皇上巡幸中州诣
　　嵩岳庙拈香越日辛未致祭如东巡祭岱庙之仪是年
　　祭祀山川悉准东巡之例以
　　御道所经遣官致祭黄河之神及卫源神祠
　　十六年二月
　　皇上南巡遣官致祭所过
　　名山大川之神凡巡狩所至礼祀山川是年
　　皇上南巡于山东祀东岳泰山之神至江南祀清河县河渎之神淮渎之神江都县江渎之神皆遣官致祭二月
　　亲祭清河河神庙至浙遣官祭海神庙南镇会稽山凡
　　往返渡河渡江致祭之处皆
　　亲诣拈香行礼又诣清口风神庙惠济祠拈香至泰安诣岱庙拈香葢于怀柔百神之礼无不举矣六月加封
　　永定河神为安流广惠之神遣官致祭
　　十二月以
　　皇太后六旬万夀恭上
　　徽号遣官致祭
　　岳镇海渎
　　长白山
　　十九年八月
　　皇上东巡
　　盛京望祭
　　长白山渡松花江祭
　　江神九月祭
　　北镇庙皆
　　亲诣行礼
　　二十年六月以平定伊犁恭上
　　皇太后徽号遣官致祭山川如十四年礼是嵗以大兵西
　　征致祭所过
　　山川之神大军所经之山致祭者四一曰阿勒台山一曰珠尔库柱山一曰博克达山一曰阿拉克山皆以
　　诏防读文致祭
　　二十二年
　　皇上南巡致祭所过
　　名山大川之神如十六年礼是后四
　　巡江浙致祭皆同
　　三月建
　　海神庙于杭州之观潮楼
　　勅封为平潮利涉浙海之神是月
　　大驾驻跸杭城奉
　　谕防浙海之神自雍正八年海塘告成时
　　特加褒封
　　勅于海宁县地方建庙崇祀迩年以来海波不塘工巩固朕省方浙中亲临踏阅见大溜直趋中小亹両岸沙滩自为捍御濵海诸邑得庆安澜利及生民实资神明显佑应于杭州省城之观湖楼敬建海神之庙以昭朕崇徳答佑至意应行事宜该部查例具奏礼部奏言雍正八年
　　勅建海宁海神庙规制典礼具有成案今奉
