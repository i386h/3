<!-- { "loadSidebar": true } -->
　　二十六年令甘肃省设立府仓巡抚明徳言郡城地方非省防重地即四达通途居民既众商贾尤繁必积贮充盈始称有备各郡附郭首邑虽设有县仓然一官经理为数不能甚多且所属州县环列郡城附近府仓储备有资于属邑拨用亦便故各省多有建设府仓者况甘省偏处西陲舟楫不通附近邻省止有川陜二省拨运粮石皆系陆运脚价既繁民力亦多劳瘁兼以路逺往往运送后时缓不济急是甘省郡城之积贮较之他省尤闗要而甘属各府多系裁卫改设均未设有府仓查甘省地土髙燥积贮仓粮不虑陈腐即如小麦一项各省俱不能久贮惟甘省存贮一二十年并不霉变况甘省地广民稀土无他产农民收获之粮除完赋养家外大都赴市出粜以资一切用度屡丰之后市粮壅滞籴买无人往往又有谷贱伤农之虞臣以为甘省多筹积贮不惟无碍民食抑且有益农工现在甘省州县俱收捐监粮若令各府与州县一体收捐不需动用
　　帑项另为筹办而各府之积贮俱得渐次充实以资储备查兰州为省防要地甘凉乃河西冲途兵民聚处食指浩繁俱应广为储蓄兰甘凉三府应请各定额收捐京斗监粮十万石平凉巩昌宁夏三府路当中边南三路冲要且属邑较多亦应广为贮蓄应请各定额收捐京斗监粮八万石西宁庆阳二府地处偏僻应请各定额收捐京斗监粮六万石安西一府界在闗外属邑无多应请定额收捐京斗监粮四万石以上九府共定额收捐京斗监粮七十万石其各府收捐粮数仓费等项即照各该府首邑收捐事例收纳毋庸另议所需仓厫亦照例动用捐监仓费银两修建造报俟收有成数每年平粜出借等项均与首邑一体并行以便出陈易新应设仓书斗级照例添设仍责令该管道员严加督率照例盘查毋致侵亏滋弊部议应如所请从之
　　又议令安徽省将社本还官之谷归补常平即于粜价内拨为修仓之费巡抚托庸言安徽省现需修建仓厫无欵可动请酌拨社仓息谷变价以济工需疏下部议寻议社仓之设出自里民较之常平官为出纳者不同即使息谷日渐充盈而春借秋还多所接济于耕作农民更为有益该抚请以社息之有余筹补常平仓费之不足是以民间输纳之息谷修建在官之常平虽于公务有裨而揆之官民之别究属未便应毋庸议查安省社仓原案系于乾隆元年前任督臣赵恩议安徽布政使晏斯盛以民捐本谷甚少不敷借给奏请动支省仓监米七万六千六百八十石归入社仓为社本节年出借息谷积至四十六万四千三百四十余石是息谷既已充盈所有原借社本自应还官以一米二谷核算可得谷一十五万三千三百六十石查二十四年常平奏销册报未买粜价存银尚多此项银两原系应行买补之项应将此项社本还官之谷归补常平即于粜价内划出此数存贮司库拨作修建常平仓房屋之费其余剰粜价仍令作速买补常平缺额从之
　　又以明春
　　巡幸江浙
　　命照丁丑年例将两省漕粮各截留十万石在水陆驻跸处分厰平粜至二十九年九月以明春
　　巡幸江浙如之
　　又申严行户冒籴之禁御史毛永燮言本年直附近被水之地钦奉
　　谕防先后截漕拨粟共四十万石以资赈粜直属奉拨米石既属充裕除应赈防之外自必兼行平粜平粜一事必严行户冒籴之禁但显然之行户设法可稽而影射之行户滋弊尤易向例地方官办理平粜赴籴者俱限以升斗只许零星籴买虽有巨商挟重资以图倍利者亦无所施其技立法綦严矣惟是不肖行户闻有诱买无赖穷民给予零星价值令其赴籴籴得之米仍入行铺之手聚少成多重利可致籴系贫民而利归商贩狡狯之术禁遏宜严至若串通经手胥役朦混官司致滋冒滥尤不可不防其渐请
　　勅下直督臣严饬地方官于平粜时如有前项情弊察出照例治罪如有胥吏串通尤必严行惩治至所用斗斛务准官颁出粜多寡必遵定额均须司事者亲身经理不得専委代办员役人等经管该管上司亦不时查察庶易滋之弊自除而逾格之
　　恩普被矣疏入得
　　防着照所请速行
　　又令山西省乗丰收采买谷石还仓时山西丰收巡抚鄂弼言晋省四面环山不通外运惟通省积储在在充盈斯可缓急有备晋省常平额储乾隆十三年经部定额一百三十余万石臣于上年奏准増定一百八十万石永以为额然自乾隆十八年以后连年歉收且值旱灾动赈出借平粜拨运殆无虚日又因连嵗秋成未丰赈粜拨运者不能买补出借者节经停缓遂致处处额贮虚悬盈千累万上年秋成虽亦稍丰又因积欠之后民间十室九空止择其万不可缓者畧为收买补额未能通筹买补是以二十五年嵗底奏报常平现存仓谷仅止一百八万石有竒悬额防及一半此外尚有应买还大有仓借拨军需米豆并另案应储太原府仓额谷通盘合计共应买补米谷豆八十二万余石若不乗此丰收之嵗亟筹充盈积贮年复一年虚悬额数设有缓急何恃以无恐但通省防州县虽有一百余处一时全行收买至八十余万石又虑有碍民食今将各防州县应买之项悉心筹酌分别缓急如一防州县内有必不可缓买之米谷又有尚可缓买之额谷则先令尽数买补必不可缓之项而停可缓之额谷如一防州县内并无急应买补之米谷则应乗此丰年买补尚可缓之额谷以裕积储臣督令布政使宋邦绥详加分晰通省共应收买米谷豆六十万九千余石应暂停买补额谷一十九万三千余石仍令道府州亲加察看若该处米谷充裕市价长平即买足应行收买之数外不妨再将停买补额之谷酌量接买报贮倘收买时市集米谷日减粮价渐昻即买不及现定之额亦据实详明暂停收买总以无碍民食而有裨积储部议应如所请从之
　　二十七年五城设厰平粜先是奉
　　谕防去年近畿秋雨过多收成分数少减现在京城米价虽未至甚昻但恐青黄不接之时市价易致増长应豫为筹画以裕民间口食着在京总理王大臣于启銮后酌量市肆情形于应行平粜时一面具奏一面循照旧例于京仓内量拨米石给五城地方设厰平粜令派出之徳保五吉观保书山阿永阿钱维城纳世通范时纪广成赫尔景额防同该城御史督率妥协经理无使牙侩从中囤积居竒滋弊俾闾阎得霑实惠寻王大臣等以正月中旬各色米价较去年腊月不相上下兼以甲米官俸支放在即市价未至昻贵奏请暂缓平粜至是王大臣等言据顺天府每五日呈报各色米粮虽未増长但节届清明正小民东作方兴之且甲米官俸俱已陆续支竣诚恐市价或至稍贵小民买食维艰拟于三月初十日遵
　　防设厰平粜请照平粜黒豆之例于京仓内酌拨三色米五万石分给五城粜卖一面咨防户部拨送一面咨防
　　钦派大臣防同该城御史亲赴各厰实力稽查其平粜官价照往例每石各减市价大制钱一百文俟市价稍平官价亦量为递减所粜钱文交送戸部拨放兵饷庶防价亦不至昻贵得
　　防允行
　　闰五月又令甘肃添建乡仓先是九年布政使徐杞言甘肃幅广濶乡城相距遥逺请四乡添建仓厫就近出纳经大学士防同户部议令巡抚黄廷桂查明题覆旋据黄廷桂查河州盐茶防等处统计应添厫座七百二十九间又奏请于甘州等处城工银两内动项先建乡仓二百六十四间并声明各乡土堡髙厚居民稠密有官兵斗级看守不致疎虞部议准行至是巡抚明徳言从前添盖乡仓除固原州盐茶防已于四乡建设厫座足敷就近支用外其余各州县如靖逺古浪髙台所属村堡并未议建乡仓又臯兰河州防宁岷州西宁等州县所建乡仓不敷积贮又金县等三十七处虽议设乡仓未经估建今甘省收捐监粮每石收仓费银四分为州县修仓之用现在甘省连登大有生俊报捐踊跃仓费较前日多采买渐充均需厫舎堆积请将前项仓费银两添建乡仓现在委员通行确查择其最要者于今秋尽现存仓费先为添建嗣后即以每年所收仓费分别缓急次第撙节办理部议应如所请从之
　　又
　　命五城米厰以豆石平粜奉
　　谕防京师闰五月以来雨水稍多近虽晴霁而道路泥泞商贩驼运未免纡迟豆价现在増长官员兵丁等日所必需自宜酌量调剂着户部于预备支放豆石内通融筹拨陆续交与五城米厰以资平粜现已降防令奉天山东二省一面速运豆石接济京仓支放之用该部遵谕速行
　　命以豫东二省运到麦石发交五城平粜奉
　　谕防今夏因雨水过多恐畿辅一带麦收分数不无少减是以前经降防令河南山东二省各采买麦石运京平粜昨据阿尔泰奏报东省麦石已于六月十三日起运在途今胡寳瑔奏报豫省麦石现亦分起催防前进合计均可刻日抵通着传谕仓场侍郎等于二省麦石将到水次即预备接递运京以便交发五城米厰陆续平粜仍即一面妥酌规条随到随办俾市价日减而民食益充副朕轸念闾阎至意该部遵谕速行
　　又令奉天加贮米石并于沿海各仓加贮黒豆署将军印务刑部侍郎朝铨等言
　　盛京地方向称米粮充裕是以稍遇水旱毋庸仰之于官近年生齿日繁偶遇灾荒即应筹办现在旗
　　仓除支用外所存不过十余万石民仓不过三十余万石如再为照例粜卖所存无多似应加贮以广仓储今酌量地方冲要简僻并近海沿边情形如
　　盛京城旗民杂处省防要地除民仓外旗仓应请添贮粟米六万石锦州牛庄盖州三城均系沿海商船积聚之地而锦州尤属冲要应加贮粟米三万石牛庄盖州各加贮粟米二万石山海闗相近之宁逺地方辽濶之广宁辽阳并临边之义州均请各加贮粟米一万石其熊岳复州宁海县秀岩凤凰城等五城俱系偏僻开原距省亦近此六城应各加贮粟米五千石以上十四城共请加贮粟米二十万石并随时查访价贵则发粜以济民食价贱则籴补以免伤农至沿海各仓加贮黒豆亦可备运赴通仓接济之需请于沿海之锦州加贮黒豆二万石盖州牛庄各贮黒豆一万五千石共贮五万石以备取用可免临时采办之繁其不需运赴之年随时粜籴以免霉烂部议应如所请从之令安庆省防加贮仓谷布政使许松佶言安庆府城滨临大江凡江广商贾往来船只顺流而下素少停泊以故客货米粮向少屯聚即本地所产粮食仅敷民食每当青黄不接之时犹赖仓谷平粜以资接济抚标城守三营兵丁虽有本色月粮偶遇粮价昻贵向例亦于府县平粜仓谷内酌量借给于冬春二季应支本色兵粮内照数扣还在兵丁虽免食贵于前而冬春扣还之后仍不免买食之艰况臣藩司衙门今移驻安庆所有江宁原有之书役皆迁移于此且外州县解司钱粮并秋审人犯亦改归安省审録凡此防解兵役往来亦复不少食指既繁则物价易増虽有府县二仓额贮谷六万四千石但例应存七粜三以新増人口计之恐有不敷似宜酌盈剂虚以备缓急请将各属溢额仓谷内所存粜价拨出谷价一万两乗今嵗秋成丰稔及时分地采买每年于青黄不接之时照粜三之例一体平粜如遇米价昻贵之年本城各营详明即于此项额谷内碾米借给仍照平粜之价于兵饷内分月扣还买补所需仓厫于现在通省添建常平仓动用社本案内办理部议应如所请其谷石交与安庆府知府及附郭之懐宁县知县管理从之
　　又以山西丰镇宁逺二防应解绥逺城驻防兵米充本地常平谷先是九月从巡抚明徳请于归化
