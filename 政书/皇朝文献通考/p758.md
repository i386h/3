<!-- { "loadSidebar": true } -->
　　常徳府在省治西北六百七十里东西距四百二十里南北距二百十里东至长沙府益阳县界一百六十里西至辰州府沅陵县界二百六十里南至长沙府安化县界一百二十里北至澧州界九十里东南至长沙府益阳县界一百三十五里西南至沅陵县治三百八十里东北至岳州府治四百五里西北至澧州府石门县治二百二十里自府治至
　　京师三千九百八十里明为常徳府
　　本朝初属湖广省后分属湖南省凡领县四
　　武陵县【附郭】
　　桃源县【在府西八十里】
　　龙阳县【在府东八十里】
　　沅江县【在府东南二百七十一里】
　　衡州府在省治南三百六十里东西距四百里南北距二百九十里东至江西吉安府永宁县界二百八十里西至寳庆府邵阳县界一百二十里南至桂阳州界一百六十里北至长沙府湘潭县界一百三十里东南至郴州治三百里西南至永州府治三百五十里东北至吉安府治八百七十里西北至长沙府湘乡县界一百六十里自府治至
　　京师四千二百二里明为衡州府共领州一县九本朝初属湖广省后分属湖南省雍正七年升桂阳州为直州分临武蓝山嘉禾三县往属乾隆二十年增置清泉县今领县七
　　衡阳县【附郭】
　　清泉县【附郭本衡阳县地　本朝乾隆二十一年折置清泉县与衡阳县并为府治】衡山县【在府北一百里】
　　耒阳县【在府东南一百五十里】
　　常宁县【在府西南一百二十里】
　　安仁县【在府东一百五十里】
　　酃县【在府东三百里】
　　永州府在省治西南六百六十里东西距三百四十里南北距五百九十里东至衡州府常宁县界二百里西至广西桂林府全州界一百四十里南至广西平乐府富川县界四百二十里北至寳庆府邵阳县界一百七十里东南至桂阳州治三百五十里西南至平乐府治六百三十里东北至衡州府治三百五十里西北至寳庆府治三百八里自府治至
　　京师六千八百八十里明为永州府降道州为属州本朝初属湖广省后分属湖南省凡领州一县七零陵县【附郭】
　　祁阳县【在府东北一百里】
　　东安县【在府西九十里】
　　道州【在府南一百五十里】
　　宁逺县【在府东南一百八十里】
　　永明县【在府西南二百二十五里】
　　江华县【在府南二百二十里】
　　新田县【在府东少南二百八十里】
　　寳庆府在省治西南四百八十里东西距四百四十里南北距三百九十里东至衡州府衡阳县界一百二十里西至靖州绥宁县界三百二十里南至永州府东安县界一百十里北至辰州府溆浦县界二百八十里东南至永州府治三百里西南至广西桂林府全州治四百二十里东北至长沙府治四百五十里西北至辰州府治二百里自府治至
　　京师五千里明为寳庆府降武冈州为属州
　　本朝初属湖广省后分属湖南省凡领州一县四邵阳县【附郭】
　　新化县【在府北一百八十里】
　　城步县【在府西南四百二十里】
　　武冈州【在府西南二百八十里】
　　新宁县【在府西南三百十里】
　　辰州府在省治西六百里东西距四百八十里南北距四百三十里东至常徳府桃源县界一百四十里西至沅州府麻阳县界三百四十里南至寳庆府武冈州界二百五十里北至永顺府永顺县界一百八十里东南至寳庆府新化县界三百四十里西南至沅州府治二百三十里东北至岳州府慈利县界一百五十里西北至永顺府永顺县界一百八十里自府治至
　　京师六千三百四十里明为辰州府共领州一县六本朝初属湖广省后分属湖南省康熙四十三年开置干州防及凤凰营防雍正八年开置永绥防又升沅州为直州分黔阳麻阳二县往属乾隆元年升沅州为府今辰州府凡领县四防三
　　沅陵县【附郭】
　　泸溪县【在府南一百十里旧卢溪县　本朝改为泸溪】
　　辰溪县【在府南一百七十里】
　　溆浦县【在府南二百七十里】
　　干州防【在府西南二百八十里本草边红苗地本朝康熙四十三年以生苗向化置同知治其地】
　　凤凰营防【在府西南二百八十里本草边红苗地本朝康熙四十三年以生苗向化置通判治其地】
　　永绥防【在府西三百里本六里红苗地　本朝雍正八年以生苗向化置同知治其地】沅州府在省治西六百七十里东西距五百六十里南北距三百四十二里东至辰州府溆浦县界三百二十里西至贵州镇逺府界二百四十里南至靖州防同县界一百九十里北至辰州府凤凰防界一百五十二里东南至寳庆府武冈州界二百四十里西南至贵州镇逺府天柱县八十里东北至辰州府泸溪县界一百二里西北至贵州思州府玉屏县界一百三十里自府治至
　　京师四千六百十里明洪武初为沅州府八年降为沅州以卢阳县省入属辰州府
　　本朝初因之雍正八年升为直州以黔阳麻阳二县来属乾隆元年升为府又增置芷江县凡领县三
　　芷江县【附郭宋置卢阳县明初省入沅州　本朝乾隆元年升州为府以州地置县为府治】黔阳县【在府东九十里】
　　麻阳县【在府西一百三十里初属辰州府雍正八年分属沅州乾隆元年属府】永顺府在省治西北六百里东西距五百里南北距六百五十里东至辰州府沅陵县界二百里西至四川酉阳州界三百里南至辰州府干州防界三百里北至湖北宜昌府鹤峰州界三百五十里东南至辰州府沅陵县界一百四十里西南至辰州府永绥防界二百三十里东北至澧州安福县界三百里西北至湖北施南府来凤县界三百里自府治至
　　京师四千八十里明洪武六年为永顺等处军民慰司属湖广都司
　　本朝初因之雍正七年以苗人向化愿设流官比于内地改为永顺凡领县四
　　永顺县【附郭明为永顺宣慰司治　本朝雍正七年改置县为府治】
　　龙山县【在府西一百二十里明白崖洞长官司治　本朝雍正七年改置龙山县】保靖县【在府南一百四十里明保靖宣慰司地　本朝雍正七年改置县】
　　桑植县【在府北一百二十里明桑植安抚司地　本朝雍正七年改置县】
　　靖州在省治西南一千二百里东西距四百五十五里南北距三百七十里东至寳庆府武冈州界二百六十里西至贵州黎平府永从县界一百九十五里南至广西柳州府融县界一百九十里北至沅州府黔阳县界一百八十里东南至城步县治二百五十里西南至黎平府开泰县界八十五里东北至黔阳县界二百九十里西北至黎平府天柱县界三十里本州境东西距一百四十五里南北距一百五里东界绥宁县西界开泰县南界通道县北界防同县自州治至
　　京师六千里明洪武三年升靖州府九年改为直州以州治永平县省入万厯二十五年增置天柱县
　　本朝初属湖广省后分属湖南省雍正四年以天柱县改属贵州镇逺府今领县三
　　绥宁县【在州东一百十里】
　　通道县【在州南八十里】
　　防同县【在州北九十里】
　　澧州在省治西北七百十里东西距四百四十五里南北距二百五里东至岳州府华容县界一百二十五里西至永顺府永顺县界三百二十里南至常徳府武陵县界一百二十里北至湖北荆州府公安县界八十五里东南至常徳府沅江县界一百四十里西南至常徳府桃源县界二百五十五里东北至公安县界八十里西北至荆州府枝江县治三百六十里本州境东西距一百四十里南北距二百五里东界安乡县西界石门县南界武陵县北界公安县自州治至
　　京师三千四百七十八里明洪武初为澧州府二十九年降为州以州治澧阳县省入属常徳府明年改属岳州府
　　本朝初因之雍正七年升为直州以安乡石门慈利三县来属又增置安福县十三年又增置永定县凡领县五
　　安乡县【在州东八十里初属岳州府雍正七年分属澧州】
　　石门县【在州西六十里初属岳州府雍正七年分属澧州】
　　慈利县【在州西南一百四十里初属州府雍正七年分属澧州】
　　安福县【在州西南一百七十里明置九溪永定二卫　本朝雍正七年改置安福县】永定县【在州西二百里明时为永定卫地　本朝雍正七年为安福县地十三年析置永定县】
　　郴州在省治东南六百八十里东西距三百三十五里南北距二百四十五里东至江西吉安府龙泉县界二百九十里西至桂阳州界四十五里南至广东韶州府乳源县界一百二十里北至衡州府安仁县界一百二十五里东南至江西南安府治三百里西南至广东连州治二百五十里东北至吉安府永宁县界四百里西北至衡州府治三百里本州境东西距八十五里南北距九十五里东界兴宁县西界桂阳州南界宜章县北界永兴县自州治至
　　京师四千一百十二里明洪武初为郴州府九年降为直州以州治郴阳县省入
　　本朝初属湖广省后分属湖南省凡领县五
　　永兴县【在州北八十里】
　　宜章县【在州南九十里】
　　兴宁县【在州东六十里】
　　桂阳县【在州东南一百八十五里】
　　桂东县【在州东二百七十里】
　　桂阳州在省治东南六百三十里东西距二百二十七里南北距二百五十里东至郴州界三十里西至永州府江华县界一百九十七里南至广东连州界一百八十里北至衡州府来阳县界七十里东南至郴州宜章县治一百五十里西南至永州府新田县界八十里东北至郴州永兴县界六十里西北至衡州府常宁县界一百里本州境东西距九十里南北距一百十里东界郴州西界蓝山县南界临武县北界常宁县自州治至
　　京师四千四百七十二里明洪武九年为桂阳州以州治平阳县省入属衡州府
　　本朝初因之雍正十年升为直州以临武蓝山嘉禾县来属凡领县三
　　临武县【在州南一百四十里初属衡州府雍正十年分属桂阳州】
　　蓝山县【在州西南一百五十里初属衡州府雍正十年分属桂阳州】
　　嘉禾县【在州西南一百十里初属衡州府雍正十年分属桂阳州】

　　皇朝文献通考卷二百八十一
　　钦定四库全书
　　皇朝文献通考卷二百八十二
　　舆地考【十四】
　　陜西省
　　【臣】等谨按古雍州与冀接壤而禹贡叙之于九州之末説者以为其地势最高故治水之功以是终焉自豳岐丰镐递作周畿所称奥区神臯者于是乎在公羊传始有陜东陜西之称后汉书郡国志以陜陌为二伯所分即今河南之陜州是也两晋之时陜东西各随建都之地称之西晋都洛阳则闗中曰陜西东晋都建康则称荆州曰陜西自唐乾元时置陜西节度使指陜州以西而言宋初始置陜西路于是潼关以西全秦之地通谓之陜西矣夫陜省据形势之险秦汉迄唐之故都皆在焉其东距崤函西连陇坻南控汉津而北则黄河回绕右自延安府之定边县西北出塞左自榆林府之府谷县东北入塞其间迤为河套环帯边城实为四塞之国明代以套地为元裔所居时多边警虽屡议恢复而卒鲜成功自入
　　本朝以来鄂尔多斯诸部我版宇拱卫塞垣是以三辅提封巩固此实
