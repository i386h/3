<!-- { "loadSidebar": true } -->
　　是年増减湖南鳯凰干州等防学额大学士九卿议覆辰州府属之鳯凰干州三防量为酌改学额请将鳯凰防原额八名减去二名仍留六名永绥干州二防原额各八名各减去四名仍留四名其武童取入名额亦照此数至所减各额请照该省苗疆新童之例于鳯凰防所减汉童二名改设新童二名永绥干州二防各减四名亦各改设新童二名仍照例宁缺无滥衡州府附郭之衡阳清泉二县文风久为出色而入学名数较少请将永绥干州二防所减学额二名拨増衡阳清泉二县各取进文童十二名又请衡阳清泉二县遇选拔之年于二县内酌取一人今二县实有读书上进之士请将共技一人之例量为酌变得
　　防大学士九卿议覆学政钱沣酌定苗疆学额内衡阳清泉二县遇选妆之年仍照旧例于二学内酌取一名但念该省为民苗杂处之地而衡阳清泉二学既据该学政奏称烟戸钱粮稍多且文风较为出色自应随时量为酌变着照所请准其于选拔之期各拔一名以示鼓励
　　陜甘总督福康安乌噜木齐都统奎林奏请巴里坤自三十八年设学以来因道途遥逺学政将试题密封发往考试从前责成该处道员办理后改归府嗣于四十四年前任总督防题统归乌噜木齐都统扄试俱于考后将试卷密送学政按额録取镇西府属生童自改归乌噜木齐都统扄试之后嵗科两试往返长途资斧不继并有因此不能赴试者请仍复旧制将镇西府宜禾竒台二县生童就近归府扄试从之

　　皇朝文献通考卷七十二
<史部,政书类,通制之属,皇朝文献通考>
　　钦定四库全书
　　皇朝文献通考卷七十三
　　学校考【十一】
　　祠祭褒赠録后【一】
　　【臣】等谨按古之立学者必释奠扵先圣先师所以崇徳报功示民有则也三代以前皆以其国之明君为先圣而以其时之贤臣为先师汉魏以来始各以其所受业者为先师而推尊周孔为先圣自唐贞观中诏以孔子为先圣众儒为先师而后世乃独尊孔子不言周公盖由周公而上尧舜禹汤文武非儒生所敢师也由周公而下至孔子而二帝三王之道益彰明扵万世是以厯代宗之无或废焉
　　国朝
　　列圣相承治法道统逺迈唐虞昭垂奕叶犹复
　　敬学崇儒右文稽古崇徳初元即
　　遣官致祭
　　先师孔子嗣是
　　列祖
　　列宗改定庙諡详定礼仪若释奠扵春秋释菜扵朔朢
　　日讲
　　经筵先期别祭外其有
　　国家大庆武功告成厚泽覃敷矞皇典制靡不竭诚尽敬
　　命有司行事兴秩节焉若乃
　　临雍亲祭
　　谒阙里
　　酹孔林展三跪九叩之文行读祝跪献之礼加先世五代之封以追溯前徽设曲阜执事之官以肃将祀典避
　　圣讳以示尊改
　　诣学以示敬自昔帝王幸学议礼考文尊师重道未有如
　　斯之盛者也我
　　皇上钦崇至道孚协心源率由
　　旧章特申
　　隆礼内而
　　书闱讲幄外而艺苑词林以至
　　翠华所临钟灵毓秀之区胥勤
　　奠酹殷礼闳规超轶万古矣加以庙易黄瓦器设特悬厘订乐章
　　躬防三献极礼明乐备之盛以致精禋昭报之诚殿额穹碑
　　天章宸翰罔不契道脉而阐防言实集羣圣之大成心
　　合一而亦无不与
　　列圣之
　　鸿文钜笔
　　先后同符是岂祠祭之故事曲台之旧文所可同年而语
　　哉若夫表章
　　元圣之徳増定十哲之例升祔贤儒从祀理学
　　殊恩异数且延及乎后昆封爵袭官并涵濡乎
　　教育是又昭明徳之报扵无涯而益有以仰
　　朝廷崇
　　圣之思扵弗替焉【臣】等谨连类而附书之
　　崇徳元年遣官释奠扵
　　先师孔子以顔子曽子子思孟子配享
　　御制文曰惟至圣徳配天地道贯古今删述六经垂宪万世昭宣文治厯代尊崇谨以楮帛牲醴庻品之仪式陈明荐冀歆享焉至五年定每年二月八月上丁日行释
　　奠礼
　　顺治元年以孔子六十五代孙孔允植袭封衍圣公以原阶兼太子太傅其子兴燮照例加二品冠服仍
　　命孔允钰顔绍绪曽闻达孟闻玺承袭五经博士曲阜县知县孔贞堪仍为原官其在汶上县管圣泽书院事世袭太常寺博士仍照旧制以衍圣公第三子承袭尼山书院及四氏学録等官照旧留用其管勾司乐掌书等缺聴衍圣公咨部补授
　　二年
　　赐给衍圣公孔允植三台银印定
　　文庙諡大成至圣文宣先师孔子
　　又详定
　　文庙春秋释奠礼每嵗春秋仲月上丁日祭先师孔子遣大学士一人行礼翰林院官二人分献国子监祭酒祭
　　启圣公扵启圣祠均以先贤先儒配享从祀如遇有事故改用次丁下丁通行府州县卫各学遵行定太学
　　文庙朔朢行释菜礼每月初一日设酒芹枣栗祭酒官扵
　　先师位及四配位前三献十哲两庑位前以监丞博士等官分献次诣
　　启圣祠行礼分献官亦随行礼十五日司业上香行礼与朔日同
　　三年修
　　盛京文庙
　　四年定致祭
　　先师孔子遣满官赞礼祝词兼用满文
　　八年
　　赐衍圣公孔兴燮及五经博士顔绍绪等宴扵礼部嗣后
　　入
　　觐请
　　安祝
　　夀谢
　　恩各庆贺大典并防
　　赐宴着为常例
　　又遣官祭
　　先师孔子扵阙里
　　十四年复
　　至圣先师孔子神位旧称通行直省各学先是顺治二年祭酒李若琳请易至圣先师孔子神位为大成至圣文宣先师孔子至是给事中张文光奏言圣至孔子赞美难以形容考之古典鲁哀公诔文曰尼父未尝加一字之褒汉平帝元始元年始加諡曰宣尼父后魏太和十六年乃改諡文唐太宗贞观十一年尊为宣圣尼父明皇开元二十一年始进諡文宣王明初因之嘉靖九年尊改为至圣先师孔子神位以孔子生不为王殁而王之扵理未安且以文宣之号未足以尽孔子曰至圣则无所不该曰先师则名正而实称可不易矣我
　　朝顺治二年改定孔子神位为大成至圣文宣先师孔子不过仍元之旧諡而不称王耳臣谓追王固属诬圣即加大成文宣四字亦岂足以尽孔子哉
　　皇上事事稽古议礼制度考文务求至当宜仍改主为至圣先师孔子神位庶质之先圣而无疑之万世而永遵矣从之
　　康熈元年二月遣官祭
　　先师孔子八月亦如之自是春秋嵗举着为例六年
　　颁中和韶乐扵太学
　　诏名乐曲曰平国学释奠迎神奏咸平辞曰大哉至圣峻徳宏功敷文衍化百王是崇典则有常昭兹辟雍有防簠簋有严鼔钟初献奠帛奏寕平辞曰觉我生民陶铸前圣巍巍泰山实予景行礼备乐和豆笾惟静既述六经爰斟三正亚献奏安平辞曰至哉
　　圣师天授明徳木铎万世式是羣辟清酒维醑言观秉翟太和常流英材斯植终献奏景平辞曰猗欤
　　素王示予物轨曕之在前神其寕止酌彼金罍维清且防登献既终勿遐有喜彻馔奏咸平辞曰璧水渊渊崇牙业业既歆
　　宣圣亦仪十哲声金振玉告兹将彻鬷假有成羮墙靡愒送神望瘗并奏咸平辞曰煌煌学宫四方来宗甄陶胄子暨余防躬思皇多士肤奏厥功佐予永清三五是隆
　　八年
　　上临雍礼成
　　赐衍圣公及五经博士五氏子孙等宴扵礼部并袍服银
　　两各有差
　　十年二月遣官告祭
　　先师孔子以举行
　　经筵故也
　　【臣】等谨按
　　经筵大典所以明帝王道法相之统也
　　国家
　　列圣相承右文崇教视学释奠必
　　躬必
　　亲先是顺治十四年八月初启
　　经筵礼部疏请
　　皇帝诣徳殿行致祭
　　先师孔子礼至是礼部又请遣官告祭
　　先师孔子迄康熈二十五年二月
　　文华殿告成
　　经筵前一日
　　圣祖仁皇帝诣心殿行礼始垂
　　令典矣我
　　皇上濬哲天成缉熈时懋
　　躬御讲筵敷宣经义或春秋再举或嵗一举行阐先圣之精防发前贤之奥蕴而前期展祀之仪率由益恭焉洵
　　圣学之日新合
　　先后而同揆也夫
　　又遣官告祭
　　先师孔子以初次举行日讲礼故也
　　十五年遣官祭
　　先师阙里
　　二十一年遣官祭
　　先师孔子扵阙里时以滇省荡平故也
　　二十三年
　　上躬诣阙里致祭
　　先师孔子行三跪九叩礼以
　　御用曲柄黄伞留供庙廷陈设
　　御诗礼堂
　　视学复诣
　　孔林行三酹礼是时
　　乘舆南巡回跸费县
　　谕内阁等衙门曰阙里系圣人之地秉礼之乡朕幸鲁地致祭
　　先师特阐文教鼓舞儒学祀典告成讲明经书文义穷究心源符合大典应行事宜内阁各部院等衙门防同议奏议上乃
　　命翰林院掌院学士至曲阜同衍圣公扵孔氏子弟内选举讲书二人令撰次应讲经书讲义进呈
　　上幸曲阜衍圣公孔毓圻率博士孔毓埏等诸职官及其族人五氏子孙年十六以上者扵东郊跪迎士庶观者以数万计
　　驾至城南行宫跓跸礼部太常寺鸿胪寺官防集庙廷庀其执事比其位次申戒所司省牲币眂涤濯陈设祭器祭品展乐悬整舞列张
　　御幄置
　　讲筵扵诗礼堂令进讲者肄习进讲仪节陈设
　　大成至圣先师位前其器读祝案一篚一爵并坫三豋一铏二簠二簋二笾十豆十俎三罍一虗罇三
　　案一因其故又罇并案一香炉烛台并几案二重其品帛一端檀香一盒大烛二对小烛四对酒三樽牛一羊一豕一大羮一豋和羮二铏黍饭一簠稷饭一簠稻饭一簋粱饭一簋榛一笾菱一笾芡一笾鹿脯一笾形盐一笾稾鱼一笾枣一笾栗一笾白饼一笾黑饼一笾韮菹一豆芹菹一豆菁菹一豆笋菹一豆醓醯一豆鹿醢一豆兎醢一豆鱼醢一豆豚胉一豆脾析一豆复圣顔子宗圣曽子述圣子思子亚圣孟子位前其器篚一爵并坫三铏二簠二簋二笾八豆八俎三香炉并几一烛台大小八东西罇并案各一其品帛一端檀香一盒烛二酒东西各一罇羊一豕一和羮二铏黍饭一簠稷饭一簠稻饭一簋粱饭一簋榛一笾菱一笾芡一笾枣一笾栗一笾鹿脯一笾形盐一笾槀鱼一笾韮菹一豆菁菹一豆笋菹一豆醓醢一豆鹿醢一豆兎醢一豆鱼醢一豆芹菹一豆各四坛东哲先贤位五同一坛其器同篚一献爵并坫三香炉并几一大烛台二罇并案一各铏一簠二笾四豆四牲盘一各小烛台二香鑪一其品同帛一端大烛二檀香一盒酒一罇黍饭稷饭各一簠各枣一笾栗一笾各鹿脯一笾形盐一笾各菁菹一豆芹菹一豆各鹿醢一豆兎醢一豆各豕肉一盘小烛一对西哲先贤位五其器其品如之东庑先贤先儒位四十七同一坛二位为一筵其器同篚一献爵三香盒一大香炉一大烛台二罇并案一罍并案一各供爵一牲盘一筵各簠二笾四豆四小烛台一香炉一其品同帛一端酒一罇檀香一盒大烛一对筵各黍饭一簠稷饭一簠栗一笾枣一笾鹿脯一笾形盐一笾菁菹一豆芹菹一豆鹿醢一豆兎醢一豆各豕肉一盘小烛一对西庑先贤先儒位四十八同一坛二位为一筵其器其品亦如之
