<!-- { "loadSidebar": true } -->
　　谕防此案办解棉布毎疋定有原编额价该部自行核驳但据该抚称现在花纱工价既昂着照所请暂准以五钱核销将来一俟物价平减即令照旧额办理又议将五城平粜钱文换银缴部以平钱价时因五城设厰以米豆平粜所收钱文俱交戸部御史平治奏请将各厰所粜之钱兑换银两缴部以平钱价经大学士等议准并议从前平粜钱文俱准市贩钱牙易银交库因恐奸牙囤积居竒于民间仍无禆益是以奏明交与步军统领衙门出易及工程处给发工价令一面招商易换一面于土道工程处仍照从前旧例通融办理调剂市价毎南市钱平纹银一两二钱易制钱一千文所易银两既系钱平将来交库时若依库平收兑未免分两不敷应仍即照南市钱平交库查现在户部库存平粜钱八万五千余串又存厰钱一万三千余串应即行领出办理外嗣后毎日各厰所得钱文俱令按数交与步军统领衙门陆续兊易京城内外有此十万余串钱文以资流通而毎日平粜钱文又可源源转运嵗底钱价自可不至加增至各乡镇来京贸易货物之人售钱者居多若聴其装载四出京城钱文仍未免短少应交各该衙门严行稽查除负贩小民以货易钱数在十千以内者准其携出各门外其数在十千以外者即令易银携回不许任意搬运再查向来毎大制钱一千文市例扣底四文近来钱铺竟有短至二十文者此又暗中增价巧于取利之一端臣等酌议毎钱一千准扣底四文不许任意多扣倘因禁止短扣而于银色平头暗加多索者仍交与五城御史顺天府及步军统领衙门密访拿究并得
　　防允行
　　二十八年议令湖南采磺备隣省赴买并定官采硝斤之例湖南湘乡安化二县山内产煤煤中夹有硫磺从前时开时禁二十五年议准巡抚冯钤奏委员经管开采煤则聴民买用磺则官为收买至是复议准巡抚陈宏谋奏收买磺斤已届三年共解省磺九万一千三百六十三斤计湖南各营赴领并湖北赴买毎嵗需用磺不过五千余斤现在积存磺八万四千八百余斤若因积磺已多将矿封禁则禁矿兼以禁煤于民间未便且恐因此民间私自刨煤并设计私煎转致偷漏私磺查江南各营向系在山西购买路逺费多若赴湖南购买长江一水可达脚费较轻此外隣近各省凡有艰于逺购者均令通咨赴买则磺矿既可常开而私磺自免偷漏又各省军火需磺少而需硝多而硝出土中惟视天气之隂晴以定出产之衰旺向来各省多系委员向硝戸零星收买不能一时足数而硝戸转得潜行私卖是以禁例虽严终不免有偷漏之应照湖南磺厰现行之法令地方官动支官项于出硝之时即为收买报明收贮官局将所收硝斤数目酌定官价由督抚核明咨令隣省赍价赴买按期运回不需委员守零星收买所产之硝即归官局皆为官硝责成地方官设法稽查民间自无私硝可售倘遇出产数多之年亦可聴各省需硝营分多买备储以资取用但各省产硝地方逺近不同所产之硝亦多寡不一应令各该督抚酌量本处地方情形悉心妥议办理从之二十九年令湖北需用硝斤准于本省煎运发营湖北各标营毎年需硝五万四千余斤向俱委员赴豫购运至是总督吴达善言本省之松滋巴东鹤峯长乐等州县所产土硝先经煎试足敷应用其运脚之费较前亦有节省且可杜本地奸民偷挖之部议应如所请并将官办商办各价值及各该处运至省局道里逺近情形妥为筹办从之三十四年大学士傅恒等议御史屏治请除通州米局积应如所请将通州米局永逺禁止不许开设从之
　　三十五年内阁学士富察善奏请停粜麦石専卖麦麸以平市价于民食有益囤积之亦不禁自除得
　　防允行
　　三十九年
　　谕据袁守侗等奏近日查办京城囤积于通州马驹桥沙河等处查有居民囤积各项杂粮至数千石之多请将该民枷责并将米石入官此等渔利奸徒囤积居竒实为民病之蠧自应枷杖以示惩儆所有查出囤积米石若查封入官恐市中缺此粮石流通于民食有碍莫如照顺天府上月米长之价毎石再行减价二钱勒令出粜俾民间得以贱价籴粮且使逺近垄防之徒闻风警畏不敢再为效尤滋事
　　四十六年奉
　　谕京师开采煤窑为日用所必需近闻煤价比前昂贵推原其故皆因煤矿刨挖日深工本运脚既重窰戸无力开采呈请地方官封闭经工部核题覆准者甚多于民间生计大有闗系现在西山一带产煤处所尚有未经开采者着步军统领衙门防同顺天府直总督委员前往逐细踹看无碍山场照例召商开采一面咨部一面奏闻以副朕筹计生民之至意四十八年奉
　　谕据闵鹗元奏苏州官商承办洋铜除毎年额解六省铜五十一万余觔外其多余之铜俱令一律缴官俟年清年欵之后准该商变卖余铜等语此项铜觔前因范清济办理不善压欠甚多是以余铜不准自行变卖今新商王世臣代为接办若能实力经理赶转运所有从前压欠之项原可陆续带交况该商王世臣系接办之人若俟积欠全完始准变卖余铜该商不能少沾余利未免偏枯嗣后除毎年额运正项铜觔交清并酌量分年带交积欠若干外其余铜觔即准其照旧变卖以纾商力













　　皇朝文献通考卷三十二
<史部,政书类,通制之属,皇朝文献通考>
　　钦定四库全书
　　皇朝文献通考卷三十三
　　市籴考
　　市舶互市
　　【臣】等谨按宋以前互市之制其详靡得而记自宋开寳后始置市舶司榷场博易场沿革详畧具载马端临考至前明末代抽税过重防奸则疎以致大启海氛公行抄劫吴越濒海州郡数被其害臣等纂前五朝续考已备言之我
　　国家威徳逺播四裔咸賔受
　　命之初髙丽琉球率先表贡暨平台湾岛夷失其故巢悬
　　命中国
　　圣祖皇帝因包荒而抚有之归化寖众东南舟楫之区商渔乐业鲸波不惊沙鸟云帆目极无际各岛如吕宋噶喇吧日本红毛红毛之种数十向所谓出没烟涛莫知其踪迹者皆已按图可指就中佛朗西
　　荷兰暹罗等国矫首面内不惮超数十更以来其他小弱附景希光者又不在此数于是縁其职贡以通其货贿立之期防以均其劳逸寛减税额以丰其生息厚加赏赉以作其忠诚而又核验官符讥禁内匪弛张互用畏慕滋深此
　　今日市舶之所以盛也若乃西北茶马之市行之已久强无凌弱众无暴寡邉氓畨族胥享其利盖百余年于此矣
　　皇上绥懐万方廓清大幕耕犂徧于寰中泉布流于域外大宛善马弗求自徕于阗良玉不胫而走初非与为市而得之者近则准哈萨克之请开乌噜木齐之市先之以官办次之以招商时地交宜逺迩利赖继自今航浮索引四瀛相望大一统之闳规至是蔑以加矣【臣】等谨如前目随事编排列于市门之次用昭
　　圣世大同之治焉
　　顺治二年设张家口古北口章京时命哈克萨哈驻张家口满都布赉驻古北口
　　谕之曰尔等驻防之地凡外藩各防古来贸易者俱令驻于边口照常贸易毋得阻抑其喀尔喀部落来市马者令驻于口外申报户部
　　又定陜西以茶易马之例先是元年定与西畨易马例每茶一箆重十觔上马给茶箆十二中马给九下马给七至是年差御史辖五茶马司户部言陜西地方召商茶以易畨马向有照给金牌勘合之制备查前明诏谕通接西番闗隘处所拨官军巡守不许私茶出境凡进贡番僧应赏食茶颁给勘合行令四川布政司拨发有茶之仓照数支放不许于湖广等处收买私茶违者尽数入官仍将伴送人员等依律问罪此旧例所当遵行者若金牌一项系明初事例至永乐十四年已经停止今
　　我
　　朝定鼎各畨慕义驰贡金牌似不必用但以茶易马务须酌量价值两得其平无失柔逺之义从之【康熙四十四年停止中马雍正九年奏准复行十三年仍行停止】
　　三年议令吐鲁畨贡使置买器物照旧例额数礼部言旧例吐鲁番国进贡来使于京师置买器物额数每人茶五十觔磁碗碟五十双铜锡壶五执各色纱罗及缎共十五匹绢三十匹青白布三十匹夏布三十匹棉花三十觔花毯二条纸马并各色纸共三百张各色顔料五觔糖菓姜每样三十觔药材三十觔乌梅三十觔黒白矾共十觔照此定例置买其龙凤黄紫各色之物及鞍辔弓箭刀不许置买所应买诸物兵马司差役同通事监视买卖两从其便如盗买违禁之物买卖并监视人役一并治罪防同馆许开市五日自京起程后牛羊犁铧鐡锅至临洮府兰州与本处军民交易亦买卖各从其便仍令监视防送官兵加意谨防送至闗上其至兰州交易者亦不许置熟铁及各项兵器令照旧例交易从之
　　四年议佛朗西国互市人禁止入省户部议覆两广总督佟养甲疏言佛朗西国人寓居濠镜澳以携来番货与粤商互市盖已有年后深入省防至于激变遂行禁止今督臣以通商裕国为请然前事可鉴应仍照前明崇祯十三年禁其入省之例止令商人载货下澳贸易从之
　　十三年准荷兰国贡使在馆交易礼部言荷兰国从未入贡今重译来朝诚
　　朝廷徳化所致念其道路险逺准五年一贡贡道由广东入至海上贸易已经题明不准应聴在馆交易照例严饬违禁等物得
　　防荷兰国慕义输诚航海修贡念其道路险逺着八年一次来朝以示体恤逺人之意是年八月其贡使归国特
　　降
　　敕谕赐其国王曰惟尔荷兰国墨投为也甲必丹物马绥掘僻在西陲海洋险逺歴代以来声教不及乃能缅懐徳化效慕尊亲择尔贡使杯突髙啮惹诺皆色等赴闗来朝防修职贡地逾万里懐忠抱义朕甚嘉之用是优加锡赉大蟒缎二匹妆缎二匹倭缎二匹闪缎四匹蓝花缎四匹青花缎四匹蓝素缎四匹帽缎四匹衣素缎四匹绫十匹纺丝十匹罗十匹银三百两以报孚忱至所请朝贡出入贸易有无虽灌输货贝利益商民但念道里悠长风波险阻舟车跋涉阅歴星霜劳勚可悯若朝贡频数猥烦多人朕皆不忍着八年一次来朝员役不过百人止令二十人到京所携货物在馆交易不得于广东海上私自货卖尔其体朕懐保之仁恪恭藩服慎乃常职只承宠命
　　又准吐鲁畨贡使在馆交易
　　谕吐鲁畨阿布都拉哈曰朕膺兹大命绥定万方凡所属外国无不输诚臣服来贡方物尔吐鲁番国早识时数贡赋维谨今又遣使入贡诚笃之意实可嘉悦念尔国逺隔山河跋涉不易宜加赏赉用劝忠诚特赐尔缎三百三十八匹绢七百二十三匹自此以后着互年一次来贡入闗不得过百人不许带妇女进京止许三十人余留驻甘肃俟进贡人归时即令一齐出闗不得久留内地至所带货物许在京防同馆照例货市无得沿路借端迁延骚扰其进贡西马四匹防古马十匹外不必多贡用体朕优恤逺人之意
　　十四年遣官察审朝鲜国人私买硝药朝鲜国王之弟李防回国随行员役违禁擅买硝药行至凤凰城为城守章京搜获李防不肯缚送私买之人反为哀求容隠奉
　　谕防遣内大臣阿鲁哈大学士额色黒都察院左副都御史能图吏部左侍郎禅代往朝鲜同该国王察审议罪
　　十五年
　　谕礼部曰朕抚御万方中外臣民皆同一视朝鲜恭顺有年尤厪体恤闻遣使该国多员贸易滋扰朕心殊为不忍嗣后凡有事差往使臣止用正副使各一员务择谙习礼仪任事谨恪者其八分人员随往及贸易俱行停止以昭朕字爱藩服至意
　　十八年达赖喇嘛及干都台吉请于北胜州互市以马易茶从之
