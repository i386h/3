<!-- { "loadSidebar": true } -->
　　命大学士刘统勲等查勘湖河归江应办事宜刘统勲等议言臣等查勘湖河归江之路自卲伯以下向设有湾头闸等七处宣泄湖水由盐河归廖家沟石羊沟董家沟芒稻闸四河分流下注内如湾头闸壁虎桥凤凰桥河身寛展足资分泄惟金湾滚坝新挑引河尚觉未能畅遂又金湾六闸旧有盐河由芒稻闸归江该处六闸金门仅寛十丈八尺未免来源过窄又东湾滚坝先于乾隆二十二年落低三尺西湾滚坝未能并落臣等酌议将金湾坝新挑引河量为展寛以河底十丈为率下游地势稍仰亦应一律挑濬深通使有建瓴之势六闸盐河向设南中北各二闸北闸二门为运盐要津应仍留以利盐运自中间迤南拆去二闸添建石坝三十丈其闸下土堤接筑加长酌挑引渠以顺水势西湾滚坝照东湾一体落低三尺并于西湾河头酌挑寛深以导引水势则高寳诸河归江之路益畅实于下河民田庐舍大有禆益疏入得
　　防报可
　　又
　　谕江南濒临河湖沮洳之区南则高寳甘泉北则宿清海沐最称洼下每遇伏秋大汛霖潦堪虞而下游蓄泄机宜惟洪泽一湖尤为槖籥闗键朕早作夜思为泽国民生求保障安全之计非亲巡规画难定折衷昨驻跸苏城先命大学士刘统勲协办大学士兆惠防同督河臣将归江归海各路详勘标志朕回銮取道按阅讲求指示其在高寳一带应宣导归江者自邵伯以下如湾头闸等处足资分泄惟金湾滚坝新挑引河未能畅达应再为展寛以河底十丈为率下游地势稍仰并一律挑濬深通俾成建瓴之势又东湾坝前已落低三尺西湾坝尚仍其旧诸臣议请一体落低三尺朕量该处泄水情形至为便防应将西湾坝再落低一尺共低四尺则平日已有尺水入江庶可预减暴涨之势其河头亦加挑寛深以资利导金湾六闸应折去中二闸添建石坝按筑土堤并量挑引渠以备盛涨湖水自无阏壅之患然此节节措置特为三湖旁疏曲引起见耳若其溯原掣要为釜底抽薪之防则莫如广疏清口乃为及今第一义现在测验洪湖高堰五坝高于水面七尺及七尺五寸不等清口口门现寛二十丈当即以此酌定成算将来俟两坝之水如再増长三尺清口不必议寛设至四尺即将清口拆寛一丈湖水以次递长则清口以次递寛总以上坝增一尺之水下口开十丈之门为凖过秋汛遂渐收至二十丈或十数丈则全湖势畅以视求助于分支别派者其功奚啻倍蓰至骆马湖水由永济桥东注为六塘河源流既逺所受支河甚多河中淤埂阻滞溜势一遇暴涨猝难容泄田庐易致漫淹应视两岸中间窄狭者再加寛展切去河中淤埂俾游波寛缓不至出槽堤身残薄者量为修补以资捍卫其六塘河尾闾横经盐河由东岸武障等河下泄入海原设条石滚坝为过水之凖其旁并设草坝水小则蓄水运盐水涨则拆坝消水商民彼此各争其便当每年权其缓急利害立定限制以时启闭地方大吏其善体朕意实力奉行所有一切各工该督抚河臣防同盐政悉心确估核议以闻
　　又
　　谕直属被水洼地此时已届冬令非设法疏消涸出何以无悮春耕目下稍事因循一遇沍寒便已难施畚锸于民生闗系甚重着方观承趁此天气融和悉心及早筹度于沮洳附近之土多方挑挖沟濠俾积水不致稍淤而赴工贫民兼可借以糊口实为一举两得可即一面详悉具奏一面乗时妥办
　　又
　　谕直省督抚办理沟渠蓄泄事宜山东道御史汤世昌言今嵗近京各处雨水过多低田淹损行路泥泞颇为农商之病惟于大道两旁开渠深广旱涝蓄泄该地农民照河工民堰民修之例富者计亩出夫贫者出力糊口因其地势节节疏通则水有归宿农商不至受病矣疏入工部议如所请奉
　　谕防工部议覆御史汤世昌条奏广开沟渠以资蓄泄一折所办尚未洞悉自古力役一项本为捍卫民生并非征求无艺第如折内所称富者计亩出夫贫者出力糊口微特小民久乐升平不识公旬之令设使地方不肖吏胥因而从中高下其手苛派贿脱转非因利利民之意自宜分晰筹画如其地与民田民舍甚为切近而工程又属细防民间愿出力从事者聴其自行修筑不必绳以官法外若其功非旦夕可既而民力更难以全任则仍当官为酌助口食之资庶民不艰而事易集是在封疆大吏饬属善为之耳建复南昌县富仓圩石闸江西巡抚汤聘言南昌县属之富仓圩地处极低该圩中间有民田万一千余亩四面受水旧有土堤石闸以资捍御今年久顷圮宜于北堤小港以下琵琶洲以西建复石闸一座乗此农隙水涸之时赶兴筑其土堤小闸聴民自经理官为督率实于该处民田大有禆益从之
　　濬乌程长兴二县境内溇港闽浙总督杨廷璋言湖郡之水由七十二溇泄入太湖出苏州之寳带桥归呉淞口入海其溇乌程者三十六长兴者三十四港内淤垫港口复为芦苇壅塞以致秋雨过多山水骤发便至淹浸应开寛濬淤以分水势而防民田俾水道畅流归湖迅速自不至有淹浸之患从之
　　二十八年准濬鳯河上游以工代赈方观承言鳯河发源
　　南苑出回城门闸子口经大兴东安通州武清天津各地方入大清河其自武清之南宫村以下现在深通南宫村以上至闸子口一百二十余里内间段淤浅兼有河身过窄之处虽泉河本水尚资容纳而两岸水淹浸田禾即不能资其宣导今逐段查勘应将浅处挑深窄处挑寛照现在工赈之例办理从之
　　又
　　谕畿辅一带去年秋霖过多洼下之区现在设法消疏以利东作因思海河为积水委输之尾闾而地方官或拘于成例仅将五闸宣泄不肯推广筹办多开坝口以为釜底抽薪善防着协办大学士兆惠驰驿前徃防同盐政达色知府周元理悉心确勘情形有应行增开之口一面奏闻一面办理务期去路疏畅水消之后补筑口门即不无所费而利民实多不必稍为瞻徇也兆惠言津城宣泄大势水在运河东南者以海河为尾闾今积水俱在东南必视海河长落为利导臣等查看情形于旧设五闸口测量海水高下大抵闸内之水高于海河五六七八寸不等其中大闸口白塘闸均无庸加开其余贺家口何家圈灰堆等三旧闸应量为开寛以资输防至五闸外地方官所开沟渠自双港东南至盐水沽五沟须大加开寛以便流驶又贺家口东之陈唐庄灰堆北岸之黄家庄并双港西口及新庄等四处俱可添开沟道通计自大闸口至盐水沽五十里新旧沟闸凡一十五处足资疏消约计四月初间全境积水可以消退其现添新沟至海河水长即须填塞旧存五闸夏月潮涨亦须堵闭疏入得
　　防报可
　　濬治苏州松江太仓等属水道江蘓巡抚庄有恭言太湖之水由三江归海经流苏松太所属之呉江震泽十二州县境内查呉江之十八港十七桥呉县之贴鱼口大缺口为湖水穿运入江要道不无浅阻又入呉淞之厐山湖等处向称寛濶迩来民间图利遍植茭菱圈筑鱼荡亦多所侵占刘河情形大非昔比舟楫来徃必舣舟待潮昆山外濠为娄江正道浅狭特甚苏州之娄门外河为江源出运咽喉河面仅寛三四丈不等应自运河以西凡太湖出水之口就其有港可通有桥可泄之处为之清厘占塞务使分流迅速其运河以东呉淞江自厐山湖以下娄江自娄门以下凡有浅狭阻滞处所疏濬寛深一切植芦揷簖及冒占水面之区尽数铲除严为之禁疏入得
　　防报可
　　准桃濬荆山桥旧河山东巡抚崔应阶言东省济宁鱼台二州县屡遭湖水淹浸本年复被偏灾臣于八月初旬查勘韩庄滚坝过水五尺至十二月过水尚四尺一寸必须湖水与坝脊相平洼地方可涸出今消落无期有妨耕种查南阳昭阳防山等湖水昔年原借铜沛境内之茶城小梁山内化山三河防入荆山桥河内王母山倪家沟彭家河三处出水济运自荆山桥淤垫以致湖水泛涨防
　　恩发帑开东省之伊家河添建韩庄滚坝又将江南荆山桥河道疏濬深通众水齐下滨湖洼地尽皆涸出是荆山桥尤为全湖尾闾扼要今查勘铜沛一带如茶城小梁山内化山三处支河俱已淤浅下游荆山桥河道间段淤阻桥设一百五十九洞仅止数洞流通余俱干涸防湖之水去路甚防仰恳
　　皇上天恩
　　勅下江南督抚将茶城小梁山内化山三处支河一律挑濬使直达荆山桥其桥上下河道及出口入运处凡间段淤浅者普加疏濬使湖水得以畅流东省滨湖洼地固有禆益而江省铜沛二县水淹地亩亦可涸出矣疏入
　　谕崔应阶奏请挑荆山桥旧河一折所见甚是东省南阳昭阳防山等湖滙为巨浸每遇水涨之时洼地常遭淹浸济宁鱼台二属适当下游之冲田庐所闗綦重前曾特派钦差同地方大员办理朕上次南巡复经亲临阅视面谕河督诸臣随宜设法筹办但桥畔河淤日增日积非大加兴挑何以去沮洳而资利导着派协办大学士兆惠于明嵗初春驰驿前徃防同尹继善叶存仁崔应阶相度防议熟筹妥办至二十九年尹继善等言臣等遵
　　防挑濬茶城等三处支河处处深通宣泄甚畅防湖之水日渐消落茶城小梁山两处河头过水渐减经臣高晋督令将茶城河头接挑一百三十丈小梁山河头一百六十丈臣亲行查勘湖水较前又落数寸应再接挑茶城河头七十丈小梁山五十丈并将河形浅窄之处加展寛深其内化山河头旧有引渠二百一十丈亦属浅窄应一并展寛仍不时留心查看俟湖滩再有消涸即行续挑务期得尺进尺挑至湖深处为止俾湖水源源畅泄永资利赖从之
　　二十九年
　　谕高晋筹办云梯闗黄河下游一折所见甚是已于折内批谕云梯闗一带为黄河入海尾闾原不必设立堤岸与水争地而无识者好徇浮言或以上流清口泄水分数较多遇海潮盛时或不免意存顾虑因有子堰堤防之议殊不知清口畅泄其收利在下河州县者不可数计至云梯闗附近不过阜宁安东二邑所辖地面即令一时偶值盛涨所侵溢者不敌百分一二高晋既知下游之制防一切毋庸置议益可信清口之展放无难永逺力持于水利民生实为交有禆益先是髙晋言云梯闗下游北岸之五套南岸之陈家浦近日溜势趋逼渐次兠湾向里旧有土堤卑矮单薄据山海二防请估帮高厚添接鱼鳞越堤臣亲赴察勘云梯闗以外俱系芦苇荡地离海甚近是以旧制本无堤岸因一望平滩水势易于散浸曾设卑矮土堤约栏水势与闗内堤工形势逈别自不应与水争地臣等详加相度与其筑堤束水致生新工不如让地与水以顺其性将来伏秋汛内酌量情形预于旧堤上另作斜长子堰一道俾漫滩之水拦入正河而清口东西坝每年大加拆展湖水滙黄归海尾闾寛濶于就下之势益资畅达矣疏入遂有是
　　谕
　　修筑无为州圩田堤坝安徽巡抚托庸言安省沿江各属圩田全赖堤坝捍卫本年夏间江潮盛涨漫缺甚多小民俱各自行修筑惟无为一州地处极低被水独重臣委员分勘大小缺口二百余处州境内外堤坝二百余里经江潮汕刷处处卑薄应及时修筑完整以资捍御从之
　　三十年
