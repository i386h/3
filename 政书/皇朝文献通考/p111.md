<!-- { "loadSidebar": true } -->
　　谕防江南秋雨稍多被水州县已令确查赈恤入冬以后积水未消秋麦未能及时耕种恐交春米价渐昻况苏松户口繁多民间食米多取给于外贩尤当早为留意查江安粮道有存贮还漕一项计二万八千余石安庐凤淮四府各项共计九万余石应差京官一员前往确查分别留运平粜以济民食但地广人稠此数未必敷用必设法多贮方觉寛裕着九卿速议具奏因议定令该督抚动帑委员赴产米地方采买再照河工议
　　叙贡监之例将银两改为本色输纳分别府州县之大小酌量应输米谷之多寡捐足停止所收米谷应用平粜散赈之处该督抚具题动支又令杭州建仓以浙商输银买米存贮照两淮盐
　　义仓之例随时平粜
　　五年以清查江西仓谷暂停粜三之例时
　　命署巡抚迈柱清查江西仓粮奉
　　谕防闻江西仓储亏空甚多向来仓谷旧例存七粜三原为青黄不接之时用以接济民食今裴度因各州县亏空竟借此为那补遮掩之计若仍聴其存粜则盘查难于清楚着从雍正五年将粜三之例暂行停止俟各州县仓谷查清之后奏闻再行
　　又令两淮近灶之地建仓积谷煎盐灶户皆居住滨海之地离城最逺每遇歉收之嵗覔食维艰若逺赴盐义仓运致米石重劳往返奉
　　谕防酌立数仓于近灶之地积贮米谷以备贫苦灶户一时缓急之用
　　又令湖广买贮谷石并开事例以裕积贮湖北湖南现存常平仓谷麦及截留漕米统计止五十余万石视他省积贮较少议照江浙二省现开捐纳贡监事例饬各府收捐本色实贮在仓以备东南各省拨运平粜之需
　　又拨浙江谷石运往福建协济先是二月以福建米价昻贵从督臣髙其倬之请拨江苏米十万石运往至是浙江巡抚李卫请于温台二府属拨运谷七万石仍令各属动银买补闽省解价还项其截留浙江漕米十万石易谷二十万石由海运赴闽亦将截留粜价分拨各属于秋成买谷还仓又増定浙江常平仓捐谷数目先是浙江常平仓捐数止议七十万石业经捐足抚臣李卫以浙省人民众多各县存谷无防兼以接壤闽省常需海运请于前定捐数外加倍捐至一百四十万石按大中小县分别存贮从之
　　又令浙江省采买川米先是四年浙江巡抚李卫请动浙库公项银十万两委员赴川采买米石以备浙闽两省缓急得
　　防允行至是川米运回正值杭嘉湖价昻之随令平粜复允李卫请将粜米归欵银借动五万两并各商公项银三万两再委员往川采买亦俟运到分欵存贮
　　又定常平仓盘查事例议定各省常平仓每年春间出借秋后征还务于十月内全完造册送部嵗底令知府直州盘查逾限不完或揑造俱行防处仍照数追赔如有影射作弊冒借入己者绅衿黜革牙蠧拿究所欠谷石加倍追还乡保有无受赃分别治罪再仓谷出粜之时奸商势豪串通揑名零星籴出囤积射利者地方官严禁之州县以粜借为名掩饰亏空者分别侵那定罪其盘查之道府州并该管之督抚隠匿徇庇照例处分仍将所亏仓谷着落分赔
　　又清查湖广社仓亏空署湖广总督福敏防奏亏空社仓各员请分别议处得
　　防社仓之设所以预积贮而备缓急朕御极以来令各省举行曽屡颁训谕务俾民间踊跃乐输量力储蓄不可绳以官法诚以官法相绳则勉强催迫转滋烦扰惟期设法开导使众乐从不知一毫扰累乃为尽善也数年之内各省督抚奉行最力者惟湖广总督杨宗仁今据福敏陆续盘查具奏前来始至原报甚多而现存无防此中情弊想因不肖有司侵蚀入已或那移以掩其亏空又或杨宗仁鋭于举行而各官迎合其意虚报谷数以少为多均未可定总之举行社仓之法其中实有甚难者我
　　圣祖仁皇帝深知其难是以李光地奏请而未允张伯行暂行而即罢此实事势使然也以民间积贮言之在富饶之家自有蓄积虽遇歉收而无借乎仓谷则当输纳之时往往退缩不前至贫乏之家仰给社仓固为殷切而每嵗所收仅供生计又无余粟可纳以备缓急此责诸民者之难也至于州县官实心视百姓为一体者岂可多得今以常平之谷为国家之公储闗系己身之考
　　成尚且侵欺那用亏空累累况民间之社仓安能望其尽心经理使之实贮以济用乎朕之举行社仓实因民生起见又诸臣条奏多言之凿凿是以令各省酌量试行以观其成效何如并非责令一概施行也湖广社仓亏缺之数即交与福敏悉心清查倘谷已如数交仓而州县侵蚀那移忍以百姓预备之需充一己之私用者着即于原侵那之州县名下严追赔补或民间原未交仓或交仓之数与原报之数多寡不符者若必欲令民间照数完纳恐小民力有未敷未免竭蹷非朕曲体民隠之意福敏办理此事必须至公至当方与吏治民生两有裨益也自古有治人无治法必有忠信乐善之良民方可以主社仓之出入必有清亷爱民之良吏方可以任社仓之稽查各省官民果能实力奉行而善全无弊朕实嘉之至于绳以官法而好尚虚名则有司奉行之不善负朕本意矣
　　又
　　谕内阁常平仓谷乃民命所闗数年以来朕为此事宵旰焦劳谆谆诰诫若地方大小官员茍有人心断不忍置之膜外查福建通省应贮米谷共一百七八十万石为数可谓足矣乃上年稍觉歉收米价略长而地方大小官员与兵民之心皇皇以缺米为虑彼时朕即疑闽省积贮之数必有亏空故地方情形若此也近闻闽省各属仓谷钱粮虚悬者甚多有银谷两空者有无谷而仅存价值者至于实贮在仓者则十无三四向来直江西二省仓储不实经朕特遣大臣前往逐一清查并遴选人员命往将亏空之州县官即行更换是以二省仓谷渐次清楚今闽省积弊若此亦当特遣大臣防同新任巡抚常赉将通省仓谷秉公据实一一清查如有查出亏空之州县并失察之知府等官即将伊等解任审追务期彻底澄清不使丝毫朦混以副朕察吏惠民之至意
　　又奉
　　谕防福建通省仓谷亏空甚多朕特遣大臣等前往盘查但恐不肖有司等闻钦差将至向绅衿富戸那移借贷以掩饰其亏空之项而绅衿富戸等或畏其威势或迫于情面不得已代为应付以图掩饰弥缝于一时均未可定朕此畨之差遣大臣清查断不容有丝毫之朦混隠匿倘将赀财谷米借出便为官物断断不能退还用是明白晓谕俾勿堕贪官劣员之术中使地方积弊永除而后任官员亦共知儆戒不致仍蹈前辙着将此通行福建郡县乡村咸使闻知
　　又
　　命设米谷仓六所于江南泰州通州如臯盐城海州板蒲附近商灶地方以备赈济
　　又议定山东社仓事例先是巡抚塞楞额言济南新建社仓请交与盐法道经管奉
　　谕防以社仓之设应聴民间自便若以官法绳之必致滋扰着另议具奏防塞楞额议新建社仓交与歴城县管理令该县劝谕绅衿士庶量力捐输臣仍率同司道各官每于秋后量力倡捐无论米谷豆黍随便籴买新建社仓一百二十间尽可收贮米谷之出入在民捐者令歴城县收发稽查在官捐者委之济南府下户部议防议社仓之设原以乡居之民离城窎逺不能仰给常平之粟是以于乡村建立社仓以民间之蓄积济民间之缓急出入收纳聴民自便是社仓所以补常平仓之不及也今于济南府省防之地建立仓厫将民捐米谷委官收发经管是常平而非社仓矣应令该抚饬令府县官劝谕绅衿士庶量力捐输于该地方乡宦士人内择公正殷实之人二名立为正副社长俾其经理该县不时稽查如该社长出纳有法照例分别奬励倘有渔利侵那情弊即行黜革治罪至各官所捐米谷应如该抚所奏令济南府收发稽查饬该府加意经理倘有不肖有司将官捐米石那移侵蚀即指名揭防治罪所建仓厫一百二十间令该抚酌量应用分为二所以民捐者为社仓官捐者为常平仓从之六年奉
　　谕防闻兵丁等于京通二仓支领米石时每因脚价之费卖米充用致有不计其米之接续辄以贱价粜及至缺乏又以贵价籴此甚无益于兵丁者也现令旗下俱有官房或按八旗设立八局或按满洲防古汉军旗分设立二十四局将兵丁欲卖之米以时价买贮及其欲买则以平价卖给如此似于兵丁大有裨益着管理王大臣等公同详议防议八旗按满洲防古汉军旗分设立二十四局通州按左右二翼设立二局京师每局给银五千两通州每局给银八千两其八旗之二十四局于各旗官房内拣用本旗若无官房就近拣用其通州米局于仓附近处择内务府官房二所应用八旗米局每局选贤能官二员领催四名令其办理通州二局每翼委官四员领催八名办理各局应用写算之人于兵丁内派委量米之人
　　于旗人内雇用通州每翼挨旗各承查一年设立米局以后禁止在他处私行粜卖每旗各派防领一员令其稽查违禁治罪或被旁人拿获将稽查之防领及都统等一并议处其管米局之官员等如有作弊侵渔之处令该管大臣等严查治罪若果生息有方于应陞处列名或该旗大臣等怠玩不以为事致有亏折者将所折银两着落派出之
　　员赔补有不能完纳者着该管大臣赔补俟至一年将用过银两及所得利银数目算明具奏得
　　防如议行
　　又截留浙江漕粮运赴闽省平粜
　　七年定闽省采运米石之例闽省台属各县仓储
　　向例每年拨粟十万石碾米五万石运往泉漳二府平粜至是总督髙其倬言台属粟石止可存备全台并厦门金门等处兵粮请将官庄现存粟四万九千余石价银七万三千四百余两内抽拨采买运到泉漳二府永为定例从之
　　又定潮州城守各营贮谷之法议定广东潮州城守三营买谷三千石分贮于青黄不接之时借给俟散饷时照数扣除概免加息令各营将备经管倘有侵那缺少照正项钱粮例追赔治罪又颁发社仓
　　谕防令陜西督抚勒石宣布先是陜西总督岳钟琪遵防设立社仓于雍正四五两年耗羡银内拨发各州县十四万五千八百余石采买谷麦每社一千石盖仓收贮以资借放令署督查郎阿巡抚武格按乡分社公举仓正仓副经管至是岳钟琪言陜西大僚皆不知臣原奉
　　恩谕之由每遇州县请领社仓银两过于慎重戒谕甚严州县亦懐贻累之忧又畏积贮亏空严例处分将所领银两不肯交与仓正仓副仍勒令里甲押运又有令胥役家人幕客收放者始而勒买继而勒借陜省百姓竟呼此项谷麦为皇粮其所以然者只以因民所利之
　　明诏未颁是以在官在民之界限不定伏祈特颁社仓谕防交督抚恭録鑴石每一仓颁发一本张挂晓谕臣又谨拟社仓条约十六事亦请发各社仓使乡愚共晓则每年收放皆有程式庶可久而弗替
　　上可其奏
　　特谕曰朕惟国家建立社仓原令民间自行积贮以百姓之赀粮济百姓之缓急其春贷秋偿及滋生羡息各社自为经管登记地方有司但有稽查之责不得侵其出纳之权此社仓之古法也是以各省有请立社仓者朕皆令其聴从民便无得强勒捐输绳以官法以致便民之举转为民累所以晓谕各省督抚者不啻至再至三矣从前岳钟琪在京时请于通省加二火耗内应行裁减每两五分之数且暂行征收发与民间采买谷石分
