<!-- { "loadSidebar": true } -->
　　谕海宁石塘工程民生攸系深厪朕懐连年潮汛安澜各工俱属稳固兹入疆伊始即日就近亲临相度先行阅视绕城石塘五百三十余丈实为全城保障而塘下坦水尤所以捍卫石塘但向来止建两层今潮势似觉顶冲外沙渐有汕刷二层之外应须预筹保防该抚等上年所奏如建三层坦水六十余丈亦就尤险要处而言于全城形势尚未通盘筹画若一律普筑三层石坦则于防堤保塘尤资禆益着将应建之一百六十余丈均即一例添建其二层旧坦内有桩残石缺者亦着查明补换该督抚等其董率所属悉心筹办动帑兴修务期工坚料足无滥无浮以收实济副朕为民先事预筹之至意
　　又
　　谕前因防山湖蓄水过多濒湖洼地每致淹浸经崔应阶等奏请宣泄防湖以水志一丈为度于韩庄添建新闸以杀其势并挑荆山桥以畅其流朕今嵗南巡回銮时舟行所经询知洼地近多涸出农田耕作有资但湖水畅消亦恐艰于济运今据杨锡绂奏称湖内之水须存一丈二尺用至五月八闸底水尚可得四尺余寸若止存一丈则五月间八闸底水止存二尺六七寸重运难行请交东省河抚二臣可否量改水志或将湖口以下数十里河底一律挑濬五尺等语所奏于漕渠转输自有禆益但水志改加二尺于低洼地亩有无妨碍及挑深河底是否可行着崔应阶会同李宏详悉确勘具奏期于漕运民田均得利赖崔应阶等议济宁鱼台滨湖地势高于滚坝无几如水消至一丈方能耕种若将滚坝加高二尺不免淹浸臣等议将滚坝内矶心每孔安砌石槽设立板片如水小之年加板栏束多收一尺设水势日增即将板片起除及时畅泄至八闸河底多系沙礓难于开凿惟应将新经淤垫沙泥尽力估挑务至旧时河底而止如此则小水之年滚坝之上既经加水一尺河底又复挑深于漕臣增水二尺之数尽可相符而济宁鱼台民地亦不致有淹浸之患矣疏入得
　　防报可
　　开挑武进丹阳二县之孟渎等河尹继善言常州府属之孟渎徳胜两河南通运道北达大江闗系数邑水利民田万顷咸资灌溉縁积年吐纳江潮流沙停积河身淤垫孟渎河计长一万五百余丈徳胜河六千六百余丈亟须筑坝大加挑濬镇江府丹阳县之九曲河亦系通潮济运灌溉田畴年久淤塞计长九千五百余丈亦应行挑濬从之三十一年
　　谕京畿内外河道沟渠前经动帑兴工濬治今虽阅有年所物料或渐朽敝亦究因估办之初未能核实所致是以每嵗仍事补苴难以经久完善今据该管大臣等议覆御史戈涛请修街道沟渠条奏估需银十七万余两此项程工闗系要原不惜多发帑金以为永逺利民之举然非悉心筹办实用实销于事终无所补现今估计大修非从前随时修治者可比惟在董办大臣稽覈精详毋致工程稍有偷漏庶从此经途平坦沟道宣通足垂悠久
　　又
　　谕阿思哈奏嵩县知县康基渊开渠溉田着有成效批司记功以示奬励一折州县为亲民之吏于地方农田水利果能实心经理禆益民生实为吏治首务今该县康基渊挑濬伊河两旁古渠并山涧诸流可资引导者一律疏治深通溉田六万二千余顷洵属崇尚实政留心民事之员仅予记功不足以示鼓励着交部议叙但有司承办此事务期诚心为民方足表循绩而膺録叙若因有此防妄生冀幸遂尔粉饰沽名虚文塞责其或办理不善纷扰更张则是名为兴利而转以滋累又不可不防其流惟在各督抚覈实体察以为课最耳着将此通谕知之
　　三十二年
　　谕朕此次巡幸天津阅视淀河隄牐按图披览内有千里长堤之三滩里起至格淀隄庄儿头止并无隄岸东西约长十余里每当雨水过多之年村民一二千户地亩千余顷常被水患村民未免向隅着交与方观承再行详悉相度接筑长隄即核实估计妥议具奏
　　又
　　谕朕此次巡行河淀阅视隄防今由运河回銮经筐儿港查看减河形势见坝身出水处高于河底七尺则遇汛涨时所减之水下注过猛易致跌落成坑排桩不无撼动自应于石工之外接筑灰工十五丈使坦坡渐平以导其势至王家务捷地兴济三处减河皆所以宣泄盛涨保卫堤工则由一路入海不使三岔河之水滙积尤为畿南水利攸闗亦宜一律疏濬留淤期于深通易达再子牙河故道自谷家庄以下至呉家沟一带河身窄狭并应普例展寛用消水以卫民田所有各处工程着该督方观承按工核实估计奏闻动帑兴修务使疏泄得宜俾河务民生永资利赖副朕省方筹咨至意
　　三十四年
　　谕前经军机大臣会同工部议覆范宜宾奏挑挖运河一折以河工形势不便悬拟请防特派大臣于霜降水涸后会同办理今据呉嗣爵奏到现在回空粮艘全出东境必须早为勘定庶可不悮挑工等语着派大学士刘统勲侍郎徳成驰驿前徃会同呉嗣爵富明安详加履勘悉心筹画据实核议奏闻妥协办理务期于河道运务俱有禆益
　　三十五年
　　谕据杨廷璋奏北运河张家王甫堤漫工甫经合龙因连日大雨河水盛涨以致复有漫溢汕刷等语近日直地方雨水过稠热河古北口等处俱有被山水冲刷民居铺面之事今北运漫口复有汕刷之处所有过水地方田庐间有损伤自应照例查办至大城文安一带本属洼下之区旁近地亩恐不无被淹之处朕心深为轸念着传谕杨廷璋即速遴委大员悉心体勘如有被灾户民即行妥协抚绥其涸出之地可以补种荞麦者亦应酌借资本谕令及时赶种又
　　命徳成徃永定河堵筑漫口工程
　　三十六年
　　谕据高晋等奏七月初间汛势更甚工程在在危险随开放王营减坝以泄黄涨而上游之桃源宿迁邳睢丰砀各隄浸水渗水之处均无虞淹及民田庐舍等语今年黄河秋汛复盛正切厪念高晋李宏能督率员弁相机筹度抢防得宜现已涨消工固深为嘉慰是年堵筑桃源属陈家道口工竣
　　三十七年
　　谕上年因永定河北运河等处遇夏秋雨水过多每不免于漫溢宜急筹修治宣泄之方现在春河冰泮正届开工之期自应及时经理兴作但此两河应办工段极为繁重所派承办之员甚多动用钱粮亦大着尚书裘曰修前徃协同周元理董率各员悉心佽务使大工迅速告成永资恬巩
　　又修汶上嘉祥济宁鱼台等州县湖堤民埝兼疏通水道
　　谕裘曰修奏验收永定河工程一折并陈近水居民与水争地之弊淀泊利在寛深其旁间有淤地不过水小时偶然涸出水至仍当让之于水方足以畅荡漾而资潴畜非若江海沙洲东坍西涨聴民循例报垦者可比乃濒水愚民惟贪淤地之肥润占垦效尤不知所占之地日益增则蓄水之区日益减每遇潦涨水无所容甚至漫溢为患在闾阎获利有限而于河务闗系非轻其利害大小较然可见着通谕各督抚凡有此等濒水地面除已垦者姑免追禁外嗣后务须明切晓谕毋许复行占耕违者治罪
　　周元理奏永定北运二河并淀河之千里长堤及天津之格淀隄等处修筑工竣
　　三十八年
　　谕今日阅视淀河内鹰嘴坝及鹿疃两处应添引河工程其鹿疃引河据周元理拟挑九百丈即如所拟行至鹰嘴坝曲处该督拟开挑引河一百二十七丈仍恐射堤湾处不能引流归漕着向西北展长百十丈则大堤不致受顶冲以资保障河防原以卫民惟期尽善即为费较多亦所不靳着周元理即照指示机宜动帑妥协办理仍饬大员董率稽查务令工归实济民资利赖
　　张家口上堡圈城修筑东北两面石坝被水冲圮之处计一百六十余丈于外添筑防坝石坦坡四百十二丈二尺
　　三十九年
　　谕江南黄河老坝口堤工漫溢现在高晋等集料克期堵筑并有防令何煟于查勘潘家屯引黄入湖事毕顺赴老坝口协同堵筑以期迅速集事但此次漫缺堤工淹及板插淮安一带水势较大运道民生甚有闗系大学士舒赫徳河工向为谙悉着即前徃会同高晋等妥筹速办以副朕懐
　　呉嗣爵萨载等奏外河属老坝口漫溢堤工昼夜儹赶镶柴压土立见断流黄河大溜全由故道归海
　　四十一年工部议巡漕御史索兴阿奏通惠河各牐修理工程坐粮不能亲身办理又无属员可委请改归通永道管理如议行
　　四十二年
　　谕朕从前屡次南巡阅视清黄交滙处悉其倒漾之患因思若能引向陶庄以北而流则清口通畅庶免黄流倒灌因未躬临陶庄一带阅视是以踟蹰昨嵗萨载赴山东行在召见时谕令赴黄河海口上下察看伊即奏请若于陶庄开穵引河一道使黄水绕北下注清水益得畅行与朕意相合伊果能遵照指示剔挑完竣可免黄河倒灌之虞并收清水刷沙之益即就近险工亦俱化为平稳实为全河一大关键四十三年工部议浙江仁和海宁等处修筑柴塘及竹篓鱼鳞石塘坦水各工准动帑修理
　　谕高晋奏查时和驿漫口下注之水歴陈留杞县睢州柘城境内之黄河康家河南沙河老黄河均归贾鲁新河下达江南亳州之涡河仪封漫口下注之水一由考城之盘马寺沟入北沙河至商邱县之邓滨口由归徳府之陈两沙河滙入涡河一由宁陵县之马三河亦会归徳之陈两沙河入涡河是豫省漫水均以亳州之涡河为总滙如有停淤归于嵗修水利案内一律疏濬等语所筹未为要善其疏濬工程断不宜照常筹办复滋派累着高晋于祥符仪封合龙事竣会同郑大进闵鹗元沿途亲行确勘将应挑之河核实估计具折奏闻候朕发帑兴工
　　四十五年湖北巡抚郑大进奏钟祥潜江各堤溃口攸闗亿万田庐亟宜兴筑以资保卫钟祥县自永兴观至保堤观挽筑月堤九百九十七丈又毁家湾溃口淤沙盈积难于沙面筑堤应挽筑月堤二百五十三丈潜江县之长一垸地形洼下应自地势较高之董家□至镇龙山挽筑月堤一千八十六丈四尺零则襄水不致冲突矣从之
　　大学士公阿桂等会奏云梯闗外马港河修复牐坝疏入奉
　　谕防所奏修复马港河西堤残缺之处及接筑无堤处所联至北潮河西岸民堰以御倒漾自应如此办理其二套以下由北潮河入海之处既系路捷势顺设遇漫溢正可分泄盛涨俾尾闾益得畅达转可不必添建牐坝云梯闗以外原不必与水争地今二套以下既为分泄盛涨之区则马港河堤东滩地即不能保无漫溢其应徴减则地亩钱粮着交萨载等查明奏请加恩豁免
　　又
　　谕海宁州石塘工程所以保卫沿海城郭田庐民生攸系从前四次亲临指受机宜筑塘保防连年潮汛安澜各工俱为稳固今朕阅视石塘惟绕海宁城之鱼鳞石塘内有工二十余丈外系条石作墙内填块石歴年久逺为潮汐冲刷底桩霉朽兼有裂缝蹲矬之处又城东八里文将字号至陈文港宻字号止有石塘工七段约共长一百五六十丈地当险要塘身单薄亦防有裂缝不可不预为筹办着将两处塘工均改建鱼鳞石塘并添建坦水以垂永久又石塘迤上前经筑有柴塘四千二百余丈究不如石塘之巩固虽老盐仓有不可下桩之处未必四千余丈皆然朕于民瘼所系从不惜帑省工俾资保防着该督抚将可以改建石塘之处逐段勘估奏闻办理俾滨海羣黎永享安恬之福以副朕先事预筹至意
　　又
