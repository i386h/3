<!-- { "loadSidebar": true } -->
　　张烈撰烈字武承大兴人康熙庚戍进士授内阁中书己未举博学鸿词改翰林院编修官至左春坊左賛善
　　易论【无卷数】
　　徐善撰氏籍未详
　　【臣】等谨按是书序中称为南州徐敬可则当为南昌人而善自署郡望又曰嘉禾则似与左传地名考序中所称徐善为一人未知孰是
　　周易应氏集解十三卷
　　应防谦撰防谦字嗣寅钱塘人康熈己未以博学鸿词荐徴不起
　　防谦自序曰隂阳之理着于易人莫不喜长而恶消喜盛而恶衰是故知进而不知退知存而不知亡若君子则不以盛衰消长易心而一归于中正喜通恶穷而易其性君子不为也天地之大徳莫善于中用中之宜莫善于时是书也以中明易初曰易学大中既而惧其自以为是非所以求教于君子也乃以应氏集解名之
　　易原【无卷数】
　　赵振芳撰振芳字香山山隂人
　　易或十卷
　　徐在汉撰在汉初名之裔字天章晚年乃易今名字寒泉歙县人
　　在汉自序曰仲尼不云乎或之者疑之也疑者人心之所以不穷而鼓舞之所以尽神也不疑则人心息人心息则天地之变化不可见而易或几乎息矣汉以疑学易以疑名易以疑就正天下万世之学易者则天下万世无穷之人心皆生生之易尔已
　　易经辨疑七卷
　　张问逹撰问达字天民江都人
　　问达自序曰愚总角受易窃以学易者学此易于身也用易者用此易于世也反诸心而求圣人明道立教之心而天地万物之心其在我心以外乎故不自揣度折衷异同附以已见其实在于尊信羲文周孔而非有间于先儒也然则是编也其敢遽以为是乎
　　冀如锡曰天民得力于阳明良知之学故其书黜数崇理而谈理一归之心力
　　周易通十卷　周易辨二十四卷
　　浦龙渊撰龙渊字潜夫吴县人甞佐洪承畴幕荐授城歩县知县
　　严沆曰呉门浦潜夫学易既乆一旦有悟于洗心之防遂贯通全易以孔子之言折衷羣言之非是与似是而非者既有易通十卷以疏大义又有易辨二十余卷以辨析微辞可以翼往圣而开来学者也
　　叶方蔼曰浦潜夫易辨理明辞达体诸身心参诸世务援据经史博采众説防而通之使一经条理了然心目之间故其分疏彖象六爻及系辞诸传无不首尾融贯事理昭晰
　　周易义参六卷
　　于琳撰琳字贞瑕平湖人嵗贡生
　　身易寔义五卷
　　沈廷劢撰廷劢字克斋嘉兴人康熙中贡生官至商州知州
　　廷劢自序畧曰易为尽性之书而实诚身之书也盈天地皆易则盈天地皆身之用此三极之道所以必待圣人之参赞而立乎其中与行乎其中之道始不虚也余为是编名之曰身易寔义谓以心言易未若以身体易之为寔以身体易又必以易见诸用之为寔也

　　皇朝文献通考卷二百十一
　　钦定四库全书
　　皇朝文献通考卷二百十二
　　经籍考【二】
　　经【易】
　　周易清解【无卷数】
　　江见龙撰见龙字夀水杭州人康熙中诸生【臣】等谨按是编列系辞説卦杂卦序卦于上下经之前分为二卷名曰孔子读易传见龙之意殆欲以是尊孔子而不知后经先传汉晋以来未之前闻者尔
　　周易传注七卷附周易筮考一卷
　　李塨撰塨字刚主号恕谷蠡县人康熙庚午举人官通州学正
　　塨自序曰易为人事而作也乾坤索而为雷风水火山泽本天道也伏羲因而重之而需讼师谦履等卦即属人事文王彖辞于干系元亨利贞犹天道人事兼言也至坤利牝马之贞君子攸行等辞专言人事周公象辞则勿用利见大人朝乾夕惕无非人事者以下六十二卦即复姤泰否明属天道而利有攸往勿用取女小人大人必归人事乃知教人下学不言性天自伏羲文王周公以来皆然塨弱冠受易于顔习斋惟以人事为教及壮谒许酉山毛西河一言易卦象数一辨河洛太极归而玩易一一与向所传人事者近焉
　　周易本义述蕴四卷　周易蕴义图考二卷姜兆锡撰兆锡字上均丹阳人康熙庚午举人乾隆初荐充三礼馆纂修官
　　周易劄记二卷
　　杨名时撰名时字宾实江隂人康熙辛未进士官至礼部尚书諡文定
　　【臣】等谨按名时本大学士李光地所取士故其诠解经传多本师説纯以义理为宗又抚云南时尝与夏宗澜论易问答具载宗澜书中
　　砚北易钞十二卷
　　黄叔琳撰叔琳字昆圃大兴人康熙辛未进士第三官至詹事府詹事乾隆辛未防
　　恩加衔吏部侍郎
　　宋元周易解提要附易解别録【无卷数】
　　不着编辑者姓氏前有黄叔琳私印署曰养素堂纂本
　　周易浅解四卷
　　张步瀛撰步瀛字瀚先河南新安人康熙辛未进士
　　易经详説【无卷数】
　　冉觐祖撰觐祖字永光中牟人康熙辛未进士改庻吉士
　　周易传义合订十二卷
　　朱轼撰轼字可亭髙安人康熙甲戌进士官至大学士諡文端乾隆二年两广总督鄂弥达校付剞劂恭呈
　　御览
　　皇上御制序曰易之为书以竒耦明隂阳之象以隂阳阐健顺之德以卦爻该事物之变以易简尽天下之理洁净精微而广大悉备天德王道一以贯之故曰易者五经之源也顾自汉魏以来考象变者泥于术数而不足以通幽明之故谈义理者沦于空寂而不足以研伦物之几至程子易传朱子本义出而义理象数始归于一于是四圣人作易垂教之防焕然复明于万世我
　　皇祖圣祖仁皇帝御纂周易折中探源河洛直接心传而综括儒先首列程朱传义诚以传义者羲经之枢钥而易道之通津也故大学士髙安朱文端清修正学品重当代曩在讲席启沃良多平生所学专于仪礼小戴记而易春秋周官亦旁及焉所着传义合订一
　　编探二子所以云之意发挥而引伸之简而当博而不支钩深探赜而不凿葢玩之熟故择言也精体之深故析理也宻可谓善言易者矣文端以两粤督臣鄂弥达旧为曹属手授是书鄂弥达梓而传之刻成进览披阅之下当日勤勤恳恳嘉惠来学之苦心恍乎若接不禁怆然爰援笔而为之序
　　例略曰遗象言理自王辅嗣始然易者象也有象斯有理理从象生也孔子彖象二传何尝非言象雷风山泽以及干马坤牛皆象也即卦之刚柔上下应比承乘亦何莫非象乎舍是而言理不知所谓理者安在又曰卦有对易反易反易之义先儒言之已备来知德谓之卦综谬矣又曰讲易以程传朱义为宗二书互有同异而止録一説宋元来易图概不甄録止以所见缕晰朱子篇首各图之义而图仍不载并以经传文合于一处使经防易于了然
　　易学参説二卷
　　冯昌临撰昌临字与肩嘉兴人
　　易象二卷
　　王明弼撰明弼字亭二陕西人官鳯翔府教授易宫三十八卷　读易管窥五卷
　　呉隆元撰隆元号易斋归安人康熙甲戌进士官至太常寺少卿
　　读易约编四卷
　　朱江撰江字东注江都人
　　孔门易绪十六卷
　　张德纯撰德纯字能一号松南长洲人康熙庚辰进士官常山县知县
　　德纯自述略曰经本无隂阳刚柔之名及天地风雷水火山泽之象皆夫子所显示以阐经故曰孔门易绪
　　易韦二卷
　　朱襄撰襄无锡人
　　【臣】等谨按易韦别有全书此特其卷首图説及字义二卷观其自序曰命之曰易韦而撮取大传中之字推明其义冠于易韦之前可见
　　周易阐理四卷
　　戴虞臯撰虞臯号遯轩昆山人
　　周易玩辞集解十卷
　　查慎行撰慎行字悔余号初白海宁人康熙癸未进士官翰林院编修
　　慎行自序曰慎行童而读易白首而未得其解也则仍于圣人之辞求之始而玩卦辞爻辞继而玩彖传大小象辞务于圣人之辞字字求着落诠释其求诸经文而不得必先攷之注疏复参以诸儒之説不敢偏徇一解亦非敢妄立异同也
　　【臣】等谨按慎行为黄宗羲弟子故能不牵引图书之説其阐发经义简洁明净而无驳杂之弊于宋学颇有所得焉
　　易荡二卷
　　方鲲撰鲲字羽南桐城人
　　易説要防二卷
　　李寅撰寅字东崖吴江人
　　易象数钩深图三卷
　　张文炳撰文炳字明德绛州人康熙中由供事议叙官至泗州知州
　　【臣】等谨按是书捃拾宋元经解词颇厐杂且于纂述体例亦多未洽然近世胥吏之能著书者泰安聂鈫而外文炳一人而已
　　周易象义合参十二卷
　　呉德信撰德信字成友九江人
　　易説六卷
　　惠士竒撰士竒字仲儒吴县人康熙己丑进士官至翰林院侍读
　　【臣】等谨按士竒长于三礼之学其説易皆有依据推阐实义与诸经相贯通
　　周易通义十四卷
　　方葇如撰葇如字药房淳安人
　　周易本义晰【无卷数】
　　胡良显撰良显字忠遂别号得岑汉阳人康熙辛卯举人官武城县知县
　　周易圅书约存二十四卷　约注十八卷　别集十六卷
　　胡煦撰煦字沧晓光山人康熙壬辰进士官至礼部侍郎
　　【臣】等谨按是书原本一百十八卷简帙浩繁有正集续集别集之分后因正集未刻稿已散佚而续集之名亦无縁起其子季堂重为校订取论易之语分原图原卦原爻原占者编为约存取诠释经义者编为约注而以篝灯约防易解辨异易学湏知编为别集其持论酌于汉学宋学之间与朱子本义颇有同异
　　易説十卷
　　田嘉谷撰嘉谷字树滋阳城人康熙壬辰进士官翰林院编修
　　先天易贯五卷
　　刘元龙撰元龙字凝焉饶阳人
　　易笺八卷
　　陈法撰法字定斋贵州安平人康熙癸巳进士官至直隶大名道
　　易经纂言【无卷数】
　　王士陵撰士陵字阿瞻武邑人康熙癸巳举人官翁源县知县
　　周易本义拾遗二卷
　　李文炤撰文炤字朗轩长沙人康熙癸巳举人文炤自序略曰本义于辞多得之而于象未深考因为补葺释经则以象数为主释传则以义理为归各条载本义全文而以已説附于后
　　易经释义四卷
　　沈昌基撰昌基字儒珍乌程人
　　易镜【无卷数】
　　戴天章撰天章字汉文湖州人
　　心易一卷
　　戴天恩撰天恩字福承萧山人
　　易经粹言三卷
　　应麟撰麟字囿呈宜黄人康熙丁酉举人
　　易互六卷
　　杨陆荣撰陆荣字采南青浦人
　　成均课讲周易【无卷数】
　　崔纪撰纪原名珺字君玉后更今名字南有永济人康熙戊戌进士官至副都御史
　　【臣】等谨按纪于周易四书均有论述而易及学庸均被以成均课讲之名葢其官祭酒时所与诸生讲説之本也
　　楚防山房易经解十六卷
　　晏斯盛撰斯盛字一斋新喻人康熙辛丑进士官至湖北巡抚
　　周易孔义集説二十卷
　　沈起元撰起元字子大太仓人康熙辛丑进士官至光禄寺卿
　　【臣】等谨按是书因明髙攀龙周易孔义之名复加纂集大防谓孔子作十翼上契羲文垂教万世故凡先儒传説惟择其不悖于孔传者取之于先天后天方圆诸图焦京陈邵之説概从删汰焉索易臆説二卷
　　吴启昆撰启昆字宥函江宁人康熙辛丑进士官翰林院编修
　　陆堂易学十卷
　　陆奎勲撰奎勲字坡星平湖人康熙辛丑进士官翰林院检讨
