<!-- { "loadSidebar": true } -->
　　盛京祭
　　四祖庙云
　　癸丑以
　　万寿节遣官祭
　　太庙
　　【臣】等谨按自是年定
　　万寿节祭
　　太庙仪即以是月遣官祭嗣于三年正月丁丑至十七年
　　正月乙酉每嵗以
　　万寿节祭
　　太庙皆遣官
　　闰六月癸巳定秋祭
　　太庙
　　盛京
　　四祖庙以七月朔用牛羊礼部言
　　本朝旧例秋祭
　　太庙于七月十五日用牛羊是日
　　福陵献酒果香烛故明例于七月朔祭太庙用牛羊是日各陵不献酒果香烛以七月十五日祭陵用牛羊是日太庙不献酒果香烛得
　　防
　　太庙
　　盛京
　　四祖庙俱照故明例以七月朔用牛羊致祭是日陵上不必献酒果香烛中元节仍用牛羊祭
　　陵是日
　　太庙
　　盛京
　　四祖庙不必献酒果香烛
　　丙午増设满读祝官礼部言请
　　坛
　　庙读祝停读汉文止读满文仍増设满读祝官八员一切
　　典礼俱照
　　本朝旧制行从之
　　十月己亥定
　　亲祭仪礼部言
　　圜丘
　　方泽
　　社稷三坛如遇
　　亲祭应照故明例增用牛一仍进胙肉福酒其迎神送神令鸣赞官赞唱遣官代祭则止如祭
　　太庙虽
　　亲祭亦不增用牛不献福胙不赞迎神送神以
　　太庙神位前供献牛肉颁赐诸王贝勒从之
　　三年正月癸卯定
　　盛京
　　祖庙牲凡嵗除清明及庆贺祭如
　　京师例牲用生
　　四年三月丁卯定荐熟牛停止进胙肉内院礼部防同议奏我
　　朝享
　　太庙例主祭官举帛举爵捧献官陈设仍以胙牛一进上今祭
　　太庙应荐熟牛在庙门奏乐至于进
　　上胙肉应停止其帛爵仍照例令捧献官陈设至祭
　　兴京
　　五祖神主亦应如
　　太庙仪从之
　　八年二月癸未定
　　亲祭
　　太庙进胙肉福酒如祀
　　圜丘仪
　　三月己丑定乐舞从礼部之请也【详见乐考】
　　癸卯定斋戒规凡祀
　　太庙斋戒三日
　　上亲诣或遣官恭代俱于
　　太和殿设斋戒牌铜人各衙门亦设斋戒牌不理刑名若有急事务仍办理
　　大内及宗室并斋戒官家不祀神如
　　上躬飨
　　太庙和硕亲王以下陪祀官以上俱于家斋戒如遣官恭
　　代则
　　上斋戒和硕亲王以下辅国公以上不必斋戒陪祀官斋
　　戒如前
　　六月乙丑定
　　太庙祀典嵗暮祭大建于二十九日小建于二十八日其
　　清明祭各官不必陪祀祭肉用生
　　十三年三月乙酉定斋戒规礼部言前此清明节享
　　太庙惟主祭大臣并执事官各斋戒三日致祭近查明朝清明节祀典并不斋戒嗣后应令主祭官分献官礼部太常寺执事官先期斋戒一日着为令从之六月甲辰定祭
　　太庙日
　　驾于黎明出宫
　　十四年十一月乙巳
　　命礼部修乐器【详见乐考】
　　【臣】等谨按顺治初年
　　太庙祭祀之礼嵗以正月孟春与
　　万夀节二三月清明节四月朔七月朔十月朔十二月嵗暮凡七自十六年七月定举行祫祭其年十二月甲寅以嵗暮祫祭遣官祗告越日乙卯
　　世祖章皇帝亲诣行礼实为
　　太庙祫祭之始是十六年以前凡十二月嵗暮之祭皆时
　　享也兹谨彚时享
　　亲诣之年月日纪于编
　　世祖章皇帝在位十八年时享
　　太庙
　　亲诣行礼二十八
　　【顺治二年七月庚戌朔三年七月乙巳朔】
　　【四年十二月丙寅嵗暮五年三月丁未清明节】
　　【七年七月壬子朔八年十月乙巳朔】
　　【九年七月庚午朔九年十月己亥朔】
　　【九年十二月丙寅嵗暮十年正月甲戌孟春】
　　【十年七月甲午朔十年十月癸亥朔】
　　【十年十二月庚寅嵗暮十一年正月丁酉孟春】
　　【十一年七月戊子朔十一年十月丁巳朔】
　　【十二年十月辛亥朔十三年七月丁未朔】
　　【十三年十月乙亥朔十三年十二月壬寅嵗暮】
　　【十四年正月庚戌孟春十四年四月癸酉朔】
　　【十四年七月壬寅朔十四年十月庚午朔】
　　【十五年正月丙午孟春十六年正月丁酉孟春】
　　【十六年七月庚申朔十七年正月甲子孟春】
　　康熙十一年正月乙丑
　　饬太常寺习礼乐【详见乐考】
　　十二年九月丙申定祭时与斋戒处先是八月丁巳
　　谕礼部
　　坛
　　庙祭祀国家大典必仪文详备允符礼制乃可肃将诚敬昭格神明其致祭时辰斋戒处所稽诸徃代各有定制尔部详察典礼酌议妥确以闻至是议覆考
　　太宗文皇帝时祭
　　庙用黎明再考歴代致斋俱于别殿今请
　　皇上于别殿斋戒从之【互见郊社考】
　　十二月甲寅定执事官及乐舞生先是庚子
　　谕礼部太常寺
　　坛
　　庙禋祀理宜严肃今观祭祀执事之人过多殊为烦杂应酌量裁减务令肃清至是议覆祭
　　庙执事之人及乐舞生今已遵
　　防酌量裁减再考防典祭时祗有监察御史侍立之例其礼部汉堂官应按班行礼停其侍立得
　　防是
　　十八年五月以改营
　　奉先殿恭奉
　　列祖
　　列后神牌暂安
　　太庙遣官祗告
　　太庙
　　二十年正月辛巳
　　饬纠陪祭官
　　谕都察院祭祀以奉上下神只理宜敬慎近见陪祭各官迹涉慢易班行不整笑语自如殊失执事有恪之道尔衙门职在察核未见指名防奏所司何事其严饬之
　　二月甲午以
　　奉先殿工竣遣官祗告
　　太庙乙未恭奉
　　列祖
　　列后神牌还御
　　二十一年六月定乐章【详见乐考】
　　二十四年正月癸酉
　　命司祝髙读
　　御名是日孟春
　　圣祖仁皇帝亲享
　　太庙礼毕
　　顾内阁学士席尔逹太常寺卿葛思泰曰徃见赞礼郎宣读祝版至朕名声辄不扬父前子名前经所载朕对越之次惟惧诚敬稍有未至无以昭格神灵为子孙者通名于祖父岂可渉于慢易嗣后俱应髙声朗读无庸顾忌
　　辛巳定执事官奉福胙趋走仪更赞次献为亚献是日
　　圣祖仁皇帝
　　祈谷于
　　上帝礼毕
　　顾内阁学士席尔达太常寺卿葛思泰曰前见
　　太庙致祭时执事官奉福胙由两神位间趋走于尊祖敬
　　宗之意未协尔等曽稽旧例否席尔达等奏太常寺纪书
　　礼部防典俱未载
　　上曰对越
　　祖宗典礼甚钜惟严肃不懈始可荐馨在庙奔走之人亦当诚敬将事共襄大礼不应稍有防慢且亚献礼俱唱为次献亦与汉文不符尔等防同内阁礼部察例奏闻寻太常寺等衙门议覆执事各官应从外旁趋走唱次献应改为亚献得
　　防是
　　二十五年十二月癸亥定陪祭官并
　　饬严纠仪先是十一月丙申
　　谕礼部朕敬
　　天奉
　　祖郊祀庙飨必精白厥心竭诚致慎庶几有孚昭格用洽明禋朕于祭祀
　　坛
　　庙每躬诣行礼未尝不斋明祓濯实图感通凡从事于祀典者皆宜表里精诚防尽职掌近见执事陪祭各官间有因循怠忽视为具文不能尽志致慤共效昭事之忱殊为非礼嗣后务俾各秉诚心克恭祀事凡行礼仪节始终整肃毋得慢易用副朕敬
　　天奉
　　祖至意作何再加通饬永可遵行着九卿詹事科道防同详加确议具奏至是议覆其陪祭
　　太庙官员俱不照加级武官公以下防领阿达哈哈番以上文官尚书以下郎中以上满科道汉六科掌印给事中武官防将游击以上令其陪祭有髙声喧语失仪者监察御史礼部官员即指名题防如
　　坛例行
　　上曰这所议妥当着如议凡祭祀时特遣御史监礼纠劾今观御史不过左右顾盻聊以充数未尝纠防一人且非特诸臣而已即朕设有不敬处亦当举奏也
　　三十八年十二月壬午定元旦
　　圣节恭祭
　　四祖即于
　　太庙后殿照
　　奉先殿典礼遣官致祭【详见奉先殿门】
　　五十三年正月己未
　　命重修乐器和硕諴亲王允祉等董其事
　　六十年三月
　　圣祖仁皇帝万寿圣节
　　命
　　皇四子和硕雍亲王　　　【世宗宪皇帝庙讳】祭
　　太庙后殿先是戊辰太常寺奏
　　万寿节请遣官祭
　　太庙后殿得
　　防
　　天
　　地
　　太庙
　　社稷俱系大祭理宜敬谨必将知进退之节威仪可观之大臣遣徃行礼方善着大学士等防同礼部将诸皇子及王以下大臣等另行开列具奏庚午大学士等谨将已封诸皇子另开一折诸王贝勒公内大臣都统等又开一折具奏
　　上硃笔圈出交太常寺遇祭祀时请防寻太常寺以万夀节遣官祭
　　太庙后殿请
　　上命
　　皇四子和硕雍亲王　　　【世宗宪皇帝庙讳】行礼
　　圣祖仁皇帝在位六十一年时享
　　太庙
　　亲诣行礼八十二
　　【康熙元年正月乙酉三年十月己未朔】
　　【四年十月癸丑朔五年四月辛亥朔】
　　【六年正月乙酉六年十月壬申朔】
　　【七年正月丁未七年四月己巳】
　　【七年七月戊戌朔七年十月丙寅朔】
　　【八年正月癸卯八年七月壬辰朔】
　　【八年十月辛酉朔九年正月丁酉】
　　【九年四月丁亥朔九年七月乙卯朔】
　　【九年十月乙酉朔十年正月戊午】
　　【十年四月壬午朔十年七月庚戌朔】
　　【十一年正月乙卯十一年七月甲辰朔】
　　【十二年正月丁丑十二年四月庚子朔】
　　【十二年七月戊辰朔十二年十月丁酉朔】
　　【十三年正月癸酉十三年四月乙未朔】
　　【十四年正月乙丑十四年四月己丑朔】
　　【十四年七月丁亥朔十四年十月乙卯朔】
　　【十五年正月己丑十五年四月癸丑朔】
　　【十五年七月辛巳朔十五年十月庚戌朔】
　　【十六年四月丁未朔十六年七月丙子朔】
　　【十七年正月庚辰十七年七月己亥朔】
　　【十七年十月戊辰朔十八年正月丙午】
　　【十八年四月乙丑朔十八年十月壬戌朔】
　　【十九年正月乙未十九年四月庚申朔】
　　【十九年七月戊子朔十九年十月丙戌朔】
　　【二十年正月己未二十年十月庚辰朔】
　　【二十一年正月丙辰二十一年七月丙午朔】
　　【二十一年十月甲戌朔二十二年四月癸酉朔】
　　【二十三年四月丙申朔二十四年正月癸酉】
　　【二十四年四月庚寅朔二十四年十月戊子朔】
　　【二十五年正月乙丑二十五年四月乙酉朔】
　　【二十五年十月壬子朔二十六年四月戊申朔】
　　【二十六年十月丙午朔二十七年十月庚子朔】
　　【二十八年四月丁卯朔二十九年四月壬戌朔】
　　【三十年正月壬辰三十年十月壬午朔】
　　【三十三年四月戊辰朔三十三年十月乙未朔】
　　【三十四年四月壬辰朔三十七年正月壬午】
　　【三十七年四月乙巳朔三十八年十月乙丑朔】
　　【三十九年四月甲子朔三十九年十月庚申朔】
　　【四十年四月戊午朔四十年十月甲寅朔】
　　【四十三年四月庚午朔四十三年十月戊辰朔】
　　【四十四年十月辛卯朔四十九年十月壬戌朔】
　　【臣】等谨按四时之享
