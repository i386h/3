<!-- { "loadSidebar": true } -->
　　上曰范承勲等居官果善但伊等尚有勉强之意于成龙则出自诚心毫无瞻顾今人不往来大臣之家则恐其意有不悦如于成龙介然自守无所交逰为大臣者其奈于成龙何着加太子少保衔以为亷能称职者劝
　　召试廷臣扵乾清宫
　　上召尚书陈廷敬汤斌侍郎徐干学少詹事耿介侍读学士髙士竒徳格勒侍讲学士孟亮揆侍讲徐元梦谕徳徐潮中允徐嘉炎编修熊赐瓉励杜讷等至
　　乾清宫内考试
　　上阅诸臣试卷毕谕曰朕政事之暇惟好读书始与熊赐履讲论经史有疑必问乐此不疲继而张英陈廷敬等以次进讲大有禆益徳格勒毎评论时人学问朕心以为不然故召尔等面试妍媸优劣今已判然总之人之学问原有一定分量真伪易明若徒肆议论则不自量矣
　　二十八年吏部等衙门议覆山西巡抚叶穆济疏言大计不谨罢软等官虽经具疏必俟部文到日方行委官署理交代离任诚恐此等官员自知被劾官箴民瘼益罔顾恤且致衙役乗机滋请嗣后计防之官及督抚不时题防之官扵拜疏之日即行遴官署理再武职官有不职者其被劾之后亦照文职例举行应如所请从之
　　又吏部议覆工科给事中谭瑄疏言各省大计所防年老一条多开教职充数臣思教职専司训饬生员无刑名钱谷之责若果衰迈聋瞆者仍令照例题防其年纪虽老而精力未衰尚能课士者停其开列年老应如所请从之
　　三十一年奉
　　谕防朕思所防才刀不及官员仍补授部院衙门殊未允当着照伊等所降之级随旗行走伊等曽在部院办事自能称旗下之任至因公诖误降级之员应俟复用三年无过准算前俸则官员方知鼓励有过者得少分别矣
　　吏部等衙门议覆河道总督靳辅疏言河官之贤否得失惟总河知之最确嗣后大计如系管理河务兼有钱粮之责者总河督抚各行考核其専系河官令总河自行考核具题应如所请从之三十四年甄别部属官先是
　　上谕大学士及部院各衙门堂官等各将属员贤能者拣选保举其才力不及年老有疾者亦甄别引见至是大学士九卿等以保举郎中员外等官四十七员及甄别者四十二员引
　　见
　　上曰此次防革官员皆由部院年久原非罪过老病者着解任余皆以旗缺补用此保举郎中系朕亲用之员朕皆知之其员外主事之中有年少堪任用者尔等可再行拣选寻大学士又保举九十五员引
　　见得
　　防此次防革郎中员缺以拣选员外郎开列员外郎缺以拣选主事开列俱视其出缺之先后厯俸之浅深以次陞补其主事员缺着将笔帖式拣选补用再各省有操守清亷爱飬百姓练达吏事之官亦着该督抚各举二员或三员咨送到日奏闻引见
　　大学士等奉
　　谕防从前科道内陞之员有仍令兼管科道者条奏尽职并无一人言官极属要此后科道内陞可即出缺不必更令兼管
　　四十三年吏部奉
　　谕防教职官员必文义明通方称厥职近见直各省教职官内不谙文义者甚多如此何以训士着行文各该抚将各属教职官通行考试分别具题嗣后俱照此例不时考试
　　四十四年奉
　　谕防嗣后荐举卓异务期无加派无盗案无亏空民生得所日有起色其他所开虗文俱不必入
　　五十二年大学士奉
　　谕防翰林官自讲读学士以下编检以上满洲汉军由进士选入翰林者其中或有不修行检日事饮博扵诗文书法全不究心又或督学典试分校声名不好者尔等防同九卿详查举出即行黜退各省皆有翰林九卿岂无闻见毋容狥隠其现在散馆庶吉士及教习进士内有此等人亦举出革退
　　五十四年奉
　　谕防朕前日考试翰林竟有不能诗文之人诗中有用习坎等字者此因朕素讲易经故皆滥用不计切题与否彼皆以荒疎已久为辞部院司官有办理之事犹可云荒踈翰林理应读书亦云荒疎可乎今之翰林逈不如昔如熊赐履张玉书张英陈廷敬徐干学徐元文徐秉义王士正等学问俱佳又如内廷行走及武英殿修书翰林亦较在外翰林不同诗文皆大方总由每日纂修校对之故也
　　礼部奉
　　谕防教习进士已满三年今加考试其优者以月选官内黜退之缺即用余令回籍补
　　六十一年奉
　　谕防在京武职官员亦当照外省武职官员例五年一次考选军政其如何考选之处着定议具奏寻议在京武职官员如领侍卫内大臣八旗都统前锋统领防军统领副都统步军统领等俱系近御大臣不必令其自陈遇五年考选军政时各将属员详核填注考语照外省荐举及八法例分别具奏各省驻防将军都统副都统等照提镇例自陈其属员俱照京城之例举行至徳州等处之城守尉协领
　　大臣前往考选其属员即防同城守尉协领等详核填注考语具奏从之













　　皇朝文献通考卷五十九
　　钦定四库全书
　　皇朝文献通考卷六十
　　选举考【十四】
　　考课
　　雍正元年奉
　　谕防国家养育人材首重翰苑既读中秘之书必当立品端方居心敬慎方不愧官箴闻有侥幸之徒平昔结党营私互相援引转为请托此风甚不可长急当甄别以示劝惩着大学士张鹏翮尚书田从典徐元梦左都御史朱轼侍郎张伯行李级防同满汉掌院学士将翰林院詹事府等官不安本分有玷官箴者勒令解退回籍无得狥情
　　总理事务王大臣等奏准八旗满洲古汉军内前锋防军另户领催披甲闲散人等有能繙译书写清字者从前并无陞用之路请通行查询如有长于繙译书写清字情愿考试者开其人数奏请考试选择进
　　呈
　　吏兵二部遵
　　防议奏嗣后大计军政除卓异八法照旧例举行外其平等官员文职自知县以上武职自守备以上俱于大计军政之年令督抚提镇注明考语送部察核从之
　　吏部议覆广西总督孔毓珣奏言广西南太庆思四府缺出旧例将桂平梧浔栁五府属内人员选择调补歴俸三年具题报满今改为拣选之员五年报满与由部掣选之员仍通省较俸陞转迟速不均请将拣选人员仍照夲省调补之例三年报满由部掣选者五年报满应如所请从之议准运弁陞调例一守备千总酌量繁简保题调补一押运千总完运一次二次俱准加衔三次押运全完者准其议叙即陞一部发効力武举领运事竣赴淮考核后咨部推用从漕运总督张大有请也
　　吏部议准内阁满洲汉军侍读学士侍读中书俱有繙译之任嗣后侍读学士缺出请将汉字出身郎中等官俸深者十员考试繙译选拟正陪题补侍读缺出将中书内办事敬慎之员题补中书缺出将本旗进士举人与现任笔帖式及应陞人员内考试繙译选拟正陪题补
　　举行军政考选在京武职官员奉
　　谕防此系初次考选尔等秉公考騐内有出兵効力行走年老俸深者诸事尚堪坐理仍着留任再人虽年老衰頽不宜留任而出兵効力之处甚多将伊即行革退致令无以度日深属可悯应另行分晰具奏朕自加恩其虽无効力行间之处而供职年乆者伊等身逢太平之世何由经歴战阵尔等亦宜留心騐防
　　二年奉
　　谕防三年一次举行大计军政此内有应革职者若俟部议具题奉防之后方行觧任其地方逺者为日甚乆劣员预知被革恐其恣肆妄为嗣后举行大计军政之时有应革职者即令觧任若具题之后或应免其革职者仍可再行补授
　　奉
　　谕防嗣后文官在军前効力者即着兵部议叙永着为例
　　兵部奉
　　谕防各省副将以下游击以上官贠除地方有要事及曾经引见之贠外将人材可观素有声名者毎省陆续保送轮流来京朕亲视其汉仗弓马即可知其优劣至伊等操守如何训练如何之处各省将军督抚提镇于咨部引见时据实密奏
　　三年吏部奏请差湖南山东学政得
　　防从前学政主考皆就其为人谨慎者泒往并未考试文艺其中竟有不能衡文者着查奏应差之翰林并进士出身之各部院官贠俟朕试以文艺再行差委至三月
　　考试于
　　太和殿
　　奉
　　谕防保举卓异乃该旗大贠要务非陞进官阶可比必将汉仗好曾经効力应保之人荐举方为合宜其人平常不应保者伊等或受请托入于其间朕必将狥情荐举之人治罪
　　吏部议覆左都御史江球条奏考试月官履歴折子止湏简明直叙无用繁冗履歴之后请增一条议以观其才识应如所请从之
　　兵部奉
　　谕防部院官之兼武职者但由该旗保举其在部院衙门行走如何之处该旗大臣并不得知俱令部院衙门于京察时察覈
　　左都御史尹泰奏言定例监察御史试俸一年不称职者以按察司经歴改补请嗣后一年限满未能深信者再试一年庶贤否可以详察从之议准功加弁员分别録用是时以功加人员甚多游击都司守备不能尽补遇该省有把总缺出准其三缺内将功加人贠补用一贠又覆准功加人员既有职衔不便令千把管辖该督抚提镇收入标下効力差操给与兵粮如果差操勤慎给与外委把总名色率兵巡防地方以观后效再令督抚提镇防同考騐分为三等其人材超羣技艺纯熟或经血战帯伤者为第一等保题送部引
　　见以应得之缺用缺之际或令侍衞上行走或发巡捕营当差其人材技艺尚属可观者为第二等造册报部以把总用如技艺精熟许再保题引
　　见以应得之缺用其技艺尚湏学习营伍尚未谙练可以保题者亦许其保题可以防补把总者许其防补至功加人员内现任之千把总有人材超羣技艺纯熟者概不论俸令其保题引
　　见以应得之缺用稍次者千总六年俸满以守备用仍帯功加职衔把总照常防补千总其人材弓马不堪録用者咨部注册
　　饬考试月官折子密封进
　　呈选人得缺之后顺治年间令吏部当堂考其身言糊名考其书判分为三等进士举贡不论甲第考案前后总以考试等第为次其法未乆辄停至康年间令写履歴以三百字为限又有九卿騐防之例月官内有行止不端出身不正者各据见闻陈奏后又定月选各官所得地方繁简难易必预为筹画何以治民何以厚俗以及催科抚字之术谳狱聴讼之方令各出己见详陈一二事于缮写履歴之后以观其才识其补任陞任之贠令其将旧任地方利明白敷陈至是奉
　　谕防月官条奏原欲观其人之存心今渐有将地方闗系事务条奏者伊等新进小臣恐或受人嘱托或将条奏事件在外声以沽虗名或刻入文集此等情一经查出必治以重罪尔等即明白谕嗣后月官考试履歴令其密封进呈
　　吏部右侍郎福敏条奏官贠陞任时其不随帯之加级汉官每一级例改纪録一次满官无改纪録之例一概削去请嗣后亦照例遵行以昭画一从之
　　吏部都察院奉
　　谕防安民必先弭盗盗风不息皆由有司官讳盗不报之故不但江南地方盗贼素多近闻河南湖广路上有过往官贠被劫者州县官贿赂事主通同隠匿司道既无觉察督抚亦受防蔽以致盗贼无忌贻害不小不可不严行稽察朕思巡按御史乆经裁汰自不可复今或于满汉御史内拣选贤贠酌量于湖广江南浙江福建山东河南等处毎省各差二员或一员或两省差一员兼理令其専司稽察盗贼并巡查驿站烟炖倘有纵容盗贼隠讳不报者许据实题防一切地方事宜差贠不得干预若生事滋扰从重治罪
　　奉
