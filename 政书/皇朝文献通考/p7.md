<!-- { "loadSidebar": true } -->
　　以养上司何如上司拨火耗以养州县乎尔等奏称火耗分数不可不分别酌定朕思一省之内州县有大小钱粮有多寡地大粮多之州县少加火耗已足养防若行之地小粮少之州县则不能矣火耗不定分数倘地方遇差多事繁之时则酌量可以济用或是年差少事简则耗羡即可减矣又或遇有不肖有司一时加増而遇清廉自好者自可减除矣若酌定分数则将来竟成定额必致有増无减此火耗分数之不可以酌定者也又奏称提解火耗将州县应得之项聴其如数扣存不必解而复拨等语见今州县征收钱粮皆百姓实封投柜其拆封起解时同城官公同騐看耗羡与正项同解分毫不得入己州县皆知重耗无益于己孰肯额外加征乎是提解火耗既给上下养廉之资而且留补亏空有益于国计若将州县应得之数扣存于下势必额外加増私行巧取浮于应得之数累及小民况属之督抚显然有据属之州县难保贪防此州县羡余之不可扣存者也法有因时制宜者如人有疾病因症投药病愈即止今提解火耗原一时权宜之计将来亏空清楚府库充裕有司皆知自好则提解自不必行火耗亦可渐减矣朕于臣下期望甚殷即州县官员亦冀其为臯防稷契自此各加勉励勿侵蚀官帑勿贪剥小民各省火耗自渐轻而至于尽革此朕之愿也各省能行者聴其举行不行者亦不必强自山西提解火耗之后各直省次第举行以给官吏养廉及他公用钱粮少者或以税课盈余佐之由是有司不得滥取于民而公用亦无匮乏行之数年上下交以为便
　　【臣】等谨按钱粮出于田亩之中火耗加于钱粮之外火耗之名自明以来始有之葢由本色变而折银其取之于民也多寡不一其解之于部也成色有定此销镕之际不无折耗而州县催征之时不得不稍取盈以补其折耗之数亦犹粮米之有耗米也迨行之既久州县重敛于小民上司苛索于州县火耗之増日甚一日因循瞻徇视为应得之物一遇公事加派私征皆取之民间又不止于重耗而已此其故皆由于有司无养防之资而闾阎滋科派之累也自提解火耗之法行有司之养防于此酌拨地方之公用于此动支百姓永无借名苛派之累而官吏得有洁己奉公之实所加于民者无多所益于民者甚大所谓上不误公下不病民达权通变至公至善之计也
　　是年令督抚率府州县官举行劝农春至劝耕秋至劝敛有轻视民隠不实力奉行者以溺职论又议准各省州县将下年征粮之红簿于上年十月内申送布政司钤葢印信于开征前给发各州县于征收时眼同花户登记填写串票上司盘查即取布政司钤葢之红簿对騐其征收卯簿该管官务须亲对完欠无得假手户房至民间输纳银色不足者自应倾销但州县设立官匠因以累民者甚多令地方官择银匠之信实者数人连名互保聴民投铺倾销
　　又
　　谕民间输纳钱粮用自封投柜法亦属便民之道但偶有短少之处令其増补每至多索其数浮于所少之外理应将原银发还仍于原封内照数补足交纳庶可免多索之弊
　　令直等省发遣人犯往西宁开垦西宁布隆吉尔地方遥逺愿往垦地者少议将直山西河南山东陜西五省军流人犯连家口发遣之人有能种地者令其前往开垦初到之时地方官拨给地亩动支正项钱粮采买籽种牛只分给之其应征粮草照例于三年起科
　　是年总计天下田土共六百八十三万七千九百一十四顷二十七亩有奇田赋银二千六百三十六万二千五百四十一两粮四百七十三万一千
　　四百石各有奇草十万五千四百九十一束顺天府计六万八千四百五十顷二十二亩有奇田赋银一十八万一千六百七十九两粟米三百八十石豆三千四百七十石籽粒五十八石各有奇草三百七束
　　直计五十五万七千四百九十二顷九十四亩有奇田赋银一百九十万六千九百三十三两米粮一十万五千四百四十二石麦四十二石豆七千七百八十六石各有奇草八万五千六百八十一束
　　奉天锦州二府计五千八百六顷五十八亩有奇田赋米三万八千七十石有奇
　　江南江苏计六十八万一千二百九十一顷二十七亩有奇田赋银三百七十一万九千九百四十二两米豆二十七万六千八百三十八石各有奇安徽计三十二万九千九百八十六顷八十四亩有奇田赋银一百三十八万七千五百九十六两粮一十七万九千九百七十二石各有奇内折色粮三万五千二百十三石有奇
　　山西计四十二万七千四百一十三顷八十八亩有奇田赋银二百二十七万七千三百二十七两又地差课程等项银一十万六千七百九十八两粮四万五千七百七十石各有奇
　　山东计九十六万七千七百四十一顷四十六亩有奇田赋银三百万七千九百四十六两米四十七万四千三十七石麦三万四千七百四十七石谷八百八石各有奇
　　河南计六十五万八千八百八十四顷四十三亩有奇田赋银二百九十四万三千四百五十三两有奇
　　陜西西安计二十五万八千四百四十二顷八十亩田赋银一百三十五万五千二百四十五两本色粮三万一千九百四十二石折色粮八十六万九千一百四十四石各有奇草一万五千五百四十二束
　　巩昌计一十一万七千七百六顷六十三亩有奇田赋银十九万六千三百四十三两粮二万三千七十四石草三千五百八十二束各有奇
　　浙江计四十五万六千九百三顷四十三亩有奇田赋银二百六十九万五千四百三十二两米一百三十六万九千二百五十八石各有奇
　　江西计四十七万八千六百三十一顷六十六亩有奇田赋银一百一十七万九千四百七十六两米一十二万七千四百五十二石有奇
　　湖广湖北计五十三万五千七百四十一顷一十一亩有奇田赋银九十八万八千六百五十六两米一十五万七千二十七石各有奇豆五十三石湖南计三十万五千二百七十六顷六十四亩有奇田赋银一百九万二千六百三十四两米十四万九千六百一石各有奇
　　四川计二十一万四千四百五十六顷一十六亩有奇田赋银二十二万五千五百三十五两米五万七千一百一十九石各有奇
　　福建计三十万五千二百七十六顷六十四亩有奇田赋银一百十七万四千四百四十五两米一十二万七千八十石各有奇
　　广东计三十一万二千四百七十四顷六十四亩有奇田赋银八十六万五千九百二十七两有奇遇闰加征银一万九千三百一十九两有奇米二十四万七千八百四石有奇遇闰加征米一百五十四石有奇
　　广西计七万九千五百三十二顷七十一亩有奇田赋银三十万八千一百二十四两有奇米一十二万七百二十六石有奇内折色米三万八千九百二十七石有奇每石折征银八钱共三万一千一百四十二两有奇
　　云南计六万四千一百一十四顷九十五亩有奇田赋银九万一千二百五十七两米一十四万一千三百七十八石杂征粮一千六百二石各有奇贵州计一万二千二百九十顷四十三亩有奇田赋银五万七千七百八十八两米一十万九千八百五十五石豆七百五十五石各有奇
　　【臣】等谨按以上据雍正二年奏销册开载以康熈二十四年奏销实数较之凡増田七十五万九千四百八十四顷二十六亩赋银一百九十一万二千八百十七两粮四十万二百六十九石草六千六百九十八束嗣后江南江西浙江浮粮额数蠲免至六十余万两今着其原数于此而大书蠲免之
　　诏于后愈以征损上益下之
　　恩意至深且厚也
　　三年
　　谕周礼称惟王建国体国经野孟子亦言仁政必自经界始疆界所闗诚为至重从来两省交壤之地其界多有不清云贵川广等省为尤甚至一省之内各州县地界亦有不清者毎遇命盗等事则互相推诿鑛厰盐茶等有利之事则互相争竞甚非息事宁民之意各省督抚其共矢公心勿存私见详细清查如与邻省地界有不清者则两省各委贤员公同勘定若本省地界内有不清者即委本省贤员勘定地皆朕土人皆朕臣此盈彼绌悉在朕版图之内无容分视也虽地界或间有难定之处但平心勘画即使稍有不协然一定之后久逺得以遵据永无推诿争竞于地方大有裨益矣
　　管理户部事务怡亲王允祥奏请酌减苏松浮粮
　　上曰苏松之浮粮当日部臣从未陈奏常廑
　　皇考圣怀屡颁
　　谕旨本欲施恩裁减乃彼时大臣以旧额相沿已久国课所闗綦重数以不应裁减固执覆奏凡国家大事因革损益必君臣计议画一始可举行若
　　皇考违众独断既非询谋佥同之义且恐一时减免倘后来国用不足又开议论之端是以从众议而中止然
　　圣慈轸念苏松诞敷渥泽屡蠲旧欠以纾民力其数较他处为多是亦与减正额无异也今怡亲王等悉心筹画斟酌奏请甚为可嘉朕仰体
　　皇考爱民寛赋之盛心准将苏州府正额银蠲免三十万两松江府正额银蠲免十五万两论语曰百姓足君孰与不足周易曰损上益下民说无疆朕但愿百姓之足时存益下之怀用是特沛恩膏着为定例可饬令该地方知之
　　是年又蠲免江西南昌府额征银七万五千五百五十两
　　四年
　　谕钱粮火耗各省旧例亦有多寡不同倘地方官员于应取之外稍有加重者朕必访闻重治其罪
　　清丈张家口外地限年招种设张家口同知一员管理口外地亩分地亩为十分限年招种如招种至八分以上题请议叙不及五分题请议处仍于每年六月中造册送部年底照册奏报以免捏报漏粮之弊
　　五年
　　谕自古帝王致治諴民莫不以重农为首务书陈无逸先知稼穑之艰难诗载豳风备叙田家之力作孟子云民事不可缓也葢国以民为本民以食为天农事者帝王之所以承天养人久安长治之本也我国家抚绥寰宇
　　圣祖仁皇帝临御六十余年深仁厚泽休养生息户口日増生齿益繁而直省之内地不加广近年以来各处皆有收成其被水歉收者不过州县数处耳而米价遂觉渐贵闽广之间颇有不敷之虑望济于邻省良田地土
