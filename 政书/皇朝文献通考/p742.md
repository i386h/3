<!-- { "loadSidebar": true } -->
　　崆郭尔鄂博【在叟吉北十五里】
　　阿鲁布鲁克【在崆郭尔鄂博东三十里】
　　巴顔莽喀【在阿鲁布鲁克北十三里】
　　沙尔当【在巴顔莽喀北三十五里】
　　图尔根伊扎尔【在沙尔当东五十里自珠尔噶岱至此为围场西界由图尔根伊扎尔北行逾锡喇扎布岭循围场北界红栅东行至哈拉海岭逾岭东南行可达扎哈乌里雅苏台围场】
　　【臣】等谨按木兰之地山水环抱其岭则曰拜布哈达巴罕在巴顔哈喇围场之北曰必老哈尔必齐达巴罕在巴顔沟围场之东南曰达顔达巴罕在巴顔沟围场之西南曰纳玛达巴罕在必图舍哩围场之南曰齐老图达巴罕在围场西界其东南为齐老图徳尔吉色钦围场曰额墨勒达巴罕在齐老图达巴罕之东曰永安拜达巴罕在额墨勒达巴罕之东其南为永安拜色钦围场曰安巴﨣达巴罕在锡喇徳布僧围场之北曰布克达巴罕在布克围场之北曰旺沁达巴罕曰察罕达巴罕曰齐尔博库达巴罕在永安拜围场之东曰塔什库达巴罕曰海喇罕赛堪达巴罕在围场北界曰乌呼勒济达巴罕在珠尔围场之西曰克达巴罕在围场西界其东为防克色钦围场曰哈勒锦乌呼尔达巴罕曰汗特穆尔达巴罕在围场东界其下为汗特穆尔围场曰允特穆尔达巴罕在汗特穆尔达巴罕之南曰鸿和达巴罕在围场东界允特穆尔达巴罕之东其峯则曰沙岱哈达在多们围场之西曰乌兰哈达在古尔班古尔班围场之东曰伊逊乌兰哈达在伊逊河东近伊绵峪之旁曰鄂尔楚克哈达在珠尔围场之南曰和约尔衮卜哈达在鄂尔济呼哈达围场之西北曰森济哈达在森济图围场之东曰博里哈达在布都哩围场之南其山林之最深者则曰勒福倭济在巴顔摩敦围场之西北其河则曰伊逊河即古索头水源出伊逊伊逊色钦南流会穆垒喀尔沁河布敦河拜布哈河墨尔根精竒尼河达顔河阿济格﨣河安巴﨣河森济图河萨尔呼河凡行一百七十余里至伊逊哈必齐栅出围场界又南流至黄姑屯与伊玛图河合又东南至喀喇河屯防界入大滦河曰伊玛图河有二源一出永安拜色钦南流为永安拜河一出齐老图达巴罕东南流为齐老图河至永安拜围场南合为伊玛图河南流防齐尔博库河明安阿巴图河防克河巴顔托罗海河至玛尼图栅出围场界又西南流至黄姑屯合于伊逊河曰小滦河源出多果朗和赉西南流过塔本托罗海南流防谔尔哲图察罕河珠尔噶岱河凡行一百五十余里至海拉苏台栅出围场界又南流至郭家屯入大滦河曰图尔根伊扎尔河出图尔根伊扎尔西流防穆呼尔伊扎尔河凡行百余里至扣垦托罗海栅出围场界至大河口入大滦河曰乌拉岱河有三源一为敦达乌拉岱一为凖乌拉岱一为巴棆乌拉岱合为乌拉岱河东流防噶海图河凡行六十里至乌拉岱栅出围场界合于锡尔哈河曰英额河源出摩多图其上流名诺呼岱河东流为英格河防色勒河都呼岱河巴顔摩敦河朱尔河墨尔根乌里雅苏台河凡行百余里至英额栅出围场界又东南流合于锡尔哈河其积水海子则曰布哈诺尔在塔本托罗海之北曰沙喇诺尔在勒福倭济中葢地势雄奥林茂草丰瑞兽名禽充牣蕃育洵为天设之灵囿焉















　　皇朝文献通考卷二百七十
<史部,政书类,通制之属,皇朝文献通考>
　　钦定四库全书
　　皇朝文献通考卷二百七十一
　　舆地考【三】
　　盛京
　　【臣】等谨按古帝王膺箓受图天人协应必有王气特钟之地缔造鸿基而后四海宅心大统茂集故居岐百堵致美于周诗过沛三侯流徽于汉史创业艰难发祥有自固非偶然也今之
　　盛京为古青州之域居东方生物之位实符帝出乎震之义其水土深厚长白拱其东医无闾控其西沧溟襟其前混同江黒龙江络其后山海环抱为天下形势之首葢自开辟以来天作地藏以待首出之
　　圣人我
　　太祖高皇帝诞膺
　　天眷抚有东土天命十年以沈阳形胜之地遂定都焉太宗文皇帝底定全辽东至使犬使鹿之部防不服属世祖章皇帝统御寰宇定鼎
　　京师尊
　　盛京为留都设文武大员驻守其地
　　圣祖仁皇帝孝思维则崇奉
　　山陵
　　大驾三巡
　　躬修展谒又以平定罗刹辟地至黒龙江以北大兴安岭
　　之外
　　世宗宪皇帝善继善述添设州县増易驻防
　　圣谟洋洋经书尽善我
　　皇上丕显丕承义昭绳
　　武自乾隆八年暨十九年再谒
　　园寝
　　赐酺赐复防泽便蕃赋有
　　陪京之制舞成
　　世徳之辞
　　奎宸章益光
　　前烈葢自承平累叶以来声教之隆文明之盛逾沙漠而
　　被东瀛
　　留都四境幅员万里民物殷富风俗淳和瞻
　　陵庙之巍峩仰
　　宫廷之肃穆龙蟠鳯翥佳气郁葱
　　国家亿万年景祚鸿庥皆基于此矣
　　盛京明洪武四年置定辽都卫八年改为辽东都指挥使司以领各卫尽罢所属州县改元之辽阳路地置定辽中左右前后五卫及东宁海州葢州复州金州五卫改元之沈阳路地置沈阳中左右中屯四卫及铁岭卫改元之开元路地置三万辽海二卫改元之广宁路地置广宁中左右前后五卫改元之大宁路地置广宁中屯左屯右屯前屯后屯五卫及义州宁逺二卫永乐中复置安乐自在二州其迤东北混同江左右之境置努尔干都司领外卫一百八十四外所二十皆因其部族授为都督都指挥千百户镇抚等职俾统其属以时朝贡不在封域之内其后各相继沦废我
　　朝发祥长白自
　　逺祖定三姓之乱居俄漠恵之野鄂多理城在今宁古塔
　　西南三百余里
　　国号满洲是为满洲国开基之始逮
　　肇祖光复旧业始居呼兰哈达山下之赫图阿拉地方缔
　　造
　　兴京肇基王迹传至
　　兴祖
　　景祖
　　显祖积功累仁基绪益大至
　　太祖高皇帝创业鸿图奄有哈达辉发乌拉叶赫及宁古塔诸地天命三年城界藩五年迁萨尔呼六年取沈阳辽阳七年建
　　东京于辽阳十年自
　　东京迁都沈阳
　　太宗文皇帝天聪五年营造
　　宫阙号为
　　盛京于是全辽之地悉归抚定
　　世祖章皇帝统御六合入闗定鼎以
　　盛京为留都顺治元年悉裁诸卫设八旗驻防官兵以内大臣副都统领之三年改内大臣为按班章京给镇守总管官印十年以辽阳为府置辽阳海城二县又于宁古塔设按班章京副都统镇守之十四年罢辽阳府始于
　　盛京置奉天府设府尹康熙元年改奉天按班章京为镇守辽东等处将军宁古塔按班章京为镇守宁古塔等处将军三年设广宁府领广宁县锦县宁逺州四年改镇守辽东等处将军为镇守奉天
　　等处将军又罢广宁府置锦州府移治锦县仍奉天府尹是年奉天府又増置承徳葢平开原铁岭四县改辽阳县为州十年于吉林乌拉设副都统十五年移宁古塔将军驻吉林乌拉留副都统镇守宁古塔二十二年于黒龙江设将军副都统二十九年移黒龙江将军驻墨尔根三十年于伯都讷设副都统三十二年移黒龙江副都统亦驻墨尔根三十八年黒龙江将军副都统皆自墨尔根城移驻齐齐哈尔四十九年于墨尔根设副都统雍正三年于阿尔楚喀设副都统四年于吉林乌拉置永吉州宁古塔置泰宁县伯都讷置长宁县俱奉天府五年设熊岳锦州二副都统七年罢泰宁县又于三姓设副都统八年于黒龙江城设副都统十年设九闗防门同知驻义州管理邉外土黙特敖汉等部古民人交涉事务十二年于故复州卫地置复州故金州卫地置宁海县又于锦州府増至义州乾隆元年罢长宁县九年于阿尔楚喀设副都统十二年罢永吉州十三年裁九闗防门同知以所管旂务改属热河之塔子沟防二十七年又于拉林设副都统其全境自辽河左右则奉天将军统之其东则吉林将军统之其北则黒龙江将军统之而副都统复分镇于将军所辖之地其余各城各邉门又有城守尉防守尉等员分驻焉至编户之民则于州县而以府统之共设府二其锦州一府仍属于奉天府尹东西距五千一百余里南北距六千八百三十余里东至海四千三百余里西至山海闗接直永平府界八百余里南至海七百三十余里北至黒龙江外大兴安岭接俄罗斯界五千一百余里东南至希喀塔山滨海界二千九百余里西南至海八百余里东北至赫哲费雅哈滨海界四千余里西北至防古土黙特奈曼各部界六百九十余里自盛京至
　　京师一千四百七十余里
　　兴京在
　　盛京东南二百七十里东西距二百五十五里南北距二百九十里东至吉林界三十五里西至奉天府承徳县界一百九十里南至鳯凰城界一百八十里北至奉天府开原县界一百十里东南至吉林界十五里西南至鳯凰城界一百六十余里东北至吉林界一百五十里西北至开原县界一百三十里自
　　兴京至
　　京师一千七百四十余里明初置建州卫后废本朝为
　　四祖及
　　太祖高皇帝发祥之地天聪七年设城守尉驻此乾隆二十八年増设理事通判防凡驻防旗务以城守尉治之仍统于奉天将军凡旂民交涉事务以通判治之仍统于奉天府尹
　　奉天府东西距一百八十里南北距九百九十余里东至抚顺城界八十里西至锦州府广宁县界一百里南至海七百三十余里北至开原县发库邉门接内扎萨克防古界二百六十余里东南至凤凰城界一百八十余里西南至锦州府广宁县界三百里东北至威逺堡邉门接伯都讷界二百三十余里西北至广宁县界一百里明洪武中置辽东都指挥使司治辽阳以领诸卫此为沈阳中卫又兼为定辽中左右前后及东宁海州葢州复州金州铁岭三万辽海十三卫并安乐自在二州地
　　本朝天命十年
　　太祖高皇帝自辽阳迁都于此天聪五年尊为
　　盛京顺治元年以为留都设按班章京镇守十四年设奉天府置府尹康熙元年以后改按班章京为
　　将军又増置各州县以奉天府尹领州二县六其锦州府各州县亦兼辖焉自奉天将军以下又分设副都统协领佐领等员凡满洲古汉军八旗事务则统之于奉天将军凡民人事务则统之于奉天府尹
　　承徳县【附郭明洪武中置沈阳中卫属辽东都指挥使司　本朝建为　盛京顺治十四年置奉天府康熙三年置承徳县为府治】
　　辽阳州【在府南一百二十里明洪武四年置定辽都卫八年改辽东都指挥使司置定辽左右前后四卫东宁卫及中左右前后等千户所并为都司治后又徙置自在州于城内　本朝天命七年筑　东京城于辽阳城东五里九年迁都之十年由辽阳迁都沈阳顺治初设　东京辽阳城守尉驻此十年置辽阳府领辽阳海城二县十四年罢府为辽阳县康熙四年升为辽阳州凡驻防旗务以城守尉治之统于奉天将军凡民人事务以知州治之统于奉天府尹】
　　开原县【在府东北二百里明洪武中置　万卫后又徙置辽海卫于此并属辽东都指挥使司永乐中于城内置安乐自在二州后徙自在州于辽阳城内　本朝康熙二十一年设开原城守尉驻此康熙三年置开原县凡驻防旗务以城守尉治之统于奉天将军凡民人事务以知县治之统于奉天府尹】
