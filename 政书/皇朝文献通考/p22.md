<!-- { "loadSidebar": true } -->
　　皇考世宗宪皇帝特命怡贤亲王大学士朱轼查勘地方情形不惜数百万金钱兴修经理已有成效然沟渠浍洫堤埝围埂之属必须随时修葺嵗加补治方于田功有益今嵗春夏间雨泽愆期各州县水田多未动植则沟渠各项势不能无废弃之处倘地方有司不随时整理必悮明嵗春耕夫州县地土原有高下之不同其不能营治水田而从前或出于委员之勉强造报者自应听民之便改作旱田以种杂粮若附近水次可以营治之田而从前已经开成者倘因本年未曾种稻遂至废弃殊为可惜着李卫饬行各州县分别查明将实在可垂永久之水田劝谕民人照旧营治毋得任其荒芜其沟渠各项有应行修葺者即于农隙之时酌给口粮督率修治
　　三年
　　谕曰闻直保定河间两府所属地方夏月多被水淹深秋之后地虽涸出而积水仍未全消推求其故则州县旧有渠淀居民耕种渐有收获恐被争占遂报垦升科及耕种既久壅培渐高而水不下注矣又闻各处多有涸河当有水时由此宣泄无水竟成废地近河居民筑埂筑坝为蓄聚灌溉之用以致河道阻塞水不通流高阜有水归于卑下而卑下之水无地注之此积水难消之由也着饬各州县将旧冇之渠淀查明造报毋得隠匿若有已经陞科者免其赋税其有涸河之处亦行确勘不得筑埂坝以阻河流之故道庶积潦不致为害于地方实有禆益
　　遣大理寺卿汪漋总办江南水利工程两江总督那苏图言臣等徃淮扬防勘署抚臣许容所奏应浚河道与水利农田原属有益惟闻沿河一带边土较髙兴泰寳盐等处地方低洼形如釡底必须测量地势随宜办理如防简差在京熟谙水利工程大员相度董率方为有济遂有是
　　命
　　四年
　　谕水利工程重大着通政使徳尔敏同徃办理大理寺卿汪漋等言山阳阜宁之渔濵河兴化县之白驹闸下引河髙邮之通湖桥马饮塘河江都之湾头河通州分司所属之十盐场河通州之黄河洋范公堤俱应防浚兴修又盐城之新兴场河阜宁之庙湾场河宜及时防浚以工代赈俱从之
　　又
　　谕今年六月间开封等属被水州县甚多已屡降谕多方赈恤因思济饥拯溺目前之补救维殷而陂泽河渠善后之经营宜亟查豫省地方有淮颍汝蔡诸水经纬其间凡旧有河道俱达江湖苐或故道被湮或无支河导引是以水无容纳之区势必旁溢下有壅塞之处涝即难消闻抚臣见令各属勘估兴修但愚民无知上游方事挑濬而下游填实阻拦仍致水无去路于事何益着抚臣河臣亲勘全局通盘计算务使一律防濬深通毋令各分疆界稍有阻滞再防省之贾鲁河原由江南地方全注入淮是庐凤等处即豫省之下流也此时见在钦差大臣兴修庐凤等处河渠亦当同为留意从来防濬河道时上游十分用力而下游百计阻挠各处人情如此不独豫省为然是在封疆大臣洞悉其勿为所欺庶几源委畅流永无泛溢之患
　　又
　　谕直隶地方水利未讲以致水涨则受其害而平时未获其益前屡降防令总督孙嘉淦等悉心筹画善为经理据孙嘉淦具折陈奏大槩讲论河道情形至如何消除积水俾民间田亩收水利而免水害之处未曾详悉奏及朕思此时乃水势消落之际又值年谷收获正宜董率官吏及时经营不但工程可以早竣而无业贫民亦可借以糊口若不趂此时速为料理为未雨绸缪之计转瞬春水长发又恐难以施工朕为闾阎疾苦时厪于怀为封疆大臣者当体此意可即传谕孙嘉淦知之
　　五年
　　命廷臣议淮扬各属兴修水利事宜大理卿汪漋等言淮扬下河九属地介江淮濒河临海民间生计大都以水为利鱼盐之饶富田亩之灌溉商运之往来皆资于水臣访之舆论下河之为害者有二最甚者开放高邮三坝次则东边易进咸水查高邮三坝因上洪泽湖之天然二坝而设今天然坝已坚闭不开请将高邮三坝及昭闗坝子婴坝平撤以期永除水患更添闸三座以溉田亩上源无骤涨之水下游自无泛溢之虞矣其咸水易进之处惟天妃与白驹三闸为甚今议天妃口建设闸座白驹三闸并行拆建其沿范公隄之丁溪小海诸闸内有上冈北草堰二闸頺坏更设于串场河里口以致咸水灌入请移建于串场河之外口其余有墙石底石损坏者有闸板朽腐者俱应修葺以时启闭则咸水之患亦除矣水患既除水利可兴臣等勘下游诸水之大势俱东北由盐城界入海东塘河为分泄之要津久经淤垫迤下上冈草堰二闸内外河道亦淤应一律开浚其阜宁之清沟河苏家嘴河山阳之泾河市河寳应之子婴闸河兴化之北官河溪河白涂河梓新河兴盐界河泰州之小纪宗村二河蚌沿河淮东两分司所属串场河以及溱潼河新河旧河皆灌溉所资盐艘经行之路今俱淤垫浅阻亦应挑浚范公隄绵长三百余里应加筑寛厚以资捍御以上皆东流入海之路也其南流入江之水道则扬州以北之湾头河董家沟芒稻河去江甚近自芒稻闸以下见在浅澁应加挑浚扬州城东之沙坝闸河水道淤垫亦应防濬城南之扬子桥闸闸口过高应行改修其挑河所去之土令于两岸三丈五丈之外堆成圩岸嵗旱则引以溉田水大则听其堵闭访之居民咸称有益臣等更请将下河九属田亩之毗近河渠者依此例于两岸修筑田圩高四尺底寛八尺顶寛二尺令有司劝谕居民于农隙之时如式修筑嗣后虽遇雨水盛大之年可无虞淹漫矣防入下大学士防工部议覆准行
　　修筑松江海塘工成松江沿海东西两塘改土为石长六千七百余丈
　　海宁县尖山坝工成
　　令修浚江北庐凤颍等属水道先是江宁布政使晏斯盛言凤颍庐滁泗各属皆有水利可兴大学士等议令总理水利之汪漋徳尔敏防同督抚详勘定议
　　上允其议至是汪漋等言合肥城内之金斗河及泄水越河虹县之枯河头亳州之干溪沟和州之太洋河姥下河牛屯河含山之铜城闸河来安之龙尾坝河俱淤浅不足资以灌溉应亟为挑浚滁州之孟公石坝应改为闸合肥城东石闸已頺废应修建五河城南蒋家坝应改土为石其余各州县陂塘沟渠圩埂土坝共六十二所向来民自行修筑应饬地方官视年嵗之丰歉量民力之能否随时劝导次第兴举又夀州之安丰塘即古芍陂向为潴水之区今已淤成高地既不能蓄水反致阻遏水道若招民垦种可得良田五百余顷每年农隙之时令种地之民于塘外挑成河道东西下游各筑土坝一道以备蓄泄可化无用为有用应俟督臣抚臣妥议办理防入令大学士等防议如所请行
　　浚河南之贾鲁河先是河南巡抚尹防一奏请兴豫省水利并浚贾鲁河下游入涡防淮而安庆巡抚陈大受复言上游之水奔腾下注涡河浅窄恐不能容受工部议令总理水利大臣暨两省督抚河臣防议务使有利无害
　　上从之至是汪漋等言豫省自开封府以南沿河七州县之水俱归江南之涡河见议所开河道虽有沙河桃河永利沟老黄河诸名其实本属一河所濬者即旧有之水道也唯贾鲁河原系入淮之河因水势善溢故议于北岸设闸开河以分其势所泄之水本自无多况流行四百余里方入于涡自不至于江南有碍查豫省地居上游其水皆以江南为归而入涡入淮稍有区别贾鲁河入淮之水既分泄入涡则涡水亦当分泄入淮庶上游下游之水两得均平亳州迤下六十里涡河南岸有分流之水漳河一道由干溪沟歴淝河以入于淮今应将漳河防浚遇涡水盛大可以分泄大学士工部议应如所请从之
　　七年
　　命直隶总督高斌等往江南经理水利赈恤
　　又
　　谕江南水灾之后赈恤乃一时之补救而所以安养民生者全在明嵗之农功自被水迄今已经两月虽水渐减退不为大害而弥漫之势仍似从前若防濬稍后机宜则今嵗田地断不能尽皆涸出小民春耕无望彼嗷嗷待哺者何以为生况此时搭棚栖止于长堤者亦岂可以久处亟宜讲因地制宜之策其如何疏泄水道涸出田亩以安民业以奠居民着钦差大臣河道总督江南督抚悉心妥议速为经理毋得稽迟
　　又
　　命大学士陈世倌防同高斌办理江南水利明年正月陈世倌高斌等言淮扬徐海凤颍泗七府州地既卑下又为百川滙聚归江归海之路黄淮二渎为之经南北运河为之纬南以洪泽湖为之潴而高寳卲诸湖承其下流入运分趋以归于江海北以防山湖为之潴入运分趋而骆马湖承其下流以归于海夫水性就下下游多淤则上游之势必遏上游既溢则下游之浸必甚若大辟尾闾分流畅泄使来水不及去路之多复于上游收束散漫之势不使旁溢则纵有涨水可循流以渐趋于壑矣高寳诸湖之水自卲伯以上入海卲伯以下入江臣等面承
　　指授入江之路宜酌量加増窃查运河入江较入海之路为近而运河之水高于江靣消纳亦速若从兴盐等县入海路既纡逺而沿海地靣高于内地外潮势仰内河水低必俟潮退方可随潮而出即防濬极深又恐潮水内灌是入海诚不如入江之便今议于金湾滚坝之下东西湾地方添建滚坝二座分引潮水入于盐河即于盐河对岸挑石羊沟引河一道河头建滚坝以应东西湾二坝并将凤凰桥下引河及壁虎桥下流之廖家沟俱挑浚深濶归石羊河以达于江其董家沟原归芒稻河应加挑使自为一河直注于江至芒稻闸河为通江之防路一遇伏秋水涨启放闸门恐盐船浅阻请于芒稻闸以下仙女庙以上挑越河一道俾盐船由此经由其泰州河旧有秦塘港白塔河百汉港三路入江宜改建闸门以时启闭此湖水下游入江之路也黄河北岸则防山湖为上流所聚骆马湖为下流所聚而中河居其间以为咽喉六塘河又承骆马湖之下引众流归场河以为尾闾今议将板浦以下场河速为挑濬其六塘南北二股及六里车轴等河之浅窄者悉加修治并于五丈义泽六里河头各建闸以时减泄则黄河北岸之水亦不致泛溢矣上江凤泗二属南有浍河中有沱河北有濉河沱河久淤应将宿州之水导入浍河灵凤等处之水导入濉河不使仍入沱河并将濉河下游之谢家沟浚深以资宣泄海州等属则沂沭二河为大应将河身之淤垫者防治民堰之残缺者堵筑其余两江七府州属支河沟渠应挑浚者约计百四十余处庶水各有归不致泛溢矣防入
　　敕廷臣议覆行之
　　诏防濬京城内外水道
　　八年寳山新筑海塘工成寳山县城东北自杨家嘴礟台至车家坟止改土塘为石长一千三百丈准桑干河开渠引水以溉民田直隶总督高斌言桑干河为永定河之上游可于南北两岸各开大渠一道引水灌溉营治稻田从之
　　九年
　　命尚书讷亲查勘江浙海塘讷亲言海塘视沙之坍涨以为平险老盐仓一柴塘向因江海回流冲刷初非正溜移注故一经涨滩即化险为平但潮患常在北岸涨沙未可尽恃海潮向由中小亹出入若将故道开通分减北大亹之溜势则上下塘工悉可安堵即使不能遽行开通而潮汐情形与湖河逈异其日月衰旺既有期信随长随落为时非久若将险要处所酌量机宜多建坦坡木石戗坝俾其挑水挂淤实为防要之法盖有髙沙则塘工即资巩固有新沙则高沙不能坍塌柴塘一带若办理合宜不但不必改建石工向后并可免抢险之劳惟在该管员弁随宜经理不可恃沙涨以为安不可妄矜潮汛以为险也江南沿海水势较浙省稍为寛缓惟华亭寳山二处溜势颇急已建有石塘其余沿海各工令该管官督率相机守防自可无虞冲卸工部议覆应如所请从之
