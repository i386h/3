<!-- { "loadSidebar": true } -->
　　十五欢娱八十衰壮容华茂迟暮悲祖妣最亲祖尊哉
　　唐公主
　　遵王之路兮愆尤希素位而行兮夫奚疑
　　丹诚曲【与唐公主同调】
　　罔有败事兮遵道而行长无离析兮顺亲之情明光曲【与唐公主同调】
　　瞻彼日月虚空发光圣君圣母焜燿万邦
　　吉祥师【与唐公主同调】
　　日月之明兮容光必照圣君之明兮蒸黎咸造圣明时
　　际圣明时良我福只横被恩泽良我禄只
　　防言【与圣明时同调】
　　倐忽变迁顺其自然如彼蜃楼余生焉
　　际嘉平【与圣明时同调】
　　诸恶莫作菩提萨多瞑蒙妄行用堕三涂
　　善政歌
　　经何本本于宗身何本媪与翁罪何本嗔爞爞福何本和雍雍
　　长命词【与善政歌同调】
　　靡言不适于道兮水万派而朝宗夫惟外道之妄语兮井自画而不通
　　窈窕娘
　　惴惴原兽思全其身兢兢庶士思庇后昆
　　湛露【与窈窕娘同调】
　　维彼愚人惟知己身惟此哲人心周万民
　　四贤吟
　　六欲相牵防生是恋叹彼驹光如梦如电
　　贺圣朝【与四贤吟同调】
　　慈悲方便永断疑情极乐净土不灭不生
　　英流行
　　知之而作兮明哲所由不知而作兮庸愚之俦虑而后动兮卓彼先觉率而妄动兮是乃下流坚固子【与英流行同调】
　　马蹀兮身不获康念此身兮本自无常马腾骧兮生不获寕念此生兮本自无生
　　月圆
　　良马之徳于田可徴良朋之行相交乃明
　　缓歌【与月圆同调】
　　良马云何乗者所思良朋云何久而敬之
　　至纯辞
　　惟帝力兮劳来父母力兮免懐乘骐骥兮驰骤仗巨擘兮弓开
　　美封君【与至纯辞同调】
　　贡髙専美曰惟不仁拥赀自厚不久四分惟不惺惺乃不戒惧凶心常萌谁与共处
　　少年行
　　嗟弃捐于岩穴兮盍逺播夫芳声嗟终老于草芥兮盍永垂夫令名
　　四天王吟【与少年行同调】
　　悲哉北邙令闻宣扬北邙悲欤青史不渝
　　宛转辞
　　瞻彼中林芃芃万木旃檀有香生是使独万类咸若攘攘芸芸民之父母首出一人
　　铁骊
　　载飞载翔惟翮是凭为声为律惟心是经射之能中惟指是凭交之能善惟和是恒
　　木槵珠
　　鷇之成雏兮孚化之功羽用为仪兮赋命之隆迪彼愚兮惟圣之功明厥本性兮实在已躬好合曲
　　维勤斯哲安不可懐溺兹小乐至乐难期
　　童阜
　　干照无私圣教无类谟训洋洋鍳斯不昧
　　天马吟
　　骐骥不羣蹇驴鸿鹄不偕斥鷃驺虞不迩狐狸圣哲不昵愚贱
　　大龙马吟
　　畴知幻躯秘此佛性畴不退转佛恩来证上徳堕落畴其知病下士顿超畴其知竞
　　始条理
　　福慧天亶诚哉难遘通人达士岂伊易逅
　　追风赭马
　　葱兮蒨兮山有芳兰僮兮祁兮首有妙鬘
　　回波词
　　元首明哉首出股肱良哉罕匹贤夹辅兮王室莫执左道兮蟊贼
　　长豫
　　景行行止下民堪怜宜泛爱众毋逆忠言
　　平调
　　骐骥适我体櫜鞬卫我身嘉言资我道经史沃我心
　　游子吟
　　升彼髙阜兮思我故乡有懐二人兮莫出户堂陟彼崔嵬兮思我故乡有懐二人兮莫出垣墙平调曲
　　帝王无逸天地和宁辟公肤敏兆民阜成
　　髙士吟
　　日之升天为经民之行君为程水之流随坎盈牝之游驹之情
　　哉生明
　　非冐于货贿也感兄弟之敬心非贪于饮食也感父老之忱诚
　　髙哉行
　　云何致太平睾然望皇衢人生夫何常善保千金躯民之不能忘令名照神区子孙振绳绳百千万亿余
　　三章
　　敬遵佛勑如滋甘雨莫行邪恶种兹罪苦
　　圆音
　　身无常花到秋名无常雷不留财无常蜂酿蜜业无常海发沤
　　栏杆
　　贤者斯贤贤不贤不贤贤蜜蜂见花驻蜻蜓去翩翩
　　思哉行
　　千金寳马不如先人之敝遗尝尽诸果不如母乳之甘兮
　　法座引
　　电可畏兮时届朱明霜可畏兮五谷将登祸可畏兮欢乐所成罔不可畏兮忆神魂之初降生接引词
　　火宅无清凉苦途无安乐鸟路谁能携阎浮难驻脚
　　化导词
　　阎浮提界如彼髙山越之维艰尽却今时大海漫漫欲度良难
　　七寳鞍
　　瞻彼隄岸水则不滥有君牧民当无畔散飞鸟虽疲宁甘堕地君子固穷之死不二
　　短歌
　　嗟余生之欢乐兮似黄离之盈昃感韶光之荏苒兮似叶上之青色及芳华之当齿兮且喜乐以永日
　　夕照
　　时乎时乎时外无时时其逝矣奚与乐为黄离既昃定少温暾天光既暮曀曀其隂
　　归国谣
　　皇矣圣世以如仁君懐哉怀哉日逺日分亦有良朋如兄如弟日逺日离能不遥跂
　　僧寳吟
　　投诚皈命即安旦夕如佛塔庙云胡逺别和乐且耽手足提擕如姊如娣云胡逺离
　　婆罗门引
　　酪必成醐父将成祖沙必成邱母将成妪
　　三部落
　　试观三界沤起沤灭如彼秋云乍兴乍没
　　五部落
　　流水何汤汤吾生如是游虽有贤圣人谁能少滞留
　　平西凯旋筵宴笳吹乐章
　　乾隆二十五年定
　　阊阖煌煌钟镛锵锵鸣鞭只肃
　　帝用宴康荷
　　天纯嘏
　　祖徳凝庥从容底定允升大猷
　　圣徳宏敷光被遐迩如拱北辰诸部归止慈恩覆帱沧海无量争先效顺奔走来王宪章斯备胜算克成跳梁羣丑鱼贯输诚
　　天威震叠小腆惕厉
　　大君惟仁莫不臣
　　圣教宏敷额手格心月竁同风越迈古今逺谟是协絶徼安康抚绥之徳遍于遐荒乾元功懋滂洽垓埏巍巍盛徳亿万斯年
　　筵宴番部合奏乐章
　　乾隆七年定
　　大合曲
　　元縡是依明神是只一心至诚照事勤只巍巍
　　大君永底烝民中心爱戴稽首来臣念人生之无常兮合勤修夫善行信百行之咸善兮终和平而神聴染丝曲
　　大君至圣教敷率土敉宁万拜拜跪奉主
　　公莫
　　丕显
　　元后恵怀万方国彦棐恭协赞邦常率土之滨诚意溥
　　将咸拜稽首依戴
　　圣皇
　　雅政词
　　皇皇
　　明圣无逺弗烛林林众庶无思不服元化恵心为善去
　　恶圣人之邦长生永乐
　　凤凰鸣
　　承干体元惟我
　　圣君光开草昧惟我
　　圣君纲纪庶政惟我
　　圣君父母万国惟我
　　圣君惟我
　　圣君兮覆帱如天惟我
　　圣君兮自新新民惟我
　　圣君兮中外乂安惟我
　　圣君兮羣慝消沦拜手稽首兮颂溢兆民
　　乘驿使
　　大地茫茫大海沧沧岂伊无寳求之奚方自古在昔为君为王膺图御宇命不于常实心实政恵此万邦圣御大寳繄惟我
　　皇繄惟我
　　皇兮畴可与之颉颃
　　古稀祝嘏乐章
　　乾隆四十五年藏僧班禅额尔徳尼进
　　宅中和防延鸿祥
　　法王绥御临当阳穆穆太紫瞻圜方金城寳界天中央干徳坤倪徳莫量朂哉庶职咸才良滂洋鬯富来穰穰
　　宸仪永固歌天庆
　　右第一章
　　妙喜如意香严开广塲选佛熙春台
　　古稀天子万福偕匪今斯今吉大来隂阳谐燮含八垓
　　赞宣寳卍云缦回
　　右第二章
　　相光震旦开金轮无疆
　　圣徳夀万春纯纯常常维日新矢音来贺飏
　　尊亲
　　右第三章
　　赐衍圣公筵宴乐章
　　乾隆七年定
　　洙泗发源长麟凤流芳久眷兹后裔克绍箕裘诗书教泽延礼乐家声旧茅社长膺天眷厚际端冕凝旒桓圭章甫彤庭舞蹈时觐春秋【一解】诏宗伯使饔人进羞大酋献酧形虎形盐训恭训俭慈恵兼施宠锡优励嘉修素风益懋庶不负
　　皇朝渥泽防酒思柔【二解】
　　又定赐正一真人筵宴乐章
　　上清碧落诵黄庭防徳园道成龙虎卫灵坛法贻后嗣承天眷来朝金阙颁嘉防【一解】论论论仙家术最最最重是无为道徳全説説説着这骑凤与骖鸾便便便家风殊苦县恁恁恁役风雷掌握间为为为黎民蠲灾沴要要要炼心性金丹久自还再再再守清虚云月常舒卷愿愿愿
　　圣天子福如川【二解】
　　又定赐进士筵宴乐章
　　启天门日丽黄金榜趂骅骝缓步青云上论圣贤事业无涯量况生平温饱何曾望念鲰生叨渥泽天来广虽持寸草心莫报
　　君恩荡涓埃矢竭酬天贶【一解】玳筵内金壶玉浆月台上丝竹铿锵继自今木天清敞増岱岩不辞土壤【二解】又定赐武进士筵宴乐章
　　和风洽泰阶平
　　皇威截烽烟靖念兎罝亦有干城虎头猿臂交相庆防雕翮秋来劲【一解】须知道羽扇纶巾还有那弓强箭劲更兼之武库纵横効折冲骅骝骋执戈殳卫羽林备公侯腹心【二解】
　　乡饮酒升歌乐章
　　乾隆十年
　　御制补笙诗
　　我逝南陔言陟其岵昔我行役瞻望有父欲养无由风木何补　我逝南陔言陟其屺今我行役瞻望有母母也倚闾归则宁止　南陔有笋箨实包之孱孱孩提孰噢咻之慎尔温清洁尔防肴今尔不养日月其慆
　　右南陔三章二章章六句一章八句
　　有白者华不汚纎尘咨尔士兮宜修其身不修其身乃贻羞于二人　有白者华婉兹静好咨尔女兮宜修妇道不修妇道乃贻羞于二老　白华匪玉湼而不缁白华匪兰芬乃胜之我撷白华载咏载思　白华匪玉质玉之令白华匪兰臭兰之浄我撷白华载思载咏
　　右白华四章章六句
　　瞻彼阪田厥黍始华胝足胼手嗟嗟我农夫　瞻彼阪田黍华以秀胼手胝足惟勤斯殖茂　华有不秀矣秀有不实矣其雨其雨矣杲杲日出矣惄予愁之恤矣
　　右华黍三章二章章四句一章五句
　　王庚便便东西朔南六符调燮八风节宣　王庚容容朔南西东惟敬与勤百王道同　王庚廓廓东西南朔先忧而忧后乐而乐　王庚恢恢南朔东西皇极孰建惟徳之依
　　右由庚四章章四句
　　涧松童童蛙黾隣兮邱草萋萋荡青云兮凡百君子慎乃托身兮　涧松童童涧则卑兮邱草萋萋邱则﨑兮凡百君子审乃所依兮　有崇者邱物无不遂有卓者道愚无不智资生育徳永植无替
　　右崇邱三章章六句
　　在上曰天在下曰地君君臣臣父父子子　在下曰地在上曰天父父子子君君臣臣　由其仪矣物则熙矣　仪其由矣物则休矣
　　右由仪四章二章章四句二章章二句



　　皇朝文献通考卷一百七十二
　　钦定四库全书
　　皇朝文献通考卷一百七十三
　　乐考【十九】
　　乐舞
　　【臣】等谨按周礼以六舞大合乐自后厯代因之制之沿革不同皆所以和神人而象功德也我
　　朝舞制亦仍前代之旧而斟酌尽善损益得中盖
　　列圣相承
　　文德
　　武功度越前古周礼六代之舞于今复覩其盛矣谨次乐舞声容仪节之美备而于乐员人数服色之制亦附记焉
　　崇德二年正月朔分别乐舞人等技艺赏银有差顺治元年定乐舞人员额数服色之制太常寺神乐观提防一员左右知观各一员协律郎五员赞礼郎十六员司乐二十六员奉祀五员　　　【圜丘方泽　　朝日　　夕月　　先农五坛】祀丞三员　　　【圜丘方泽　　先农三坛】乐生一百八十名文舞生武舞生各一百五十名执事乐舞生九十名如有遗缺于观内官员家道童选补
