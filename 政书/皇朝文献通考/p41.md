<!-- { "loadSidebar": true } -->
　　又议将各闗税及芦课银増办寳源局铜令毎年开铸二十四卯管理钱法刑部左侍郎佛伦疏言寳源局毎月分二卯鼓铸毎卯需铜五万觔现在各闗额解之铜尚不无迟延尾欠毎年约止交局六十五万八千余觔仅可供铸六月有余其余五月匠役无事各归乡村安能保其不行私铸请将各闗税及芦课银増买铜至一百二十万觔一年按月铸足二十四卯不令匠役出局可杜私铸之弊经工部议言见今芜湖龙江南新荆州四闗嵗办额铜七十一万九千六百五十四觔尚不足铜四十八万三百四十六觔应照部定铜价毎觔银六分五厘令芜湖闗赣闗各支税银一千九百五十两浒墅闗支税银六千一百七十五两太平桥闗支税银二千六百两凤阳闗支税银一千四百十六两七钱四分湖口闗支税银九百十两共办铜二十三万七百九十六觔再拨江苏芦课银一万一千五十两安徽芦课银三千九百两湖广芦课银六百五十两江西芦课银六百二十两七钱五分共办铜二十四万九千五百五十觔即以康熙二十四年为始解交寳源局以足鼓铸从之又更定钱制毎文重一钱令寳泉局毎年开铸四十卯管理钱法吏部左侍郎陈廷敬疏言民间所不便者莫甚于钱价昻贵定制毎钱一千直银一两今毎银一两仅得钱八九百文钱日少而贵者葢因奸宄不法毁钱作铜牟利所致鼓铸之数有限销毁之途无穷钱安得不贵乎欲除毁钱之弊求制钱之多莫若铸稍轻之钱毁钱为铜既无厚利则其弊自絶总计寳泉寳源二局毎年各处动税课银二十五万三千两办解铜三百八十九万二千三百七觔有竒内除耗铜三十五万三百七觔有竒净铜三百五十四万二千觔见铸钱四十万四千八百串今若改毎文重一钱计毎年可多铸钱十六万一千九百二十串此利于民而亦利于国者也得
　　防令九卿防议寻议应如所请于寳泉局按卯増铸其各
　　省钱局俱照新定钱式铸造从之
　　又定以铜六铅四配铸制钱戸部议定凡铜觔仍由各闗办运铅觔由部发银交商人承办解局配用【臣】等谨案铸钱之法兼用铜铅盖铜性燥烈必以铅济之而后钱始光润唐钱已用铜铅锡配铸故开元时曾禁以铜为器及私卖铜铅锡又宋史称转运使张齐贤求旧铸法惟永平兼用开元钱料最善即诣阙面陈诏増市铅锡明代钱分别四火黄铜二火黄铜配铸所谓黄铜者即红铜与白铅相和而成葢其法相传已久
　　国初铸钱或聴各闗于铜额内兼办铅觔或收用废钱旧器分别生熟铜配铸至是始酌定成数是年
　　若湖南省嗣后若福建广东湖北浙江等省开局皆令照例配铸惟云南铸局是时以本地及贵州等处铅矿俱未开采铜贱铅贵铜价毎觔五分四厘铅价毎觔五分五厘准以铜八铅二配铸
　　又申定两局炉役夹铸私钱之禁户部议定钱局炉头匠役借名官铸或夹铸私钱先经顺治年间严定科条而究获者少应令钱法侍郎与稽察钱局科道及监督等严行查缉如瞻徇縦容不行严究别经发觉各官均以失察论
　　又令步军统领衙门及巡捕三营查缉私钱凡京城内外私销私铸之案向令五城司坊官及大兴宛平县官承缉五城御史督察至是户部议定步军统领衙门巡捕三营官员亦应协同查缉如失察者一并照例议处从之
　　二十四年复开福建鼓铸局
　　又罢前代旧钱之禁福建巡抚金鋐疏言福建钱文颇襍所辖州县多用前代旧钱应为禁遏经戸部议准一切旧钱悉行销毁
　　上复以问内阁诸臣时内阁学士徐干学议言自古皆古今钱相兼行使以从民便考梁太平元年诏杂用古今钱宋泰始二年防新钱専用古钱魏熙平初任城王澄上言请以太和钱与新铸五铢及诸古钱并得通行金大定十九年以宋大观钱一当五用之明太祖实録辛丑嵗二月置寳源局于应天府铸大中通寳钱与厯代钱相兼行使嘉靖十五年御史阎隣等言国朝所用钱币有二曰制钱如洪武永乐等通寳是也曰旧钱如开元太平淳化祥符等钱是也百六十年来二钱并用民咸利之以臣所闻厯代如是大抵钱者厯代通行之货金志谓之自古流行之寳自汉五铢以来未有废古而専用今者若隋时尽销古钱明天啓以后广兴铸局尽括古钱以充废铜此钱之变也昔时钱法之弊至于鹅眼綖环之类无代不有然歴代之钱尚存旬日之间便可澄汰至旧钱已尽即使良工更铸而海内之广一时难徧欲一市价而裕民财为稍难矣故自古虽易姓革命而古钱仍旧流通钱亦不壅况于闽处岭外负山邻海非同内地听从民兼用古钱似为至便奉
　　上谕旧钱流布不止福建一省他省亦皆有之若骤为禁止恐不肖之徒借端生事贻害平民亦未可定所奏销毁之处不准行
　　【臣】等谨按前代旧钱废钱凡民间搀和行使及各官失察向俱定有禁例至是特寛其禁
　　又定旗人私销私铸禁例戸部议定旗人有在本旗地方私销私铸者依律论罪领催及邻佑縂甲十家长知情者照为从例不知者旗人鞭一百民人杖一百系职官降一级留任该管骁骑校失察毎起降一级罚一年俸佐领降一级俱留任若他旗或民人在该旗地方私销私铸失察者领催鞭八十歩军校骁骑校罚半年俸佐领步军副尉各罚三月俸防领罚二月俸都统副都统罚一月俸本旗该管官免议如家人犯者其主系职官降二级留任平人鞭一百该管官免议赁房之主知情者照为从例不知者职官降一级留任平人鞭一百如看房家人赁与他人犯者家人照房主例论其主免议在屯庄家人犯者屯荘领催知情照为从例不知者鞭一百其主及该管官俱免议又议减龙江闗办宝源局铜银五千两改令西新闗承办
　　又开云南临安府鼓铸局钱幕亦铸云字二十五年増各闗办铜价直户部奉
　　上谕近来各闗差官任意徴收托言办铜价直浮多将商册改换重困商民今欲尽除诸弊其铜价既已不敷应酌量増加着防同九卿科道详议寻议言各省铜产不能充裕价直渐昻毎觔原价银六分五厘诚有不敷今酌増三分五厘毎觔合计银一钱各闗办解户部铜二百六十九万二千三百七觔有竒办解工部铜九十五万四百五十觔有竒合计三百六十四万二千七百五十八觔应加増铜价银一十二万七千四百八十八两有奇即于各闗税内支给着为定额以本年出差监督到任为始如有例外苛索将商人亲填簿册揑造改易一经察劾从重论罪从之
　　又复开广东省城鼓铸増置肇庆府局钱幕亦铸广字
　　二十六年定戸工二部钱法仍令本部右侍郎督理停止选差専员
　　又复开湖北鼓铸停广东肇庆府局
　　二十七年増各省芦课办铜价直工部疏言各闗办铜价直防
　　皇上轸念商民虑差员苛索已酌量加増俱系毎觔定价一钱所有芦课银办铜亦请照闗税例毎觔増给银三分五厘以足一钱江苏应加银五千九百五十两安徽湖广江西三省应共加银二千七百八十四两有竒合计増银八千七百三十四两有竒俱于芦课项内动支购买从之
　　又定工部宝源局监督仍差满汉司官各一人二十八年开福建防湾府鼓铸局钱幕铸满汉文台字福建廵抚张仲举疏言台湾孤悬海外自建设郡县以来民间犹用伪钱应请颁发制钱式様就本地开炉鼓铸其铜本就兵饷银内动用购买铸获制钱归还原项户部议如所请从之
　　又停云南省各局鼓铸云南各局旧共设炉四十八座后以钱价贱已议裁炉二十四座至是縂督范承勲复以钱法壅滞请将云南省城禄豊县
　　临安府城自县大理府城五局概行停止俟积钱疏通完日再议开铸从之
　　二十九年申定钱直不平禁例户部议言官局制钱顺治年间即定毎十文准银一分近因钱市居竒而价复参差不一自今市肆交易务照定例毎银一两毋得不足千文之数违者旗人鞭一百民人杖一百各枷一月【互详刑考】
　　又行收买私钱之令户部议言民间私钱在京城限六月交送戸部照铜价毎觔给银一钱收买改铸在外以文到日为始亦限六月各州县动库银照铜价收买解布政司其限内交送私钱之人免其治罪嗣后京城内外责令司坊官及大兴宛平二县官各省责令州县官不时严查若仍有搀和行使者经科道及督抚访出或别经首告将该管地方官毎起罚一年俸从之
　　三十一年停广东及福建台湾府鼓铸
　　又申定各闗差在京城买铜之禁先是议宝泉宝源炉头匠役有将各闗差应解铜觔在京包揽买交希获余利转致亏帑误铸者予以杖枷并妻子流尚阳堡各闗监督知情者革职嗣后议定各闗额铜有在京城办买者代为办买人系旗人鞭一百枷三月系民杖一百枷三月流三千里铜价入官知情之闗差照例议处各差觧铜至临清该闗官防同知州查騐至天津该闗官防同天津道查騐至崇文门该监督防同科道官查騐各给印文若不查而给与虚数印文者亦革职至是奉
　　上谕各闗差于京城托人购铜及令衙役解铜俱着严行禁止务于出差地方如数办买令同差之笔帖式依期亲解送部
　　三十三年令宝泉局毎年开铸三十六夘每夘用铜铅五万觔
　　三十四年复开广东鼓铸停福建局
　　三十五年复开浙江鼓铸局
　　三十六年以湖北湖南局钱轻小禁止行使湖北局昌字钱湖南局南字钱以式様轻小已于二十六年得
　　防严加申饬至是户部议定昌字南字钱色红不堪行使应行禁止照小钱例依限交收仍行令该督抚饬监局之员嗣后务铸造精工如仍搀和多铅将司道官以尅减例督抚以徇隐例处分
　　又严失察私钱处分奉
　　上谕朕顷谒
　　陵时见用小钱者甚众所换之钱亦多旧钱两局钱使用者絶少此实非益民之事也今嵗田禾大有而米价仍贵询之土人皆云钱贱所以米贵又闻小钱从山东来者居多先年佛伦科尔坤管钱法时请将钱式改小朕每谓钱改小易改大难钱价若贱则诸物腾贵今果如朕言大学士等即同九卿将钱法如何尽善确议具奏寻议定官钱价贱悉由私铸多欲维持钱法惟先严禁私钱嗣后内外各官将该管地方私铸及兴贩私铸之案自行缉获者免其论罪如被戸部都察院差官及在外督抚查出或旁人首告五城坊官及直省州县官不知情者一起降职三级调用二起革职掌印兵马司知府直知州一起降二级二起降四级调用三起革职司道官按起议降至三起降三级调用四起革职五城御史直省督抚一起罚一年俸二起降一级三起降二级四起降三级调用五起革职同知通判吏目典史有缉捕之责者照掌印官例运使照司道分司照知府盐大使照典史例武职提镇照廵抚副将照司道防将逰击照知府都司守备千縂照州县例各旗地方犯者都统副都统照廵抚防领照司道佐领照知府骁骑校照知县例各分别议处其有因公出境者免议至官船戸夹带私钱押运官知情者革职不知者降三级调用其不知情之文武地方官但能缉获者无论年月逺近皆免处分文官缉获者兼免同城武职处分武职缉获者同城文职亦如之有自别省兴贩私钱以舟车骡马装载发卖者或被看守闗津之人缉获或旁人举首私钱入官缉获举首之人照例给赏将经地方未经查出之文武官俱照失察例议处其私钱已有收买之令在内限两月交戸部在外以文到日为始限三月交地方官送布政司均照铜价毎觔给银一钱收买改铸
　　三十七年停广东鼓铸
