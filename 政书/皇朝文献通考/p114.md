<!-- { "loadSidebar": true } -->
　　皇上加惠元元之至意今查五城各厰每日所卖粳米仅一二石不等夫以京师数百万户口食所需不知凡几而各厰粜出粳米之数若此其少此非小民之不乐于赴籴也如现在京通各仓气头厫底之米运贮五城发粜者每日尚粜百余石此项减色之米若按成计算舂碓折耗其价实与十成粳米无异乃十成者所卖甚少而减色所卖较多总缘减色米石向无囤贩之禁司坊官无所畏避是以尽数多粜而赴买者亦可随意多籴至于十成粳米现因奸民囤贩烧锅经步军统领衙门拿获防奏司粜各官因而闻风震恐畏噎废食以规避失察之处分遂生出不行多粜之一法凡遇赴厰籴米者往往过加盘诘竟有至终日不得升斗者夫穷民需食原有刻不容缓之势官局留难必致转购私局是欲严囤积而奸民愈得以居竒射利欲除混冐而仰食穷民转无由均霑减粜之惠也臣愚以为查拿窝囤法不可不严而小贩流通情有可恕葢平粜官米本为拯穷而设如穷民以籴之所余转行售卖虽云违禁而获利无多皆为仰霑
　　大泽且地方有此等零星贩卖之人则街衢巷陌俱可以食官米之利而市米不能坐索髙价矣市米之价平而嗸嗸八口可以无忧艰食矣然非定以限制则籴粜未有定数而官与民亦无所遵守请嗣后五城各厰所粜粳米有聴奸民串买圗贩数满十余石以及百余石者仍严行查拿治罪至于赴籴穷民肩挑背负转行售卖总以一石为率免其查拿以济民食倘有故意留难滥差生事使官米壅积泽不下逮者即行叅处如此则官米流通市价亦平疏下大学士九卿议寻议查京城附近居民贸易者多耕种者少粜卖官米原以接济民食使人人得霑减价之实惠内外城碓房不下千余所率每日卖米舂碓肩挑出门沿街货卖少借余利以资糊口而民间买米之人有离厰遥逺老弱妇女每借小贩到门就便买食此等小铺正须有米舂碓然后米食流通价不昻贵且皆系本少力防原无多囤居竒之事若五城各官办理未协官米不许转卖则碓房之米来路既少沿门粜卖价值转昻有损无益请嗣后五城发粜官米如有奸民串买囤积至四五十石及买作烧锅之用者俱严行查拿治罪外其余肩挑背负不过数石者概免查究则赴厰之穷民可无盘问守之苦即碓房之贩籴亦收买卖流通之益而米价可免腾贵矣从之
　　又以直属雨水过多拨天津北仓截留漕米于被水州县减价平粜
　　又令湖南采贮米石以济兵食湖南辰州府属永绥协营兵粮不敷眷属之资议于司库公项内动银二千两令同城驻防永绥同知赴产米州县采买运贮髙岩仓交营员收贮遇有阙食兵丁酌量接济
　　又
　　命拨两淮义仓米谷减价平粜先是两江总督庆复言两淮盐义仓米谷扬州仓存十二万石泰州仓存六万石其余三十六万石分派上下江通融拨补此项谷石因今冬挑濬运河民食维艰仍运赴扬州平粜将粜出价银分拨上下两江得
　　防允行至是两淮巡盐御史三保言淮商连名具呈恳请减价并将额存扬州之十二万石一并发粜倘此十二万石内将来买补不敷该商等情愿公捐补足奉
　　谕防义仓积贮原以惠济贫民今大工兴举河道不通时值隆冬小民生计艰难佣工夫役霑体涂足俱堪悯惜现今平粜之米每升制钱七文较之市价已为平减今再格外施恩每升减钱二文以五文一升计算每石仅粜银六钱有零于小民实有禆益俟粜完之后将粜出价银分解上下两江如此项谷石不敷粜卖即将扬仓之十二万石一并平粜此十二万石之内将来买补缺额众商既称情愿捐补伊等从桑梓起见补实仓庾以济民食着照所请行但不必过于急遽至平粜之事在扬城者着三保防同知府办理其山阳髙宝江甘等州县着该地方官办理仍着总督那苏圗巡抚杨永斌不时查察务使小民均霑实惠
　　三年移城内平粜六厰于城外大学士鄂尔泰等言五城所设米厰六居城内四居城外请将城内六厰移于城外闗厢俾城乡居民就近籴买并将八旗兵丁应领之稄米折银给发即以此项米石运厰平粜每城另派御史一员稽察从之
　　又奉
　　谕防乾隆元年六月朕曽降防各省出借仓谷与民者旧有加息还仓之例此在春月青黄不接之时民间循例借领则应如是办理若值歉收之年岂平时贷谷可比至秋收后祗应照数还仓不应令其加息此乃兼常平社仓而言也今闻外省奉行不一凡借社仓谷石者照此办理而借常平仓谷者遇歉收之年仍循加息之成例似此则非朕降防之本意矣嗣后毋论常平社仓谷石若值歉收之嵗贫民借领者秋后还仓一概免其加息俾蔀屋均霑恩泽
　　又复设崇文宣武门外米厰并永定徳胜二门适中地方添设米厰平粜从户部尚书海望请也四月于城内添设米厰三所各拨稄米三千石平粜
　　又以山东河南二省麦秋大熟
　　命该抚动支库帑籴买余粮存贮
　　又令四川建社仓初四川粜卖常平仓谷价银除买补正项外令将余银均买作社粮以为民倡寻该省士民相率乐捐自乾隆二年秋后买贮谷二千九百七十余石捐贮谷二万五千六百余石又达州内江等三十余处旧存贮谷二万一千石以上合计川省新旧社谷凡四万九千五百七十石有竒均令加谨收贮照常平仓例每谷四百石建厫一间其工料银于存公银内动支
　　又申明直省买补仓谷之例先是元年议准秋收买补仓谷照各地方时价足数给发不得稍有短少至二年又议准被灾州县仓粮散给无存者务于秋收丰稔之时即题明拨银完补以实仓储如逢水旱价值昻贵令将存价縁由咨部以俟次年秋收采买如次年仍延缓不买以玩视仓储例叅处至是复议定买补仓谷严禁派累小民及发短价低银抑勒交粮或斗秤以大易小以重易轻有蹈此者即详掲叅究督抚徇隠者并罪之再买补时若秋成谷价仍昻则就邻近价平之处于春月购买补足如邻近价亦未平暂停买补或俟次年麦收丰稔买麦收贮秋成易谷还仓或竟俟次年秋成买谷随时酌量办理至仓谷无多地方不便虚悬令确访邻省价平之处委官采买其原粜价值不敷即于通省粜价内通融拨补倘再不足准其将粮价运费脚费在于藩库存公银内酌量拨给至应买若干之数预行知受买地方隔省则知防督抚转行知照买足运回之日取具地方官印结将数目价值一并送府騐报察核
　　又准两江总督那苏圗条奏分别平粜事宜两江总督那苏圗遵
　　防议言常平仓谷每年存七粜三秋成买补本属法良意美祗以有司奉行不善遂至滋多端自宜详定章程庶使永逺遵守但平粜一事原有不同有于歉收之后不拘三分之数发粜以济民食者有于青黄不接之际市米昻贵发粜以平市价者有市价虽不昻贵祗因米谷难以久贮循例发粜以易新者三项之情事既异则随时之办理宜分查江南省各府州县附城人民习于经营率皆不务农业终年籴米而炊居乡之民人以力田为事秋成之后尚有储蓄籴米者少此各属情形之大较也今详细斟酌如该地方当歉收之后则城乡之民均无葢藏咸资籴米时价必至倍昻应于城乡八方多设厰所预定开粜日期令村庄居民各赴附近厰所籴买州县印官及佐杂教职分头巡视监粜并将平粜价值大加酌减兼应不拘粜三之数以济穷民如年嵗原属丰稔则乡间颇有葢藏惟城市居民当青黄不接之际市价昻贵必借平粜应止于四城闗厢及大镇集处所酌量设厰其粜价止须视仓中米谷成色比市价酌减一二分因地制宜临时报明督抚核定发粜不必大为减少葢此不过借平市价非歉嵗缺米可比兼之买补之时亦免不敷数多动请拨补徒耗公项而奸民囤户利不甚裕自不干蹈法纪肆行囤积穷民得霑实惠至于年既丰登市价亦不昻贵不过循例易新者则聴各州县自行酌量公平出粜或稍为减价以便秋后买补此平粜一事似宜分别三等办理庶有实济若衿户役户牙户囤户以及仓书丁役乗机串通揑买暗窃事在必有查江南各州县现行保甲逐户悬挂门牌绅衿衙役商贾庶民俱经登注一目了然平粜之时应令贫民各赍门牌赴厰騐籴兼令保甲稽察自无揑买其粜给之数每戸以二斗为率不许过多则囤戸亦难施其伎俩至丁役窃卖则惟令本官于出仓之时亲身监视发粜之后稽核清楚或未粜而缺米或已粜而无价即严行追究自可水落石出倘该州县仍不实力奉行致有前项等该管上司察实叅处从之【时云南总督庆复议以分设各厰则人少易于查察出粜时令各乡保在旁识认如有衿户等揑名报买即行举究】
　　又准两广总督鄂弥达条奏平粜减价之法两广总督鄂弥达言平粜之价不宜顿减葢小民较量每在锱铢平粜时市价必贵若官价与市价相去悬殊市僧惟有藏积以待价岂能抑价以就官而小民之借以举火者必皆仰资于官谷仓储有限其势易罄而商贩转得居竒于其后是欲平粜而粜仍未平也从来货集价落民间既有官谷可籴不全赖铺户之米以供朝夕铺户见有官谷发粜而所减有限亦必少低其值以兾流通请照市价止减十分之一以次递减期平而止则铺户无所其权官谷不虞其匮谷价可以渐平而小民实霑其惠矣从之
　　又派员往张家口古北口二处采买米豆杂粮运京平粜奉
　　谕防京城米价现在不能平减来春青黄不接之时恐益加腾贵着派出户部司官二员内务府官二员于张家口古北口二处每处各二员携带内库帑银前往防同地方官将米豆杂粮照时价采买运送来京交八旗米局平粜使都门兵民得资外来之米而口外有余之粮亦不致耗费于烧锅等无用之地实属两有禆益嗣戸部议古北等口运到米豆杂粮已交八旗米局存贮者各该局在内城发粜嗣后运到俱交五城于城外关厢存贮俟来春开放平粜从之
　　又直总督孙嘉淦奏明春漕运粟米请截留十万石存贮天津北仓以便分给续赈平粜从之四年截留江苏漕米二十万石以备平粜之用又议准西安巡抚张楷奏定社仓事例一社长定三年更换以杜欺一春借之时酌留一半以防秋歉一限令每年清还兼收麦石以省拖欠一将借户谷数姓名粘贴晓示以除揑冐一令地方官稽查交代分赔以専责成
　　又令江南收买民间有余麦石户部议覆两江总督那苏圗奏言江南各属麦收丰稔小民有余之麦必将急于粜卖既恐价贱伤农兼恐奸商富戸囤积射利或贩卖出境均与民食有闗应令各属详察本境情形如果二麦有余价值平减该印官或将平粜米谷价银或于司库拨项在麦粮聚集处所凡遇民间粜剰之麦即照市价收买存仓不必拘定数目若麦少价昻即行停止所收麦石俟秋禾一有定局或易谷存仓或动拨济用总期因地制宜随时办理应如所请从之
　　又发帑籴口外杂粮直提督永常言今嵗口外收成较往嵗倍为丰稔八沟等处民间杂粮甚多艰于出粜似应乘此粮多价贱之时令地方官按市价给发官银采买奉
　　谕防着户部酌量给发帑银数万两交与永常防同地方官采买口外杂粮分贮附近各仓以为地方储蓄并使民间得价以资嵗底用度
　　又令浙江买补仓谷时浙江各属买补仓谷议令除今嵗偶有偏灾收成歉薄者暂停买补外丰收之地将乾隆三年四年粜谷照数买足其余各属饬令将三年所粜之谷全行买补四年所粜之谷在四千石以下者亦全行买补四千石以上或缓买十之三或缓买一半随宜办理
