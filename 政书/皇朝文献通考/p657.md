<!-- { "loadSidebar": true } -->
　　皇太后　　　【徽号　　　尊諡恭载　　　皇太后门】
　　册立
　　皇后册文曰朕惟两仪作配后德肇于坤承百世延禧王化基于内则义偕资始位正安贞咨尔博尔济吉特氏乃科尔沁镇国公绰尔济之女川岳钟祥雎麟嫓美柔嘉成性允符天伣之祯淑慎为仪式兆月恒之庆兹仰承
　　懿命以册宝立尔为皇后其尚助隆孝养克叶雝和茂衍昌炽于本支共荐馨香于
　　宗庙钦哉宝文曰
　　皇后之宝
　　孝献皇后栋鄂氏内大臣鄂硕女顺治十三年十二月己
　　卯封
　　皇贵妃十七年八月壬寅薨甲辰追封
　　皇后諡
　　孝献庄和至德宣仁温惠端敬皇后
　　静妃博尔济锦氏科尔沁卓哩克图亲王乌克善女顺
　　治八年八月戊午
　　册立为
　　皇后十年八月降为
　　静妃【谨据实録恭纂】
　　妃博尔济吉特氏科尔沁和硕达尔汉亲王曼珠锡礼
　　女顺治十五年三月追封
　　悼妃
　　妃栋鄂氏轻车都尉巴度女顺治十八年二月追封
　　皇考贞妃
　　妃石氏侍郎石申女康熙六年十二月追封
　　皇考恪妃
　　妃浩齐特博尔济吉特氏多罗额尔德尼郡王博罗特
　　女康熙十二年十二月尊封
　　皇考恭靖妃
　　妃科尔沁博尔济吉特氏多罗贝勒绰尔济女康熙十
　　二年十二月尊封
　　皇考淑惠妃
　　妃阿巴海博尔济吉特氏一等台吉布达希布女康熙
　　十二年十二月尊封
　　皇考端顺妃
　　庶妃栋鄂氏长史喀济海女康熙十二年十二月追封
　　皇考宁慤妃
　　庶妃穆克图氏云骑尉伍喀女
　　庶妃巴氏
　　庶妃陈氏
　　庶妃唐氏
　　庶妃钮氏
　　庶妃杨氏
　　庶妃乌苏氏
　　庶妃纳喇氏
　　圣祖仁皇帝
　　孝诚仁皇后赫舍哩氏领侍卫内大臣承恩公噶布拉女
　　康熙四年九月辛卯
　　册立为
　　皇后十三年五月丙寅崩六月庚申諡
　　仁孝皇后六十一年十二月追上
　　尊諡曰
　　仁孝恭肃正惠安和俪天襄圣皇后雍正元年四月改上尊諡曰
　　孝诚皇后九月庚辰加上
　　尊諡曰
　　孝诚恭肃正惠安和俪天襄圣仁皇后乾隆元年三月乙
　　已加上
　　尊諡曰
　　孝诚恭肃正惠安和淑懿俪天襄圣仁皇后
　　册立
　　皇后册文曰朕惟乾坤德合式隆化育之功内外治成聿懋雍和之用典礼于斯而备教化所由以兴兹尔赫舍哩氏乃内大臣噶布拉之女也世德钟祥崇勲启秀柔嘉成性宜昭女教于六宫贞静持躬应正母仪于万国兹仰承
　　太皇太后懿命以册宝立尔为皇后其尚资孝养克赞恭勤茂本支奕叶之休佐
　　宗庙维馨之祀钦哉宝文曰
　　皇后之宝
　　仁孝皇后尊諡册文曰朕惟王化肇于闺门洵借内庭之助阴教成于宫壸尤资皇后之贤故皇英嫔而帝道兴任姒归而皇图永缅稽淑行载籍攸存惟翚服之有光斯彤管其纪盛聿彰令闻爰着徽称皇后赫舍哩氏毓自名门躬全懿范作朕元配正位中宫慈惠本乎性成柔嘉维则温恭笃于天赋礼度攸娴主雅化于闺闱表芳型于海宇勤
　　两宫之孝养娴以承顔遇九御以寛和恩能逮下苹蘩时饬克佐精诚澣濯常衣允昭节俭箴规之益赞宵旰而弥勤贞顺之风御家邦而式化方期永绥福履讵意顿隔音容月掩椒涂鉴亡兰殿朕心伤悼率土悲哀怀哲思贤惓徽音于靡尽扬休宣誉垂鸿号于无疆彞典式遵崇褒用锡特以册宝諡曰仁孝皇后于戏圣善宣奕世颂袆褕之盛母仪备美千秋耀琬琰之辉灵其有知膺兹光宠
　　恭加上
　　孝诚恭肃正惠安和俪天襄圣仁皇后尊諡册文曰道协坤元树
　　母仪而作则化隆内治扬
　　圣淑以垂休晋千秋有耀之荣称奉万世无疆之宝册钦惟
　　皇妣孝诚皇后
　　庆钟厚载
　　德嫓皇家当
　　先帝勅天凝命之辰乃
　　中宫应地含章之会防奉
　　重闱之滫瀡曲慰
　　慈顔洁承
　　九庙之苹蘩克襄孝治仁能逮下推惠泽于掖庭恪以持身赞勤劳于
　　旰食
　　椒涂缅企
　　芳型阅乆以长存彤管昭垂
　　懿诲如新而未逺期当
　　升配两仪均健顺之功事极尊崇奕叶着肃雝之范刻瑶函而焕采彝典丕彰依玉几以荐馨
　　徽音允协谨奉册宝恭上
　　尊諡曰
　　孝诚恭肃正惠安和俪天襄圣仁皇后伏冀
　　慈恩黙佑锡介祉以炽昌
　　壸教永新致协和于悠逺极显扬之微悃庶
　　灵爽之式凭
　　恭加上
　　孝诚恭肃正惠安和淑懿俪天襄圣仁皇后尊諡册文曰功同厚载襄治化于昌朝礼重鸿称耀
　　徽音于宝册夙合二仪之撰聿垂奕叶之光钦惟孝诚恭肃正惠安和俪天襄圣仁皇后
　　性秉温恭
　　范垂庄肃洁苹蘩于
　　九庙斋祀加防奉滫瀡于
　　重闱晨昏致谨孝慈育物椒庭之令则宏昭诚敬持躬兰
　　殿之芳徽允播劳心阃阈常分
　　宵旰之忧勤赞化宫闱克佐升平之治理溯仁风之已逺
　　彤管方辉缅
　　懿诲之长垂瑶函正焕钦承丕绪值典礼之维新式考彝
　　章方显扬之莫罄谨奉册宝增上
　　尊諡曰
　　孝诚恭肃正惠安和淑懿俪天襄圣仁皇后伏冀淑灵式庇
　　嘉德惟馨永贻昌炽之庥益佑和恒之福
　　孝昭仁皇后钮祜禄氏太师果毅公遏必隆女康熙十六
　　年八月丙寅由妃
　　册立为
　　皇后十七年二月丁卯崩闰三月辛酉諡
　　孝昭皇后六十一年十二月追上
　　尊諡曰
　　孝昭静淑明惠正和钦天顺圣皇后雍正元年九月庚辰
　　加上
　　尊諡曰
　　孝昭静淑明惠正和钦天顺圣仁皇后乾隆元年三月乙
　　巳加上
　　尊諡曰
　　孝昭静淑明惠正和安裕钦天顺圣仁皇后
　　册立
　　皇后册文曰朕惟道法乾坤内治乃人伦之本教型家国壸仪实王化之基资淑德以承庥宜正名而惇典咨尔妃钮祜禄氏乃公遏必隆之女也钟祥世族毓秀名门性秉温庄度嫺礼法柔嘉表范夙昭令誉于宫庭雍肃持身允协母仪于中外兹仰承
　　太皇太后慈命以册宝立尔为皇后尔其诚孝以奉重闱恭俭以先嫔御敬襄
　　宗祀开奕叶之祥益赞朕躬茂着雍和之治钦哉宝文
　　曰
　　皇后之宝
　　孝昭皇后尊諡册文曰朕惟正两仪之位资始允借夫资生端万化之原治外必先于治内故壸政修而家邦永赖坤贞着而品物咸亨缅怀懿淑之隆益念匡襄之德徽音尚在盛典宜崇咸由纪美于休称始克流光于奕世皇后钮祜禄氏夙承华阀聿茂令仪暨正宫闱作朕良配履和思顺端恪本于天怀体巽居谦温庄发乎至性奉
　　两宫之定省愉婉弥殷襄
　　九庙之馨香敬共加笃衣疏服澣首俭朴之风夜寐夙兴克佐旰宵之治惇五常而仁能逮下循四教而慎以禔躬览史披图既嫓徽于彤管含章蕴美洵叶吉于黄裳何图掖殿之旋虚深痛仪型之永逝载考追崇之典式稽节惠之文諡以尊名表慈惠爱亲之实词难罄媺兼圣闻昭达之休懿德聿彰鸿名无忝特以册宝諡曰孝昭皇后于戏炳丹青于百代至行堪师垂琬琰于千秋芳规丕着哀荣斯极宠命宜承
　　恭加上
　　孝昭静淑明惠正和钦天顺圣仁皇后尊諡册文曰襄治化于昌朝夙合二仪之撰耀
　　徽音于典册聿垂万叶之光勲华之盛烈丕彰任姒之芳规益播钦惟
　　皇妣孝昭皇后
　　性含柔静
　　范表温庄华阀钟祥协坤贞而作则
　　椒涂正位偕
　　帝德以交辉侍膳
　　慈闱克谨晨昏之奉劳心中壸每分
　　宵旰之勤箴铭茂着于彤编褕翟久辞于丹禁溯淑恭之懿行茂典流光扬蔼吉之仁风贞珉焕采兹值缵承之始弥深崇报之思
　　清庙森严考彝章而合祔
　　宝函郑重列俎豆以升馨谨奉册宝恭上
　　尊諡曰
　　孝昭静淑明惠正和钦天顺圣仁皇后伏冀
　　在天灵爽永贻奕世之安
　　裕后仪型长介亿年之福进鸿称而允协垂琬刻以光昭
　　恭加上
　　孝昭静淑明惠正和安裕钦天顺圣仁皇后尊諡册文曰功符坤厚诒燕翼于万年
　　德合乾元表鸿名于奕叶义必先于报本礼莫重乎尊称
　　钦惟
　　孝昭静淑明惠正和钦天顺圣仁皇后
　　性成淑慎
　　范着温恭华胄钟祥颂芳声之早播
　　椒涂正位垂内则以长昭慰色笑于
　　慈闱晨昏尽养佐忧勤于
　　黼座夙夜加防盛德方新翟茀遽辞于丹禁仁恩永戴箴铭并着于彤编溯蔼吉之令仪千秋焕采缅孝慈之懿行百世流芳洎及眇躬实切显扬之愿钦承鸿业益深崇报之思考彝典以扬芬进瑶函而焕彩谨奉册宝增上
　　尊諡曰
　　孝昭静淑明惠正和安裕钦天顺圣仁皇后伏冀厚荫常垂
　　慈恩黙佑介无疆之景福开有象之太平
　　孝懿仁皇后佟佳氏领侍卫内大臣承恩公国舅佟国维
　　女康熙十六年八月丙寅封
　　贵妃二十年十二月己亥封
　　皇贵妃二十八年七月癸卯
　　册立为
　　皇后甲辰崩九月乙卯諡
　　孝懿皇后六十一年十二月追上
　　尊諡曰
　　孝懿温诚端仁宪穆奉天佐圣皇后雍正元年九月庚辰
　　加上
　　尊諡曰
　　孝懿温诚端仁宪穆奉天佐圣仁皇后乾隆元年三月乙
　　巳加上
　　尊諡曰
　　孝懿温诚端仁宪穆和恪奉天佐圣仁皇后
　　册立
　　皇后册文曰朕惟德协黄裳王化必原于宫壸芳流彤史母仪用式于家邦秉令范以承庥锡鸿名而正位咨尔皇贵妃佟佳氏乃领侍卫内大臣舅舅佟国维之女也系出高闳祥钟戚里矢俭勤于兰掖展诚孝于椒闱慈着螽斯鞠子洽均平之德敬章翚翟禔身表淑慎之型夙着懿称宜膺茂典兹仰遵
　　慈谕命以册宝立尔为皇后尔其祗承景命善保厥躬化被苹蘩益着徽音之嗣荣昭玺绂永期繁祉之绥钦哉
　　宝文曰
　　皇后之宝
　　孝懿皇后尊諡册文曰道地载六宫资阴教之修化始人伦万国仰母仪之重壸闱擅媺音足嗣于前徽图史流馨德常新于奕禩皇后佟氏英钟戚畹瑞衍名宗克秉渊心协女箴之婉娩式昭玊度本天赋之温庄自妫水以嫔虞比周京之缵女佐晨昏而将敬勤着鸡鸣溥鞠育以宣慈庆贻麟定仁能逮下木樛曲以堪萦志在进贤荇参差而必采世方逢乎丰豫俭德滋彰名已冠乎宫庭谦怀弥笃佩环有节恒赞宵衣织紞维劳允师内职二南之风继轨九御之属倾心乃正坤维洵推哲配袆褕初御方期延祉于长秋繐帐旋陈遽悼韬辉于永夜虽此日之芳华易谢而千年之令誉弥穷考古彝章称兹显諡聿焕丹青之采丕扬金石之光特以册宝諡曰孝懿皇后于戏溯淑型于桂馆嫓美姜任播嘉则于琼章垂声穹壤荣哀具备宠渥祗承
　　恭加上
　　孝懿温诚端仁宪穆奉天佐圣仁皇后尊諡册文曰俪干作则坤元彰厚载之功
　　体巽流徽庙祀举尊亲之典贲瑶函于有耀熙
　　鸿号于无穷钦惟
　　皇妣孝懿皇后毓粹高门腾芬戚畹佐
　　显承之烈
　　壸政勤修笃
　　慈爱之盛心
　　母仪懋着履和思顺致仁孝于
　　彤闱尚俭怀谦翼升平于
　　黼座抚冲龄而顾复备防
　　鞠育之仁溯十载之劬劳莫报
　　生成之德缅
　　宫庭之佑启翟茀如存感岁月之迁流
　　萱帏久閟追惟
　　慈覆弥怀
