<!-- { "loadSidebar": true } -->
　　谕前以大学士忠勇公傅恒体国公忠鞠躬尽瘁已降防入祀贤良祠复念傅恒曩者金川奏绩时以其祖父世笃贞忠流光钟庆曽谕令建立宗祠自其曽祖哈世屯以下官为春秋致祭今傅恒自应令其一体入祀酬庸俎豆至尚书果毅公阿里衮宣力殚忱克彰劳勚昨嵗曽令入祀贤良今思其先世额亦都遏必隆并以崇建有宗祠得膺祀典阿里衮亦应附食邀荣而其父领侍衞内大臣尹徳尚未列入着一并入遏必隆祠用奬勲荩该部即照例行
　　睿忠亲王祠乾隆四十四年奉
　　防特建祠立于朝阳门外鸡市口嵗以春秋仲月诹吉遣太常寺卿致祭祝辞曰维某年月日
　　皇帝遣某官某
　　谕祭于睿忠亲王之灵曰惟王功懋造邦忠能奉国驰驱尽瘁任隆则实冠亲贤笃棐盟忱诬辨而弥彰精
<史部,政书类,通制之属,皇朝文献通考,卷一百二十三>白既雪贞心于百载宜酬伟绩于千秋镂简镌珉追防尽从渥典雕筵翠俎升馨用饬祠官兹以仲【春秋】特陈时荐灵其来格勿替钦承
　　【臣】等谨按唐制贵臣立家庙宋制文武官依旧式立家庙详见于司马光作文彦博光庙碑记马端临所已载入诸侯宗庙者我
　　本朝亲王郡王皆令立家庙此固古者诸侯宗庙之制
　　而自王以下勲贤诸臣
　　祖
　　宗朝以来荷防
　　恩礼宏推得立庙于
　　京师如右所纪爵膺五等之崇礼及千秋之永仰惟国家教忠教孝深意非仅以埒于古诸侯而崇旌其身后且褒锡其先人也代有兴起者生为柱石功在
　　宗
　　社酬报之典其咸视此已














　　皇朝文献通考卷一百二十三
　　钦定四库全书
　　皇朝文献通考卷一百二十四
　　羣庙考【六】
　　亲王世子郡王家庙仪
　　立庙七间南向中五间为堂左右二间隔以墙为夹室后堂楣以北分五室中奉始封之王世世不祧高曽祖祢依世次为二昭二穆昭东穆西亲尽则祧由昭祧者藏主于东夹室升昭之二位于一室以二室奉升祔之主由穆祧者藏主于西夹室升祧亦如之庭缭以垣南为中门又南为庙门左右各设侧门庭东西庑各三间东藏遗衣冠西藏祭器乐器庙重檐丹楹采桷緑瓦红垩壁阶戺三出陛各七级门绘五色花草出陛如之焚帛鑪在中门之内庭东南隅刲牲房在中门之外西向岁以四时仲月诹吉祭其始封祖及高曾祖祢五世仲春之祭并出祧主合食
　　右庙制祭期
　　合食之礼既择日徧告在庙所出子孙成人以上者届期防行礼府属官僚咸陪祭先三日戒子弟属官有执事于庙者读祝一人通赞一人引赞一人职盥一人掌燎一人职拜褥二人以属官为之奉香每案一人奉帛每案一人奉爵每位一人以子孙为之主人斋于外寝陪祭执事者咸致斋右戒执事斋
　　祭前一日执事者入庙扫除拂拭主人盛服率执事诣庙引赞引主人入自东门【执事者随入】升东阶入堂左门北面视设神案堂中始封祖专案正位南向左东夹祧主共案东位西向右西夹祧主共案西位东向左次二昭共案东位西向右次二穆共案西位东向堂中少西设祝案一北向东序设香帛案一尊案一均西向设盥于东阶上既备引赞引主人降诣庭东廊下展乐器祭器阅祭文诣刲牲所视杀牲毕由庙东门出各退
　　右阅祭器视割牲
　　祀日昧爽庙中然炬明灯主人率陪祭者执事者咸朝服【末仕者盛服】入执事者入堂左门具器陈每案羊一豕一铏二簠二簋二笾八豆八【器末备者代以盘椀时物随用】鑪一镫二每位七一箸二祝陈祝文于祝案职香帛爵者陈香盘五尊五帛每位各一爵每位各三于负序东案上陈胙盘于爵北实帛于篚实酒于尊实水于盥盆加巾乐工陈乐于西阶上【乐六器工六人】主人位堂檐内正中北面与祭伯叔以上尊行位东阶上兄弟子孙位东阶下以世为差世以齿为序官属位西阶下以爵为序北面祝立祝案西东面职香帛爵者序立尊案之东西面乐工立西阶上北面通赞立堂门外东楹前职盥者立盥所燎人立燎鑪隅
　　右陈设序位
　　质明子弟之长者二人诣始祖室前启室奉请神主安设于几考左妣右又四人分诣东西夹室昭穆室前各奉请神主安设于几凡昭位考右妣左穆位考左妣右跪一叩兴各退就原位立职拜褥二人布褥于主人拜位前通赞赞执事者各司其事引赞引主人陟东阶至盥洗所盥手毕通赞赞就位引赞引主人就拜位立子弟属官各就位立通赞赞迎神职香者奉香盘进乐作引赞引主人诣始祖位前赞跪主人跪赞上香职香者跪奉香主人三上香兴以次诣左右祧位左右昭穆位前上香毕复位赞叩兴主人宗族属官行二跪六叩礼兴乐止通赞赞奠帛爵行初献礼乐作执事者揭尊幂勺挹酒实爵职帛者奉帛职爵者奉爵以次诣各神位前奠篚于案南献爵于案北正中毕皆退乐暂止祝者至祝案前跪奉祭文竢案左引赞赞跪主人跪陪祭者皆跪赞读祝祝读祝毕兴奉祭文奠于始祖案前帛篚内退乐作赞叩兴主人率陪祭者三叩兴乐止通赞赞行亚献礼职爵者奉爵各献于左如初仪赞行终献礼奉爵各献于右如亚献仪既终献引赞赞主人诣始封祖位前奉福胙二人【以正位前职帛爵者供事】取胙槃诣始祖案前一抄簠簋之实于槃一取案北正中爵退至主人右跪竢接福胙二人跪竢于左【以职拜褥者供事】赞跪主人跪右执事进爵主人受爵拱举以授左执事进胙受胙亦如之毕执事者各退赞叩兴主人三叩兴退复位通赞赞彻馔辞神乐作执事者彻毕引赞赞叩兴主人率陪祭者行二跪六叩礼兴乐止通赞赞奉祝帛送燎执事者跪奉祝帛香兴祝前香帛后以次由堂中门出送燎所主人避立拜位旁东面【职拜褥者彻褥】竢过复位与祭尊属降阶立庭东西东西面通赞赞望燎引赞引主人降东阶诣燎位东面视燎毕告礼成主人退就庭东立子弟之长者各诣神位前奉主还室跪三叩阖室退执事洁涤祭器谨藏之主人率陪祭执事者咸退乃分胙徧给于族属
　　右行礼
　　时祭之礼堂中设五案始祖考妣正位南向髙曾祖祢依昭穆为左右与合食同均南向届日陈设每案专牲羊一豕一余牲帛器数及礼节并与合食仪同
　　右时祭
　　时节致荐先一日洁备品物届日主人夙兴率子弟盛服入庙埽除堂宇于始祖暨四亲室前设案每案果六槃时羞六槃香槃一每位箸二琖三鑪镫具陈设毕子弟之长者分诣各神位前启室主人以次诣各案前跪上香三叩子弟取壶注酒于琖徧献一巡主人就拜位前行二跪六叩礼子弟少后随行礼毕乃彻果馔阖室各退
　　右时节荐新
　　因事致告届日夙兴入庙启室荐果槃四庶羞四主人上香子弟酌酒献酒及行礼并同荐新仪右因事告庙
　　月朔日及望日谒庙礼节与祭告同东西夹室祧位前每月朔望主人就室前启室上香二跪六叩子弟献酒随行礼如前仪毕阖室退
　　右朔望行礼
　　贝勒贝子宗室公家庙仪
　　立庙五间南向中三间为堂后楣以北分五室奉始封祖暨高曾祖祢两旁为夹室奉始封而下亲尽祧主如前位庙及大门均绿瓦红垩壁阶五品庙不重檐门不备采余如前制合食始祖专案专牲羊一豕一东夹室祧主暨二昭专案共牲羊一豕一西夹室祧主暨二穆亦如之时祭皆专案二昭同牲二穆同牲视亲王笾豆各减二不用乐行礼皆一跪三叩余仪与亲王同时节则荐果盘四时羞槃四有事则告朔望则防果槃二庶羞槃二荐献仪节均与亲王同
　　品官家庙仪
　　立家庙于居室之东一品至三品官庙五间中三间为堂左右各一间隔以墙北为夹室南为房堂南檐三门房南檐各一门阶五级庭东西庑各三间东藏遗衣物西藏祭器庭缭以垣南为中门又南为外门左右各设侧门四品至七品庙宇三间中为堂左右为夹室为房阶三级东西庑各一间余制与三品以上同【世爵公侯伯子视一品男以下按品为差等】八九品庙三间中广左右狭阶一级堂及垣皆一门庭无庑以箧分藏遗衣物祭器陈于东西房余与七品以上同【在籍进士举人视七品恩防嵗副贡生视八品】堂后楣北设四室奉高曾祖祢四世皆昭左穆右妣以嫡配南向高祖以上亲尽则祧由昭祧者藏主于东夹室由穆祧者藏主于西夹室迁室祔庙均依昭穆之次东序西序为祔位伯叔祖之成人无后者伯叔父之成人无后及其长殇【十六嵗至十九】者兄弟成人无后及其长殇中殇【十二嵗至十五】者妻先殁者子姓成人无后及其长殇中殇下殇【几嵗至十一】者皆以版按行軰墨书男统于东女统于西东西向嵗以春夏秋冬仲月择吉致祭戒子弟读祝文一人赞礼一人执爵每案一人分荐祔位东西各一人凡在庙所出子孙年及冠以上者皆防行礼
　　右庙制祭期
　　先祭三日主人及在事者咸致斋前一日主人率子弟盛服入庙视洁除拂拭毕执事者于各室前设几几前供案堂南总香案一鑪擎具祔位东西各统设一案设祝案于香案之西设尊爵案于东序设盥盘于东阶上视割牲一品至三品官羊一豕一四品至七品官特豕八品以下豚肩不特杀视涤祭器三品以上每案爼二铏二敦二笾六豆六七品以上笾四豆四八品以下笾二豆二皆爼一铏敦数同【代以时用椀盘者听】辨祭器之实爼实牲体铏实羹敦实饭笾实时果饼饵鱼腊之属豆实炙胾时蔬之属
　　右致斋具牲馔
