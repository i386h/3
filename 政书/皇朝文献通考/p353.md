<!-- { "loadSidebar": true } -->
　　崇庆慈宣康惠敦和裕夀皇太后徽号曰
　　崇庆慈宣康惠敦和裕夀纯禧皇太后先是五月己亥谕礼部朕惟徳威逺播必扬义问于无穷
　　懿范昭宣聿展孝思于不匮敬承启佑遐方之文治覃敷备极显扬万国之欢心普洽肤功迅奏茂典宜崇钦惟
　　圣母崇庆慈宣康惠敦和裕夀皇太后教育推恩安贞垂
　　裕载万物以应地尽仰
　　慈晖敛五福以锡民咸登夀域兹遇西陲平定绍祖功
　　宗徳以绥猷是皆
　　慈训周详配
　　大烈
　　耿光而并懋庆舒长之爱日遐増介福于无疆扇广莫之仁风益巩皇图于有永从此边氛肃靖海宇乂安继
　　列圣之鸿谟泽流
　　宗社慰
　　文母之燕翼善溢庭闱敬抒归羙之忱用笃尊宗之典加
　　上
　　圣母皇太后徽号曰
　　崇庆慈宣康惠敦和裕夀纯禧皇太后辉腾瑶册嘉祥徧
　　耀于八纮瑞集
　　璇宫繁祉常増于万夀谨増
　　显号允协彛章其应行典礼尔部敬谨详议具奏至是恭
　　奉
　　册寳加上
　　徽号前期一日遣官祭告
　　天
　　地
　　太庙后殿
　　奉先殿
　　社稷
　　上诣
　　皇太后宫恭上奏书至日
　　上御太和殿阅
　　册寳率王公大臣诣
　　皇太后宫恭进
　　册寳宣表行庆贺礼
　　皇后率
　　贵妃
　　妃
　　嫔公主王妃命妇诣
　　皇太后宫行礼
　　上御太和殿王公百官上表行庆贺礼
　　皇后率
　　贵妃
　　妃
　　嫔于
　　皇上前行礼
　　贵妃
　　妃
　　嫔公主王妃命妇诣
　　皇后宫行礼是日
　　颁诏天下
　　诏曰朕寅绍丕基统御中外痌瘝念切宵旰勤求惟期绥靖边陲乂安黎庶俾享升平之福益増康阜之风若乃絶域归诚肤功迅奏缵
　　祖宗未竟之绪绵
　　社稷无疆之庥固事防之所期实
　　懋昭之有自彛章式着庆典弥光凖噶尔部落僻处荒陬
　　未膺朝命妄思雄长淩扰诸畨昔我
　　皇祖圣祖仁皇帝勤三驾以亲征
　　皇考世宗宪皇帝命六师而致讨迨朕御极正及撤兵聊示覊禁准通贸易讵包荒之既久乃骨肉之自残而逆防达瓦齐篡弑相寻人心瓦解始则车楞伍巴什等欵闗请附继则阿睦尔撤纳等率众来降既不忍拒之遐方自当为登之袵席是用揆几度势命将出师因其向化之诚寄以前驱之任该将军等同心戮力布徳宣威大军所至自噶尔丹多尔济以及诸部各台吉喇嘛回民等莫不拜舞输忱欢迎载道壶浆夹路耕牧不移遂直抵伊犁收其部众抚绥安辑咸庆更生无血刃遗镞之劳奏扫穴犁庭之胜计自始事以迨捷闻曽未数旬迅成伟绩歴稽往牒实所希逢在于朕心倍深兢业此皆沐
　　苍穹之黙眷
　　列祖之鸿庥故能畅播逺猷光昭骏烈已分遣皇子恭叩祖陵代行告祭谨于乾隆二十年六月初一日亲诣太庙躬申祗告并遣官祗告
　　天
　　地
　　社稷暨
　　先师孔子用申谢悃至朕日侍
　　璇宫亲承
　　懿训溥
　　慈晖于海宇
　　锡厚泽于生民仰惟垂裕之
　　恩宜晋显扬之号兹于本月初七日率王公文武羣臣恭
　　奉
　　册宝加上
　　圣母崇庆慈宣康惠敦和裕夀皇太后徽号曰
　　崇庆慈宣康惠敦和裕夀纯禧皇太后两阶之文徳覃敷巩皇图于有永万国之欢心允洽介纯嘏以弥増用溥覃恩聿光盛典于戱广
　　仁恩于茂育逺敷熈皥之隆崇
　　光烈之觐扬永庆绥和之治布告天下咸使闻知
　　二十六年十一月甲寅以
　　皇太后七十万夀加上
　　崇庆慈宣康惠敦和裕夀纯禧皇太后徽号曰
　　崇庆慈宣康惠敦和裕夀纯禧恭懿皇太后先是九月谕礼部朕惟夀共福臻宜懋祝厘之典名因徳显聿崇归善之文矧兹四海之升平悉防
　　慈荫爰合万方之歌颂肃晋
　　隆称庆节宏开徽章式焕钦惟
　　圣母崇庆慈宣康惠敦和裕夀纯禧皇太后厚徳凝禧深仁锡福协安贞而应地道备坤仪朂宵旰以勤民治登泰运春晖遍煦九州之民物恬熈爱日常悬万国之冠裳忭舞兹以一阳之月恭逢
　　万夀之期进花甲之初周更逢十稔喜履长之叶庆骈集千祥当鹤算之频増正鸿图之益壮梯山航海望金阙以抒诚东賮西琛奉
　　璇闱而祝嘏爰稽典礼用展悃忱敬加上
　　圣母皇太后徽号曰
　　崇庆慈宣康惠敦和裕夀纯禧恭懿皇太后寳册辉腾龙文光耀巩金瓯而氷祚占玊晷以迎和垂裕方隆欣太平之有象承庥未艾祝
　　圣夀以无疆其应行典礼尔部敬谨详议具奏至是恭奉册宝加上
　　徽号前期一日遣官祭告
　　天
　　地
　　太庙后殿
　　奉先殿
　　社稷
　　上诣
　　皇太后宫恭上奏书至日
　　上御太和殿阅
　　册宝率王分大臣诣
　　皇太后宫恭进
　　册宝行礼越二日
　　上率王公大臣诣
　　皇太后宫恭祝
　　万夀宣表行庆贺礼百官于
　　午门外随行礼
　　上御太和殿王公百官上表行庆贺礼
　　颁诏天下
　　诏曰帝王恭膺景命孝治当先肃奉徽仪恩施用溥际太平之上理溯源必始于宫闱昭尊养之隆文行庆聿周于海宇万国被咸宁之福千秋扬颂祷之声显号遐宣蕃厘茂集钦惟
　　圣母崇庆慈宣康惠敦和裕夀纯禧皇太后仁心笃庆懿徳凝庥含章允洽于坤元厚载常昭于泰运恩垂啓迪朂宵旰以惟勤业广敷施勅几康于无逸托慈云之普覆闿泽羣霑仰爱日之长悬阳和遍煦夀域开而版图式扩春台陟而嘉应骈臻兹逢辛巳之仲冬恭庆七旬之
　　圣夀自天申命聿昭保定之符率土腾欢特着尊崇之义
　　爰祗告
　　天
　　地
　　宗庙
　　社稷于乾隆二十六年十一月二十日率王公文武羣臣恭捧
　　册宝加上
　　圣母崇庆慈宣康惠敦和裕夀纯禧皇太后徽号曰崇庆慈宣康惠敦和裕夀纯禧恭懿皇太后茀禄永绥光啓夀昌之运彛章具举化敦敷锡之原钜典攸昭隆恩式展于戱介
　　慈厘而锡福万年之景祚弥长崇
　　庆典以推恩四海之欢心毕协布告天下咸使闻知
　　三十六年十一月丙辰以
　　皇太后八十万夀加上
　　崇庆慈宣康惠敦和裕夀纯禧恭懿皇太后徽号曰崇庆慈宣康惠敦和裕夀纯禧恭懿安祺皇太后先是三
　　十四年十二月
　　谕曰朕尊养
　　璇闱展爱承
　　欢一切务臻隆备前者每逢
　　庆典加上
　　圣母皇太后徽号悉遵防典成规敬制金册金寳以为凖仪昭度程式宜然近稽体仁阁尊藏法物则
　　孝庄文皇后玉册玉寳具存皆康熙年间
　　皇祖厯次加奉
　　太皇太后徽号所进者乃知册宝原有刻玊之制因思国
　　家
　　传宝质皆瑑玊而下逮亲藩封爵册宝亦得以范金是嘉玊较视良金尤为宝贵越嵗辛夘恭遇
　　圣母八旬万夀朕将躬率羣臣恭加
　　徽号用洽彛章所奉册宝自宜备极珍崇以称朕尊亲茂庆之志寻礼部遵
　　防议奏恭奉
　　皇太后
　　册寳皆用嘉玊以隆
　　庆典奉
　　防依议至是
　　躬奉
　　册宝加上
　　徽号前期遣官祭告
　　天
　　地
　　太庙后殿
　　奉先殿
　　社稷
　　上诣
　　皇太后宫恭上
　　奏书丙辰
　　上御太和殿恭阅
　　册寳率王公大臣诣
　　皇太后宫
　　躬上
　　册宝行礼恭进
　　皇太后八旬万夀加上徽号册文
　　璇闱锡羡徳施昭曼夀之徴
　　兰殿敷慈福集纪鸿名之际自古希闻之
　　大庆祥越羲轩晋从今递积之
　　徽称音扬任姒欢孚陬澨喜洽清宁钦惟
　　圣母崇庆慈宣康惠敦和裕夀纯禧恭懿皇太后陛下厚徳颐恬
　　繁禧垂裕
　　禔源昌炽履箕范之敛敷
　　顺气弥纶协坤舆之光大天开
　　圣节景迓长春欣八袤之崇登祝
　　万年之介祉疉遵
　　懿训寅奉
　　怡顔依
　　爱日以循陔舞防逮六旬以上戴
　　春晖而负扆垂衣臻三纪于兹
　　膝绕云礽胪嘉祥于五世野多耄耋开
　　夀宇于八方有庆则兆民同尊
　　亲以天下养颂赓徧徳叠蠲二税以阜成雅咏作人聨启两闱而彚吉四言下管新苞茂之瑶宫万嵗呼嵩掖省巡之
　　翟辂维类承
　　欢之茂集总合羣黎百姓之心凡家国庆瑞之骈臻皆由圣母一人之福载稽旧典式备多仪制更重于祥金礼特隆夫嘉玊用宜延喜珍来西母之琯环矧乃象功贡底阗河之璆璧彛章肇定
　　显号洊加谨告
　　天
　　地
　　宗庙
　　社稷率诸王贝勒文武羣臣恭奉
　　册宝上
　　徽号曰崇庆慈宣康惠敦和裕夀纯禧恭懿安祺皇太后肃布愉悰防申祈颂绎彖辞之应地安乃承贞次诗什于生民祺维介景捧瑶笺而献箓陈芝牒以迎
　　厘伏愿
　　纯嘏长绥
　　茀康弥卲律生万事之本八畅元音筹添亿嵗之盈十基积数从此京垓演防川长山夀跻悠久于坤元章部引年日升月恒并増兴于天保【臣】诚懽诚忭稽首顿首谨言率酉
　　上率王公大臣诣
　　皇太后宫恭祝
　　万夀宣表行庆贺礼
　　上御太和殿王公百官上表行庆贺礼
　　颁诏天下
　　诏曰朕惟宫庭集祉聿闳起化之原海宇抒忱晋効胪懽之祝矧际盛希闻于自古福备箕畴而延禧兼懋于方来庆余羲画既揆辰而稽典宜申命以用庥爰洽彛章式敷恺惠钦惟
　　圣母
　　至徳储祥
　　深仁笃祜
　　坤成厚载万方崇
　　养志之忱
　　泰运光亨三纪荷特盈之
　　训当紫籞觞称
　　八袠正黄钟管叶一阳六旬舞防躬亲五世聨唫继晋班分九老番番同防观酺赐逮百年衮衮并叨晋秩掖
　　辇而东皇献録天门修望岱之仪倍筵则西旅输琛月
　　预呼嵩之列先辛与先庚迭应
　　景祚骈臻式金将式玊尤珍
　　鸿章特备十六字为序为颂述
　　徳方长亿万年得夀得名承
　　欢允协祗告
　　天
　　地
　　宗庙
　　社稷于乾隆三十六年十一月二十日丙辰率王公文武羣臣恭奉
　　册宝加上
　　圣母崇庆慈宣康惠敦和裕夀纯禧恭懿皇太后徽号曰崇庆慈宣康惠敦和裕夀纯禧恭懿安祺皇太后安着颐和之永惬应
　　地徳以无疆
　　祺征福履之恒绥迓
　　天庥于滋至用溥尊
　　亲之纪弥宏
　　锡类之恩布告天下咸使闻知
　　四十一年五月辛未以金川平定加上
　　崇庆慈宣康惠敦和裕夀纯禧恭懿安祺皇太后徽号曰崇庆慈宣康惠敦和裕夀纯禧恭懿安祺宁豫皇太后先
　　是二月乙夘
　　谕曰将军阿桂等奏金川全境荡平逆酋兄弟及助恶头人悉皆擒获大功告成红旗报防此皆仰頼
　　昊苍鸿佑朕惟益凛敬寅而边徼辑宁从此铭勲偃武实
　　由
　　圣母福庇诒庆滋长归
　　善显扬尊崇宜备谨拟加上
　　皇太后徽号朕率王公大臣等共申庆贺以昭
　　慈闱燕喜所有应行典礼着内阁博考章交各衙门敬谨承办具仪以闻癸未大学士等奏加
　　皇太后徽号恭拟加尊字様请
　　定奉
　　谕防加上
　　宁豫二字至是恭奉
　　册宝加上
　　徽号前期遣官祭告
　　天
　　地
　　太庙后殿
　　奉先殿
　　社稷
　　上诣
　　皇太后宫恭上奏书是日辛未
