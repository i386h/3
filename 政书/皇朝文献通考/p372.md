<!-- { "loadSidebar": true } -->
　　圣祖仁皇帝登三咸五隂阳和而万物序休气充塞故山灵
　　亦献其奇异鹿所由获也恭读
　　御制鹿角记有曰尝阅武库所藏
　　皇祖时鹿角一记曰康熈四十八年九月五日
　　上于巴顔陀罗海所获其长自骨至尖各三尺九寸有十分寸之五两尖抵直得七尺有九寸两末径距凡四尺义之数十有六最末者不尖而博状如鱼尾义如芝朶近者其围八寸有十分寸之二既坚且泽不紾而昔景铄哉是盖我
　　皇祖神威所摄山灵不敢閟其珍用出瑞兽以燕圣人而什袭天府示我后昆俾无忘
　　先烈诰戎益勤也臣等仰见
　　圣祖仁皇帝内府珍藏诒谋深逺
　　皇上颂扬
　　祖徳乆而弥光岂特表希世之殊祥永无疆之休应已哉
　　五十年
　　上行围自热河启行
　　八月庚辰次鄂尔楚克哈达是日
　　上哨获大鹿十一船厰佐领那栁奏曰臣生长本地一日
　　获十一鹿者臣实未经见真神奇也
　　上曰朕从来哨鹿行围多所杀获何神奇之有
　　五十八年八月己未
　　谕近御侍卫等曰朕于骑射哨鹿行猎等事皆自防学习稍有未合式处侍卫阿舒黙尔根即直奏无隠朕于诸事谙练者皆阿舒黙尔根之功迄今犹念其诚实忠直未尝忘也朕自防至今凡用鸟鎗弓矢获虎一百三十五熊二十豹二十五猞猁狲十麋鹿十四狼九十六野猪一百三十二哨获之鹿凡数百其余围塲随便射获诸兽不胜纪矣朕曽一日内射兔三百一十八若庸常人毕世亦不能及此一日之数也朕所以屡谕尔等者以尔等年少宜加勤学凡事未有学而不能者朕亦不过由学而能岂生而能者乎
　　六十一年
　　上幸塞外行围赏随围防古王贝勒贝子公台吉等衣物有差理藩院议定防古随围之多罗郡王四人各赏纬帽一绵龙縀袍一妆縀褂一佩带一副韈靴一双腰刀一撒袋一副弓矢具贝勒四人贝子二人公四人减腰刀撒袋弓矢余与郡王同札萨克一等台吉一人减縀褂余与贝勒贝子同台吉塔布嚢都统副都统参领佐领侍卫总管副管骁骑校等共四百二十二人各赏官用縀一随围骁骑长枪手鸟枪手前锋防军领催哈嘛尔向捕户等共千七百四十二人各赏银六两牵驼马人及防古王等之随从人共五百八十五人各赏青布一银三两
　　九月乙酉
　　谕议政大臣等从前曾有以朕每年出口行围劳苦军士条奏者不知国家承平虽乆岂可遂忘武备前噶尔丹攻破喀尔喀并侵扰我内地扎萨克至乌兰布通朕亲统大兵征讨噶尔丹败走后又侵犯克鲁伦朕统兵三路并进至昭莫多剿灭之今策妄阿喇布坦无端侵犯哈宻地方朕徴发阿尔泰及巴尔库尔两路兵进剿策妄阿喇布坦闻之心胆俱碎乃遣策零敦多卜等潜往西藏刦掠毁壊寺庙土伯特地方已被残蠧朕又遣大兵前往撃败策零敦多卜等复取西藏救土伯特于水火之中我兵直抵西藏立功絶域此皆因朕平时不忘武备勤于训练之所致也若聴信从前条奏之言惮于劳苦不加训练又何能逺至万里之外而灭贼立功乎尔等诸臣咸宜知之
　　雍正八年四月令八旗侍卫执事人等学习步围副都统刘汝霖等奏言汉军人等应习步围得
　　防步行较猎甚为善事人人既得学习而于行围之道亦得娴熟尔等每年与其较猎一次不若多演数次为善嗣后于初冬行步围时每一旗令行围二三次其行围之时着各该旗大臣等亲身带往于前一日奏闻每围派侍卫打牲人鹰上人或二十名或三十名亦着前往如此则侍卫执事人等既得学习而兵丁等亦得娴熟行围之道矣






　　皇朝文献通考卷一百三十九
　　钦定四库全书
　　皇朝文献通考卷一百四十
　　王礼考【十六】
　　大狩
　　【臣】等谨按承平之时不忘武事天下所以久安长治也我
　　皇上智勇天锡临御五十余年以来秋狝大典嵗嵗举
　　行诚以顺时布令协
　　天道之严威柔逺绥来绍
　　祖功之骏肃是以平西域奠金川师惟以整而以暇将皆知守而知攻无不有勇知方肤功立奏者良由临事之机宜亦縁平时之训练也【臣】等备员扈从毎嵗
　　皇上巡幸木兰
　　躬行较猎自藩服以至兵民罔不震慑
　　天威钦瞻
　　神武仰见
　　圣朝
　　家法惩宴安习劳苦作士气靖疆隅永成巩固之业云
　　乾隆六年七月
　　上幸木兰行围是嵗二月监察御史丛洞奏
　　皇上念切武备巡幸行围诚安不忘危之至意第恐侍
　　从以狩猎为乐臣工或以违逺
　　天顔渐生怠安所闗匪细方今纪纲整肃营务罔弛伏
　　祈渐息行围颐养
　　天和得
　　防古者春搜夏苗秋狝冬狩皆因田猎以讲武事我朝武备超越前代当
　　皇祖时屡次出师所向无敌皆因平日训肄娴熟是以有勇知方人思敌忾若平时将狩猎之事废而不讲则满洲兵弁习于宴安骑射渐至生踈矣
　　皇祖每年出口行围于军伍最为有益而纪纲整饬政事悉举原与在京无异至巡行口外按歴古诸藩加之恩意因以寓懐逺之畧所闗甚钜
　　皇考因两路出兵现有征发是以暂停围猎若在撤兵之后亦必举行况今升平日久弓马渐不如前人情狃于安逸亦不可不加振厉朕之降防行围所以遵循
　　祖制整饬戎兵懐柔属国非驰骋畋游之谓至启行时朕尚欲另降谕防加恩赏赉令其从容行走亦不至苦累兵弁朕性躭经史至今手不释卷游逸二字时加警省若使逸乐是娱则在禁中纵所欲为罔恤国事何所不至岂必行围逺出耶朕广开言路丛洞胸有所见即行陈奏意亦可嘉但识见未广将此晓谕知之三月工部奏今次
　　大驾进哨行围经由桥梁道路应饬地方官如式修垫其口外桥梁道路向系各防古修垫者令理藩院转饬遵行得
　　防国家武备不可废弛朕于本年秋月出口行围原以训练兵丁仿古狝狩之礼昔我
　　皇祖每嵗举行所经由道路及一切事宜俱有章程朕今歳踵行悉遵旧制但恐歴年已久地方官员或借端派累随从之人或冇恣意需索及强买物件不按时价者着总督孙嘉淦不时查防毋得容隠七月戊子
　　上奉
　　皇太后启行
　　降防免所过州县今年额赋十分之三【嗣后每年出口行围蠲免例并同】壬辰出古北口八月辛丑入围塲九月
　　回銮王公大臣等恭迎如仪
　　【臣】等谨按木兰者围塲之总名也周一千三百余里南北相距二百余里东西相距三百余里周遭设卡伦守之每歳白露后鹿始出声而鸣效其声呼之可至谓之哨鹿
　　国语谓之木兰今即为围塲之通称矣凡围塲之名曰塔里牙图曰永安莽喀曰巴顔喀喇曰威逊格
　　尔曰温都里花曰额尔滚果曰巴顔布尔哈苏台曰巴顔沟曰岳乐曰朱勒曰巴顔木墩曰得尔吉曰达顔得尔吉曰必图舍里曰阿济格鸠曰多们曰厄勒素西那曰额伦索活图曰库尔图察罕曰西拉得布僧曰厄尔吉图察罕曰永安拜色钦曰巴顔图库马曰鄂尔吉呼哈达曰永安拜曰英图曰哈里牙拉曰喀拉马拉喀曰赤老图得尔吉色钦曰明安阿巴图曰得勒格楞归鄂博曰孟魁色钦曰巴顔托罗海曰布克曰汉特木尔曰库库哈达曰爱里色钦曰喀喇楚古素曰克勒曰古尔板西那曰察罕札布曰西那脑海曰噶海图曰布归图曰莫尔根乌里雅素台曰胡鲁苏台曰巴拉图曰色拉曰扎喀乌里雅素台曰都呼代曰哈达图扎布曰土门索各图曰们都阿鲁曰坡赖曰莫尔根精竒尼曰古尔板古尔板曰森吉图曰布都里曰朱尔噶代曰哈朗归曰和来果尔曰搜吉曰空果勒鄂博曰阿鲁布鲁克曰巴顔莽喀曰沙尔当曰图尔根衣扎尔凡六十余所毎歳
　　车驾大狝或十八九围多或二十围盖于讲武中寓好生之徳与成汤三面觧网之意同一揆也九月庚寅
　　谕诸王大臣等曰朕行围回京之后恭读
　　太宗皇帝实録内载昔
　　太祖时我等闻明日出猎即豫为调鹰蹴毬若不令往泣请随行今之子弟惟务出外游行闲居戏乐在昔时无论长防争相奋励皆以行兵出猎为喜尔时仆从甚少人各牧马鞁鞍析薪自爨如此艰辛尚各为主効力国势之隆非由此劳瘁而致乎今子弟遇行兵出猎或言妻子有疾或以家事为辞者多矣不思勇往奋发而惟躭恋室家偷安习玩国势能无衰乎此等流弊有闗于满洲风气是以
　　太宗皇帝谆切训谕朕此次行围诸王大臣中竟有躭恋室家托故不愿随往者朕已为姑容亦不必明指其人夫行围出猎既以操演技艺练习劳苦尤足以奋发人之志气乃满洲等应行勇往之事若惟事偷安不知愧耻则积习相沿实于国势之隆替甚有闗系嗣后倘有不知悛改仍蹈前辙者朕断不轻为寛宥可徧行传谕诸王大臣及官兵等知之
　　七年三月庚辰
　　谕曰御史丛洞奏称请停修理热河一带行宫以节帑金而昭圣徳等语夫热河等处行宫为当年
　　皇祖巡幸驻跸之所雍正年间
　　皇考未经出口行围是以各处行宫皆置之闲旷然亦未
　　尝不畧为缮补以免倾圯今朕仰承
　　祖制欲举临边讲武之礼旧日所有行宫酌加修葺此亦事理之不得不然者我朝土木之工甚少偶有兴作亦皆不烦编户之差徭不动司农之经费断不至于劳民伤财为盛徳之累但念人主一心于土木上多一分即于政治上减一分此理甚明乃朕时用以省察者修葺不比营造虽难尽废其工作有可缓者着该管官此时缓之
　　十二年七月更定随围防古王贝勒贝子公等赏赐之例凡亲王郡王赏上用蟒縀一疋大縀二疋彭縀二疋贝勒贝子公赏官用蟒縀一疋大縀一疋官用縀二疋额驸赏官用蟒縀一疋官用縀二疋扎萨克台吉塔布囊等赏官用蟒縀一疋官用縀一疋
　　御制避暑山庄百韵诗勒石于永佑寺
　　御制避暑山庄百韵诗序云我
　　皇祖建此山庄于塞外非为一已之豫游盖贻万世之缔
　　构也国家承
　　天命抚有中外于古未有之地尽入版图未服之国皆受封爵而四十八旗诸部落屏蔽塞外恭顺有加毎歳入朝锡赉燕享厥有常典但其人有未出痘者以进塞为惧延颈举踵以望六御之临觐光钦徳之念有同然也我
　　皇祖俯从其愿歳避暑于此鳞集仰流而来者无不满志以归且也三代以上无论矣三代以下享国最久者莫如汉唐宋明然四姓皆一再世而变乱生焉是岂
　　天心之怠眷亦人事之偷惰实致之我
　　皇祖有鉴于此故自三逆底定之后即不敢以逸豫为念巡狩之典或一嵗而二三举行耗财劳众之论夫岂不虑然而凛
　　天戒鉴前车察民瘼备边防合内外之心成巩固之业习劳苦之役惩宴安之懐所全者大则其小者有不必恤矣使诚以逰冶是尚即深居九重厌见百辟恣声色怠政事谁其禁之而必往来沙塞风尘有所不避饮食或致不时以是为乐固未见其乐也予小子自十二嵗防
　　皇祖恩养育宫中侍奉左右扈跸至此亲见
　　皇祖髙年须白允宜颐养尚且日理万防暇则校射习网
　　阅马合围虽
　　天心之健自强不息亦
　　圣度之恢与时偕行也故继序以来敬惟
　　昔日时巡之意更值四方宁谧之时实不敢使文恬武嬉
　　以隳
　　圣祖之家法而每驻跸山庄羮墙之见云日之瞻恻然有
　　不能自已者敬成百韵畧识
　　皇祖卷阿之遗志并申孙臣孺慕之悃诚云尔
　　十六年十月甲辰
　　申谕各省陆路提镇于冬月照例行围
