<!-- { "loadSidebar": true } -->
　　世祖章皇帝嘉乃抒诚特颁恩赉命使兵科副理事官张学礼等赍捧敕印封尔为琉球国中山王乃海道未通滞闵多年致尔使人物故甚多及学礼等奉掣回京又不将前情奏明地方督抚诸臣亦不奏请迨朕屡防诘问方悉此情朕念尔国倾心修贡宜加优防乃使臣及地方各官逗遛迟悮岂朕柔逺之意今已将正副使督抚等官分别处治特颁恩赉仍遣正使张学礼副使王垓令其自赎前罪暂还原职速送使人归国一应敕封事宜仍照
　　世祖章皇帝前防行朕恐尔国未悉朕意故再降敕谕俾尔闻知二年学礼等至国礼成而还三年七月王遣陪臣吴国用金正春奉表谢贡方物且疏言捧读
　　敕谕为臣使人物故甚多滞闽日乆将正副使暨督抚诸臣分别处分伏念物故多人各有命数已防我
　　皇上格外殊恩死有余荣至庀材鸠工缮兵选将破浪冲
　　风艰险万里以竣
　　大典臣不敢谓非诸臣仰遵
　　皇上恩宠藩臣之意以至此也臣已躬承
　　天庥不能少为诸臣之报而反重为诸臣之累中外均属
　　臣子臣何人斯岂能宴然清夜
　　上命还学礼等原职
　　赐国王蠎缎绸锦纱罗陪臣等防缎表里有差王有另疏称学礼等所辞宴金正使一百两副使九十两请令二臣收受部议不可得
　　防令收受四年九月王遣陪臣英常春等进贡奉表贺上登极并恭上
　　世祖章皇帝香其贡物在梅花港口遭风漂失金银器皿
　　得
　　防免其补进五年七月王遣陪臣英常春等来贡并补进
　　前失贡物
　　上曰尚质恭顺可嘉补进贡物俱令赍回至所进玛瑙乌木降香木香象牙锡速香丁香檀香黄熟香等十件不系土产免其入贡其硫磺留福建督抚收贮余所贡方物令督抚差人觧送来使不必赍送到京即给赏遣归
　　六年令贡使仍赍表入
　　觐七年二月重建柔逺馆驿于福建以驻琉球使臣是年国王尚质薨八年二月尚质世子尚贞遣陪臣英尚春来贡于常贡外加进红铜及黒漆嵌螺茶碗照例给赐惟正使不系王舅与副使正议大夫赐物同十年八月世子贞遣陪臣富茂昌等来贡于常贡外加进鬃烟畨纸蕉布其遭风漂失贡物免议十三年二月世子贞遣陪臣吴美徳等进贡于常贡外加进红铜及火炉丝烟十八年八月世子贞遣陪臣补进十七年正贡且咨礼部称康熙十三十五两年正贡因闽省道梗莫由恭达请俟来年冬再遣使补贡部臣代奏得
　　防免其补进是年贡使除赴京存留官伴外其余员役令先乗原船归国十九年世子贞遣陪臣来贡旧例贡物有金银罐金银粉匣金缸酒海泥金彩画围屏泥金扇泥银扇画扇蕉布苎布红花胡椒苏木腰刀大刀鎗盔甲马鞍丝绵螺加贡之物无定额及是有
　　防俱令免进嗣后琉球常贡惟马及熟硫磺海螺殻红铜等物二十年十一月世子贞遣陪臣毛见龙等来贡
　　上以贞当耿精忠叛乱之际屡献方物恭顺可嘉赐勅褒谕兼
　　赐锦币五十又于常贡内免其贡马着为例贞又疏言先臣尚质于康熙七年薨逝贞嫡嗣应袭爵具通国结状请封礼部议航海道逺应令贡使领封见龙等固请礼部执不可
　　上特允之二十一年
　　命翰林院检讨汪楫内阁中书舍人林麟焻为正副使赍诏敕银印往封
　　诏曰朕躬膺
　　天眷统御万邦声教诞敷遐迩率俾粤在荒服悉溥仁恩奕叶承祧并加宠锡尔琉球国地居炎徼职列藩封中山王世子尚贞屡使来朝贡献不懈当闽疆反侧海冦陆梁之际笃守臣节恭顺弥昭克殚忠诚深可嘉尚兹以序当纉服奏请嗣封朕惟世继为国家之常经爵命乃朝廷之钜典特遣正使翰林院检讨汪楫副使内阁中书舍人加一级林麟焻赍诏往封为琉球国中山王尔国臣僚以及士庶尚其辅乃王慎修法政益励悃忱翼戴天家庆延宗祀实惟尔海邦无疆之休
　　敕曰惟尔逺处海隅防修职贡属在冡嗣序应承祧以朝命未膺罔敢专擅恪遵典制奉表请封朕念尔世守臣节忠诚可嘉特遣正使翰林院检讨汪楫副使内阁中书舍人加一级林麟焻赍敕封尔为琉球国中山王并赐尔及妃文币等物尔祗承宠眷懋绍先猷辑和臣民慎固封守用安宗社于苞桑永作天家之屏翰钦哉勿替朕命先是户部议请
　　赐故王尚质防银百两绢五十疋令来使赍往报可又议顺治十一年间初封尚质加赐王縀币三十妃縀
　　币二十后不为例应毋庸给得
　　防照前例给赐又
　　谕楫等曰琉球海外小国尔等前往务持大体待以寛和副朕懐柔逺人之意楫等疏陈七事一请颁
　　御笔一请照例
　　谕祭海神一渡海之期不必専贡使一修船官匠随同渡海一请给闗防一増兵防行一预支俸银办装礼部尽议不行
　　上命防同户兵工三部再议奏上
　　上特书中山世土四字额赐王许修船匠役随行制祭文二道祈报海神并给二年俸以往二十二年楫等至闽时方治兵攻台湾遂不俟造船取战舰渡海六月楫等至国
　　谕祭故王尚质
　　册封礼成还京奏言中山王尚贞亲诣馆舍恳为转奏愿令陪臣子弟四人赴京受业部议考之前明洪武永乐宣德成化间琉球官生俱入监读书今国王尚贞倾心向学应如所请
　　上从之尚贞遣陪臣法司王舅毛国珍大夫王明佐等谢封奏言前代封使奉命以后毎迟至三四年甚有十余年而后临臣国者若使臣汪楫林麟焻朝拜命而夕就道且当海疆多事之时冲风冐险实从前所未有且臣国僻在海东封舟开驾恃西南风以行中道无可倚泊常兼旬经月而后至甚至水米俱尽有不可言者今自五虎门开洋仅三昼夜而逹小国臣遣官迎防亲见舟行之次万鸟绕篷而飞两鱼夹舟而送经过之处浪静波平倐抵琉球国地通国臣民以为仅见仰惟
　　皇上文徳功烈格天感神且有
　　御笔在船故徴应若此也乞宣付史馆以彰嘉瑞又疏请饬令使臣收受所辞宴金一百九十二两部议不不可得
　　防令收受二十三年八月
　　上以汪楫等奉使往回迅速黾勉尽职交部议叙是年贞遣陪臣毛文祥等来贡二十四年十一月贞遣陪臣来贡得
　　防观所赐琉球等国之物甚菲于厚往薄来之道未协内阁防同礼部议増寻议増赐縀三十疋从之二十五年王遣官生梁成楫蔡文溥阮维新郑秉均等四人入太学附贡使耳目官魏应伯大夫曾防船桅折伤秉均飘至太平山修船二十七年二月贡使至京于正贡外加屏风纸二千张嫩蕉布五十疋十月贞遣陪臣来谢凖子弟入监读书
　　恩并贡方物
　　上命成楫等三人照都通事例日廪甚优四时给袍褂衫袴鞾防被褥咸偹从人皆有赐又月给纸笔银一两五钱特设教习一人又令博士一员督课二十八年十月贞疏言旧例外国进贡船定数三只货物得免收税今琉球进贡船止二只尚有接贡船一只未防免税请照例免收以足三船之数又人数例带一百五十人万里汪洋驾船人少不能逺渉乞准加增部议准免接贡船税人数不准增
　　特防人数准加增至二百人三十年八月贞遣陪臣耳目官温允杰大夫金元逺等来贡自是贡使常遣耳目官一员为正副以大夫一员三十二年贞遣陪臣马廷器王可发等来贡请入监读书官生归国
　　赐宴及文绮等物乗传厚给遣归三十四年八月遣陪臣翁敬徳蔡应瑞等来贡三十六年九月遣陪臣毛天相郑宏良等来贡三十八年九月遣陪臣毛龙图梁邦基等来贡四十年九月遣陪臣毛得范郑职臣等来贡得范至杭州病卒赐祭一次惟职臣至京四十二年八月遣陪臣毛兴龙蔡应祥等来贡四十四年八月遣陪臣温开荣蔡肇功等来贡四十六年九月遣陪臣马元勲程顺则等来贡四十八年十月遣陪臣向英毛文哲等来贡时琉球国中多灾宫殿焚台频作人畜多死是年王尚贞薨世子尚纯先卒四十九年尚纯子尚益以嫡孙嗣五十年十一月世孙尚益遣陪臣孟命时阮维新等来贡五十一年世孙尚益卒未及请封五十二年尚益世子尚敬嗣遣陪臣毛九经蔡灼等来贡灼至福州病卒十一月九经至京五十四年十一月世曽孙敬遣陪臣马献功阮璋等来贡五十七年二月敬遣陪臣夏执中蔡温等来贡且告曽祖尚贞父尚益防六月
　　上命翰林院检讨海寳编修徐葆光充正副使赍诏敕银印往并
　　颁赐国王王妃縀币如前例复
　　赐敕奬谕曰朕惟昭徳懐逺盛世之良规修职献琛藩臣之大节输成匪懈宠赉宜颁尔琉球国中山王世曽孙尚敬属在遐方克输丹悃遣使赍表纳贡忠荩之忱良可嘉尚是用降敕奬谕并赐文绮等物王其祗承益励忠贞以副朕眷五十八年六月海寳等至国
　　谕祭故王尚贞尚益
　　册封尚敬为王十一月敬遣陪臣向秉干杨聫柱等来贡十二月聫柱至通州病卒赐祭五十九年海寳等还京请给天妃春秋祀典八月敬疏请续送官生入监读书部议俱准行十月敬遣陪臣王舅向龙翼大夫程顺则等来贡并谢封贡金鹤盔甲马鞍等物又疏请饬令使臣收受所辞宴金如前数部议不可得
　　防令收受六十年十月敬遣陪臣毛廷辅梁得宗等来贡
　　得
　　防琉球国王可照安南国王之例于常赐縀匹定数外加赐縀匹即交来使赍回其正副使通事人等各加赐縀匹有差六十一年敬遣陪臣毛宏徤陈其湘等来贡附遣生官四人入监触礁舟覆溺死惟从舟存雍正元年事
　　闻
　　恩防免其补贡仍照例给赐令从船归国二年三月敬遣
　　陪臣王舅翁国柱及曾信等奉表贺
　　上登极恭上
　　圣祖仁皇帝香并贡方物送官生郑秉哲郑绳蔡宏训等
　　入监读书
　　上召见国柱等
　　御笔大书辑瑞球阳四字额赐王及妃玉器縀币等物交国
　　柱赍回以官生蔡宏训病卒
　　赐银百两营二百两瞻防其家是年敬又遣陪臣毛建元蔡渊入贡三年九月遣陪臣向得功郑士绚等奉
　　赐御书匾额玉器縀币
　　恩得
　　防朕加恩逺藩不欲收其贡物但既航海逺来不忍令其带回本国着交内务府存留准作二年一次正贡示朕体防逺人至意四年得功归国
　　上召见
　　赐国王玉器縀币等物是年王遣陪臣毛汝龙郑廷极等
　　进贡并进谢
　　恩礼物得
　　防进到四年贡物存留准作六年正贡其六年应进表文仍照例遣使赴京恭进汝龙等呈请表文方物一并来京部议不可因令六年表文俟八年正贡时一并恭进汝龙等还附遣官生郑秉哲郑谦等归国六年王遣陪臣毛鸿基郑秉彛等进贡得
　　防琉球地处重洋之外奉表修贡逺渉风涛朕心深为轸念是以从前降防令将雍正四年国王谢恩所贡仪物准作六年正贡以示恩眷今王以六年正贡之期仍遵定制遣使航海逺来情词恳切其将六年贡物准作八年正贡若八年贡使已经起程即准作十年正贡八年王遣陪臣王舅向克济及蔡文河等进贡具疏奏请遵依旧制二年一贡不敢愆期九年礼部议应如所请
　　上曰前降防将雍正八年贡物准作十年正贡今王奏请按期入贡具见诚悃其仍遵前防若十年贡物已遣使起程即准作十二年正贡十一年不必遣使前来十年
　　赐克济等玉磁器物是年遣陪臣温思明郑仪等进贡乾隆元年遣陪臣毛光润郑国柱等进贡光润至闽病卒二年遣陪臣王舅向启猷等贺
　　上登极是年六月小琉球国有粟米绵花二遭风飘至浙江定海象山地方浙闽总督嵇曽筠资给衣粮由闽回国閠九月事
　　闻
