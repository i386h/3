<!-- { "loadSidebar": true } -->
　　典仪赞彻馔司乐赞举彻馔乐奏和丰之章乐作有司彻毕乐止典仪赞送
　　神司乐赞举送
　　神乐奏锡丰之章乐作赞礼郎赞跪叩兴均行三跪九叩礼乐止典仪赞奉祝帛送瘗司祝跪奉祝司帛跪奉篚三叩兴司香跪奉香兴以次恭送瘗所承祭官避立拜位西竢过复位典仪赞望瘗赞礼郎赞诣望瘗位鸿胪寺官引陪祀官退赞礼郎引承祭官出壝北右门望瘗礼毕仍由坛南右门出太常寺卿属恭请
　　神位还御如奉请仪
　　右送神瘗祝帛
　　报祭之礼陈设如报祀
　　天神之仪承祭官暨陪祀报事官俱朝服仪节均与只
　　告礼同
　　右报祭
　　直省府州县各建
　　神只坛祀
　　云雨风雷境内
　　山川
　　城隍之神嵗春秋仲月诹吉致祭在城文武各官皆与省防以总督若巡抚主之若有故以布政使摄致祭之礼设一案于坛正中南向
　　云雨风雷神位居中境内
　　山川神位左
　　城隍神位右案陈铏一簠二簋二笾豆各四案前设俎陈羊一豕一又前设香案一陈祝文香盘鑪镫西设一案陈帛七尊一爵二十有一福酒胙肉陈于尊俎之次祭祀仪节祀官及执事者序位并如
　　社稷坛仪祭日有司供具执事人豫入序立引班引陪祭官入引赞引主祭官入通赞赞执事者各司其事赞就位引主祭官至阶下盥手就拜位立陪祭官按班就东西拜位立均北面迎神上香读祝行三献礼祝辞曰维某年月日某官某致祭于
　　云雨风雷
　　山川
　　城隍之神曰惟
　　神赞襄天泽福佑苍黎佐灵化以流形生成永赖乗气机而鼓荡温肃攸宜磅礴高深长保安贞之吉凭依巩固实资捍御之功幸民俗之殷盈仰
　　神明之庇防恭修嵗祀正值良辰敬洁豆笾只陈牲币
　　尚
　　飨余仪节与祭
　　社稷坛同其府州县春秋致祭亦同祭
　　社稷之礼牲帛祝号陈设器数行礼仪节并与省防同
　　右直省祭仪【雩祭祈报并见雩门】
　　太嵗坛致祭仪
　　嵗祀
　　太嵗之礼初春为迎嵗暮为祖正殿奉
　　太嵗神位南向【神位依年建干支黄纸墨书某年太嵗之神覆于位上豫设龛内】两庑
　　十二月神位司春秋者东位西向司夏冬者西位东向嵗以孟春上旬诹吉及嵗除前一日遣官将事豫期承祭官分献官执事官皆于邸第致斋太常寺卿具祝版省牲牢率属洁除殿庑内外展
　　神幄恭请殿庑
　　神位奉安于神座如式
　　右诹吉致斋供具
　　届日五鼔太常寺官具器陈正殿牛一羊一豕一豋一铏一簠簋各二笾豆各十琖三十鑪一镫二设案一于殿中少西北向供祝版设案一于东西向陈帛一【色白】香盘一尊一爵三陈福胙于尊爵之旁加爵一两庑东西各二案陈设均与正殿同又设尊案各一于庑南陈帛六【色白】香盘二尊二爵六凡牲陈于俎帛实于篚尊实酒承以舟疏布幂勺具乐部率太常协律郎设中和韶乐于殿内东西陈乐舞于乐悬之次太常寺设洗于东阶下少南承祭官位中阶下分献官位承祭官后甬道左右均北面司祝司香司帛司爵各一人分立祝案尊案之次司乐协律郎乐工歌工舞佾序立东西乐悬之次典仪一人立殿外东阶掌燎率燎人立燎鑪南均如常仪
　　右陈设辨位
　　昩爽承祭官分献官朝服诣坛太常寺赞礼郎豫引分献官至拜殿北阶下左右祗竢赞引赞礼郎二人引承祭官由拜殿南左门入出北右门降阶诣盥洗位赞礼郎赞盥承祭官盥手毕引至拜位前北面立分献官均就拜位序立典仪赞乐舞生登歌执事官各共乃职武舞执干戚进赞礼郎赞就位承祭官就位立典仪赞迎
　　神司乐赞举迎
　　神乐奏保平之章协律郎举麾工鼓柷乐作赞礼郎赞诣
　　神位前引承祭官升东阶入殿左门诣香案前立赞上香司香跪奉香承祭官举炷香次三上瓣香毕赞复位引承祭官复位赞跪叩兴承祭官行三跪九叩礼分献官均随行礼协律郎偃麾工戛敔乐止典仪赞奠帛爵行初献礼有司掲尊幂勺挹酒实爵司乐赞举初献乐奏定平之章乐作司乐举节舞干戚之舞司帛司爵进至
　　神位前司帛奉篚跪奠于案三叩兴司爵奉爵立献于正中皆退司祝至祝案前跪三叩兴奉祝版跪案左乐暂止典仪赞读祝赞礼郎赞跪承祭官分献官皆跪司祝读祝辞曰维某年月日
　　皇帝遣某官致祭于某年
　　太嵗之神曰兹当孟春【冬曰嵗既暮矣】谨以牲帛酒果庶品之仪致祭尚
　　飨读毕兴以祝版跪安篚内叩如初退乐作赞礼郎赞叩兴承祭官分献官均三叩兴两庑赞礼郎引分献官各诣
　　神位前上香执事生奠帛献爵毕引复位乐止武功之舞退文舞执羽籥进典仪赞行亚献礼司乐赞举亚献乐奏嘏平之章乐作舞羽籥之舞司爵奉爵献于左如初献仪乐止典仪赞行终献礼司乐赞举终献乐奏富平之章乐作【舞同亚献】司爵奉爵献于右如亚献仪两庑以次毕献乐止文德之舞退典仪赞
　　赐福胙执事生二人奉福胙进至
　　神位前拱举由中道出降阶诣拜位右立接福胙执事生二人由西庑降阶进至拜位左立赞礼郎赞跪承祭官跪左右执事生皆跪赞饮福酒左生进福酒承祭官受爵拱举授于左次受胙如饮福之仪毕赞叩兴承祭官三叩兴又赞跪叩兴承祭官暨分献官均行三跪九叩礼典仪赞彻馔司乐赞举彻馔乐奏盈平之章乐作彻毕乐止典仪赞送
　　神司乐赞举送
　　神乐奏丰平之章乐作赞礼郎赞跪叩兴均行三跪九叩礼乐止典仪赞奉祝帛香馔送燎司祝司帛诣
　　神位前奉祝帛司香奉香司爵奉馔跪叩如仪兴以次恭送祭所两庑香帛馔均送焚燎【嵗暮并奉纸书干支送燎】赞礼郎引分献官退承祭官避立拜位之西俟祝帛过复位立典仪赞望燎赞礼郎引承祭官诣燎位视燎赞礼郎告礼毕太常寺官恭请
　　太嵗神位并两庑
　　神位复于龛内如仪各退
　　右行礼
　　歳孟夏常雩后间不雨遣官祷于
　　太嵗坛与
　　神只坛同日举行承祭陪祀各官致斋具祝文洁器陈备脯醢果实设乐悬乐舞均如常祀仪承祭官位阶下执事官司乐以下各依序立陪祀官位庭中左右东西各五班纠仪御史二人礼部祠祭司官二人分立左右均素服将事迎神乐奏需丰之章初献奏宜丰之章亚献奏晋丰之章终献奏协丰之章彻馔奏应丰之章送神奏洽丰之章唱赞舞佾与常祀同两庑不分献不饮福受胙既得雨与
　　神只坛同日报祀遣原祈官将事用牲牢具器陈朝服行礼余并如祈告仪祈晴祈雪报亦如之
　　右祈报














　　皇朝文献通考卷九十七
　　钦定四库全书
　　皇朝文献通考卷九十八
　　郊社考【八】
　　社稷【仪注附】
　　【臣】等谨按古者建国之制右社稷左宗庙于祀典为尊重诚以非土不立非谷不食王者以土谷为重为天下求福报功故亲祭社稷有事则告焉祈焉报焉其义达于上下故令郡县皆祀社稷而民间亦有里社自三代以下虽颇有异同其义率凖诸此
　　国家稽古定制典礼周详享祀防恪诚千古不易之典也
　　顺治元年定祭
　　社稷坛之礼定制每嵗春秋仲月上戊祭
　　太社
　　太稷之神同坛同壝
　　社主用石半埋土中【今全埋】
　　稷主用木祭则恭设
　　神牌
　　太社位右
　　太稷位左均北向以
　　后土勾龙氏配东位西向以
　　后稷氏配西位东向坛在
　　午门之右制方北向二成皆白石上成以五色土如其方色分筑之内壝甃以琉璃甎如其方色覆瓦同门四面北瘗坎二坛北拜殿五间防门五间列防七十二均覆黄琉璃前后各三出陛西南
　　神库
　　神厨各五间井一坛垣内外丹雘覆以黄琉璃西门外宰牲亭一井一北门外东北为正门门三南门外东南为
　　社稷街门东北为左门均东向凡祀
　　社稷坛为大祀
　　皇帝亲诣行礼先于
　　中和门阅眂祝版用白质墨书玉用方珪用礼神制帛牲用太牢乐用七奏春以夹钟为宫秋以南吕为宫舞用八佾
　　配位无珪祭日如遇风雨则在北拜殿行礼八年二月戊戌祭
　　太社
　　太稷
　　世祖章皇帝亲诣行礼先是定制以来或
　　皇帝亲祭或遣官恭代皆先期奏请是嵗
　　世祖亲祭如仪进福酒胙肉如
　　圜丘例其秋八月值
　　太宗文皇帝忌辰陪祀各官行礼毕仍易素服九年秋复
　　值忌辰礼部以改期请奉
　　谕不改自是年至十八年正月
　　亲诣者八以告祭
　　亲诣者二
　　康熙元年二月戊申祭
　　太社
　　太稷
　　圣祖仁皇帝亲诣行礼
　　十六年二月戊申
　　亲祭
　　社稷坛遇雨照常行礼定制祭日如遇风雨
　　皇帝于拜殿内门槛南行礼从祀王公在殿外中甬路两旁各官在王公后行礼是日雨賛引官以旧例请
　　圣祖命照常行礼遇雨在拜殿行礼之例盖未经行云
　　二十一年二月戊子
　　亲祭
　　社稷坛前期斋戒恭值
　　太皇太后圣节于行礼之后补行庆贺自元年以后凡亲祭
　　社稷坛者三十有八余皆遣官
　　雍正元年二月戊午祭
　　太社
　　太稷
　　世宗宪皇帝亲诣行礼先是康熙六十一年十一月世宗宪皇帝以祭官遣官告祭
　　社稷雍正元年仲春上戊
　　亲诣行礼自是年至十三年春
　　亲祭者十有七
　　二年闰四月以平定青海告祭
　　社稷行献俘礼【详见礼考】
　　十年三月
　　诏直省郡县修
　　社稷坛敬谨行礼先是定制直省府州县均设坛壝以
　　祀
　　社稷雍正二年定各直省
　　社稷祭品刋图通行是月奉
　　谕防直各府州县设立坛墠致祭
　　社稷及
　　风云雷雨山川城隍之神毎嵗春秋展祀以崇报享典至重也从前初建之时有司或视为具文规制未必周备又未必及时修葺是以僻逺之郡县规模简畧礼仪草率者往往有之甚非肃将禋祀之本意也着礼部行文各省督抚饬府州县敬谨修理以重祀典
　　乾隆元年二月戊辰祭
　　太社
　　太稷
　　皇上亲诣行礼
　　二年闰九月
　　诏各直省
　　社稷山川风云雷雨等坛令督抚大员率属行礼总理
　　事务王大臣奉
　　谕防大清律载各府州县
　　社稷山川风云雷雨诸神所在有司以时致祭所以肃祀典而迓休和礼至重也省防之地督抚司道驻劄同城向不与祭専属府县官行礼督抚司道等官均有封疆守土之任自当防奉明禋为民祈报凡春秋致祭督抚应率阖属文武大小官员敬谨行礼提镇道员驻劄之地一体率属陪祭其如何分别班次派员监礼及修整坛壝祭器之防该部详议具奏奏上通饬行之八年七月以贵州布政使陈惪荣奏并
　　颁发各省
　　坛庙祝文
　　二十年六月以平定凖噶尔献俘
　　社稷坛十月行献俘礼俱遣亲王将事
　　二十一年五月増
　　社稷坛望瘗乐章【详见乐考】
　　二十四年五月辛丑祷雨于
　　社稷坛
　　皇上御制祝文歩行诣
　　坛荐玉行礼【互见雩考】先期奉
　　谕朕此次亲诣
　　社稷坛祈求雨泽礼部所开仪注内无荐玉之礼询其原委则系相沿旧规并无义意可考夫玉以庇防嘉谷使无水旱之灾载在传记且于答隂之义更为相称着饬所司敬谨用玉将事并载入防典
