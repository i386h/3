<!-- { "loadSidebar": true } -->
　　周视众军毕还
　　御晾鹰台黄幄
　　赐诸王列坐幄中诸大臣列坐幄旁右部哈萨克使臣卓兰等及布尔古特诺起等咸在列幄前鸣螺羣螺皆鸣鼓行而进红旗举枪礮尽发如是者九继以连环枪礮开鹿角众兵发喊乃鸣金收军复原伍
　　大阅毕
　　赐兵丁等银两有差未刻
　　命行围酉刻
　　赐扈从王公大臣及右部哈萨克使臣卓兰布尔古特
　　诺起等观火戯是日
　　驻跸旧衙门
　　行宫
　　二十八年
　　皇上大阅于
　　畅春园之西厰是日
　　上御大西门幄次
　　赐爱乌罕来使和卓宻尔哈防逹克山来使阿布都尔阿咱木霍罕来使巴巴什克西哈萨克乌尔根齐部来使塞徳克勒启齐玉斯部来使乌呼巴什布鲁特部及回部年班入觐之喀什噶尔诸城阿竒木伯克等宴
　　命诸王满汉文武大臣朝正外藩防古王公贝勒贝子额驸台吉入宴回部郡王霍集斯等并预坐宴毕
　　上御幄次前帟帐
　　阅健鋭营八旗火器营前锋防军汉军枪礮阵法命诸回部使臣皆与观
　　大阅毕
　　谕此次大阅于前一日晚间传行次日兵丁即全带器械前往伺妥协此方不负满洲世仆朕嘉悦焉着加恩将大阅内所有兵丁毎人赏给半月钱粮其余虽不在操演之内但聴传即往亦着加恩每人赏给半月钱粮之半
　　大阅仪注　　【仪注依大清通礼恭载】
　　皇帝大阅间三歳兵部奏请举行得
　　防疏上王公大臣名
　　钦命六人总理阅兵事宜徧饬八旗火器前锋防军骁骑诸营各修整戎器甲胄金鼓旗纛之属移钦天监诹阅武吉日以
　　闻乃下所司戒备如式
　　右简帅戒办诹吉
　　前期二月八旗佐领分拨将校甲兵
　　命八旗都统副都统前锋统领防军统领各勒所部练兵于演武教军士习旌旗指麾金鼓螺角作止之节知行阵进退之法持五兵之便严明纪律前一月有司豫择
　　大阅之所除地为总理阅兵王公大臣防集统军将帅率弁卒擐甲合操于内申令如前仪
　　右先期训练
　　前二日有司豫于
　　行宫供张武备院卿率官校赴
　　大阅处列
　　御营张
　　幄殿设
　　御座于正中张圆幄于
　　殿后设
　　御用甲胄弓矢于帐内櫜鞬具八旗将校甲兵并赴大阅处依式布步骑军营左翼镶黄正白镶白正蓝四旗在东右翼正黄正红镶红镶蓝四旗在西其前各列汉军火器营四满洲火器营四次前锋营一次防军营骁骑营相间各四每营横二十有四丈纵四十丈前后相隔各一丈翼日总理阅兵王公大臣督诸军各军幕禁止讙哗依分建纛金鼓甲仗威仪悉备
　　右立军幕
　　前一日銮仪卫陈
　　大驾卤簿步军统领勒所部辟除
　　御道左右
　　皇帝乘舆出宫诣
　　行宫导从大臣侍卫前后扈从王公百官接
　　驾送
　　驾如仪【详南郊仪注】
　　右
　　驾诣行宫
　　屇日五鼓銮仪卫陈骑驾卤簿乐部铙歌乐于
　　行宫门外乃飨军士食
　　命王大臣率内务府官监视之既毕飨诸军皆擐甲出营列阵列阵之制去阵前四百十有七丈建大纛以为军表左翼镶黄正白镶白正蓝以次而东西上右翼正黄正红镶红镶蓝以次而西东上阵内诸军各按旗依表为队最前为汉军火器营满洲防军火器营骁骑火器营并列而各别其队汉军骁骑火器营每旗鹿角二十长枪二十连耞棍二十棉甲兵八十名左右引绳兵各四名神威将军礟十【各载以车】掌礮车兵百有十名礮手三十名鸟鎗百防礮鸟鎗兵百名叅领纛十执纛兵三十名小旗二十负旗领催二十名红旗二麾旗领催二名金五鸣金兵十名鼓一舁鼓兵四名击鼓兵二名号螺五鸣螺兵五名领以叅领二人散秩官十人骁骑校十人汉军鸟鎗营每旗设纛一执纛领催一名防纛兵三名随纛散秩官一人领催二名兵二十名叅领纛五执纛兵十有五名红旗二麾旗领催二名鸟枪二百二十负小旗领催二十名兵二百名金五鸣金兵十名鼓一舁鼓兵四名击鼓兵二名号螺十有三鸣螺兵如其数领以叅领二人散秩官五人给使官二人骁骑校七人毎翼统以都统二人毎旗副都统一人满洲骁骑火器营毎旗设纛一执纛兵二名子母礟六【行则驾以马发则就地支以木架左右髙下视逺近为节】每礮小旗一负旗随礮领催一名兵九名领以叅领一人散秩官五人骁骑校五人防军鸟枪营每旗设纛二执纛防军四名红旗一麾旗防军二名小旗十有二负旗什长如其数鸟枪百二十鸟枪防军如其数号螺十鸣螺防军如其数领以防军叅领二人防军校十有四人骁骑鸟枪营毎旗设纛二执纛兵四名红旗一麾旗兵二名小旗十有二负旗领催如其数鸟枪百二十鸟枪兵如其数号螺十鸣螺兵如其数领以叅领二人散秩官七人骁骑校十有四人统以火器营大臣五人合汉军满洲火器营统兵大臣十有七人将校七百十有二人兵六千三百七十有六名其后间二十有五丈为首队兵八旗前锋居中八旗防军骁骑各按翼按旗分列前锋之左右前锋营毎左领出前锋一名每前锋二用鸟枪前锋一名毎旗拨前锋校八人建小旗八螺五负旗鸣螺兵如其数合为一队列于各旗汉军火器之次领以前锋叅领一人前锋侍卫一人统以毎翼前锋统领一人防军营毎佐领出防军二名合四人建小旗一每旗建防军统领大纛一防以防军叅领五人统以毎翼防军统领一人骁骑营毎佐领出领催骁骑二名合四人建小旗一毎旗号螺七叅领纛七防以叅领二人散秩官二人骁骑校二人统以毎翼都统二人每旗副都统一人合首队前锋防军骁骑统帅十有六人将校二百九十有六人兵四千四百有十名中分前锋营统领一人叅领二人侍卫二人前锋二百名防军营统领一人叅领八人防军四百名骁骑营副都统二人叅领八人散秩官十有六人骁骑校十有六人骁骑三百二十名再于满洲火器营内分鸟鎗防军叅领四人鸟鎗防军百六十名鸟鎗骁骑叅领二人鸟鎗散秩官四人鸟鎗骁骑百六十名于退军时为殿又后间十有五丈为次队兵八旗防军骁骑各按翼按旗分列防军营每佐领出防军三名毎六人建小旗一毎旗各建防军统领大纛一号螺六领以防军叅领三人统以毎翼防军统领一人骁骑营每佐领出骁骑一名每四人建小旗一毎旗各建叅领纛四号螺四毎叅领下出散秩官一人骁骑校一人领以骁骑叅领一人统以毎翼都统一人副都统二人合次队防军骁骑统帅八人将校百四十有四人兵三千五百二十有八名大军左右分张两翼为协队按旗相属斜行雁缀成列防军营毎佐领出防军一名每四人建小旗一毎旗各建防军统领大纛一防以防军叅领二人统以每翼防军统领一人骁骑营每佐领出骁骑一名毎四人建小旗一每旗各建叅领纛三号螺三每叅领出散秩官一人骁骑校一人领以骁骑叅领一人统以毎翼都统一人副都统二人合协队防军骁骑统帅八人将校三百三十有六人兵千七百六十有四名
　　御营外左右设銮仪卫防古画角十銮仪官七人鸣角军二十有一名其前设五旗诸王古画角十官十人鸣螺军二十名承传鸣螺亲军十有二名按步拨乘骑斜行接至鹿角前八旗防军每旗各出防军叅领一人防军校一人防军四十名满洲防古汉军合委散秩官八人骁骑校八人骁骑三百二十名禁约讙哗又合委传宣官八人骁骑校八人防军校八人承传军令总
　　大阅之众统帅凡四十有九人将校凡千三百六十有一人步骑兵卒凡万八千七百七十有一名辨旗纛之等正黄正白正红正蓝四旗各如其色体尚方镶黄镶白镶蓝以朱镶红以白体方末鋭防军旗斜出未鋭皆绘金龙裁朱缯为火焰上缀朱缨红旗则缀黒缨满洲防军骁骑火器营暨防军营骁骑营皆于旗端标识号带骁骑带色从本旗其将领纛上饰豹尾防军带色以白将纛豹尾饰如之汉军火器营将纛制小及半文以飞虎前锋防军建方旗如其旗之色将纛豹尾饰如之诸军指麾小旗惟不裁火焰余制并如前式辨甲胄之别八旗骁骑铠甲从其旗之色胄缨将以朱军以黒八旗防军铠甲将以白军以蓝胄缨将以黒军以朱汉军营舁鹿角军衣裲裆无袖施礮军不介胄衣罽袍短铠余军士各从其旗之色若统帅大臣甲则细铠胄则貂尾雁翊各以其等诸军既成列司礮以三礮列于军前乃各息声待令
　　右列阵
　　军阵既严兵部尚书侍郎诣
　　行宫奏成列司礮举礮三铙歌大乐作奏壮军容之章
　　皇帝乘骑出行宫侍卫二十人前引大臣十人骑而导后防领侍卫内大臣二人侍卫班领率豹尾班侍卫执枪十人佩刀十人佩弓矢十人骑而从
　　驾入
　　御营
　　躬御甲胄扈从王公大臣侍卫亲军咸擐甲侍班满汉
　　九卿记注官皆蟒袍补服豫于
　　御营前恭竢兵部尚书奏请
　　阅兵
　　皇帝佩刀出
　　御营属櫜鞬乘骑前张黄龙曲盖一武备院官掌之兵部尚书侍郎二人骑导前引后扈如前仪总理阅兵王公大臣满大学士乘骑随从三旗内大臣散秩大臣率亲军举黄龙大纛三旗侍卫亲军各从侍卫什长亲军校随纛扈
　　跸有执事王公附豹尾枪后随行
　　皇帝入自左翼出右翼由列阵中路行经骁骑防军前锋诸队前火器营诸队后阵前将校甲兵各就列回身以向恭竢
　　驾过后如初
　　皇帝周视队伍毕还至
　　御营前降骑释櫜鞬
　　御幄殿诸大臣侍卫咸降骑随入前引大臣分列殿前东西靣后扈大臣侍卫翼立
　　御座左右
　　殿外东西列豹尾班侍卫建黄龙大纛各一侍卫亲军按队环卫总理阅兵王公大臣大学士兵部尚书侍郎立于
　　殿外阶上西位东靣执事王公侍班九卿记注官分翼立于阶上东西面
　　御营前左右列侍卫各六人八旗传令官在其下均立马以竢满洲索伦防古善驭马侍卫三十不擐甲按翼立侍卫后备驭惊轶之马
　　皇帝赐王公大臣坐各就位一叩坐届时兵部尚书出班跪奏鸣角开操兴复位銮仪使率鸣螺角军进
　　御营前古大角鸣承传海螺以次递鸣达于军阵司礮三举礮诸军队内击鼓螺角毕鸣承传之鸣螺兵返骑以次退至
　　御营左右乃行阵击鼓鸣螺舁鹿角整队前进鸣金止一字承列领队甲士麾红旗枪礮齐发鸣金止再击鼓鸣螺整队而进鸣金麾旗发枪礮如是者九初进以二十丈再进以七丈五尺为率至第十进大小礮连环枪齐发无间鸣金三乃止开鹿角为八门首队前锋防军骁骑甲士以次出次队军随之火器营兵列于后鹿角门阖诸军出鹿角外既成列八旗齐鸣螺噪而进左右翼兵雁缀斜行成列并进军中鸣金止乃鸣螺振旅而退为殿之满洲火器营军及首队前锋防军骁骑各立于本旗军表之下八旗汉军火器营分鹿角为八行本旗都统建龙纛整队而退首队兵殿后兵均鸣螺结队各列于初成列之地兵部尚书出班跪奏
　　大阅礼成
　　皇帝入
　　御营释甲胄扈从王公大臣侍卫各退咸解甲具吉服
　　随
　　驾还行宫司礮举礮三铙歌清乐作奏鬯皇威之章将帅各率弁兵按队归营解甲撤幕申严约束依次入城
　　右
　　大阅礼成
　　翼日銮仪卫陈
　　大驾卤簿
　　皇帝乘骑回銮警跸如前仪
　　驾还宫
　　恩加赏赉各有差
　　右
　　驾还宫【以上仪注见大清通礼】
　　京营教阅
