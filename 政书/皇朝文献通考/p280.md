<!-- { "loadSidebar": true } -->
　　稷之神曰维
　　神奠安九土粒食万邦分五色以表封圻育三农而蕃稼穑恭承守土肃展明禋时届仲【春秋】敬修祀典庻丸丸松栢巩磐石于无疆翼翼黍苗佐神仓于不匮尚
　　飨读毕三叩兴以祝文复于案退賛叩兴主祭官暨陪祭官三叩兴賛复位引主祭官降阶复位立賛亚献引主祭官升诣
　　神位前献爵于左賛终献献爵于右均如初献仪賛赐福胙引主祭官升诣香案前跪司爵跪进福酒于右主祭官受爵拱举司爵接爵兴司馔跪进豆肉于左主祭官受豆拱举司馔接豆兴各退賛叩兴主祭官三叩兴賛复位引主祭官复位立賛送
　　神賛跪叩兴主祭官暨陪祭官行三跪九叩礼賛彻馔执事官彻馔賛瘗祝帛执事官奉祝次香次帛次馔诣瘗所礼毕各退若监司分驻各府者各主其地
　　社稷之祭其他府州县皆以长官主之长官有故则佐贰以次摄在城文官丞史武官把总皆与祭眂割牲省齍盛府州以佐贰县以丞若史纠仪均以教官二人执事均用掾史賛相礼仪均于学弟子员内选充祭期牲帛器数行礼仪节均与省防同右直省祭仪




　　皇朝文献通考卷九十八
<史部,政书类,通制之属,皇朝文献通考>
　　钦定四库全书
　　皇朝文献通考卷九十九
　　郊社考【九】
　　堂子
　　【臣】等谨按
　　太祖髙皇帝建国之初有谒拜
　　堂子之礼凡每嵗元旦及月朔国有大事则为祈为报皆
　　恭诣
　　堂子行礼大出入必告出征凯旋则列纛而告典至重也
　　顺治初年以前
　　堂子在
　　盛京抚顺门外迨定鼎燕京即建
　　堂子于玉河桥东祭法明备详载典礼而
　　内廷防祀夙夜寅清即古圣王亦保亦临之义我
　　皇上诏诸典防明示义法然后知
　　天神之祀稽古而合敬考典文与
　　郊
　　社以义相从
　　内廷之祭即以类载制度仪节皆备详焉
　　天聪九年八月乙巳
　　太宗文皇帝亲谒
　　堂子行拜
　　天之礼是嵗征察哈尔奏凯师还
　　太宗率诸贝勒大臣谒
　　堂子鸣角奏乐拜
　　天行礼
　　崇徳元年五月以大军征明
　　亲率王贝勒等谒
　　堂子行礼拜纛出师
　　十二月壬申以
　　亲征朝鲜谒
　　堂子行礼拜纛启行先是于冬至祀
　　天即告出征遂告于
　　庙出师之日设卤簿吹螺奏乐
　　亲谒
　　堂子行礼于
　　堂子外建立八纛吹螺奏乐拜纛启行次年班师诣堂子行礼
　　【臣】等谨按崇徳改元在天聪十年四月是时大军四征皆简师整旅
　　亲率王公大臣诣
　　堂子行礼乃列纛而拜然后
　　亲莅军中诫谕遣行奏凯复行展拜殆无虚嵗武功赫濯
　　此其常典矣
　　七年三月庚辰以克锦州谒
　　堂子行礼是嵗征明之师以锦州防闻
　　太宗率王贝勒等陈卤簿鼓吹谒
　　堂子行礼复行拜纛之礼
　　顺治元年四月丙寅
　　世祖章皇帝命王贝勒帅师平定中原
　　亲诣
　　堂子奏乐行礼拜纛出师
　　九月建
　　堂子于京师定上香致祭谒告之礼是年既定燕京即建堂子于长安左门外玉河桥东街门北向内门西向正中
　　为祭
　　神殿南向前为拜
　　天圜殿殿南正中设
　　大内致祭立杆石座次稍后两翼分设各六行行各六重第一重为
　　皇子致祭立杆石座次亲王郡王贝勒贝子公各以次序列北向东南为
　　上神殿南向崇徳元年定制每年元旦
　　皇帝率亲王以下副都统以上及藩王等诣
　　堂子上香行三跪九拜礼顺治二年以元旦或
　　亲诣行礼或不行礼令礼部预期题请康熙十一年元
　　旦行礼令鸣赞官赞礼初制
　　皇帝亲诣行礼满汉大臣皆从康熙十二年令汉官勿随往后惟王公满大臣一品文武官随往行礼又元旦有挂钱之礼初制王贝勒得挂后贝勒以下不挂每月朔日亲王以下贝子以上各遣一人斋戒一日诣
　　堂子供献每嵗春秋二季立杆致祭王贝勒祭三杆贝子镇国公辅国公祭二杆镇国辅国奉国将军祭一杆不祭者聴其无爵宗室不祭【今自　　大内至入八分公均祭一杆将军等不立杆致祭】其毎月致祭日期初一日
　　大内致祭以后王贝勒各以次轮一日致祭若遇大内致祭则应祭者停祭贝子公等亦依次致祭凡祭三杆者于定期内祭一杆十一日后再祭二杆其日有两三家同祀神者以次为先后或应祭之家有事不能祭预告礼部知防次祭者致祭有事者以间补祭若为马羣致祭者王公得祭将军不得祭若违例多祭并争祀神者有罚凡官员庶民等设立堂子致祭者永行停止毎年四月八日
　　大内并毎旗王贝勒一人依次备供
　　大内及军民人等不祈祷不报祭不宰牲不理刑名【余详仪注】
　　康熙十三年正月乙亥以遣大将军王帅师出征
　　圣祖仁皇帝亲诣
　　堂子行礼次于纛前行礼是嵗吴三桂叛逆遣宁南靖寇大将军多罗顺承郡王勒尔锦帅师之湖广安西将军都统业赫帅师之四川
　　御正殿授勅即诣
　　堂子行礼祭旗纛还至西长安门送之行
　　命王以下副都统以上俱乗马驰而过十月遣将之江宁
　　广东行礼皆同
　　十四年闰五月癸夘以平定察哈尔凯旋
　　圣祖迎劳于南苑遂率大将军王暨诸王大臣诣堂子行礼
　　三十五年二月丙辰
　　圣祖亲征噶尔丹率诸王大臣诣
　　堂子行礼祭旗纛启行六月癸巳凯旋诣
　　堂子行礼
　　五十七年十一月己丑以遣大将军王帅师出征
　　亲诣
　　堂子行礼是嵗大兵进勦防旺阿喇布坦以抚逺大将军
　　帅师
　　圣祖御太和殿设卤簿出征大将军王等以下俱戎服不
　　出征者蟒服以从诣
　　堂子行礼次鸣角祭旗纛
　　雍正七年六月乙未以遣大将帅师西征
　　世宗宪皇帝亲诣
　　堂子行礼是嵗大军进勦凖噶尔遣靖邉大将军出师北
　　路
　　世宗率大将军以下及诸王大臣诣
　　堂子行礼鸣螺祭纛
　　御东长安门外黄幄
　　亲视大将军等乗马启行
　　乾隆十三年十一月癸丑以遣大臣经畧金川
　　皇上亲诣
　　堂子行礼先是四川金川畨族逆命
　　特命大学士傅恒经畧军事出师之日
　　皇上率经畧大学士及王公大臣等诣
　　堂子行礼祭纛礼毕
　　御长安门外黄幄
　　赐经畧大学士酒及马
　　亲视乗马启行次年凯旋祗告如初告之礼嗣是乾隆二十年平定凖噶尔二十四年平定回部四十一年平定两金川出师及凯旋并祗告如礼十四年五月
　　诏定出征凯旋告祭
　　堂子之礼议政王大臣等奉
　　谕防
　　堂子之祭乃我朝先代循用通礼所祭之神即
　　天神也
　　列祖膺图御宇既稽古
　　郊禋而燔柴典重举必以时
　　堂子则旧俗相承遇大事及春秋季月上旬必祭天祈报嵗首最先展礼定鼎以来恪遵罔怠且不易其名重旧制也考诸经训祭天有郊有类有祈谷祈年礼本不一兵戎国之大事故命遣大将必先有事于
　　堂子正类祭遗意而列纛行礼则祃也我
　　祖宗于行营中或别有征讨不及归告
　　堂子则望祭而列纛行事其诚敬如此朕思出师告遣则
　　凯旋即当告至乃
　　天
　　地
　　宗
　　社俱已祝册致防且受成太学而
　　堂子则弗之及祠官疎畧如
　　神贶何祀典攸闗章宜备着议政王大臣详议具奏朕
　　亲为裁定王大臣等遵
　　防议上大兵凯旋
　　皇帝告祭
　　堂子之礼请载入防典从之
　　十九年四月更定王公致祭
　　堂子建立神杆之制
　　谕礼部等衙门王公等建立神杆理应按照爵秩等次设立整齐以肃观瞻着毎翼作为六排毎排六分以未分封皇子等列于前其次则亲王郡王贝勒贝子
　　公等分为六层设立神杆皇子内已受封爵者其神杆视所封爵立于应立之处所有石座不必移动神杆各按爵次更换毎年修整一次交礼部会同内务府总管查看绘图进呈着为例寻礼部等衙门议奏谨遵
　　谕防神杆石座每翼为六排毎排为六分
　　皇子神杆列于前其次亲王郡王贝勒贝子公各按排建立但查左翼亲王现有七位今一排建立六杆应将第七位亲王神杆列于次排郡王之首其郡王贝勒贝子公俱按次接续右翼亲王四位郡王六位贝勒二位贝子二位公十七位人数多寡不一不能每排俱得六人之数应将亲王列于前其次郡王贝勒贝子公按一排六分之数通融接续叙列奏入従之
　　四十七年正月元旦
　　皇上亲诣
　　堂子行礼导迎如仪是年正月初四日上辛祭
　　祈谷坛礼臣奏请初一日
　　皇上未诣
　　斋宫之前拜
　　神行礼均可各昭诚敬毋容改期并奏礼成还宫时尚在未入斋戒以前仍导迎作乐以昭大典从之
　　堂子祀仪
　　凡嵗正元旦
　　皇帝率王公满一品文武官诣
　　堂子行拜
　　天礼礼部尚书奏请是日内务府官设
　　皇帝拜位于
　　圜殿外甬道正中鸿胪寺卿率鸣赞官夹道东西面序立有司陈香镫内务府总管一人率诸王一等防卫各一人预诣
　　圜殿内进楮帛銮仪卫陈
　　法驾卤簿【详见卤簿】于
　　午门外日出前十刻礼部堂官诣
　　乾清门奏请诣
　　堂子行礼
　　皇帝礼服乗礼舆出宫前引大臣十人后扈大臣二人豹尾班执枪佩刀侍卫二十人佩弓矢侍卫二十人翊卫如仪
　　驾发警跸
　　午门鸣钟卤簿前导不与行礼之百官及外藩防古王公台吉朝鲜诸国使臣咸朝服跪送导迎鼓吹设而不作
　　皇帝由
　　堂子街门入礼部堂官二人恭导至内门降舆
　　皇帝由中门入至
　　圜殿前就拜位南向立鸿胪寺官引王公位丹陛上各官位丹陛下均南向按翼序立东位西上西位东上鸿胪寺官奏跪拜兴
　　皇帝率羣臣行三跪九拜礼奏礼成礼部堂官恭导皇帝出内门陞舆卤簿前导导迎乐作奏祐平之章【辞见
　　乐考】
　　皇帝回銮王公从各官以次退不与行礼之百官等跪
　　迎如初仪
　　午门鸣钟王公随
　　驾入内至金水桥恭
　　皇帝还宫王贝勒贝子赴
　　乾清门竢入
　　坤宁宫祭
　　神殿行礼
　　右元旦谒拜
　　嵗以季春季秋月朔日【或二四八十月或上旬诹吉】祭
　　神于
　　堂子前一日所司立杆于
　　圜殿南正中石座祭日悬黄旛系防绳缀五色缯百缕楮
　　帛二十有七备陈香镫由
　　大内恭请
　　神位安奉于祭
　　神殿内南向陈餻饵九盘酒琖三
　　圜殿陈餻饵三盘酒琖一楮帛如前数设
　　御座于祭
　　神殿檐下西旁銮仪卫陈
　　法驾卤簿如仪日出前十刻礼部堂官诣
　　乾清门奏时
　　皇帝御龙袍衮服乗礼舆出宫警跸扈从百官跪送皆如元旦仪礼部堂官朝服自街门恭导
　　皇帝至内门降舆由中门入至祭
　　神殿陞阶至檐下就
　　御座东向坐诸王贝勒于丹陛上贝子入八分公于丹陛下均按翼北上东西面相向坐赞祀二人先于祭
　　神殿次于
　　圜殿内均九酌献三致祷司俎官率执事奏乐举和毕所
　　司设
　　御拜位一于祭
　　神殿一于
　　圜殿礼部堂官恭导
　　皇帝诣祭
