<!-- { "loadSidebar": true } -->
　　八年定投充旗人生事害民者本犯正法妻子家产人口入官【详见刑制门】
　　十二年定改发宁古塔之例宁古塔地方严寒发徃人犯易致毙命是时给事中魏裔介奏请于辽东地方量其远近酌罪轻重流之不必専发宁古塔从之
　　定发尚阳堡之例凡一应流罪皆照律例所定地方发遣其解部流徙者改发尚阳堡
　　定徒犯发遣屯田之例酌其年分以定开垦之多寡开完释放其愿留者即永为已业从江西兴屯道翟鳯翥请也
　　十三年定旗人犯军流徒罪折枷责之例军罪枷三月流罪枷两月徒罪枷一月仍责以应得鞭数【详见刑制门】至十八年又议准旗人犯徒一年者枷二十日一年半者枷二十五日二年者枷三十日二年半者枷三十五日三年者枷四十日流二千里者枷五十日二千五百里者枷五十五日三千里者枷六十日旗人犯附近军折枷七十日邉卫七十五日邉远八十日极邉烟瘴九十日
　　十四年定窝逃犯人免死责四十板面刺窝逃字家产人口入官【详见刑制门】
　　定兴贩搀和私钱者流徙尚阳堡【详见刑制门】
　　十六年定官员犯贪赃杖流之例先是十二年定官员犯贪赃至十两以上者不分枉法不枉法俱籍产入官至是免其籍没责四十板不准折赎流徙席北地方
　　定诬告人死罪未决者本犯杖一百发邉卫充军【详见刑制门】
　　定民人自首身系逃人借端行诈者责四十板妻子家产人口入官
　　十七年定奸民刁讼持刀抹项希图幸准者本人按法究治妻子流徙尚阳堡
　　定应徙席北者俱改徙宁古塔
　　十八年
　　圣祖仁皇帝御极是年定叛逆案内应徙者改徙宁古塔
　　之例
　　康熈二年定流犯身死妻子免遣之例先是流徙人犯分别应行佥妻及止遣本身嗣于康熈元年将妻室未分家之子一并流徙令其室家完聚至是以该犯妻子本系无罪
　　谕嗣后除反叛縁坐干连人犯仍照例遵行外其余流罪身死妻子皆免遣三年刑部又奏定流徙人犯夫死其妻免流若有子或无子有仆仍遣仅乳子者免若妻家冀免伊女致死其婿以谋杀论若恶棍冀得犯人妻设谋致毙者照光棍例立斩【互见刑制门】至四年仍定本犯已死者妻子槩行免遣至二十年又定叛案牵连流犯身死其妻子有子者仍遣无子者免遣
　　定窝逃隣佑及干连人犯向例徙宁古塔者俱改徙尚阳堡
　　三年禁止私赎遣犯家属凡发遣
　　盛京宁古塔等处逆犯家属有私行买赎者系官革职旗人枷鞕民人杖流【互见刑制门】
　　四年定家产尽絶追赃无完之流徒笞杖等犯应行入官者原罪的决免其入官身故产絶者仍照元年定例赃银免追妻子亦免入官【互见刑制门】定宁古塔流徙民人有嫁女旗下者聴妻子家属毋许卖与旗人其家奴聴从主卖
　　定外省流遣人犯起解限期凡起解流遣限期除解部发落入官人犯照定例行外若在各省地方军流人犯以刑部咨文到日计限一月即行起解该犯限日行五十里若三千里限二月二千五百里限五十日余准是俱限内至发遣处所其有应追赃项限内不能追完起解者该督抚先行题明如地方官迟延不起解及押解中途迟延者并照违限例治罪
　　五年定婪赃衙役赦免后仍行充役者流徙宁古塔
　　六年定不俟原问官审结径行叩
　　阍者旗人枷号两月鞕一百民人责四十板流三千里
　　【互见刑制门】
　　七年定赌博禁例凡开塲赌博抽头放头者旗人枷责民人充军在塲赌博者旗人枷责民人流徙【详见刑制门】
　　定窝逃流犯未发身故者妻子免遣从左都御史王熈请也
　　九年更定停遣之例定例流徙尚阳堡宁古塔罪人于六月十二月停遣至是
　　特谕刑部自十月至正月及六月俱勿遣
　　定隠匿入官人口至五名财物至五百两者流徙
　　寜古塔【详见刑制门】
　　定遣犯在途遇赦应免者题请释放之例
　　十一年定流徙罪犯在配窝逃之例督捕侍郎折库纳奏窝隠逃人例有处分至流徙处所窝隠逃人者未经定例今尚阳堡宁古塔等处流徙人等如窝隠逃人不便复拟流徙应枷号三个月责四十板从之【互见刑制门】
　　十六年定诱取典卖良人子女者民人杖一百流三千里旗人枷责完结【详见刑制门】
　　定旗人犯入官罪例凡旗人犯入官之罪者俱入各旗辛者库其辛者库人有犯入官之罪者枷责完结
　　定侵盗钱粮一年不完者佥妻及未分家之子流徙家产入官例【详见刑制门】
　　十八年定衙役诈赃十两以上者佥妻安挿奉天例【详见刑制门】
　　定鑪头匠役包揽买铜交纳者枷责并妻子流徙尚阳堡【互见刑制门】
　　定军罪及免死流犯妻子仍佥之例凡军流及免死拟流人犯皆佥妻及未分家之子交户部安揷如分家之子有情愿随徃者聴
　　十九年定军流分别发配之例先是十八年议定凡军罪及免死拟流者俱发乌拉地方其照常流罪发奉天等处地方至是左都御史郝浴奏请死罪减等者仍照例发遣乌拉其余军流俱充发奉天等处从之
　　定贪赃官役发配例死罪减等者仍照例安揷乌拉其罪不至死而拟流者徙尚阳堡
　　二十年定旗人诈害平民者流徙凡上三旗及八旗中有刁恶棍徒横行非法诈害良民者该旗严查送部即行奏
　　闻发徃宁古塔
　　二十一年改定发乌拉之例奉
　　谕乌拉地方风气严寒由内地发遣安揷人犯水土不习难以资生念此辈虽干宪典但既经免死原欲令其全生若仍投畀穷荒终归踣毙殊非法外寛宥之初心以后免死人犯俱发徃尚阳堡安揷其应发尚阳堡人犯改发辽阳安挿至反叛案内应流人犯仍发乌拉地方当差不必与新披甲人为奴
　　定民人假称逃人具告行诈者发宁古塔给披甲人为奴【互见刑制门】
　　二十二年改定发遣罪例凡三次逃人三次窃盗免死减等及诱卖人口药饵迷拐各为从者并和同被诱知情应拟流者俱改发宁古塔与披甲人为奴
　　二十三年定诬防平民为盗吓诈银两者照窃盗三犯例发宁古塔旗人发遣本身民人佥妻俱追银入官【互见刑制门】
　　定强盗自首者免死充发凡强盗杀人案内如无下手主谋情由者准其自首发邉卫充军【互见刑制门】二十五年闰五月定私卖军器者充军凡邉界地方有奸徒私将军器卖于土司番蛮之人者不论官民兵丁俱杖一百发邉卫充军该管官知情故纵者与军民一例治罪【详见刑制门】
　　定军犯定配之例凡充军人犯在京兵部定卫在外巡抚定卫仍钞招知防兵部其问邉外为民者钞招送户部
　　定邉口禁例凡防古擅杀内地民人及盗牲畜论拟斩绞外妻子牲口皆入官其擕帯家口牲畜私自入邉游牧者不论防户皆入官民人私自入邉口者佥妻发山海闗外辽阳等处安揷【详见刑制门】二十六年定流犯查提妻室例凡应查提审拟流之妻将犯人先发顺天府覊行文该地方查取妻室解到后发顺天府夫妻一同发遣至三十九年议准军犯亦照此例
　　二十七年定借口子报父仇擅杀人者流徙刑部议覆御史赵廷珪疏言律载子报父仇不告官而擅杀者杖六十盖为未经审拟寃抑无伸者言之也如仇家已经审拟或遇赦宥复有借口报仇者不得概引轻条应如所请流三千里着为令从之【互见刑制门】
　　定官员过赃未受者照聴许财物律杖徒二十八年
　　命察流犯发遣之弊奉
　　谕流徙人犯遇有势力者毎覊禁不严及至发遣又展转迁延其贫苦无力营求者即肆行凌虐濒于死亡向来此弊甚多嗣后如遇有势力之人即行发遣不得迟延其贫困之人毋许凌虐致毙着户刑二部堂官不时稽察如有前项情弊指从重治罪【互见刑制门】
　　定强盗事发自首者分别论戍拟徒凡事发后查
　　拏时自首之强盗内如有伤人不死者照律拟戍如不曽伤人者照知人欲告而自首减二等律拟徒【互见刑制门】
　　定强盗年未及嵗被诱同行赃无入已者免死杖流【互见刑制门】
　　三十九年定那移银至五千两以上粮米至六千石以上者毋论已完未完革职仍拟满流例【详见刑制门】
　　四十一年改定佥妻流犯在京发配之例顺天府府尹钱晋锡疏言各省民人有在京定拟流罪及免死减罪人犯旧例于顺天府发遣但其中佥妻流犯必俟该犯之妻从本省押解至京始行发遣旷日稽延且单身女流长途押解易受解役凌辱殊为可悯请嗣后在京发配者先发回本省照各省发遣例佥妻解徃从之
　　定佥妻人犯在配身故家属回籍之例先是二十八年兵部奉
　　谕军罪犯人身故无子其孤寡之妇仍留配所情实可矜着令回籍至是顺天府府尹钱晋锡疏请嗣后流犯在
　　配身故者妻子俱准回原籍从之
　　定稽察流犯脱逃例刑部议准黒龙江宁古塔发遣人犯逃者甚众皆由该管官不行查察之故应令各该将军打牲总管等将发遣人犯毎月收领者若干逃走者若干拏获者若干未获者若干查明造册咨部至年终将总数具奏按其逃走之多寡治伊主及该管官之罪
　　更定免死人犯仍发黒龙江逃者严处刺字之例定遣犯脱逃拒捕者即行正法
　　四十七年严流犯逃后犯法之例奉
　　谕凡减等流徒者俱系死罪豁免之人理当安静守分若仍不改过逃回作恶情殊可恶嗣后流所逃回不犯罪者仍照例完结外逃后又复犯罪不论罪之轻重并将旧案查出立时正法着为令【互见刑制门】
　　定充发人犯在配殴死人者即行正法【互见刑制门】四十八年定两次窃盗发遣例奉
　　谕嗣后如有两次窃盗俱发黒龙江应当差者着当差应给披甲为奴者着给与为奴【互见刑制门】
　　五十二年定发遣人犯俱发三姓地方之例五十三年定造卖滛词小説者杖一百流三千里市买者杖一百徒三年【详见刑制门】
　　五十五年定紏众抢夺稻谷者发遣刑部议准凡地方米价腾贵为首冩帖知防众人将稻谷抢夺应佥妻送部照例刺字发三姓等处给与披甲人为奴【互见刑制门】
　　五十六年定强盗为从者免死发徃黒龙江等处【详见刑制门】
　　五十七年改发遣黒龙江三姓地方例奉
　　谕发徃黒龙江三姓地方之人俱因防恶发遣若发在一处人犯日多必致生事此后停其发徃着发喀尔喀科布多乌兰固木地方彼处水土甚好着筑城安揷令其开垦耕种八旗毎佐领防军披甲各一名于八月内马匹肥壮之时前去驻扎看守二年一换其沿途驿站应备车辆毋致犯人劳苦
　　五十八年定沿江濵海用鎗棍格鬭者分别首从流徒例【详见刑制门】
　　五十九年定盐枭就抚复行私贩者将本犯解部充发科布多乌兰固木地方【互见刑制门】
　　六十年定造言讹诈者发遣刑部题准凡揑造无影之言妄行讹诈银两者发科布多乌兰固木地方系民人佥妻【互见刑制门】
　　雍正元年定窝盗之家知情存留三人以上者充发三姓地方【详见刑制门】
　　二年定下五旗王等属下发配之例奉
　　谕下五旗王等属下问罪发遣者部拟俱发徃各打牲处数年之后该王等毎有私令回京者嗣后因公事犯罪发遣者不得发徃该王门上打牲各量其罪之轻重发徃三姓黒龙江地方
