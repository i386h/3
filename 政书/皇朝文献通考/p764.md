<!-- { "loadSidebar": true } -->
　　喇嘛达尔扎遂簒汗位有噶尔丹策凌防子策旺达什者阿睦尔撒纳班珠尔欲诱出策旺达什立为汗后被喇嘛达尔扎知觉遂杀策旺达什阿睦尔撒纳班珠尔二人怂慂达瓦齐云喇嘛达尔扎既将与尔同仇之达什达瓦【小策凌敦多卜之子】杀戮恐祸将及尔于是达瓦齐阿睦尔撒纳班珠尔三人同逃哈萨克至申年达瓦齐阿睦尔撒纳班珠尔复回旧游牧处阿睦尔撒纳遂杀其兄沙克都尔据其众复与伊犁喇嘛等合谋杀害喇嘛达尔扎立达瓦齐为汗其次即阿睦尔撒纳用事二人仍属亲厚有达什达瓦侄讷黙库济尔噶尔者欲与达瓦齐分领凖噶尔猝领兵一万至伊犁与达瓦齐战达瓦齐败至旧逰牧额米尔处与阿睦尔撒纳会因阿睦尔撒纳计诱执纳黙库济尔噶尔诛之凖噶尔众仍立达瓦齐为汗达瓦齐聴伊犁众宰桑言与阿睦尔撒纳生隙阿睦尔撒纳本垂涎汗位既失望遂与班珠尔纳哈查及都尔伯特纳黙库等防同哈萨克将额米尔一帯住牧者肆行掳掠且耕种额尔齐斯为自固计达瓦齐凡三遣兵剿阿睦尔撒纳皆不克其后自领兵三万至阿睦尔撒纳游牧之额尔齐斯蹙之阿睦尔撒纳势不敌始投诚来归此凖噶尔始终搆乱所由也至凖噶尔鄂拓克昻吉之名各异者鄂拓克为其汗之部属昻吉为各台吉之户下旧鄂拓克凡十有二乌鲁特有四宰桑人五千户为一鄂拓克喀拉沁有一宰桑人五千户为一鄂拓克额尔克腾有一宰桑人五千户为一鄂拓克克里野特有二宰桑人六千户为一鄂拓克卓托鲁克有一宰桑人三千户为一鄂拓克布库斯有一宰桑人三千户为一鄂拓克阿巴噶斯哈丹各有一宰桑共人四千户为一鄂拓克鄂毕特有一宰桑人三千户为一鄂拓克罗岱有二宰桑人三千户为一鄂拓克多果鲁特有一宰桑人四千户为一鄂拓克霍尔博斯有一宰桑人三千户为一鄂拓克绰和尔有一宰桑人三千戸为一鄂拓克其后复立鄂拓克十有二巴尔达木特有三宰桑人四千户为一鄂拓克库图齐纳尔有五宰桑人四千户为一鄂拓克噶尔杂特有三宰桑人四千户为一鄂拓克沙拉斯有二宰桑人三千户为一鄂拓克吗唬斯有一宰桑人五千户为一鄂拓克布库努特有一宰桑人二千户图古特有一宰桑人五百户为一鄂拓克乌拉特有一宰桑人三千户为一鄂拓克阿尔达沁有一宰桑人五百户为一鄂拓克扎哈沁有三宰桑人二千户包沁有三宰桑人一千戸为一鄂拓克竒尔吉斯有四宰桑人四千户为一鄂拓克特楞古特有四宰桑人四千户鄂尔楚克有一宰桑人五百戸乌尔罕济兰有一宰桑人八百户为一鄂拓克明阿特有二宰桑人三千户为一鄂拓克鄂拓克之外复有五集赛阿克把集赛有二宰桑人四千户赉吗里木集赛杜尔把集赛推素隆集赛伊克胡拉尔集赛各有一宰桑人各一千户其后复立集赛四温都逊集赛善披领集赛各有一宰桑人各一千户桑堆集赛品陈集赛各有一宰桑人各三百戸此九集赛办理喇嘛一切事务喇嘛有六千余凖噶尔共六十二宰桑二十四鄂拓克一切供赋俱其汗公物其外复取乌梁海及叶尔羌喀什噶尔阿克苏和阗四城回人租入其二十一昻吉为各台吉所有而统属于凖噶尔之汗昻吉者凖语分支之谓也绰罗斯部之达瓦齐一昻吉达什达瓦一昻吉多尔济丹巴一昻吉噶尔藏多尔齐一昻吉讷黙库济尔噶尔一昻吉鄂齐尔伍巴什一昻吉都尔伯特之策凌一昻吉达什一昻吉伯什阿哈什一昻吉和硕特之沙克多尔曼济一昻吉辉特之塔尔巴哈沁萨音伯勒克一昻吉和通额黙根一昻吉多罗特舍楞一昻吉敦多克一昻吉叶克明安巴雅尔一昻吉车凌班珠尔一昻吉巴图尔额黙根一昻吉察汗图克阿睦尔撒纳一昻吉传洛果特台吉诺海竒齐克一昻吉土尔扈特台吉巴图尔伍巴什一昻吉吞都布一昻吉共二十一向于西师诗称二十一昻吉为其汗公属者葢考之而未详兹始详询缕细如右然各台吉虽分领其昻吉凡出师执役无不聴其汗之令则初所译者亦未为大差也统既其汗之二十四鄂拓克九集赛及各台吉之二十一昻吉得二十余万户六千余万口成一部落者百十余年语云十人成之而不足一人败之而有余吾于纪凖噶尔之事益见其不爽贾生所谓仁义不施而攻守之势异虽夷狄之有君岂能外是道哉
　　乌噜木齐各路全境东至乌兰乌苏接巴尔库勒其东南逾山接辟展界西至博啰塔拉其西南接伊犁界南至天山逾山接哈喇沙尔界北至雅尔界自乌噜木齐城至
　　京师九千八百九十里汉时为蒲类后国其东北境兼为乌贪訾离国少东为单桓国又东为车师后王国地西境兼为乌孙国地北魏时为高车蠕蠕二国所据后周时入于突厥唐时为西突厥地与东突厥相接贞观时既破髙昌西突厥泥伏沙鉢罗诸部内附以其地为庭州领金满蒲类轮台三县后置北庭大都防府于此又以沙陀突厥处月部地遥置为金满州都督府以胡禄屋阙部与处宻部地遥置为盐泊都督府以摄舎提暾部地遥置为双河都督府并隶于北庭大都防府今乌噜木齐本城及迤西之昌吉罗克伦地方为蒲类县后改为后庭县地自乌噜木齐城东境为金满县兼为金满州都督府地其南则为轮台县接天山南路界自乌噜木齐城西境玛纳斯左右地方为盐泊都督府地又西至博啰塔拉左右地方为双河都督府地至贞元时俱废宋时为髙昌国北庭元时称回鹘五城明时为卫拉特地旧为凖噶尔各鄂拓克集赛及各台吉游牧处乾隆二十年大兵平凖噶尔地皆内属其乌噜木齐城本境山环水绕土脉膏腴为西域要地驻办事大臣恊办大臣及提督等官管辖无定员并设同知通判等员分理屯田各事务乾隆二十八年
　　赐城名曰迪化城
　　乌噜木齐东路地
　　古木地【在乌噜木齐城东北乾隆二十七年建城一　　赐名辑懐城又附近乌噜木齐城外阿尔塔齐河之东西有新旧二屯共建堡六赐名曰惠徕堡曰屡丰堡曰宣仁堡曰懐义堡曰乐全堡曰寳昌堡】
　　特讷格尔【在乌噜木齐城东北二百里汉时为车师后王所分乌贪訾离国地唐时为沙陀突厥处月部遥置为金满州都督府并为金满县故地有城一乾隆二十八年　　赐名阜康城其附近建堡三　　赐名曰遂成堡曰丰润堡曰绥来堡】
　　赛音塔拉【在特讷格尔东六十里汉时为单桓国地唐时亦为金满县故地】库哩页图【在赛音塔拉东六十里自此而东皆汉时车师后王国地唐时亦为金满县故地】
　　纳里特【在库哩页国东二十里】
　　博什特勒克【在纳里特东一百二十里】
　　得勒呼苏台【在博什特勒克南五十里】
　　都尔伯勒津【在博什特勒克东六十里】
　　鄂布当托来【在都尔伯勒津南四十里】
　　托博绰克【在鄂布当托来东一百里】
　　穆垒【在托博绰克东一百八十里】
　　伊勒巴尔和硕【在穆垒北五十里】
　　阿克塔斯【在伊勒巴尔和硕东五十里】
　　乌里雅苏台【在阿克塔斯西南四十里】
　　乌兰乌苏【在乌哩雅苏台东二十里旧为凖噶尔东境接巴尔库勒西界】
　　乌噜木齐西路界
　　昌吉【在乌噜木齐城西八十里乾隆二十七年建城一　　赐名宁邉城】
　　罗克伦【在昌吉西二十里自乌噜木齐城西至此其附近地方皆汉时蒲类后国地唐时为蒲类县故地】
　　呼图必【在罗克伦西一百里乾隆二十九年建城一　　赐名諴和城】
　　扬巴勒噶逊【在呼图必西五十里】
　　玛纳斯【在扬巴勒噶逊西一百九十里自扬巴勒噶逊至此其附近地方皆汉时乌孙国东境唐时为西突厥胡禄屋阙部与处宻部杂居遥置为盐泊都督府地乾隆二十八年建堡一赐名绥来堡】
　　巴克呼苏【在玛纳斯西四十里】
　　和尔郭斯【在巴克呼苏西七十里】
　　博罗特克图鲁库【在和尔郭斯西二十里】
　　安济海【在博罗特克图鲁库西南一百七十里】
　　奎屯【在安济海西四十里】
　　库尔喀喇乌苏【在奎屯西四十里乾隆二十八年建堡一　　赐名遂成堡】布拉噶齐【在库尔喀喇乌苏西八十里】
　　郭尔图【在布拉噶齐西五十里】
　　托多克【在郭尔图西六十里】
　　噶顺【在托多克西七十里】
　　乌里雅苏台【在噶顺西七十里】
　　鄂垒扎拉图【在乌里雅苏台之西】
　　晶【在乌里雅苏台西三十里乾隆二十八年建堡一　　赐名丰润堡】
　　托里【在晶西五十里】
　　察罕拜甡【在托里西五十里】
　　博啰塔拉【在托里西北一百八十里其地东西三百余里南北百余里水甘土肥形势尤胜为乌鲁木齐西北要地自布拉噶齐至此皆汉时乌孙国地唐时为西突厥摄舎提暾部遥置为双河都督府地自此而西南接伊犁界】
　　以上为乌噜木齐属地
　　雅尔各路全境东至额尔齐斯其东北逾阿勒坦山接喀尔喀界西至斋尔其西北通哈萨克界南至哲克得里克逾沙碛接乌噜木齐北境界北至塔尔巴哈台其境外通俄罗斯界自雅尔城至
　　京师一万四百里汉时为匈奴右地三国时为鲜卑右部北魏时为高车国后为蠕蠕所并后周时入于突厥唐时为突厥三葛逻禄部地一曰谋落部二曰炽俟部三曰踏实力部当东西突厥之间唐以谋落部遥置为隂山都督府以炽俟部遥置为大漠都督府以踏实力部遥置为元池都督府后又析炽俟部增置金附州都督府其三葛逻禄又与处木昆部杂居别置匐延都督府其东境兼为突厥阿史那氏地后贺鲁居之唐遥置为瑶池都督府寻以贺鲁叛亡废瑶池都督府复以沙陀突厥处月部地遥置沙陀金满二州都督府以贺鲁故地属之寻复置昆陵都督府以统沙陀金满二州而于贺鲁故地别置蒙池都防府与昆陵南北分领诸部仍并隶于北庭大都防府今雅尔本城及左右地方为葛逻禄三都督府全境自雅尔城北境爱呼斯左右地方为匐延都督府地自雅尔城东南境哲克得里克左右地方为沙陀州都督府地其南则为金满州接乌噜木齐界其东境额尔齐斯左右地方初为瑶池都督府后为蒙池都防府地贞元时俱废宋以后无可考见明时为卫拉特地旧为凖噶尔各鄂拓克集赛及各台吉游牧处乾隆二十年大兵平凖噶尔地皆内属其雅尔城本境控制外藩环卫山北为西域要地驻办事大臣及领队大臣等官管辖无定员乾隆三十年建城一
　　赐名肇丰城
　　雅尔自南路至东路地
　　纳林和博克【在雅尔城东西】
　　哲克得里克【在纳林和博克东南八十里又东南临近沙碛汉时为匈奴右地南境唐时为沙陀突厥处月部遥置为沙陀州都督府地是为雅尔之南境逾山接乌噜木齐界】格尔额尔格【在纳林和博克东十五里】
　　克特和博克【在纳林和博克东南二十里】
　　烘郭尔鄂陇【在克特和博克东十五里】
　　什巴尔图【在克特和博克东北一百二十里】
　　乌尔图【在什巴尔图东北二十里】
　　萨里【在乌尔图东北六十里自此而东南入沙碛自格尔额尔格至此皆汉时匈奴右地唐时为葛逻禄三都督府地】
　　青吉勒【自萨里东南逾沙碛至此接乌噜木齐之东北界】
　　拜达克【在青吉勒南六十里】
　　和通鄂博【在青吉勒东一百里】
　　乌页齐【在和通鄂博东六十里】
　　布敦齐【在乌页齐东一百二十里】
