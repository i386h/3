<!-- { "loadSidebar": true } -->
　　陵撰文即将朕防纂入
　　二月乙巳
　　上以御极六十年大庆恭谒
　　暂安奉殿
　　孝陵
　　孝东陵行礼次至
　　仁孝皇后
　　孝昭皇后
　　孝懿皇后陵奠酒丁未行大祭礼先是正月丁亥文武诸
　　大臣公奏言
　　皇上以御极六十年大庆欲
　　亲诣
　　陵寝告祭诚
　　圣孝之至意第
　　皇上足病初愈冐寒逺行恐劳
　　圣体恳祈停止谒
　　陵
　　上谕曰朕前两次欲亲祭
　　陵寝皆因诸大臣劝阻未行至今犹自追悔尔等劝朕不去朕即不去至三月时诸臣若劝朕陞殿行庆贺礼朕亦借风寒不准所请可也文武诸大臣又再四恳请
　　上终不允
　　雍正元年四月辛亥
　　世宗宪皇帝恭谒
　　暂安奉殿
　　孝陵
　　孝东陵行礼次诣
　　仁孝皇后
　　孝昭皇后
　　孝懿皇后陵行礼是日奉安
　　圣祖仁皇帝梓宫于
　　景陵飨殿
　　八月辛未
　　上恭谒
　　暂安奉殿
　　孝陵
　　孝东陵行礼遂至
　　景陵飨殿行礼
　　三年十一月丙午
　　上恭谒
　　昭西陵
　　孝陵
　　孝东陵
　　景陵行礼【嗣后　　　圣驾恭谒　　　昭西陵次谒孝陵次谒　　　孝东陵次谒　　　景
　　陵仪同】
　　四年十一月定
　　圣祖仁皇帝忌辰致祭仪
　　谕礼部曰
　　皇考圣祖仁皇帝三年大礼已满朕追念罔极深恩欲于皇考忌辰每嵗遵照三年内祭礼举行朕终身永慕岂三年祭礼所能限况亿万臣民感戴
　　皇考深仁厚泽自古帝王罕能比并一切礼仪亦非定制所得拘也朕举行此礼自展思慕诚切之至于旧制合否皆不遑计此礼亦惟朕躬行于我
　　皇考后世子孙不必奉为成例应行礼仪该部议奏寻礼
　　部议每年
　　圣祖仁皇帝忌辰照周年祭祀例读文致祭其内务府礼部工部太常寺光禄寺及有执事各该衙门先期奏请遣堂官前徃届期于在京王公大臣内或
　　陵寝王公大臣内恭
　　钦命一人主祭在京王公各官三分之一遣徃陪祭永逺
　　遵行
　　五年七月丙辰更定
　　昭西陵帷幄用明黄色
　　谕礼部曰
　　昭西陵帷幄用金黄色
　　孝东陵帷幄用明黄色
　　陵寝神龛宝座供奉之物理应同色但供奉多年不敢轻易更换俟年代久逺遇应更换之时着俱用明黄色
　　八年十一月丙子以
　　圣祖仁皇帝忌辰先期致祭是歳十一月十三日冬至先
　　期于十一日行周年致祭礼











　　皇朝文献通考卷一百五十三
　　钦定四库全书
　　皇朝文献通考卷一百五十四
　　王礼考【三十】
　　山陵　　　【上陵】
　　雍正十三年十月更定
　　列祖
　　列后忌辰致祭
　　陵寝仪是月戊寅
　　皇上谕王大臣等曰据礼部以十一月十三日恭遇
　　皇祖圣祖仁皇帝忌辰或照
　　陵寝忌辰祭祀礼致祭或照四时大祭礼致祭之处具奏
　　朕思
　　皇考诚孝纯笃哀慕无穷三年之后每遇
　　圣祖仁皇帝忌辰于
　　景陵祭祀之礼特加隆备并降
　　谕防谓此礼惟朕躬特行之于
　　皇考后世子孙不得奉为成例但朕仰体
　　皇考孝思于
　　皇祖圣祖仁皇帝忌辰祭祀之礼意欲仍照旧例举行至于率亲率祖理本同原孝飨明禋不容或异嗣后恭遇
　　列祖
　　列后忌辰应否遵照致祭
　　景陵之礼一体举行以展报本追逺之意王大臣防同礼部定议具奏寻王大臣集议享祀固在备物而典礼尤贵酌中谨按各
　　陵寝四时大祭牲用太牢献帛爵读祝文致祭于隆恩殿具朝服行礼从前
　　圣祖仁皇帝于
　　孝庄文皇后忌辰此礼行之最久原与各
　　陵忌辰祭祀之礼不同至遇
　　圣祖仁皇帝忌辰致祭
　　景陵乃奉
　　大行皇帝谕防于定例外仍照周年礼致祭是以又有不
　　得奉为成例之
　　防谨详酌典礼今十一月十三日
　　圣祖仁皇帝忌辰应照
　　陵寝四时大祭用太牢献帛爵读祝文遣官承祭其承祭官暨执事官照例具朝服行礼陪祀大臣官员停其由京遣往在
　　陵官员咸令陪祀祝文交翰林院撰拟进呈永逺遵行嗣
　　后恭遇
　　列祖
　　列后忌辰均照
　　陵寝四时大祭礼举行从之
　　乾隆元年正月癸亥
　　上恭谒
　　昭西陵
　　孝陵
　　孝东陵
　　景陵行礼奠酒举哀
　　赐总管及文武大臣官员兵丁等縀疋银两有差谕王大臣等曰朕恭谒
　　祖陵敬瞻
　　庙宇规模崇整妥侑攸昭惟是榱题丹雘多阅年所似应
　　重加藻饰以肃观瞻但
　　陵寝闗系重大宜详稽典制敬谨酌议方可举行朕思祖宗福祚绵长万年垂裕
　　山陵庙貌
　　灵爽式凭为子孙者以时修葺庶足以展孝思如典制应
　　行则追逺崇先谊当均切
　　永陵
　　福陵
　　昭陵殿宇并应一体修缮着总理事务王大臣敬谨定议
　　具奏
　　二年十月辛夘
　　上以修理
　　陵寝工程告竣恭谒
　　昭西陵
　　孝陵
　　孝东陵
　　景陵行礼壬辰遣官祭
　　昭西陵
　　孝陵
　　孝东陵
　　上亲诣
　　景陵致祭
　　三年二月戊戌
　　上以清明节恭诣
　　泰陵展谒行礼是日
　　未至碑亭即降辇恸哭步入
　　隆恩门至
　　宝城前行礼奠酒哀恸良久次日
　　躬祭
　　泰陵未至碑亭即下辇步入
　　隆恩门至
　　隆恩殿行礼毕复诣
　　宝城前奠酒举哀【嗣后　　圣驾谒陵祭　　　陵仪同】
　　更定清明上土仪礼臣议言清明
　　山陵增土因沿前明旧制但负土十三担往来二十余次似觉烦数且十三担并无取义恭拟每年清明于各
　　陵皆增土一担由西磴道升至石栅并为一筐但令承祭
　　官一人敬谨奉筐而升祗跪上土于
　　宝顶仍由西磴道降庶践履不致多人而保防巩固之意
　　益昭诚敬矣从之
　　四年九月庚申
　　上奉
　　皇太后恭谒
　　昭西陵
　　孝陵
　　孝东陵
　　景陵行礼先是三年十一月庚午
　　谕王大臣九卿等曰上年修理
　　三陵工程告竣朕特降谕旨躬亲展谒经王大臣九卿等
　　议于来年秋间前往嗣奉
　　皇太后懿防朕诣盛京时
　　皇太后亦亲往恭谒
　　祖陵正拟降防交王大臣等防议今思近年畿辅収成歉薄虽行营一切所需俱系官办丝毫不以累民而沿途经过地方预先购备如米粮草来之类恐致价值髙昂于民间未便应俟丰稔之年朕另降谕防前往展谒至是年九月庚戌
　　谕曰朕奉
　　皇太后懿防欲叩谒
　　祖陵以展诚切朕奏奉天路逺且俟一二年之后今年请
　　先谒
　　孝陵
　　景陵行礼已防
　　俞允其起程日期着钦天监选择具奏一切应行事宜着
　　各该衙门先期备办至是
　　上奉
　　皇太后展谒如谒
　　泰陵仪
　　八年七月
　　上奉
　　皇太后驾往
　　盛京恭谒
　　祖陵先期大学士等议言
　　永陵殿宇稍狭拜褥照例铺设
　　殿外其降
　　神之初应请
　　皇上躬亲上香以展诚孝以达馨闻再旧例祭
　　昭陵因帛案前隙地狭窄原有跪献帛毕择隙地行三拜
　　之例似与典礼未协恭按各
　　陵隆恩殿大祭原与
　　太庙礼同防典载
　　躬飨
　　太庙献帛官跪献帛三叩献爵官立献毕各退并未载有亲献礼仪此次
　　皇上躬谒
　　祖陵请遵照
　　太庙亲祭典礼行从之启行前一日
　　亲诣
　　奉先殿祗告启
　　銮日陈骑驾卤簿
　　车驾经过沿途文武官各常服于道右跪迎如仪九月
　　乙未
　　驾至
　　兴京恭谒
　　永陵仪与康熙二十一年礼同次日丙申行大飨礼如仪
　　礼毕
　　颁赏守
　　陵官员兵丁等有差是日
　　永陵内附葬之武功郡王礼敦巴图鲁恪恭贝勒塔察篇古墓各遣官致祭附近之觉罗等祖茔皆遣官往奠辛丑
　　驾至
　　盛京恭谒
　　福陵仪与康熙十年礼同次日壬寅行大飨礼毕即往谒昭陵仪与谒
　　福陵同
　　夀康太妃
　　宸妃
　　懿靖大贵妃
　　康惠淑妃并公主园寝各遣官致祭
　　皇太后谒
　　陵仪与康熙三十七年礼同
　　躬谒
　　祖陵礼成择日
　　亲临功臣之墓奉
　　防朕亲奠克勤郡王等园寝据礼部援引
　　皇祖圣祖亲奠功臣坟墓之例随驾之皇子王等皆随行礼此次随驾之皇子王贝勒等应随行礼具奏朕已降防依议窃思从前之随驾皇子王等皆系
　　皇祖子孙是以均随行礼此次随行之王贝勒内有朕之叔軰或朕之兄弟軰非从前之随驾皇子王等可比毎祭酒时亦随行礼似属未便朕亲临祭酒功臣即为荣宠之至克勤王园寝王贝勒等仍随往功臣扬古利等坟墓不必随往此后朕之子孙若随来朕降防遵行再防古王额驸王大臣坟墓皆不必随往着令礼部记载是日
　　亲临克勤郡王功臣扬古利费英东额亦都之坟各祭酒三爵又亲王贝勒以及大臣等墓以次遣官往奠翼日礼部奏请遣官往祭
　　长白山
　　北镇医巫闾山及
　　辽太祖陵
　　回銮次日
　　皇上亲诣
　　奉先殿告祭越二日礼部奏请行庆贺礼仪与三大节朝
　　贺同
　　臣等谨按
　　国家创业辽沈
　　祖功
　　宗徳积累发祥
　　圣祖仁皇帝三谒
　　祖陵典礼丕昭
　　皇上绍衣
　　先徳以八年秋吉祗奉
　　皇太后銮舆展谒
　　三陵礼成庆洽自
　　启行迄
　　回銮百有八日
　　徳音善政美不胜书敬奉
　　慈闱
　　躬进甘防问安视膳歴四月如一日则
　　孝飬之隆也
　　驾幸塞外诸藩部落奔走恐后
　　赐予便蕃慰劳周至则懐逺之恩也
　　饬随行军士毋践田禾经过州县赐复一年则爱民之
　　惠也
　　念随从官军及商贾等行骑或至疲乏辄停
　　銮休息复虑行营米粮或缺发仓米三千石分赐扈从则逮下之仁也沿途设台站三十邮递章奏阁本三日一发随时批阅曾无停晷勤于政事如此经叶赫遗墟追维
　　高皇帝肇基服众之所赋诗纪事
　　盛京奉贮
　　太祖
　　太宗遗留弓矢捧翫移时永懐
　　先泽又如此毎
　　驻跸之后与禁卫较射发无不中大狝合围获禽无算亲撰世徳舞辞十章授之工歌为
　　陪京赐宴之用
　　御制盛京赋三千余言志沮漆之土宜述豳岐之王业奎章炳蔚上嫓典谟至十有九年载举展谒
　　祖陵之典一如故事四十三年及四十八年又复躬谒
　　祖陵以申诚孝他如葺
　　坛
　　庙缮城垣凡所举行前两巡皆未及
　　大孝所推益宏逺矣
　　临御五十年来计已四诣
　　盛京熟览川原之形胜回思
　　开创之艰难吟咏成诗垂为法守此诚歴考帝王继志述
　　事未有若斯之盛者也
　　十四年三月甲子
　　上以金川平定恭谒
　　昭西陵
　　孝陵
　　孝东陵
　　景陵行礼次至朱华山
　　端慧皇太子
　　悼敏皇太子园寝酹酒癸酉恭谒
　　泰陵行礼先是二月癸巳
　　谕曰金川大兵奏捷畨酋归城皆防
