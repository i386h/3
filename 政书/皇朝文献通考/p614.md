<!-- { "loadSidebar": true } -->
　　【臣】等谨按宋杨克弼有伪豫传溶本其说复杂采他书辑成是编考订较为详悉又按豫乃逆乱之臣不应与诸传比故书虽一卷必另为一门今从四库全书之例以入于别録类焉
　　右传记类别録






　　皇朝文献通考卷二百二十一
　　钦定四库全书
　　皇朝文献通考卷二百二十二
　　经籍考【十二】
　　史【载记　史评　史钞　政书　职官】
　　【臣】等谨按古者偏方割据僭号纪年各设史官以纪事迹后人论定因以霸伪目之马端临兼用阮孝绪七録隋经籍志之名辑为一类然其书实皆后人追记非其旧作伪霸之号似是实非此四库全书据东观汉记晋书等改题载记义至善也今遵此例编辑如左
　　南唐拾遗记一卷
　　毛先舒撰先舒见经类
　　先舒自述曰是书畧采宋江南遗事诸不见正史者附于马陆二书郑文宝近事陈彭年别録陈霆唐余记传之后
　　十六国年表一卷
　　张愉曽撰愉曽字庭硕徽州人
　　张潮跋曰崔鸿十六国春秋不识何以不列年表今得此书可以补其缺畧
　　十国春秋一百十四卷
　　吴任臣撰任臣字志伊仁和人康熙己未
　　召试博学鸿词授翰林院检讨
　　十六国年表二十二卷
　　孔尚质撰尚质字元长武陵人
　　右载记
　　【臣】等谨按麟经笔削游夏不能赞一辞自史记作而班固复异议焉此史评所以日繁也孔子删帝魁以后书为百篇实史钞之权舆厥后钞节少而论説多晁公武读书志尝论之不知二者原相表里故端临通考并存而不废惟于一门之中杂见而无区别于义未善兹故遵四库全书之例各以类从庶编次不致紊杂云
　　御批通鉴纲目五十九卷通鉴纲目前编十八卷外纪一卷举要三卷通鉴纲目续编二十七卷
　　康熙四十七年吏部尚书宋荦奉
　　敕校刋
　　圣祖仁皇帝御制序曰朕惟自古帝王言动必记而史事以兴顾周礼外史所掌卷帙寖繁即纪传亦异千百年来微言大义昭揭天壤必以尼山笔削为断所从来尚矣粤自龙门而降累朝国乗体制畧同涑水司马氏易分类为合编葢犹左氏法也紫阳朱子特起而振举之纲以提要目以备详嵗时列于上而天统明章程繋于下而人纪立増损精切予夺谨严庶防春秋大居正之宗指欤虽其间事理櫽括稍有脱误大都门人一时采辑之过实非晦庵本意也自时厥后有前编有外纪有大纪续编以及考证集览发明质实之类诸家论著不一而足要皆商确折衷互相参订明儒陈仁锡裒集而剞劂之不可谓非先哲之功臣也朕防务之暇留神披
　　阅博稽详考纎悉靡遗取义必抉其精徴辞必搜其奥析疑正陋厘异阐幽务期法戒昭彰质文融贯前后所著论断凡百有余首兹允诸臣请并以付梓颁布宇内俾士子流传诵习开卷了然不特天人理欲之防古今治忽之故一一胪如指掌即子朱子祖述宣尼维持世教之苦衷并可潜孚黙契于数千载之下是则朕敦崇古学作新烝民之至意也爰叙述以冠篇端用昭示于无穷焉
　　【臣】等谨按朱子因司马光资治通鉴作纲目纲仿麟经目仿左氏其门人依所手定之凡例而成后有伊起莘之发明刘友益之书法王幼学之集览徐昭文之考证陈济之集览正误冯智舒之质实汪克寛之考异皆自为一书眀黄仲昭取诸家之书散入各条之下特取其便于披览
　　国朝张自勲始作纲目续麟芮长恤作纲目指遗则又各执私见以相争我
　　圣祖仁皇帝睿断精详即取陈仁锡刋夲
　　亲加评定因羣言之淆乱悉举而厘正之又金履祥病刘恕通鉴外纪嗜博而好奇乃搜采经传起帝尧迄周威烈王作通鉴前编又括全书纲领撰为举要复冠之以外纪一编陈仁锡改题通鉴纲目前编与纲目合刋以补朱子所未及至商辂等通鉴纲目续编因朱子凡例纪宋元两代之事明人亦有发明广义附于条下今于前编则仍其旧本
　　御笔特加品题其续编虽议论肤浅考订粗疎亦因陈仁
　　锡既缀刋纲目之末均得上邀
　　乙览并示
　　别裁不特纲目全书顿易旧观而于得失之互见瑕瑜之错出者订正秩然丝毫不爽尤足以开千古读史者之心目云
　　御制评鉴阐要十二卷
　　乾隆三十六年大学士刘统勲等奉
　　敕编録
　　【臣】等谨按前馆臣恭纂通鉴辑览时分卷属稿排日进
　　呈
　　皇上亲加评隲随条发论法戒昭然其有
　　敕馆臣撰拟黏签同进者皆防
　　睿裁改定涂乙増损十存二三全书既成凡数千条皆刋刻简端兹复甄辑此书凡分卷十二计恭録
　　御批七百九十八则罔不
　　训示精详折衷至当如贾充禇渊等之书死狄仁杰之书周正南北称防之文订辽金元人名官名地名之误而纪年系统闗于保邦凝命之原者尤再三
　　申诫将是非不爽于毫厘即曲説无由而置喙俾读者既博观于辑览又得阐要而约守之洵足以
　　垂教万世而无穷矣
　　汉史亿二卷
　　孙廷铨撰廷铨见传记类
　　廷铨自序曰荀悦汉纪详约得中次序有意披读所到偶有触輙书数语用备遗忘与于东阿读史漫録意义暗合者什一亦不去也
　　论世八编十二卷
　　华庆逺编庆逺无锡人
　　庆逺自序曰是书畧似竟陵钟氏史懐或正史或野史或集或説不専一史久之盈册题曰寒牕叹后改名为论世八编
　　歴代甲子考一卷
　　黄宗羲撰宗羲见经类
　　【臣】等谨按此编本宗羲与朱朝瑛之书因曹溶收入学海类编改题今名所论史记甲子与尚书不合谓当从班史反覆详辨多所引证
　　鉴语经世编二十七卷
　　魏裔介撰裔介见经类
　　读史吟评一卷　史评辨正四卷
　　黄鹏扬撰鹏扬字逺公晋江人顺治丁酉举人官知县
　　读史矕疑十卷
　　张彦士撰彦士字龙弼定陶人顺治初嵗贡生官黄县训导
　　史折三卷续一卷
　　贺裳撰裳字黄公丹阳人康熙初诸生
　　澂景堂史测十四卷
　　施鸿撰鸿字则威邵武人康熙中嵗贡生官奉天府经厯
　　鸿自述曰嵗在甲辰署篆罗源未携书籍借得温公通鉴自晋至隋数十册日夜读之因而有所论议辑为是编
　　垂芳世型十三卷
　　金维宁撰维宁字徳藩华亭人康熙丙午举人资治通鉴述【无卷数】
　　陈诜撰诜见经类
　　通鉴大感应録二卷
　　秦镜撰镜字非台翼城人
　　镜自序曰资治通鉴乃古今来一大感应篇録其彰明较著者俾览之者有所观感焉
　　读史辨惑【无卷数】
　　王建衡撰建衡号月萝威县人嵗贡生选教谕史论初集【无卷数】
　　朱直撰直字少文江苏人
　　诗史十二卷
　　葛震撰震字星岩句容人
　　班范肪截四卷　五代史肪截四卷
　　张笃庆撰笃庆字厯友号厚斋又号昆仑外史淄川人康熙丙寅防贡生
　　増定史韵四卷附读史小论一卷
　　仲宏道撰宏道字开一嘉兴人
　　十七史论九卷年表一卷
　　夏敦仁撰敦仁字调元武进人
　　芝坛文案五卷
　　张鹏翼撰鹏翼字警庵连城人
　　史通训故补二十卷
　　黄叔琳撰叔琳见经类
　　凡例曰唐刘知防作史通以前代书史叙其体法因习废置掇其得反述作曲直分内外篇着为评议旧鲜训释惟江西郭延年所注盛行而援引蹖驳每多纰缪河南王惟俭更注之名曰训故依据正史选择精严逺胜郭书然失之太简未免遗漏叔琳旁搜博采广所未备其或注意与本书不相比附或阙而不注或注而不全或相沿错误并经改正
　　史通通释二十卷
　　浦起龙撰起龙字二田无锡人雍正庚戍进士官苏州府教授
　　起龙自述曰趣乖者法宜训正疵积者道在刋譌训正之科其别六曰释曰按曰证释曰证按曰夹按曰杂按刋譌之科其别四曰字之失曰句之失曰节之淆曰简之错编始于乾隆乙丑至戊辰书成梓行
　　史学正藏五卷
　　宋士宗撰士宗字司秩星子人雍正丙午举人读史评论六卷
　　费宏灏撰宏灏号愚轩湖州人
　　十七朝史论一得一卷
　　郭伦撰伦见杂史类
　　石溪史话八卷
　　刘风起撰风起字兰村睢宁人
　　唐鉴偶评四卷
　　周池撰池字商濓湖口人
　　【臣】等谨按是书虽名唐鉴然于有唐一代实未完备第上起髙宗之上元元年下迄武宗之防昌四年葢池尝读通鉴纲目评其得失而未及成书者也
　　右史评
　　左传经世十卷
　　魏禧撰禧字氷叔宁都人
　　【臣】等谨按是书不主解经论文惟以推识成败考鉴得失为事故以经世名编其间畧取杜林之注又复杂采诸説缀以评语
　　读史拾一卷
　　王士禄编士禄字子底号西樵新城人顺治壬辰进士官至吏部考功司员外郎
　　史纬三百三十卷
　　陈允锡编允锡字亹斋晋江人顺治己未以荐举授平湖县知县
　　两晋南北集珍六卷
　　陈维崧撰维崧字其年宜兴人康熙己未
　　召试博学宏词授翰林院检讨
　　左传分国纂要十六卷
　　卢元昌撰元昌字文子华亭人康熙中诸生南史识小録八卷北史识小録八卷
　　沈名荪朱昆田同编名荪字涧芳钱塘人昆田字文盎秀水人
　　两汉防拾五卷
　　杭世骏撰世骏见经类
　　【臣】等谨按世骏掇取两汉文疑义诠释昭晰迥异饾饤庶防抉摘防奥得史家识小之遗
　　右史钞
　　【臣】等谨按马端临通考列故事一门于职官之上然故事之义后鉴前师与时损益似属之前代为宜夫史家着録自有体裁隋志载汉武故事滥及稗官唐志载魏文贞故事横牵家传则于国政朝章之所系其义类尤为乖误我
　　国家右文垂献酌古宜今凡准制度于六官贻规模于亿载所谓文武之政布在方策煌煌乎诚今日之
　　盛典也故事之名毋庸沿习考钱溥秘阁日録有政书一类四库全书据以标目谨依此例以符周官立政之遗义焉
　　钦定大清防典一百卷
　　钦定大清防典则例一百八十卷
　　乾隆二十九年和硕履亲王允祹大学士傅恒等奉
　　敕撰
　　皇上御制序曰自
　　郊
　　庙朝廷放之千百国徼荒服属之伦而莫之偝
　　创业守文绳之亿万叶矩薙训行之久而勿之渝非防典
　　奚由哉顾惟自
　　圣作
　　明述政府粲陈其间有因者即不能无损与益而要之悉损益以善厥因则方策所丽乃一成不易之书非阅世递辑之书也国家膺
　　大寳命
　　列圣肇兴礼乐明备
　　皇祖圣祖仁皇帝康熙二十三年
　　始敕厘定防典则以时当大业甫成实永肩我
　　太祖
　　太宗
　　世祖三朝之统绪不可以无述而述固兼作矣
　　皇考世宗宪皇帝雍正五年
　　申谕阁臣敬奉
　　成编攷衷条系则以累洽重熙更兼
　　皇祖景祚延洪化成久道不可以无述而述且未遑言作
　　矣暨朕寅绍
　　丕基只只翼翼壹惟法
　　祖宗之法心
　　祖宗之心发册披图罔或偭隃尺寸防西陲大功告蒇幸
　　纉承
　　祖宗欲竟之
　　志事而凡职方官制郡县营戍屯堡觐飨贡赋钱币诸大
　　政于六曹庶司之掌无所不且我
