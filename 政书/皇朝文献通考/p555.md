<!-- { "loadSidebar": true } -->
　　申明毁弃死尸及非登时杀死奸夫之例刑部议覆左侍郎钱维城条奏二事一窃刼之犯如在湖河舟次格鬬致毙尸堕水中漂流不获及山谷险隘猝然御暴尸沉溪涧者应如所奏仍依格杀本律勿论无庸牵引弃尸之条若室中夤夜格捕奸盗之犯或旷野道路格伤拒捕之窃盗本系不应拟抵而畏罪心切以致毁弃掩埋移投坑井者应照地界内有死人不报官司私自掩埋律杖八十因而遗失者照地界内有死人移置他所以致失尸律杖一百如格杀之后怀挟夙嫌逞忿残毁或投之水火或割剥损伤仍照毁弃死尸律科罪一本夫及应许捉奸非登时而杀仍照夜无故入人家例拟以杖徒外其有捉奸非登时杀死不拒捕奸夫者或系仓猝殴死即照本例原文以罪人不拒捕而杀之律论绞或系有心致死及拘执而杀即依罪人不拒捕及已就拘执而擅杀律拟绞不得与平人同科若虽系捕获奸夫又因他故致毙者自当仍以谋故论至已经犯奸有据及复逞凶拒捕虽非登时自应如所奏一依罪人拒捕律科断从之
　　定回民行窃窝窃之例凡回民行窃除赃数满贯罪无可加及并无伙众持械者仍照例办理外其但经结伙在三人以上及擕帯绳鞭腰刀等械情状可恶者不分首从不计赃数次数悉照积匪猾贼例发云贵两广极边烟瘴充军如有本地回民窝藏回民行窃者照本年奏准窝留积匪例分别治罪【互见徒流门】
　　二十八年停官兵跟役滋事者解京发遣之例定例凡驻劄官兵跟役如有怙恶不悛者分别情罪解京或发往黒龙江当差或解回本主家中管束至是阿克苏特驻劄大臣德尔格奏解酗酒滋事之满洲兵丁跟役杨福等定拟相近伊犁者即发伊犁相近乌噜木齐者即发往乌噜木齐令其种地得
　　防所奏是嗣后各城驻劄官员兵丁跟役内如有此等酗酒滋事者毋庸发往黒龙江解送京城即照徳尔格所奏由彼发往伊犁等处给与兵丁厄鲁特等为奴如回子各城即彼此易地调发与回子为奴亦可若将伊等发遣之后仍不悛改着即行正法【互见徒流门】定追埋银两分别勒限追完及量追豁免之例凡命案内有减等发落应追埋银两给付尸亲之犯俱勒限三月照数追完如审系十分贫难照例量追一半或本犯尚有物产可抵即令于三月限内变交若限满勘实力不能完者即将该犯发配取具地隣亲族甘结州县官加具印结详请督抚核实咨请豁免【互见徒流门】如有赀财隐匿者出结之地隣人等照不应重律治罪加结之州县官罚俸一年
　　増定兵丁脱逃事例定例随征兵丁自军前逃回者拟斩立决又在京军人逃者杖九十各处守御城池军人逃者杖八十仍着充伍乾隆十八年军机大臣防同八旗遵
　　防议定在京旗人脱逃一月之内自行投回者交旗管束拏获者分别初次二次枷责交旗管束一月以外不论投回被获发黒龙江等处当差二十四年绥逺城将军恒鲁奏准各省驻防兵丁初次逃走鞭一百枷号一月着当苦差半年后果能安分仍准披甲当差二次逃走即发黒龙江等处当苦差惟新疆换防种地兵丁脱逃并无治罪明文
　　上以新疆驻守攸闗又与寻常本伍食粮未擕军器者
　　有间
　　特谕刑部详悉定议具奏寻议准嗣后派往伊犁等处换防种地之满汉各项兵丁遇有中途及原派地方脱逃者严缉获日发原派地方枷号两月游营示众充当苦差如果十年别无他故令该将军大臣等查奏准回旗籍再犯逃者即行正法并议京内京外在伍緑营兵丁脱逃原律或杖九十或杖八十尚未画一应请定为在伍兵丁脱逃毋论在京及京外俱杖一百枷号一月示众永逺不许入伍从之
　　定职官负罪逃窜之律时有千总朱振清以侵用旗丁银米被畏罪潜逃拏获审拟照平民犯罪脱逃例于本罪上加等科断刑部照例核覆得
　　防职官与常人地分逈殊常人因逃加等示惩于法已足若既身叨一命即不得借口不知功令此案朱振清着拏交刑部另行治罪嗣后官犯脱逃如何定律比照平民加重治罪之处该部详析定议具奏寻议准官员负罪潜逃一经拏获除罪应斩决绞决毋庸另议外其犯该监者即改为立决犯该军流满流者即改为拟绞监徒罪以上改发边逺充军犯该杖笞者改为杖一百徒三年均遇
　　赦不准援减
　　定军流逃犯之亲属房主保隣不行举首分别徒杖【详见徒流门】
　　定窃盗仓库钱粮未经得财分别首从治罪例先是二十七年刑部议准山东按察使闵鹗元条奏定例常人窃盗仓库钱粮计赃科罪一两至八十两分别杖徒八十两至九十两分别杖流查例载偷窃衙署财物贼犯改照积匪拟军未便于盗窃仓库钱粮转得从轻完结应如所请嗣后除赃至一百两以上仍照例拟绞外其赃在一百两以下之首犯不论赃数多寡俱照积匪猾贼例发烟瘴充军从犯仍照例计赃治罪至是江苏按察使胡文伯奏仓库钱粮乃敢妄生觊觎攫取之犯既已加重图窃之犯亦应示惩请嗣后未经得财者即照得财充军例首犯量减一等杖一百徒三年从犯仍减一等杖九十徒二年半部议应如所请从之【互见徒流门】
　　改定亲属受财私和命案例定例凡亲属人等私和命案而受财者计赃准窃盗论至是刑部议准杀人应抵因私和而脱凶犯于死罪是枉法也且常人为他人私和人命既准枉法论而亲属仍准窃盗论情法未为允协应请改为计赃准枉法论从重科断
　　定杀一家非死罪二人断给财产之例凡杀一家非死罪二人者为首之人除照例拟斩立决奏请
　　定夺外仍查明该犯财产酌断一半给付死者之家如杀三人而非一家内有二人仍系一家者亦酌断一半给付被杀二命之家倘首犯监故者财产仍行断给若系殴死一家二命原无必杀之心者不得援引此例
　　定旗人窝逃及汉军家奴问徒之例旗人窝逃知情者杖六十徒一年照例先枷一月汉军家奴犯徒者不准折枷完结【详见徒流门】
　　定过失杀伤继母之例山西廵抚明德审拟洪洞县民郑凌放鎗捕贼致伤继母身死照律凌迟具题三法司以本内明叙情形事由捕贼放鎗时适伊母在房靠窓窥瞷鎗砂散开误伤殒命黑夜之中实属思虑所不及核其情法尚属两岐驳令该抚另审妥拟奉
　　谕夫所谓失杀者在平人固无可议即以本家亲长而论亦祗于伯叔兄姊尚可量从末减若子孙之父母祖父母即使实出无心原情定拟试问为子若孙者尚何心偷生视息腼顔自立于人世乎春秋许世子之义甚可味也但究系犯时不知凖情酌理自当免其凌迟定以缳首立寘于法庻为平允着刑部另将律文斟酌定议奏准颁行至此案郑凌致死继母陈氏放鎗虽由捕贼然既系继母又同院居住是岂不知伊母卧房所在輙向放鎗致死不当令其茍活人世致乖伦理着三法司核拟具奏寻议郑凌绞决并议嗣后虽系无心过失杀伤继母者拟绞立决从之
　　申明抢夺财物例除抢掠田野谷麦蔬果与十人以下无凶器者仍依抢夺本律科断外如有聚至十人以上及虽不满十人但经执持器械倚强肆掠果有凶暴众着情事者均依粮船水手例分别首从问拟
　　定采参工人偷窃人参之例吉林将军恒鲁等奏采参工人偷窃票商人参者律无専条向照诈欺官司财物计赃论盗免刺律办理利重罪轻犯法者众请嗣后严加查拏缉获时即照偷参已得例不论参数多寡俱杖一百流三千里仍刺窃盗字部议应如所请从之
　　定贩卖私盐在三百觔以上例凡私贩盐觔在三百觔以上不将窝顿透漏之家供出混称买自不知姓名之人者于本罪上加一等定拟
　　二十九年増定杀一家非死罪三人者妻子发遣例刑部奏定杀一家非死罪三人之妻子除同谋加功及有别项情罪者仍各照律定拟外其实未同谋加功者不分年嵗老防人数多寡并发往伊犁等处给与驻防索伦等兵丁为奴【互见徒流门】定期亲尊长故残卑防例除尊长殴卑防邂逅致成笃疾仍照律勿论外其挟嫌故残卑防至笃疾者兄姊照殴死弟妹杖一百流二千里例减一等杖一百徒三年伯叔姑外祖父母照殴死侄侄孙外孙杖一百徒三年例减一等杖九十徒二年半【互见徒流门】
　　严狱卒纵囚之例定例贿纵者全科故纵者同罪至死减一等疎纵者减二等至是刑部议准禁卒将斩绞重犯松放狱具以致脱逃者将该禁卒严行监禁俟拏获正犯之日究明贿纵属实照律全科审无贿纵情或系狥情松放或托故擅离或倩人代守以致乘间潜逃者亦照故纵律治罪不准照旧例减囚罪二等问拟
　　定子杀人而父认凶之例刑部奏潮阳县民翁阿仲殴毙王邦显其父翁启金代子认凶翁阿仲审拟绞决请嗣后子杀人而父认凶者即照本犯所犯罪名科断除原犯斩决绞决毋庸议外其子犯拟斩绞者即拟斩决绞决军流徒杖照例递加从之
　　定犯奸自戕之例先是二十八年定和奸案内奸妇因事败露羞愧自尽者奸夫杖一百徒三年至是又定凡奸夫奸妇因事败露商谋同死有奸妇逼令奸夫买药同饮奸妇毒重殒命奸夫得灌救不死者有奸妇逼令奸夫持刀代割先死奸夫随后自抹未死者并将奸夫照犯罪时雇人伤残因而致死减鬬杀一等律杖一百流三千里【互见徒流门】定承办城工应追核减银两未完者照知府代州县官分赔侵欺钱粮未完计分数治罪例汉军都统新柱奏防革知州刘度昭修理城工应追核减银两未完家产尽絶无可着追奉
　　防刘度昭未完银两着寛免此项银两虽与侵贪不同但属应还官项即如州县官侵欺钱粮知府应行分赔至家产尽絶仍未完缴者尚应分别治罪今刘度昭系身自获罪应行追缴之项若因家产已尽遽行豁免并不治罪既不足以示惩亦殊为幸免刘度昭照知府代州县官分赔侵欺银两之例治罪嗣后有似此者俱照此例办理部议刘度昭未完分数在七分以上应照知府代州县分赔侵欺银两未完至六分杖六十徒一年毎一分加一等例杖七十徒一年半不准纳赎系汉军照例不准折枷并除旗档发顺天府定地充徒到配折责
　　定命盗案内斩绞等犯概先刺字例向例立决之犯审明即行刺字其谋故各犯则系监具题俟奉
　　防之日再行刺字至是刑部议准山西按察使蓝钦奎奏命盗案内斩绞等犯该督抚审明实属情罪难宥者即于具题之日交按察使衙门概先刺字然后递回犯事地方监禁
　　定押解秋审重囚例凡秋审届期督抚饬各府州酌量所属人犯数目遴委一二干练佐杂督同差役将重犯押解省城审审毕之后仍着原委原役解回收禁倘有人犯疎脱及解役顶替短少等即将委员防处
　　更定拏获重犯审解例定例积案行刼重犯事连数省随案移解质审
　　上以此等狡狯性成隔省长途易启疎虞之渐
　　特谕嗣后重案人犯经别省拏获其案情有可行文闗白本省完结者即就所获省分正法或有必应解质情由宜作何设法毋致贻误之处该部详议具奏寻议各省拏获盗案重犯其在本省犯案供出外省曽犯行刦者不论罪轻罪重皆照行文闗查例研讯明确毋庸解往质审即隣省盘获别省盗犯及协同失事地方官差役缉获者均令在所获地方监禁详讯备移被盗省分查明案情赃证即由拏获省分核拟请
