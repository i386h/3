<!-- { "loadSidebar": true } -->
　　谕防将前朝召买粮料诸尽行蠲除自时厥后凡市籴皆因商民所便时地所宜度物货平市价劝商贾敦节俭抑豪强禁科派通工易事经邦柔逺其在各直省则设有常平仓乡村则有社仓市镇则有义仓近边则有营仓濒海则有盐义仓又复以时布截漕之定劝输之法时以粜籴筦其出纳取赢散滞出陈易新钜细有章逺迩一体皇哉兹实食货之常经王道之大源自古民之政未有如
　　今日之实而周备者也臣等续修五朝市籴考因宋末元初犹沿市易司平准库之遗是以仍依马端临旧目编列今则并无所谓均输和买和籴各名目既无其事自合芟去旧目悉依
　　昭代实政按年谨书较若画一用昭万民乐业百物阜成垂示无极焉首编市次编市舶互市又次编籴其闗税茶马诸制则具详征考兹不赘入至于常平义社既实见于卷内亦不复胪为目云凡五卷
　　市
　　顺治元年定贸易人参例
　　谕户部比因东来之人借鬻人参名色扰害地方特行严察究治但小民恃贸易为生未便禁止惟当设立科条使之遵守以后人参止许于南京扬州济宁临清四处开肆贸易一应满汉人民或商或贾各聴其便傥市易不平致行抢夺以及亏值勒买等项地方官即执送京师治罪
　　二年禁止各荘头人勒价强买先是令各荘头人若采买刍粮定于民间开市之日着一人率领同往余日毋得私行至是复奉
　　谕防我国家荷天庥命底定中原满汉官民俱为一家所以分给田庐原欲资其生养彼此交利贸易宜公今闻各处荘头人等辄违法禁勒价强买少不遂意即恃强鞭挞甚至有揑称土贼妄行诬告且狡猾市侩甘为义子豪仆种种不法殊为可恨尔部传谕各处抚按道府州县各官不论满洲及满洲家汉人若有违法犯罪者即送来京如满洲恃强不服拘拿即识其姓名居址赴京控告便差人逮问若地方官不能稽查即属庸懦溺职刑部官有所徇纵即属挟私误公国法具在但不许聴无据虚词妄行具奏尔部可速刋示通行晓谕俾新旧兵民各安生业共享太平
　　又奉
　　谕防往年市卖防缎等物皆寛长棈密近来人心奸巧希圗射利概多短窄松薄以致民间徒费钱财无禆实用尔部移文内院督臣传谕江宁苏杭各处机房商贾以后织造市卖防缎等物务要寛长合式精密堪用如仍前短窄松薄查究治罪
　　四年撤回广东采珠差官两广总督佟养甲言粤东雷亷二郡素称产珠仅有池九亷八雷一皆在洪涛巨浸中取珠之法例用长绳数百丈缒蜑户入海底毎果鲸鳄之腹而得珠多寡有无尚未可知是取珠甚难也前朝万厯年间宦者李敬开采毎年协助夫银不下巨万是所费又甚繁也向在无事之时尚且得不偿失况今蹂躏之余岂堪重有此举乞
　　皇上俯念疮痍缓其开采寛一分之民力则培一分之元
　　气矣得
　　防览奏知采珠不便于民差官着即撤回
　　五年禁止诸王府商人及旗下官员家人外省贸易
　　六年停止各省贸易人参时以各省卖参人役地方官民商贾甚受扰害
　　勅令永行禁止不得仍前遣往各省发卖止许在京均平市易永为定例违者重罪不宥其采参人丁并行酌减若于额外多遣者其所遣之人入官如官员人民私行采取人亦入官伊主治以重罪仍于山海闗设人稽察
　　八年停止陜西买办皮张
　　定山西解潞防例先是山西长治髙平二县嵗织潞防三千匹至是颁定式样每匹长五丈濶二尺五寸酌定价银十三两嵗织一千四百七十九匹【康熙六年题准减去大潞防一百匹改织小潞防四百匹长三丈濶一尺七寸至十四年又议准大小潞防各减去一百匹十七年题准毎匹核减银五钱】
　　十三年戸部以江南采买布匹粗恶令入觐官带回另买
　　诏以发回另买恐致累民令该部将解到布匹酌议价值另用
　　十七年禁止满大臣霸占行市木场时内大臣伯索尼遵
　　谕上言闻各省商民捆载至京者满洲大臣家人出城迎截短价强买如此则商人必畏缩而不敢前甚非盛世所宜有也边外之木皆系商人雇民采伐水运解部除照额抽税外其余悉令发卖实欲利及商人今闻诸大臣将采木地方私行霸占以致商不聊生并请严行禁止从之
　　康熙五年
　　谕户部近闻内外奸棍违禁妄称显要名色于各处贸易马匹缎匹及各项货物河路霸占船只闗津恃强妄为此皆该管官瞻徇怠玩所致以后如有此等仍前指称王贝勒辅政大臣及内外大臣名色招揺肆行者地方官必严察拿获送部从重治罪如地方官仍踵故辙不行缉捕或别经发觉或旁人出首将其贸易过地方不行缉捕官从重治罪尔部即行严饬
　　六年禁止四川湖广江西浙江江南五省采办楠木官役借端累民从户科给事中姚文然请也又严察福建广东江南三省采买香料借端累民之弊
　　七年定河南布花价值折解之令时河南巡抚张自徳以折解布花价值数目具奏有
　　防令户部核议减折寻议准照毎年时价折解如有冒征
　　侵蚀之弊该抚指名题叅
　　九年议定部驳核减银两出自民间办买者概行给还户科给事中姚文然言各省办买豆米草料等项俱当官发价其药材铜铁绢布丝绵白蔴鱼胶顔料等项俱系民间办买交官价系官发则部驳核减银两自应追还贮库若出自民间驳减之后仍追银贮库实为重困请嗣后将减价银两概行给还下部议行
　　十四年禁里摊之弊户部议湖广道御史郝浴奏言招买军需名为市易实系里摊比及发价或贪官层扣或蠧吏互侵未必尽得实价嗣后军需粮料如小民情愿抵纳正赋者即行给与印票傥有里摊情该督抚据实指名题叅严行处分应如所请从之
　　十五年定文武官市买军需浮冒开销处分时军前所用米豆草束诸项自将军以下有自行贩卖嘱托地方官多取价值浮冒开销者亦有地方官贩卖支放多行开销者有已备本色不行收纳折价入已者有民间运到米豆草束地方官迟延掯勒及至军前又刁难解官恣意需索者至于购买马匹不开实价情种种王大臣等遵
　　防议大小文武官备办军前草束米豆等项有营私射利浮冒开销者照贪官例问罪该管官知而不举亦以其罪罪之能从旁举首者职官准应陞先用旗民授为七品官从之
　　十八年定包衣下人王贝勒贝子公大臣家人霸占闗津生理之罪先是
　　上谕诸臣曰包衣下人及诸王贝勒大臣家人侵占小民生理所在指称名色以网市利所闗非细至是九卿等
　　遵
　　防议色衣下人王贝勒贝子公大臣家人领赀本霸占闗津生理倚势欺凌者在原犯事处立斩示众该管官革职若系宗室王以下公以上家人亲王罚银一万两郡王罚银五千两贝勒罚银二千五百两贝子罚银一千三百两公罚银七百两仍交宗人府从重议处其管家务官俱革职若系民公侯伯大臣官员家人将伊主俱行革职汛地文武官不行查拿者俱革职至王以下大臣各官将银借贷与民指名贸易霸占地方者亦照此例治罪从之十九年以藩下人霸占广东市利诸
　　特谕侍郎宜昌阿等曰广东所有大市小市之利经藩下诸人霸占者无算可防同巡抚详察应归百姓者题明仍归百姓藩下所属私市私税毎嵗所获银两当尽充国赋以济军需
　　二十二年定浑河运木至天津贸易例奉天将军伊巴汉等言臣等遵
　　防差官三路勘验浑河根源如运放木植俱可入海应徧行晓谕八旗并府州县有情愿至天津贸易者该部给发执照准其贸易有借此夹带禁物偷打貂防私刨人参等物者严行禁止从之
　　二十四年以光禄寺估计价值等项头绪甚多
　　勅令各物俱照时价详察估计厘剔诸弊逐一定为条欵
　　永久遵行
　　二十五年停止四川采运楠木九卿等议入觐四川松茂道王骘奏四川楠木采运艰难应行停减得
　　防蜀中屡遭兵燹百姓穷苦已极朕甚悯之岂宜重困今塞外松木材大可用者甚多若取充殿材即数百年可支何必楠木着停止川省采运
　　又停止直采办狐皮巡抚于成龙言请将直隶毎年办解狐皮改为折色
　　上曰地方采买狐皮一倍费至十倍故百姓困苦此后俱着停止应用狐皮令户部在京采买
　　二十六年令估计采买物料皆依时价
　　谕大学士等曰各项采买估计价值前浮冒欺饰者甚多是以令其核减今所减者太过恐致苦累可令察访时价度量估计又
　　谕凡诸修造工程其估计在前修造已完者仍照原估销算
　　二十七年清厘江西采买竹木之巡抚宋荦言江省毎年采买竹木名为官捐实系累民请嗣后动支正帑并严禁科派采买勒掯经收等从之三十二年停减各省解送物料户部遵
　　防上言各省解送物料共九十九项京中无货买之物应令照旧解送外查所解印书纸张库内现有存贮白铜无应用之处应停其解送青粉等三十八项价值并脚价合算比在京师较贵应停其外解照时价在京采买应用或遇时价腾贵办买不得者具题行令出产处解送从之
　　三十八年令皮张沈香等量用采买余悉停止
　　谕大学士等曰毎年所买皮张尽足供用多买亦奚用耶即如朕内用沈香毎年二百斤用尚有余今办解者已过数倍此等物件俱令察明量用采买其余无用者悉停之
　　四十三年
　　勅部造铁斛升斗颁发直省先是
　　上谕大学士九卿等曰各省民间所用斗斛大小各别此皆牙侩平价之人牟利所致又升斗面寛底窄若少尖量即致浮多稍平量即致亏少弊端易生职此之故嗣后直各省斗斛大小应作何画一其升斗式样可否底面一律平准至盛京金石金斗闗东斗亦应否一并画一尔等议奏于本年五月大学士九卿议查顺治五年户部将供用库旧存红斛与通州铁斛较红斛大铁斛小将红斛减改永为斛式顺治十二年铸造铁斛二十具一存户部一贮仓场直各省皆发一具今应令工部照部中铁斛铸造七具分发
　　盛京顺天府五城外其升斗俱改底面一律平准各造三十具分发直隶各省永逺遵行
　　盛京金石金斗闗东斗皆停其使用从之至是复
　　谕大学士及户部尚书等曰户部呈样之斛与升斗朕俱注水详加测量其样升上下四角寛窄不均算积数见方得三万一千三百八十二分有零其样斗上下四角寛窄亦不均算积数见方得三十一万六千七百六十四分有零其样铁斛算积数见方得一百六十万分其数不相符查性理大全嘉量篇第十二内毎斛积一百六十二万分与今之铁斛较多二万分因铁斛用之已久不可轻改是以依今之铁斛五斗为准造新样斗一具方径八寸深五寸积数见方得三十二万分又造新样升一具方径四寸深二寸积数见方得三万二千分若依此样十升一斗五斗一斛毫厘不差
　　谕毕因出新様铜斗升付户部堂官等令照式以铁为之【臣】等谨按帝王均平天下治莫先于律度虞书王制若合符节而所谓同之正之者其法不传我
　　圣祖仁皇帝天纵生知特取部造斗斛
　　亲加测量酌古准今垂为定式于是五量用嘉允臻其极
　　矣
　　又革除私设牙行户部议御史张莲疏言贸易货物设立牙行例给官帖使平准物价乃地方棍徒于瓜果蔬菜等物亦私立牙行名色勒掯商民请令部查税课定例一切私设牙行尽行革除应如所请从之
　　五十四年定采买铜铅之例九卿遵
