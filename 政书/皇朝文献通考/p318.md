<!-- { "loadSidebar": true } -->
　　圣容前司帛跪献篚奠于案三叩兴司爵立献爵奠于垫中各退乐止典仪赞行亚献礼司乐赞举亚献乐奏敷平之章乐作司爵奉爵诣各
　　圣容前献爵于左如初献仪乐止典仪賛行终献礼司乐賛举终献乐奏绍平之章乐作司爵奉爵诣各
　　圣容前献爵于右如亚献仪乐止典仪賛彻馔司乐賛举彻馔乐奏光平之章乐作彻毕乐止賛礼郎一人进前北面跪奏礼毕请
　　还宫三叩退司乐賛举
　　还宫乐奏乂平之章乐作賛引奏跪拜兴
　　皇帝行三跪九拜礼兴乐止典仪賛奉香帛送燎司帛
　　诣各
　　圣容前跪三叩奉帛兴司香奉香以次恭送燎所乐作賛
　　引对引恭导
　　皇帝转立拜位东旁西向司拜褥太监撤拜褥王公亦
　　稍后东立西向竢香帛过【仍布拜褥】
　　皇帝复位立焚香帛賛礼郎数帛賛引奏礼成暨对引
　　恭导
　　皇帝出殿左门降月台出甎圈门陞舆还
　　宫王公等随出
　　遣王恭代仪届期夘刻王蟒袍补服賛引官对引官导王由甎圈门
　　防门西旁门入于月台西阶稍后立典仪賛乐舞生就位执事官各供乃职賛引賛就位王就位典仪賛迎
　　神司香太监奉香盘以次进至各案前只竢司乐賛举迎神乐奏贻平之章乐作賛礼賛诣香案前暨对引导王入殿西门诣
　　太祖高皇帝圣容香案前司香跪賛引賛跪王跪賛上香司香进香王上炷香三上瓣香毕兴賛引对引导王诣
　　太宗文皇帝
　　世祖章皇帝
　　圣祖仁皇帝
　　世宗宪皇帝圣容香案前上香如前仪毕賛引賛复位王复位賛引賛跪叩兴王行三跪九叩礼兴乐止典仪賛奠帛爵行初献礼司乐賛举初献乐奏敉平之章乐作司帛司爵太监奉帛爵以次进至各
　　圣容前司帛跪献篚奠于案三叩兴司爵立献爵奠于垫中各退乐止典仪賛行亚献礼司乐賛举亚献乐奏敷平之章乐作司爵奉爵诣各
　　圣容前献爵于左如初献仪乐止典仪賛行终献礼司乐賛举终献乐奏绍平之章乐作司爵奉爵诣各
　　圣容前献爵于右如亚献仪乐止典仪賛彻馔司乐賛举彻馔乐奏光平之章乐作賛礼官一员进前北面跪賛礼毕请
　　还宫三叩退司乐賛举
　　还宫乐奏乂平之章乐作賛引賛跪叩兴王行三跪九叩礼兴乐止典仪賛奉香帛送燎司帛诣各
　　圣容前跪三叩奉帛兴司香奉香以次送燎所賛引对引导王于西旁立竢香帛过王复位立焚香帛賛礼郎数帛赞引赞行礼毕导王由原入门出每嵗除恭悬
　　圣容正月初二日恭收
　　圣容遣皇子致祭仪是日
　　皇子蟒袍补服賛引官对引官由甎圈门西旁门导皇子入
　　防门西旁门升月台西阶入
　　殿西门诣
　　太祖高皇帝圣容香案前賛礼不賛
　　皇子跪上攅香三次毕导诣
　　太宗文皇帝
　　世祖章皇帝
　　圣祖仁皇帝
　　世宗宪皇帝圣容香案前各跪上攅香三次毕导皇子由原入门出于月台上行三跪九叩礼毕賛引对引导
　　皇子由原入门出
　　安佑宫
　　乾隆五年四月丙戌
　　命重建
　　安佑宫是日
　　谕内务府营建
　　安佑宫照
　　坛
　　庙深逺欵式寻奏准以七月兴工至八年十一月告成大殿九室重楼玉石栏杆月台一上设香炉三铜鹤鹿各二东西配殿二各五间碑亭二焚帛炉二鐡海六
　　安佑门一座五间左右角门二花瓶二防六十枝鐡海二东西朝房二各五间井亭二筒子河一道石桥五垣门五门外正中寳坊一【匾额南面羮墙忾慕四字北面云日瞻依四字】东西寳坊二【东匾额西面谟烈重光四字东面勲华式焕四字西匾额东面功隆作述四字西面徳配清宁四字】月牙河一道石桥三前寳坊一【匾额南面鸿慈永佑四字北面燕翼长贻四字】西角天柱四东致孚殿一三间致孚门一
　　御制
　　安佑宫碑文
　　序昭穆以祀其先祖有功而宗有徳建报本之义为万古之经者宗庙之制三代以上即有之继人之志述人之事者所当谨也设衣裳以如其生朔有酌而望有献尽事亲之礼抒不匮之思者原庙之制西汉以来始有之继人之志述人之事者弗敢废也后世神御殿亦犹汉原庙之义耶然汉之原庙不过月出衣冠一逰耳至宋之时乃有神御之名盖奉安列朝御容所也上元结灯楼寒食设秋千其视汉为已备矣而崇建徧郡国奉祀或禅院识者多议其非礼焉我
　　皇祖圣祖仁皇帝在位六十余年恩泽旁覃僻邑穷谷圆顶方趾之众饮其徳而不知子孙臣庶躬被教育者宜其讴歌慨慕而无已思也是以雍正元年我
　　皇考世宗宪皇帝谨就大内寿皇殿奉安
　　御容朔望瞻礼牲新时荐而于
　　皇祖所幸畅春园亦陈荐如礼非轻为此创举也我皇祖有非常之泽及天下是以
　　皇考合天下之情亦以非常之礼报之有汉宋备物备礼之诚而无宋代徧及郡国祀繁致亵之讥也予小子嬛嬛在疚顾諟
　　皇考之陟降勅明旦凛绍庭良法美政布在方策者谨守
　　而弗敢失既就寿皇殿东室防奉
　　皇考御容以配
　　皇祖念兹圆明园我
　　皇考向日游观在囿在沼之地也其何忍恝视爰择爽垲
　　之地具殿庑之规为室九敬奉
　　皇祖御容于中奉
　　皇考配东一室匪惟予小子罔极之思羮墙之慕借以稍抒亦欲使后世子孙凛觐扬之志勤堂构之基所为礼以义起有其举之莫敢废也鸠工于乾隆庚申而蒇事于癸亥所司以碑文请乃序其事如左而系之以诗懿兹苑囿
　　皇考所作土阶茅茨遵尧之约匪夸丹雘有窅谿壑匪沸
　　管弦有唳云鹤讵羮之求惟
　　圣所乐我龙受之中心惕若宅是广居九有是度祖武斯绳宏规敢畧爰相其地载斟载酌爰创其模载经载落庙貌岩岩堂皇绰绰有闲旅槛有梴松桷周之以郛其郛岳岳环之以池其池防防其水何有鸢飞鱼跃其宇何有网轩珠箔
　　神御孔安心乎莫莫来觐来斋曰望曰朔于万斯年予诚
　　永托
　　乾隆八年嵗在癸亥秋八月嗣皇帝臣御名敬志八年十一月辛夘定
　　安佑宫供享仪内务府奏考前
　　恩佑寺奉
　　圣祖仁皇帝御容时是日献大宴并饽饽案嗣后每日供饽饽案一其大宴案上供浄水九盌诸色米九盌红花水九盌香九盌干果九盌茶九盌宻果九盌乳饼九盌绢花九盌今
　　安佑宫安奉
　　神御请照例敬谨备供得
　　防是
　　【臣】等谨案每嵗春正月
　　皇上幸圆明园驻跸之初诣
　　安佑宫行礼上元日必
　　诣行礼恭遇
　　大驾谒
　　陵
　　省方秋狝自苑启
　　銮及还驻
　　跸皆诣
　　安佑宫行礼
　　戊戌恭请
　　圣祖仁皇帝御容安奉
　　中室
　　世宗宪皇帝御容安奉
　　东一室先是雍正三年四月乙酉
　　世宗宪皇帝追慕
　　圣祖仁皇帝敬即
　　畅春园建
　　恩佑寺工竣奉安
　　圣祖仁皇帝御容
　　亲诣行礼自后月必展拜或两诣三诣焉至是
　　安佑宫成内务府大臣率属蟒袍补服赴
　　恩佑寺
　　清浄地恭备彩亭驾衣从
　　恩佑寺预备
　　龙旗御仗鼓乐恭迎
　　圣祖仁皇帝御容进
　　圆明园西南门过
　　清浄地恭请
　　世宗宪皇帝御容同进
　　安佑宫辰时安奉恭引
　　皇上供享行礼如仪
　　【臣】等谨按雍正元年
　　世宗宪皇帝既推
　　奉先殿之礼敬奉
　　圣祖仁皇帝御容于
　　寿皇殿顾犹未足以罄思慕之诚而复有
　　恩佑寺御容之奉盖
　　苑中则诣
　　恩佑寺
　　宫中则诣
　　寿皇殿瞻依
　　圣容之心与
　　起居而时切我
　　皇上御极元年十月即敬奉
　　世宗宪皇帝御容于
　　寿皇殿东室三年二月丁丑复敬奉
　　世宗宪皇帝御容于
　　安佑宫犹我
　　世宗宪皇帝纯孝之圣心也至五年扩
　　安佑宫制八年迎
　　圣祖仁皇帝御容于
　　恩佑寺防供于
　　安佑宫中室奉
　　世宗宪皇帝御容防供于
　　东室于是
　　苑中瞻仰
　　圣容始専礼于
　　安佑宫至十三年重建
　　寿皇殿十五年恭绘
　　圣容成大祭盖初既推
　　世宗宪皇帝圣心迎
　　圣祖仁皇帝御容以
　　世宗宪皇帝御容配而崇
　　安佑宫之奉
　　两朝神爽临御一殿
　　圣慈
　　圣孝之心安矣继复推
　　世宗宪皇帝孝事
　　圣祖仁皇帝之圣心恭安
　　太祖高皇帝
　　太宗文皇帝
　　世祖章皇帝圣容
　　列后圣容而益崇
　　寿皇殿之奉
　　五朝神爽同飨玉筵至是而
　　神御之礼大备恭绎
　　寿皇殿
　　安佑宫
　　御制两碑文至矣哉
　　圣天子之孝无乎不逹矣斯皆广宗庙事生事存无已
　　之孝思以允恊于
　　家庭之礼者也
　　乾隆四十二年二月丁酉
　　上以
　　大行皇太后升遐
　　亲诣
　　安佑宫于
　　圣祖仁皇帝
　　世宗宪皇帝神御前行告哀礼先是正月丙申恭移大行皇太后梓宫于
　　九经三事殿前期王公大臣奏向例奉移之日即回原
　　处居住伏思
　　圆明园系
　　世宗宪皇帝
　　皇上乆居之处与宫中无异仰恳于敬移礼成后即回圆明园居住奉
　　谕防朕本意俟
　　皇太后梓宫于
　　九经三事殿奉安礼成即在畅春园之无逸斋居住以申哀悃兹据王公大臣等合词具奏向例奉移之日应回原处居住既旧例如此着照所请行至朕遭
　　圣母大故理应于
　　皇祖
　　皇考前告哀但
　　寿皇殿在城内二十九日步送
　　梓宫后自揣实不能再行礼且应即往畅春园恭
　　奉
　　迎因思
　　安佑宫系
　　皇祖
　　皇考神御所在与
　　寿皇殿相同拟于二月初一日躬诣祗告
　　【臣】等谨按是年冬敬建
　　恩慕寺于
　　畅春园仰志
　　慈恩以为荐福重地故但供奉佛像时申瞻礼恭遇圣诞令辰及除夕上元节日
　　大内则
　　寿康宫
　　寳座前行礼至
　　畅春园之
　　长春仙馆
　　避暑山荘之
　　松鹤斋为
　　孝圣宪皇后旧
　　御寝宫亦惟恭诣
　　寳座前行礼不复供奉
　　神御伏读戊戌年
　　御制正月十四日作诗注云礼縁义起予惟恪奉
　　前规不敢稍有过不及如
　　寿皇殿向奉
　　皇祖
　　皇考御容而
　　皇祖妣
　　皇妣御容惟于除夕元旦同
　　列祖
　　列后
　　神御敬奉瞻拜至圆明园之
　　安祐宫则祗奉
　　皇祖
　　皇考御容未及
　　列后惟养心殿及圆明园之东佛堂
　　皇考时曽恭奉
　　孝恭仁皇后神位因亦遵奉
　　圣母神位至
　　寿康宫虽尊奉
　　慈闱颐庆年乆但其地宜留为万万年奉养东朝所居奕
　　禩所当敬守若于此安奉
　　圣母御容
　　神位何以示垂贻乆逺之圗是以不敢轻率议加以协旧典又读
　　御制
　　恩慕寺瞻礼诗云慕而未敢奉
　　神御
　　恩以难忘建梵宫
　　御制长春仙馆礼佛有感诗云未敢频兴
　　神御屡因之洁治佛筵崇仰见
　　圣心纯笃思慕之诚无有穷极而縁情定制允合乎礼以义起之文兹谨敬识于此使天下万世共仰大中之
　　盛轨焉
　　永佑寺
