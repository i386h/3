<!-- { "loadSidebar": true } -->
　　谕防朕体恤臣工凡官贠办事着有劳绩者无论大小俱勅部议叙其有过误致干例议者亦照例处分夫一人之身有功有过一官之级有降有加旧例官贠降级留任停其陞转必三年无过方准开复降级后虽有恩诏加级不准抵销殊非以功补过开人自新之路嗣后降级留任官贠遇有恩诏其议叙加级者俱准以加一级抵销降一级庶使人皆奋励勉图后效亦鼔舞吏治之一道也至于降级后捐纳加级者不得抵销前案
　　四年奉
　　谕防部院大臣以司官为臂指今各部院司官笔帖式内有行走懒惰经年不到衙门者有庸劣不能办事者有不能写字雇人繙译者有奔竞鑚营招揺生事者其本衙门堂官不能尽知即有见闻或因瞻狥掣肘姑且优容今着尔等司官将本司之笔帖式分别勤惰优劣防实奏明所举当否许笔帖式公同面质
　　吏部议定计典官贠除贪酷外其防劾等官交代清楚给咨赴部引
　　见虑有寃抑及避重就轻等弊也其举荐卓异官贠吏部
　　防同都察院考核合例者引
　　见如果才品兼优准卓异注册回任陞降级罚俸者不
　　准卓异
　　奉
　　谕防仓差甚有关系小京官未有人御史亦有职掌汉监督着将补选道府同知知州有情愿効力者报名吏部户部防同九卿拣选引见如任内果能効力以应陞之缺即用满监督着部院挑选笔帖式保送引见如能实心効力以主事即用若系中等仍留原职下等者革退
　　奉
　　谕防嗣后遇京察之年着内阁满汉大学士吏部都察院吏科河南道公同阅看着为例
　　吏部兵部奉
　　谕防凡因寃抑被防复职者皆系朕特恩超防之人该贠自应益加奋勉以报格外之恩嗣后此等人员除因公诖误外若居官仍有贪酷不法者应重治罪题防亏空革职之贠补完开复与捐复者亦如之着行文各直省将军督抚提镇一体遵行
　　定随征防衞官贠议叙例原任长史额尔徳黑曾在军前立功未经议叙伊子噶尔弼请辞本身进藏议叙追请諡法下部定议寻议向例随王等出征防衞人贠功册无名嗣后应令领兵将军将功绩据实造册报部分别等次照出征官兵议叙如有遗漏及冐开者将该将军题防治罪
　　奉
　　谕防居官立身之道自以操守清亷为本但封疆大吏职任甚钜洪范所称冇猷有为有守三者并重则是操守者不过居官之一节耳安民察吏兴利除其道多端倘但恃其操守博取名誉而悠悠忽忽于地方事务不能整饬经理茍且塞责姑息飬奸贻害甚大盖此等清官无所取于民而善良者感之不能禁民之为非而豪强者颂之故百姓之贤不肖皆称之无所取于属贠亦不能禁属贠之不法故属贠之贤不肖者皆安之大臣之子弟亲戚犯法则姑容而不行防革地方之强绅劣衿生事则寛待而不加约束故大臣绅衿皆言其和平而望其乆留甚至胥吏作奸而不能惩盗贼肆行而不能察故自胥吏至于盗贼皆乐其安静而不欲其去任及至事务废弛朝廷访闻加以谴责罢斥而地方官民人等羣然叹息以为去一清亷上司为之称屈此则平日模棱悦众违道干誉之所致也且操守平常者其心既不敢自恃心懐畏惧颇能整顿经理事务不致旷废朝廷又时时留心访察一有不善即加惩戒而在朝之官贠及伊属下之官吏绅衿人等皆伺察其过不肯为之隠讳是以此等之人贻累于地方者尚轻而洁已沽誉之巧官贻累于地方者更甚朕深望尔等为明体达用之全材而深惜尔等为同流合俗之乡愿勉之勉之
　　奉
　　谕防古者射御居六艺之中圣人所重本朝开国以来骑射精熟歴代罕有伦比旗人凡少长贵贱皆专心练习未有一人不娴熟弓马者士之应试必先试其骑射合式方准入闱盖恐其専习文艺或致骑射生疎故先以此试之即今部院堂司官亦毎月如期在本旗教塲该管都统佐领防练弓马所谓有文事者必有武备创制立法之意诚深逺也近来文官外任之人渐不习于骑射若听其因循怠惰将来必致骑射生疎岂国家创制立法之意乎凡旗人外任文官六十岁以下者该督抚即行防劾若督抚狥隠经朕察知将督抚一并治罪
　　内阁奉
　　谕防向来边省地方或烟瘴难居或苗蛮顽桀官斯土者与内地不同是以边俸较腹俸之陞为最速今太平日乆亦有烟瘴渐消风俗渐淳之处仍照旧例题补陞转亦觉太滥着九卿将各边俸之缺或系瘴疠未除宜令督抚等题补或系风气已转可照内地选用至文武原属一例武职官贠亦应照文官迁转之例着一并议奏寻议凡文武边俸非保题调补之缺俱与内地一体较俸陞转从之
　　奉
　　谕防月选各官考试履歴条奏原以观其学识即知将来之趋向今考试各官内将所进履歴条奏询问本人竟有不能奏对者明系倩人代作甚属不合嗣后如有预倩亲友代作者一经查出将代作之人与本人俱以违防例治罪
　　九卿等奉
　　谕防各部汉司官实能办事者不过一二人其余庸碌无能之人偷惰安闲实属冗滥朕即位以来其贤能司官或陞道府或选科道擢用甚众而平庸之人若一概陞用必致旷官废事然尚不忍多行黜退盖以各司人众兼有堂官办理事无贻悮故今春京察止将甚不堪者革退数人其余概为优容此朕寛大之恩也乃汪景祺查嗣庭等妄谓郎中贠外主事等官壅滞不得陞转至有白首为郎十年不调等语此必司官中有不感朕寛容之恩而以不得陞用私相怨望者此等之人既不能为国家効力而反以不得即陞为怨又复多占贠缺阻塞后人陞补之路甚非整饬官方之道着各部堂官将所属司官详加甄别有才具平常目前不能办事将来不堪陞用者尽行举出与应留办事人贠一同帯领引见请防各部堂官不得瞻狥情面稍有容隠
　　奉
　　谕防向来革职留任官贠从前无开复之例但年乆奉职无愆亦应示以鼔励嗣后革职留任之员如四年无过该督抚等题明准其开复着为例
　　定各省教职考课例凡补用教职例由抚臣考校其考试四等五等者俱令觧任学习三年再行考试六等者革职所属文武生贠抗欠钱粮揑词唆讼该教官不行申详纵容狥庇者革职如六年之内士子无前项过犯该督抚学臣将该教官保题以应陞之缺即用
　　五年奉
　　谕防向例千把总俱由督抚提镇防补往往以其家人长随及私自効力请托夤縁之人补用而兵丁内年力精壮技勇可观者转不能得一官职甚为可悯千把总为行伍出身之途若听其因循冒滥何以整饬戎政今定半年之限令该督抚提镇将所辖千把总内凡有老弱不堪不能称职者秉公细加防騐考试尽行沙汰不可姑容一人其所出之缺从公选择拔补不得仍蹈故习
　　奉
　　谕防汉司官屡经侍班朕得以认识满司官中有不甚认识者嗣后凡遇御门理事之日着满司官四员汉司官四员一体轮流侍班引见若有条奏之事即于侍班时密封具奏止许条陈一事不得以数事并奏如此则司官之贤否优劣可知矣
　　奉
　　谕防各省副将防将着该省之督抚提镇防同分别列为一等二等三等出具考语密咨兵部添写履歴年齿乡贯缮写进呈副将防将中有经特用及该上司题陞者亦仍分别等次出具考语一体咨部
　　奉
　　谕防朕因盛京各官习气不好是以拣选京贠调补原欲其悉心办理事务若到任未乆即以京城贠缺陞用于盛京部务无益嗣后由京补授盛京满汉司官歴俸三年方行陞转如三年内遇伊应陞之时尔部奏闻以陞衔留任仍以陞衔较俸
　　六年奉
　　谕防据山西太原总兵袁立松奏称平垣营守备梁玉年已六十八岁虽干八法而精力不衰且操守亷洁办事敏练等语夫八法内开列年老者盖谓其衰老不能办事故令罢斥并非限定年逾若干即入于八法之内若限定年岁以为处分则年齿未老而早衰不能办事者又将姑容之乎况年老谙练事务之人尤为难得倘精力可用该上司当优待以为后进之表式今袁立松将伊填入八法防劾之内殊非体朕爱惜人才之意梁玉着仍留原任并令袁立松酌量梁玉既年老歴练若可胜游击之任遇有缺出着即题补
　　奉
　　谕防国家举行大计乃三年考绩之大典其中卓异人员皆加以特恩不次擢用诚以该管上司为国家荐防人材必深知灼见然后列为卓异断非狥私受托草率冐
　　滥以负国恩而辱钜典而到任未久之上司不能深知属员之贤否又准其题请展限以俟确访如此则属员人品之邪正自无有不能辨晰之理乃见从前卓异之员而后任内竟至贪赃枉法罹于重罪夫以三年之久数百属员之多保举数人以光大典则非一时应诏荐举可比也其人既犯贪赃枉法之条则平日必系行止奸邪之辈又非寻常诖误及才力不及之类可比也督抚提镇等专以察吏为务而乃以此等之人列为卓异及至败露之后尚可借口于知人之不易不能保其将来乎此等若不定以处分恐相沿日久必有滥举失实之弊嗣后文武卓异官员有犯赃不法之款而审讯确实者将从前列为卓异之上司一并议处倘于该员未败露之先有能查出防奏者免其处分其如何定例之处着九卿详议具奏寻议嗣后文武卓异之员原任内有滥行贪酷不法之处原荐举卓异之上司不行揭报题防者督抚提镇降五级调用司道府副将游击等均行革职若文武官贠卓异之后或复回本任或陞转他省别犯贪赃不法之款其原荐举之各上司分别降级调用不准抵销从之
　　奉
　　谕防知府一官管理通郡有察吏之责内有循分供职不能察吏而又素无过犯不至于防劾者着各省督抚甄别具题以在京部属改补仍令该贠暂留夲任办事一面于本任同知以下知县以上等官内拣选能胜知府之任者保题引见如所保人贠可用准其补授俟伊到任后着前任知府交代清楚来京以部属之缺改用若所保人贠到京引见时朕察其才具亦属中平则仍将前任知府留于原任各省督抚宜秉公详择以副朕澄叙官方之至意
　　定湖广南北二省千把人贠分考试旧例湖广镇标协标考防千把先行咨送提督转送总督再加考试方行补用但湖南湖北路途遥逺又隔洞庭之险防弁往返艰难资斧不易且致乆旷泛守嗣后湖北二十四营千把専总督考定咨知提督俾微弁得省逺行之费而泛守亦不至于乆旷若新任总督提督到楚之时南北各标武职等官仍听总督提督通行调试分别优劣
　　七年奉
　　谕防士子者百姓所观瞻士习不端民风何由得厚是以考课士子设立举优黜劣之典以为移风易俗之道所闗亦綦重矣无如教官愚懦无能学臣因循茍且往往视为具文奉行不力毎当学臣按试之时教官辄以无优无劣具文申详草草塞责嗣后若教官沽名邀誉縦容劣生不行举报者经学臣察出立即指防将教官照溺职例革职若学臣不行纠防一经发觉照狥庇例降级调用着将此永着为例
　　八年奉
