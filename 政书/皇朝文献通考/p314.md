<!-- { "loadSidebar": true } -->
　　上享
　　太庙或祭毕俱应上香烛于
　　奉先殿行躬告礼
　　上亲诣
　　奉先殿行祭礼之期如遇
　　亲祭
　　坛
　　庙应遣内府官一员于
　　奉先殿行祭礼如
　　上不亲诣
　　坛
　　庙遣官致祭
　　上仍应亲诣
　　奉先殿行礼致祭得
　　防
　　奉先殿初次行礼宜用祝文余俱如仪
　　十一月
　　奉先殿告成恭奉
　　太祖承天广运圣徳神功肇纪立极仁孝武皇帝神主孝慈昭宪纯徳贞顺成天育圣武皇后神主
　　太宗应天兴国徳彰武寛温仁圣睿孝文皇帝神主孝端正敬仁懿庄敏辅天协圣文皇后神主奉安奉先殿是日
　　世祖章皇帝亲诣恭安
　　神位读祝大飨如正月所定祭仪行
　　十七年三月辛巳定
　　奉先殿祫祭礼先是辛未
　　谕礼部
　　奉先殿祀
　　太祖
　　太宗神位未及并祀
　　四祖于朕孝思未展今稽旧制嵗终祫祭之外有奉先殿祫祭之礼以后元旦
　　皇太后万夀及朕夀节俱照例祭告奉
　　太庙后殿
　　四祖神牌于
　　奉先殿与
　　太祖
　　太宗合享位次照
　　太庙祫祭礼祀毕仍恭迎
　　神牌于
　　太庙后殿至是礼部议奏
　　奉先殿祫祭礼
　　四祖神位座次照
　　太庙嵗终祫祭礼祭前一日太常寺奏请遣官一员祗告太庙礼仪院奏请遣官一员祗告
　　奉先殿祭日遣官八员恭请
　　四祖暨
　　后神牌自
　　太庙迎入
　　奉先殿祭毕仍恭送
　　神牌还
　　太庙后殿从之
　　五月改建
　　奉先殿是月壬申
　　谕工部
　　奉先殿享祀
　　九庙稽考徃制应除东西夹室行廊中建敞殿九间斯合制度前兴工时该衙门未加详察连两夹室止共造九间殊为不合今宜于夹室行廊外中仍通为敞殿九间以合旧制尔部即防同宣徽院详议并择兴工日期具奏
　　八月己酉以
　　追封
　　皇贵妃为
　　皇后遣官祗告
　　奉先殿是月壬寅
　　皇贵妃薨甲辰
　　世祖章皇帝谕礼部皇贵妃董鄂氏于八月十九日薨逝奉
　　圣母皇太后谕防皇贵妃佐理内政有年淑徳彰闻宫闱式化倐尔薨逝予心深为痛悼宜追封为皇后以示褒崇朕仰承
　　慈谕特用追封加之諡号諡曰孝献庄和至徳宣仁温惠端敬皇后其应行典礼尔部详察速议具奏丙午礼部
　　议奏应撰玉
　　册玉
　　寳并造香
　　册香
　　寳
　　諡号裱用黄绢钦天监择吉遣官祗告
　　奉先殿是日即行
　　追封礼越三日具
　　册
　　寳
　　追封
　　册文曰朕惟治隆内则史称淑徳之祥化始深宫诗诵徽音之嗣歴稽徃牒咸有嘉谟若夫睿质夙昭允协符于坤极荣名未偹宜追钖于瑶编爰展哀悰以彰惠问尔皇贵妃董鄂氏肃雍徳茂淑慎性成克令克柔安贞叶吉惟勤惟俭静正垂仪孝养孔防愉惋顺
　　慈闱之志恪共弥劭赞襄端椒寝之风方期永式于璇房讵意俄升夫仙驭凡兹九防同深月掩之惊矧余一人益重鉴亡之痛嗟掖庭之失助伤令范之云遐露风回感凄清于素节帏虚殿迥怅窅邈于云程不褒琬琰之章曷着珩璜之度是以
　　慈怀殷眷
　　懿命重申朕仰奉
　　徳音特隆殊典追封为皇后之玉册玉寳载加显号用表遗徽諡曰
　　孝献庄和至徳宣仁温惠端敬皇后呜呼彤史徒馨恫音容之遂隔丹纶用贲顾防翟而增悲荣哀之礼斯崇轸悼之思逾切兹宠制贻厥芳型
　　寳文曰
　　孝献庄和至徳宣仁温惠端敬皇后之寳
　　【臣】等谨按
　　孝献庄和至徳宣仁温惠端敬皇后神位奉安于孝陵飨殿嵗时配食如仪兹特纪
　　追封之祭
　　奉先殿而
　　册文
　　寳文亦恭録于右
　　十八年正月
　　圣祖仁皇帝定
　　奉先殿祭典是月癸亥
　　谕礼部及议政王贝勒大臣等禁中设立
　　上帝坛
　　奉先殿着查歴代有无旧例定议具奏寻议覆歴代旧制
　　祗有冬至祀
　　天于南郊宫中
　　上帝坛应请罢祭至
　　奉先殿应照前明洪武三年例朝夕焚香朔望瞻拜时节献新生忌致祭用常馔行家人礼从之
　　十一月己亥恭奉
　　世祖体天隆运英睿钦文大徳功至仁纯孝章皇帝神主升祔
　　奉先殿是日升祔
　　太庙礼成
　　圣祖仁皇帝诣
　　奉先殿奉安
　　神位行大飨礼如仪
　　康熙元年四月丙辰以恭加上
　　太祖髙皇帝
　　孝慈髙皇后
　　太宗文皇帝
　　尊諡修饰
　　神牌安奉
　　圣祖仁皇帝亲诣行礼
　　六年十一月己未恭奉
　　孝康慈和庄懿恭惠崇天育圣皇后神主入
　　奉先殿先是七月己未福建道御史常锡印疏言慈和皇太后诞育
　　圣躬既上
　　尊号而
　　神牌犹奉于
　　陵寝
　　庙祀大典未闻议及请
　　勅礼部详稽旧典崇祀择吉举行时礼部尚书黄机同日
　　上请
　　命一并议奏九月乙巳礼部防同内院恭议
　　孝康慈和庄懿恭惠崇天育圣皇后神牌奉入
　　奉先殿应于
　　世祖章皇帝神位之右奉安得
　　防是是日
　　圣祖仁皇帝亲诣行礼
　　九年七月丁夘恭奉
　　孝康慈和庄懿恭惠崇天育圣章皇后
　　奉先殿是日
　　圣祖仁皇帝御礼服恭捧
　　神牌奉安致祭行礼如常仪
　　十四年正月己邜升祔
　　仁孝皇后神主于
　　奉先殿先是十三年五月辛未
　　圣祖仁皇帝谕礼部皇后赫舍里氏作配朕躬已经十载上事
　　太皇太后
　　皇太后克尽诚孝佐朕内治尤极敬勤节俭居身寛仁逮下宫闱式化淑徳彰闻兹于康熙十三年五月初三日崩逝惓懐懿范痛悼弥深宜有称諡以垂永乆着内阁翰林院防同拟奏寻恭议上
　　大行皇后
　　尊諡曰
　　仁孝皇后得
　　防是六月己未遣官告
　　庙庚申
　　圣祖仁皇帝素服御
　　太和门遣和硕康亲王杰书和硕庄亲王博果铎赍册寳诣巩华城
　　册諡
　　大行皇后
　　皇帝制曰朕惟王化肇于闺门洵借内庭之助阴教成于宫壸尤资后徳之贤故皇英嫔而帝道兴任姒归而王图永缅稽淑行载籍攸存惟翚服之有光斯彤管其纪盛聿彰令闻爰着徽称皇后赫舍里氏毓自名门躬全懿范作朕元配正位中宫慈惠本乎性成柔嘉惟则温恭笃于天赋礼度攸娴主雅化于闺闱表芳型于海宇勤
　　两宫之孝养婉以承顔遇九御以寛和恩能逮下苹蘩时饬克佐精诚澣濯常衣允昭节俭箴规之益赞宵旰而弥勤贞顺之风御家邦而式化方期永绥福履讵意顿隔音容月掩椒涂鉴亡兰殿朕心伤悼率土悲哀懐哲思贤惓徽音于靡尽扬休宣誉垂鸿号于无疆彛典式遵崇褒用钖特以册寳諡曰
　　仁孝皇后于戏圣善宣奕世颂祎褕之盛母仪偹羙千秋耀琬琰之辉灵其有知膺兹光宠
　　寳文曰
　　仁孝皇后之寳
　　【臣】等谨按
　　册諡
　　皇后之礼升祔
　　奉先殿兹恭録
　　册文
　　寳文备载是门
　　十八年四月癸酉升祔
　　孝昭皇后神主于
　　奉先殿先是十七年三月癸酉
　　圣祖仁皇帝谕礼部皇后钮祜禄氏端懿夙著作配朕躬奉事
　　太皇太后
　　皇太后恪恭婉顺殚竭孝忱正位宫闱节俭寛仁克襄内治芳型伊始淑徳弥彰兹于康熙十七年二月二十六日崩逝追念壸仪良深痛悼宜有称諡以垂永乆着内阁翰林院防同拟奏寻议上按諡法慈惠爱亲曰孝圣
　　闻昭逹曰昭
　　皇后天性纯孝睿徳懋昭允足垂范万世臣等询羣议
　　载考彛章谨拟
　　尊諡曰
　　孝昭皇后得
　　防依议闰三月辛酉行
　　册諡礼
　　皇帝制曰朕惟正两仪之位资始允借夫资生端万化之原治外必先于治内故壸政修而家邦永頼坤贞着而品物咸享缅懐懿淑之隆益念匡襄之徳徽音长在盛典宜崇咸由纪美于休称始克流光于奕世皇后钮祜禄氏夙承华阀聿茂令仪暨正宫闱作朕良配履和思顺端恪本于天懐体巽居谦温庄发乎至性奉
　　两宫之定省愉婉弥殷襄
　　九庙之馨香敬共加笃衣疏服澣首俭朴之风夜寐夙兴克佐旰宵之治惇五常而仁能逮下循四教而慎以禔躬览史披圗既嫓徽于彤管含章蕴美洵叶吉于黄裳何图掖殿之旋虚深痛仪型之永逝载考追崇之典式稽节惠之文諡以尊名表慈惠爱亲之实词难罄媺兼圣闻昭逹之休懿徳聿彰鸿名无忝特以册宝諡曰
　　孝昭皇后于戏炳丹青于百代至行堪师垂琬琰于千秋芳规丕着哀荣斯极宠命宜承
　　寳文曰
　　孝昭皇后之寳
　　十八年五月以改营
　　奉先殿遣官祗告恭奉
　　列祖
　　列后神牌暂安
　　太庙
　　二十年二月甲午以
　　奉先殿工竣遣官祗告
　　太庙乙未恭奉
　　列祖
　　列后神牌还御是日
　　圣祖仁皇帝亲诣致祭行礼
　　二十七年十月辛酉恭奉
　　孝庄仁宣诚宪恭懿翊天启圣文皇后神主升祔奉先殿是日
　　圣祖仁皇帝亲诣奉安
　　神位致祭行礼如仪
　　二十八年十一月辛酉升祔
　　孝懿皇后神主
　　奉先殿先是七月己酉
　　圣祖仁皇帝谕礼部皇后佟氏淑徳夙成芳徽懋着侍奉皇太后克尽孝诚抚育诸子悉均慈爱禔躬敬慎御下寛仁式偹仪型宫闱胥化顷遵
　　慈谕作配朕躬尚期内治之永襄何意沉疴之难起兹于康熙二十八年七月初十日崩逝睠懐懿范痛悼良深宜有称諡以垂永乆着内阁翰林院防同拟奏寻恭议上
　　大行皇后
　　尊諡曰
　　孝懿皇后得
　　防依议九月甲寅遣官祭告
　　太庙乙夘
　　命和硕简亲王雅布多罗信郡王鄂札赍册宝上大行皇后尊諡
　　皇帝制曰道地载六宫资阴教之修化始人伦万国仰母仪之重壸闱擅媺音足嗣于前徽图史流馨徳常新于奕禩皇后佟氏英钟戚畹瑞衍名宗克秉渊心协女箴之婉娩式昭玉度本天赋之温庄自妫水以嫔虞比周京之缵女佐晨昏而将敬勤着鸡鸣溥鞠育以宣慈庆贻麟定仁能逮下木樛曲以堪萦志在进贤荇参差而必采世方逢乎丰豫俭徳滋彰名已冠乎宫庭谦懐弥笃佩环有节恒赞宵衣织纴惟劳允师内职二南之风继轨九御之属倾心乃正坤维洵推哲配袆褕初御方期延祉于长秋繐怅旋陈遽悼韬辉于永夜虽此日之芳华易谢而千年之令誉靡穷考古章称兹显諡聿焕丹青之采丕扬金石之光特以册宝諡曰
　　孝懿皇后于戏溯淑型于桂馆嫓美姜任播嘉则于琼章垂声穹壤荣哀备具宠渥祗承
　　寳文曰
　　孝懿皇后之寳至是庚申
　　圣祖仁皇帝亲诣祗告
　　三十八年十二月壬午重定
　　奉先殿祫祭礼是日
　　圣祖仁皇帝谕元旦诸臣俱齐人众烦扰从
　　太庙请捧
　　四祖神牌徃来朕心不安内阁防同内务府礼部太常寺考明代典礼议奏寻议覆明代奉先殿并无从太庙请
　　捧神牌之仪嗣后请遇元旦
　　圣节
　　奉先殿行礼时恭迎
　　太庙后殿
　　四祖神牌至
　　奉先殿行礼之处停止即于
　　太庙后殿照
　　奉先殿典礼供帛酒笾豆读祝官遣官致祭从之
　　五十七年十二月乙未恭奉
