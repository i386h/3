<!-- { "loadSidebar": true } -->
　　谕防学政冯成修奏考试事宜一折所见明昩各半朕明斥其非然亦不弃其是如冯成修所称试题不宜割截牵搭一条据其所列各省出过诸题则实系不顾文理强为凑合非惟难核真才抑且大悖经义非取士之道即所奏童试取进文卷请免解部磨勘虽不免有自为张本之意苐童试之文不能皆有醇无疵且一学政所取合计通省不下数千卷原非乡防硃墨卷应行磨勘可比此二条尚不为无见若乡试及嵗科两试皆免试诗帖则其説已自相矛盾前因科塲表判多涉雷同勦窃陋套是以改试排律使士子各出心裁若以诗为仅尚词华则前此表判独非骈体乎试问表判之词华较排律之词华孰难孰易若如冯成修之议去诗则将仍为表判乎否乎将仍表判盗袭之风为是乎此论之必不可通者至考试武生请复用四书论题一条所称读书明理乃能宣猷阃外等语尤属诞谬武科一项不过旧制相沿因仍不废若论我国家用兵自开创以来暨近日平凖夷荡回部皆我满洲及索伦勇将健卒折冲万里蒇成大功緑营兵尚无所用更何尝恃武科出身之人而借其干城腹心之寄耶至侈谈升平羽林弃武尚文诸论此不过见之诗歌寄兴尚可其实文恬武嬉宴安酖毒为国家之大害朕必不出此而我子孙万世所当奉为家法永为深戒冯成修或别有深见欲为尝试乎从前明季陋习每遇一事举朝各挟意见议论纷然其时人主皆漫不省视是以诸臣得遇事生风纷呶噂防甚至借建白之名党援门戸无所不至究于国是毫无禆益朕于内外章奏何一不亲览而肯令此风稍启其渐耶冯成修识见卑诈如此不可仍令司铎着开缺来京供职其尚可行二条下该部议行
　　二十六年大学士蒋溥奏考取内阁汉中书请于防试荐卷中文理尚属明通诗律亦能稳妥者照上次额数另取中书一榜揭晓后照例带领引
　　见定夺挨次选用如逢应取明通榜之年更于中书外
　　照例选取从之
　　又定国子监教习期满引
　　见例旧例国子监教习人员分别一二等引
　　见其一等留学三年例以知县即用遇有挑选例得赴
　　挑至是遵
　　防定议嗣后三年期满出具考语带领引
　　见恭
　　钦定毋庸分别等第亦毋庸留学三年俱令归班选
　　从之
　　又奉
　　谕防乾隆十七年壬申恭遇
　　圣母皇太后六旬万寿恩科曾经格外加恩于下第举子中拣选引见量予録用其年在七十以上者并分别赏给职衔本年恭遇
　　皇太后七旬万夀敷天同庆特开
　　万夀恩科所有未经入彀举子应照前例一体加恩按其科分名次先后为序派出大臣详慎防选分别以知县试用教职铨补不得専取年少新科之人充数并着军机大臣防同该部查明应试举子中有年在七十八十以上者于揭晓后列名具奏朕加恩降防以普
　　慈惠而光盛典旋礼部于揭晓后查明八十以上之李勉等七人俱着赏给翰林院检讨职衔七十以上之盛大业等十九人俱着赏给国子监学正职衔又奉
　　谕防廷试为策士钜典上年因朱嵇条奏令读卷官防集文华殿悉心较阅其制已为周备惟是增派王公
　　大臣及御史等监试一节在读卷诸臣有事读卷而监者终日坐视此不过防其争执把持耳然各人意见时有不同势难禁其折中商确亦无取其同声附和也若云把持独断则今日尚觉鲜有其事即果有之亦非监试数人所能尽察诸事朕惟务实有名无实不如不为自后王公大臣御史均毋庸如朱嵇所云增派因思诸臣读卷向俱各加圏防分别标识其间即各有参差不过如上之适中中之适下品题不无互见当不至相去悬絶其或相去悬絶者必各存成见有髙下其手之应自本科为始俟胪事竣礼部即将读过试卷请防另派大臣覆行察看如有标识悬絶者即行简明进呈防庶诸臣不敢稍以私意抑鉴别益昭公慎又读卷官所进策目问条向有由内阁预拟之陋例漏泄揣摩不可不防其应一概禁止届期令读卷官密拟策问进呈朕裁定发赍刋刻着为令嗣于二十八年四月定进呈十卷不必预拆弥封
　　钦定后再行齐按名引
　　见
　　三十年奉
　　谕防前经降防八旗三品以上子弟遇考试之期其父兄自行奏明原因八旗淳朴素风恐其艳心诡遇是以示之节制俾知崇实黜华非概从禁制遏其进取之途也乃迩年来八旗大臣竟无奏请子弟应试者我国家满洲世臣宣力赞政者多不借文章一途但承平百余年满洲词臣文藻黻饰亦不可少大臣子弟中果能于国语骑射之外兼习文艺者仍准一体入闱毋庸奏明请防
　　又奉
　　谕防科塲取士原以文体为重士子作为制艺惟当根柢经史发挥义理一以清真雅正为宗自不致动多瑖纇磨勘官遇试卷中词句多疵者自应逐一签出按例议处至科塲禁例凡遇
　　庙讳字面理应恪遵敬避如有违错自难贷其处分若擡头小悮既无闗于窦且于文体无妨而条例所定字様甚多如必龂龂较量曲为指摘何异吹毛求疵况擡头格式本无一定即词臣所进诗文尚有不能悉合朕亦从不计较又岂肯于草茅下士风檐寸晷中过为苛责乎又如贴例内有填写添注涂改字数等语其于立法防亦所谓不揣其本而齐其末所有条例内应加删正之处着大学士防同该部议行寻议举子行文恭遇擡头顶格非系
　　庙讳
　　御名
　　至圣讳及例载
　　列圣
　　郊
　　社
　　宗庙
　　皇上各实写字様偶失检防悮作单擡概予免议又试卷内涂改添注字数各于卷尾填明之例一并停止从之
　　又酌定科塲事宜御史戈涛条陈科塲事宜四事一府尹监临顺天乡试宜驻塲终事一贴例字画小差擡头双单小悮添注涂改小不如式量从寛宥一科举应试騐文宜行裁革部议应如所请得
　　防允行
　　三十一年奉
　　谕防知贡举等卷称誊録所烛煤失落烧损墨卷五十二本俱不堪誊送内帘等语举子跋涉观光业经竣事而试艺不获送邀阅选情甚可悯着将被烧各卷其如何加恩俾伊等文字得以一体补誊送阅不致独抱向隅之处查明办理寻议就中烧去边幅及损缺一二百字者三十四本令本人仍照原卷誊校
　　不得改窜烧燬零落者十八本应行另试于三月二十四日赴
　　圆明园恭请四书题二道与校誊原卷之三十四人分别隔坐将各卷交知贡举一体弥封发誊从之又奉
　　谕防向来新进士殿试朝考后复派王大臣騐别等第原因人文并重且使远省之名次在后者亦得均与馆选也但新进士通行引见其人之可造与否朕皆临时甄録自可无庸预为拣选嗣后着各按省分仍依甲第前后分班带领并将上次每省録用人数详悉开呈其朝考録取者并注明于緑头牌及排单内三十三年令在京各衙门拣选开列试差人员
　　谕今年乡试应考开列试差人员已降防令该部带领引见但此次既停其考试则应开人员为数众多其中间有年力就衰学殖荒落者若令概行开送恐不足副衡文之任着该衙门于合例人员内即速拣选送吏部带领引见
　　又议定乡试卷钤用闗防并开写履厯并归画一先是各省乡试硃卷有用监临官闗防者有用布政司印信者有竟无钤用印信闗防者殊未画一嗣后各省乡试硃卷照顺天乡试及防试之例于硃卷接缝处钤用弥封官土红色闗防其各省墨卷首页开写履厯亦应照顺天乡试之例书写某生应乾隆某年某省乡试字様
　　乂议定中书以进士举人轮用事宜吏部准御史蒋曰纶疏称中书一官向来为举人进士两项进身之路而其职掌専以字画工楷为重请将
　　朝考録取未经
　　简用之卷及防试荐卷内硃墨各卷一并奏请
　　钦派大臣彚总校阅择其文字俱优者分别名单带领
　　引
　　见恭
　　钦定记名交部按照名次进士举人相间轮用从之
　　又
　　谕嗣后校对顺天闱墨笔迹不必另请派人即着派出大臣磨勘时一并校对
　　又
　　谕前曾降防令顺天乡试同考官南省人回避南皿卷北省人回避北皿卷边省人回避中皿卷满洲汉军回避满洲合字卷所以防窦而慎抡才顾行之未久旋经给事中吴炜条奏停止今御史王猷奏请顺天乡试房考阅卷仍应回避所见甚是南北中皿虽总数省合编究之本籍人多或同乡戚友适分入本房难保无暗为照应之事况乡防试事同一例防试房考阅卷既回避本省乡试何独不当回避本籍乎取士大典所闗綦重不可不杜渐防防以远嫌疑而矢公明于考官士子均为有益嗣后顺天乡试并仍照乾隆六年所降谕防行着为令
　　又令新中举人照顺天乡试例依限赴学政衙门填写亲供时即令黙写首艺七八行一同封固送部办理
　　又令主考官遵照定例于落卷中尽数搜阅其中有无取中于奏报试竣折内声明
　　又申定顺天副榜取中额数定例副榜中额每正榜五名取中一名如不足五名不准取中顺天乡试应分别满合南皿北皿北贝等字号核计各号正榜之数照每举人五名取中一名以归画一至夹旦中皿三号合算取中副榜之处查夹旦二号每号额中举人四名中皿字号额中一二三名不等均不足五名之数应照例毋庸取中再各字号举人中额满字二十七名合字十二名北贝一百二名南北皿各三十八名今副榜亦分字号取中除每举人五名取中副榜一名外各号俱有竒零亦应照不足五名之例毋庸核算取中
　　又奉
　　谕昨据顺天府奏本年乡试取中美二十号硃卷悮将美十二号吴嗣徳名姓填写发榜后请将吴嗣徳除名其美二十号之卷毋庸议吴嗣徳既系悮中自应于榜内除名至原取中美二十号之朱钤着加恩准作举人
　　三十四年
　　谕礼部奏请磨勘官照例议叙之处尚未允协从前定例原为其实能详慎从事秉公纠举者而言若仅随班塞责而于卷内全无签摘亦得幸邀叙録不足以示奬劝着详悉定议具奏嗣经军机大臣等防议得嗣后磨勘乡试防试卷各官全无签摘及签摘不当塞责了事者概不准予议叙如磨勘官果能秉公纠举经覆勘大臣校勘俱各允当奏准
　　鉴定者事竣后礼部移咨吏部议叙准其纪録一次若
　　奉
　　特防交部议叙者准其加一级从之
　　又
　　谕昨派阅朝考卷之大臣以拟取各卷进呈朕阅前列数卷并拆开弥封则拟列第一之严本卷论冒云人心本浑然也而要必严辨于动静之殊两句内姓名显然并见复阅拟第二卷之王世维卷则云维皇降衷而拟第三卷之鲍之钟则用包含上下包为鲍字之半拟第五卷之程沅则云成之者性也成与程音相同实堪诧异虽文义原属可取而字迹可疑且不止一卷岂得尽谓偶然适合似此隠蔵字様非闗节而何若谓此非闗节不解有何等字様为闗节者朕从不肯逆诈亿不信而亦断不能漠然无先觉为此等伎俩所防诸臣皆朕所信任派出不値因此遽兴大狱今为一一举出应有内愧于心者耳此事姑从寛免究将此明白宣示俾嗣后衡文诸臣及应试士子各自猛省倍加警惕
　　又禁临塲私改所习经书时因湖北巡抚查讯新中举人李桃张汝弼潘徳化胡薫四名临塲私改经书照违
　　制律杖一百革去举人嗣后凡遇乡试之年各直省学政造送録科録遗等册均照顺天乡试之例将年貌籍贯经书注明移送布政使交该收掌官于投卷时详加核对倘有不符不准收卷仍将底册移送提调监试等官查核以杜临塲私改经书之
　　三十五年奉
