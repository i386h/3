<!-- { "loadSidebar": true } -->
　　皇上御制序曰南巡盛典之作非朕志也两江总督高晋辑书既成始以入告念已成事不可止苐南巡所经非独江南也若他省踵为之不益繁且赘乎遂下军机大臣议则请令浙江山东直隶督抚録其事系南巡者裒付高晋都为一书斯体备而文省乃俞之越嵗而荟纂蒇事复邮进以序请朕惟南巡之典亦遹率我
　　皇祖成宪只奉
　　慈宁宣祺导豫而民隠遐阻以勤以安不自暇逸乃肇自冀兖达于淮海之域溯乾隆辛未以曁乙酉盖四莅焉于凡风土之物宜吏治之善否民生之利病既诹覧而规措之而所在耆庶妇孺胪懽祝
　　厘前于后喁趼顶相望繄兹林总亲爱之诚毎见益挚然
　　敬惟
　　圣母春秋高而江浙经涂数千里顿置烦数非所以适颐养也爰于四巡回跸时面敕东南诸大吏勿更以南巡吁亦既众喻之矣辑书者顾因是有言曰曩者銮辂时至庆惠迭行沦浃肌髓兹臣民颙跂恳欵既弗克申则鸿典茂仪非是莫纪恺泽良政非是莫着硕画深逺非是莫循大文炳铄非是莫备予曰不然朕法
　　祖省方承
　　志尊养惟其实不惟其文若夫庆赐所颁治要所举咨度所周罔不布在诏令洽于人心而观风察声以时赓识大者揭诸石余亦锓诗文各集中尚不欲与文士竞短长奚以是敷扢防为哉惟是翕河遵海系于泽国民宁者綦钜朕亲履相度定清口水志以卫下河培海塘坦篓以騐沙涨与夫徐州之隄防湖之牐及诸河防兴作皆蕲于洒澹康乂综而编孴之俾有司知所稽式亦固其宜且使诸有土大小吏憬然于巡守本意各慎厥职阜厥民不啻朕之入疆考询毋忘毋怠而朕防暇披覧及之亦不啻苍赤之瞻就依恋时在目前则是书又未尝不可作然朕之志实在彼而不在此序而付之剞劂则从
　　皇祖序幸鲁盛典例也
　　【臣】等谨按乾隆辛未至乙酉
　　六御时巡
　　四临江浙首厪海塘防筑湖河疏蓄之方次慰东南都
　　防臣民延跂之望率
　　祖攸行裒时之对维时
　　省耕问俗行庆施仁即罄竹恭书岂能殚述晋等畧陈
　　梗槪已勒鸿编荷防
　　赐制序文俾付剞劂迄今庚子甲辰复经
　　两幸行见新编续纂益増
　　盛典之光也已
　　钦定礼部则例一百九十四卷
　　乾隆四十九年礼部尚书徳保等奉
　　敕纂
　　【臣】等谨按礼部则例自乾隆二十九年纂修后嗣经钦奉
　　谕防及内外臣工条奏议准得
　　防允行者积至六百余条徳保等奏请续纂辑成是编
　　奏
　　御刋布
　　钦定学政全书八十卷
　　乾隆三十九年理藩院尚书署礼部尚书素尔纳等奉
　　敕纂
　　【臣】等谨按原书自乾隆五年奉
　　诏纂辑续増至二十年嗣因条例尚简未经博分门类详细厘析于现行事例多有参差乃重辑是编奏
　　御刋布
　　学典三十卷
　　孙承泽撰承泽见经类
　　文庙从祀先贤先儒考一卷
　　郎廷极撰廷极镶黄旗汉军人官至江西总督頖宫礼乐全书十六卷
　　张安茂撰安茂字蓼匪松江人顺治丁亥进士官至浙江提学佥事
　　琉球入
　　太学始末一卷
　　国朝谥法考一卷
　　王士祯撰士祯见传记类
　　歴代建元考二卷
　　钟渊映撰渊映字广汉秀水人
　　北郊配位议一卷　辨定嘉靖大礼议二卷　制科杂録
　　一卷
　　毛竒龄撰竒龄见经类
　　【臣】等谨按康熙二十四年太常寺卿徐元珙奏现行祀典
　　北郊既改北向而
　　三祖配位仍首东次西请
　　防酌改竒龄时官检讨因撰此书以斤汉元始仪惑于曲礼之文详明反覆申明以东为上之义其辨定嘉靖大礼议一编力诋杨廷和之説又不拾张璁桂蕚之绪余辨论颇为典确
　　庙制图攷一卷
　　万斯同撰斯同字季野鄞县人
　　彚征録一卷
　　不着撰人名氏
　　国学礼乐録二十四卷
　　李周望谢履忠同撰周望字渭湄蔚州人康熙丁丑进士履忠字方山昆明人康熙癸未进士【臣】等谨按是编辑孔子世系先贤先儒列传及歴代祀典礼乐图谱并石鼓潘迪音训而终之以祭酒司业题名所列颇多疎谬征引亦未免稍畧纪元彚考三十五卷
　　黄琳撰琳见经类
　　圣门礼乐统二十四卷
　　张行言撰行言字躬先江浦人
　　学宫备考十卷
　　彭其位撰其位字素君呉县人
　　四译馆考十卷　太常纪要十五卷
　　江蘩撰蘩见奏议类
　　纪元要畧二卷补遗一卷
　　陈景云撰景云见编年类
　　景云自述曰年号始自汉武故纂始于汉并及高惠文景者欲备一代始末也三国南北朝国各有史宋辽金元亦四史并传故所纂各系以国不统于一而于本国改元下仍分注歴国年号以便参考至歴代兴废大畧与享年之修短亦附载焉歴代帝王年号二十卷
　　刘宗魏撰宗魏字友韩号柚航赣州人乾隆戊辰进士官至监察御史
　　右政书类仪制
　　钦颁赋役全书【不分卷】
　　世祖章皇帝御制序曰朕惟古帝王临御天下必以国计民生为首务故禹贡则壤定赋周官体国经野法至备也当明之初取民有制休养生息至万歴年间海内殷富家给人足及乎天启崇祯之世因兵増饷加派繁兴贪吏縁以为奸民不堪命国祚随之良足深鉴朕荷
　　上天付托之重为生民主一夫不获亦疚朕怀凡服御膳羞深自约损然而
　　祖宗百神军旅燕飨犒锡之繁以及百官庶役饩廪之给罔不取之民间诚恐有司额外加派豪蠧侵渔中饱民生先困国计何资兹特命戸部右侍郎王祚将各直省每年额定徴收起存总撒实数编撰成帙详稽往牍参酌时宜凡在参差遗漏悉行驳正钱粮则例俱照万歴年间其天启崇祯时加増尽行蠲免地丁则开原额若干除荒若干原额以万厯刋书为凖除荒以覆奏御防为慿地丁清核次开实征又次开起存起运者部寺仓口种种分析存留者欵项细数事事条明至若九厘银旧书未载者今已増入宗禄银昔为存留者今为起运漕白二粮确依旧额运丁行月必令均平胖袄盔甲昔解本色今俱改折南粮本折昔留南用今抵军需官员经费定有新规防议裁冗改归正项本色绢布顔料
　　银珠铜锡茶蜡等项已改折者照督抚题价值开列解本色者照刋书价值造入每年督抚确察时值题明填入易知单内照数办解更有昔未解而今宜増者有昔太冗而今宜栽者俱细加清核条贯井然后有续増地畞钱粮督抚按彚题造册报部以慿稽核纲举目张勒成一编名曰赋役全书颁布天下庶使小民遵兹令式便于输将官吏奉此章程罔敢苛敛为一代之良法垂万世之成规虽然此其大畧也若夫催科之中寓以抚字广招徕之法杜欺隠之奸则守令之责也正已率属承流宣化覈出纳之数慎挪移之防则布政司之职也举亷惩贪兴利除害课殿最于荒垦昭激扬于完欠恪遵成法以无负朕足国裕民之意则督抚之责有特重焉其敬承之毋忽
　　【臣】等谨按是编始于顺治十一年至十四年书成刋布嗣后陆续纂増篇目日富
　　御定康济録四卷
　　乾隆四年吏科给事中倪国琏防进
　　【臣】等谨按是编四门一前代救援之典二先事之政三临事之政四事后之政末以摘要备观赈粥须知捕蝗必览社仓条约附焉仰见
　　皇上轸念民依无时或释刍荛可采真不遗乎一善也钦定户部则例一百二十六卷
　　乾隆四十一年大学士于敏中等奉
　　敕纂
　　【臣】等谨按戸部向无则例创始乾隆二十六年至四十一年告成奏
　　御刋布嗣是五年一修如刑部律例馆之例
　　淮鹾本论二卷
　　胡文学撰文学见奏议类
　　厯代茶志一卷
　　蔡方炳撰方炳字九寰号息闗昆山人
　　苏松厯代财赋考一卷
　　不着撰人名氏
　　【臣】等谨按是编厯纪明代苏松财赋之重后恭録
　　世祖章皇帝
　　圣祖仁皇帝歴年蠲欠减额诸
　　圣谕并及巡抚韩世琦等奏疏仰见我
　　朝自
　　列圣以来莫不子爱元元所以
　　推恩沛泽者至再至三彼东南士女孰不歌咏升平而效
　　康衢击壤之风哉
　　捕蝗考一卷
　　陈芳生撰芳生字潄六仁和人
　　荒政丛书十卷
　　俞森撰森号存斋钱塘人由贡生官至湖广布政司参议
　　歴代山泽征税纪一卷
　　彭宁求撰宁求字文洽长洲人康熙壬戌进士官至左春坊左中允
　　左司笔纪二十卷
　　吴璟撰璟字西斋太仓人康熙戊辰进士官给事中
　　暻自识曰时官户部者称广东山西二司为左右二大司暻适官广东司而所摭拾多一曹遗事故以左司笔纪名书
　　泉刀滙纂【无卷数】
　　邱峻撰峻字晴岩仁和人
　　钱録十二卷
　　张端木撰端木字昆乔上海人乾隆壬戌进士官诸暨县知县
　　右政书类邦计
　　钦定八旗通志初集二百五十卷
　　雍正五年大学士鄂尔防张廷玉等奉
　　敕撰
　　皇上御制序曰粤稽古唐虞封山濬川命官敷教诸大政具载典谟而禹贡周官尤详于方域官制圣人列之于经所以着一代之宪章垂奕世以法守经邦立政惇典善俗必于兹取则焉我国家受
　　天景命
　　太祖高皇帝龙兴东土创造鸿基肇建八旗以统满洲防
　　古汉军之众规模宏逺立极万世
　　太宗文皇帝继绪膺图遐迩率服输诚归附者云集景从
　　咸旗籍以固根本
　　世祖章皇帝统一寰宇定鼎京师详定规制体统严明建
　　置周宻重以
　　皇祖
　　皇考徳泽涵濡休养训迪明礼制兴学校广储蓄典章日
　　益明备葢自开创以来百有余年
　　列圣相承经画尽善而且呴之以天地之恩笃之以家人父子之亲隆之以肺腑腹心之寄英藩硕辅宿将名臣佐命宣猷铭鼎钟而耀竹帛者后先相望下逮卒徒韦布亦共识尊君亲上之大义节孝忠烈有不待勉强而出于至性者虽邠岐丰镐之遗风丰沛南阳之故旧曷以加兹顾其事散见于
　　实録防典诸书未有専纪雍正五年
　　皇考命儒臣纂辑八旗志书昭示永久乃采摭彚集撰为八志曰旗分曰土田曰营建曰兵制曰职官曰学校曰典礼曰艺文次以八表曰封爵曰世职曰八旗大臣曰宗人府曰内阁大臣曰部院大臣曰直省大臣曰选举次以列传曰宗室王公曰名臣曰勲臣曰忠烈曰循吏曰儒林曰孝义曰烈女越乾隆四年书成凡二百五十三卷于是而
　　列祖创垂之绪损益之宜与夫人物殊尤之迹胪举条分灿然具备与国史相为表里然是书之作非徒以广纪载备图籍已也监成宪则思所以遵守而修明之览风俗则思所以董劝而振作之笃宗盟则思推一本以睦之念勲旧则思培后裔以酬之生聚蕃衍何以阜之人材蔚起何以牖之本计是图审所先务斯则
　　皇考命纂是书之大本继序者当敬承而罔斁也八旗人士尚念国恩之优厚先业之彪炳流风善俗之忠直而敦厐服官者竭股肱从戎者効臂指淳质之风引而弗替克笃前人成烈以长养其子孙国家无疆之休其永有赖夫
　　钦定中枢政考三十一卷八旗则例十二卷
　　乾隆三十七年工部尚书兼管兵部尚书公福隆安等奉
　　敕纂
　　【臣】等谨按是书凡八旗中枢政考十五卷分金石丝竹匏土革木八门緑营中枢政考十六卷分甲乙丙丁戊己庚辛壬癸十门八旗则例十二卷分忠孝亷节四门自乾隆二十九年修竣后至是复
