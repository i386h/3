<!-- { "loadSidebar": true } -->
　　申定解役疎脱军流徒犯分别治罪例如受贿故纵即以所纵囚罪全科赃多者以枉法从重论若依法管解偶致疎脱并非受贿故纵者给限追捕捕获后长解减二等问拟短解免罪若限满无获审得违例雇替实情即减囚罪一等问拟余照律减二等治罪
　　定旗人发遣家奴例奉
　　谕旗人发遣家奴如有同妻子一并送部发遣者其妻子一体赏给兵丁为奴
　　三十年改定私铸不及十千之遣犯发黒龙江等处给披甲人为奴例定例私铸不及十千者发云贵两广安置至是刑部议奏云贵等省出产铜铅此等遣犯不免故智复萌请改发黒龙江从之定偷砍果松例
　　盛京工部侍郎雅徳奏准偷砍果松数止十株者笞五十至百株者杖六十每百株加一等罪止杖一百徒三年木植概令入官【互见刑制门】
　　定旗人发遣三年悔过准挑选兵丁例
　　定家奴盗卖田产至五十亩者照子孙盗卖祖遗祀产发边逺充军例【详见刑制门】














　　皇朝文献通考卷二百四
<史部,政书类,通制之属,皇朝文献通考>
　　钦定四库全书
　　皇朝文献通考卷二百五
　　刑考【十一】
　　徒流
　　乾隆三十一年申定问拟旗人防常罪名及因公获谴仍行折枷鞭责例定例八旗人等遇有流徒罪名均折枷责完结嗣因旗人渐染恶习有甘为败类者
　　特防令将旗人流徒案件满洲则按罪轻重分别问遣折抵汉军则均斥令为民照所犯定例发遣至是问刑衙门有将内务府汉军防常案犯因公获罪之人援例概斥为民者
　　谕曰内务府汉军皆系世仆向无出旗为民之例与八旗汉军又自有别不应混行援引嗣后问拟旗人罪名务详核案情如实系寡亷鲜耻有玷旗籍者不但汉军当斥令为民依律发遣即满洲亦当削其名籍投畀逺方其余防常罪犯及因公获谴者无论满洲汉军仍照定例折枷鞭责完结防刑部奏定防古旗人有犯亦如此例行
　　更定发遣乌噜木齐人犯概行佥妻例先是甘肃廵抚呉逹善以甘省军务未竣兼逢嵗歉请将佥解人犯暂停发徃刑部议准嗣后一应军流遣犯均毋庸佥配至是办理屯田大臣阿桂奏乌噜木齐地畆甚多请将应行发遣之人并佥妻发徃其罪不至佥妻而情愿携者官给与路费车辆资送大学士等议应如所请从之是月刑部又奏准应发乌噜木齐等处人犯除伊妻实系残废笃疾或年逾六十及该犯父母老病应留侍养者准其免佥外其余概佥妻发配军流人犯改发乌噜木齐等处者并同此例
　　定改发乌噜木齐等处人犯限年无过编入民籍例军机大臣议准改发乌噜木齐等处人犯如果悔过悛改视其原犯情罪轻重定限或三年或五年编入该处民户册内给与地畆令其耕种纳粮若未经到配中途身故其妻或因到配已近不愿回籍或子年长成堪胜力作情愿到配为民者仍行发徃即入各该处民籍安揷耕种不必令其为奴如寡妻弱子不胜力作或自愿回籍者照例递回原籍至已经到配年限未满本犯身故其妻子即照年限已满例编入民籍安揷不为奴
　　増定发遣乌噜木齐等处人犯解至陜省虽遇隆冬盛暑不准停遣例
　　定遣发各例刑部奏准凡旗人犯发遣者分发黒龙江寜古塔吉林乌拉等处当差旗人家奴发遣黒龙江等处为奴若民人犯发遣者民人诈称卖身在旗者谎称八旗逃人者假称逃人具呈行诈者卖逃买逃者俱发黒龙江宁古塔等处给披甲人为奴若窝留强盗三人以上者发云贵两广极邉烟瘴地方其行刼数家止首一家者窃盗临时拒捕杀人为从者发云贵两广烟瘴少轻地方严行约束仍照例分别刺字
　　详定私盐拒捕伤一人为从例定例聚众十人以上带有军噐兴贩私盐拒捕伤一人者为首拟绞监候下手者发邉卫充军为从满流至是刑部以从犯之中原有两项一系下手伤人者故拟军一系未曽伤人止于随从附和故拟流自应以下手伤人为从之犯改发黒龙江为奴至豪强盐徒拒敌官兵伤一人为从较此条更重不应仍照旧例发边卫充军应一并改发黒龙江从之
　　六月増定流徒人犯脱逃条例定例原犯流罪者初次脱逃枷号一月责四十板加徒三年二次脱逃枷两月责四十板徒四年三次脱逃改发邉卫充军至是刑部奏定此等罪犯不论次数原犯流二千里者改二千五百里二千五百里者改三千里三千里者改附近充军各照例枷责发落又免死减等流犯定例计初次二次三次论枷责徒役及邉卫与极邉卫充军枷两月责四十板至是亦改不论次数俱改发邉卫充军又定例徒役限内脱逃者一日笞五十每三日加一等罪止杖一百仍发配所照犯徒年分从新拘役中途在逃者亦如之至是改定中途脱逃被获者各于本罪上加一等如徒一年者加为徒一年半以次递加至准徒五年徒五年者改为杖一百流二千里
　　定遣犯身故家属回籍不准官为资送例定例遣犯身故家属回籍地方官按程给与口粮至是部议新例佥遣人犯情愿擕带子女官为资送者惟发徃乌噜木齐一项人犯其余内地人犯妻子概不资送又本犯身故妻子情愿回籍者亦不与资送请着为例从之
　　三十二年定差役疎纵新疆人犯改发伊犁等处例定例差役疎纵遣发新疆人犯脱逃问绞监一年不获请
　　防正法至是奉
　　谕改定为首情重者发伊犁等处其由新疆改烟瘴及黒龙江等处人犯脱逃兵役疎纵亦照此例【详见刑制门】
　　定改发新疆人犯仍发内地条例大学士忠勇公傅恒防同刑部定议前因伊犁乌噜木齐等处列屯耕收力作需人于内地军流人犯内酌其情节较重者改发种地兵丁为奴定例以来各省改发积乆人多恐滋扰害请于原例应发内地改发新疆人犯内如三次犯窃计赃五十两以下至三十两者抢窃满贯拟绞秋审缓决一次者窃盗三犯赃至五十两拟绞秋审缓决一次者积匪猾贼并囬民犯窃结伙三人以上及执持绳鞭噐械者发遣云贵两广烟瘴刨参人犯在配脱逃者仍照原例所定地方发遣强盗窝主造意不行又不分赃者窃盗临时拒捕伤非金刃伤轻平复者抢夺伤人为从者发掘他人故塜见棺椁为首及开棺见尸为从者窃赃数多罪应满流者三次犯窃计赃三十两以下至十两者前项人犯从前已照原例应配地方充发在配为匪脱逃者杀一家非死罪三人之妻子并未同谋加功者俱照各本例加等改定地方充发行窃军犯在配复行窃者改发极邉烟瘴充军奸妇抑媳同防邪滛致媳情急自尽者
　　盛京旗下家奴为匪逃走犯至二次者俱酌发驻防兵丁为奴俱停止发徃新疆其凶徒因事忿争执持军噐殴人至笃疾者偷盗围塲木植牲畜犯至二次三次者旗下正身犯积匪者拿获逃人不将实在窝留之人指出再行妄扳者移住拉林闲防满洲有犯二次逃走尚未出境者派徃各省驻防满洲兵丁临行及中途脱逃者六条仍行发徃从之【互见刑制门】
　　三十三年定流犯在配脱逃按配所定地充发例先是三十一年定例流犯脱逃照军犯脱逃之例逓行改发至流三千里者发附近充军免死减等流犯改发邉卫充军至是广西按察使图桑阿奏言附近充军计程止二千里邉卫充军止二千五百里以流三千里之犯因逃加等充军乃按道里较近未免欲重反轻防经部议凡此等脱逃流犯改发附近及邉卫充军者俱就其现配地方计程发配若现配地方应配之所即系原籍相近之处而又地处邉境再无别处可以改发者仍从其原籍改发倘原籍改发之所又较原配相近则视其拿获地方改发均各照例枷责【互见刑制门】
　　三十四年定房主窝留造卖赌具分别乆近问拟徒流例凡容留制造赌具之房主在一年以外者发邉逺充军一年以内杖一百流二千里半年以内杖一百徒三年【详见刑制门】
　　定新疆改发内地人犯面刺改遣字例如应刺事由者并刺事由若犯事到官年在五十以上及成残废者仍照本例刺字
　　【臣】等谨按三十九年六月刑部奏改罪犯五十以上十五以下及成残废者毋庸刺改遣字应刺事由者仍刺事由
　　定改发烟瘴贼犯在配复犯窃盗例广东按察使富勒浑条奏凡改发极边烟瘴充军之窃盗在配复犯行窃如审系一时掏摸计赃无防及偷摘蔬果罪止杖责者即于遣所枷号三个月计赃复犯徒罪者枷号一年复犯流罪者枷号二年复犯军罪者枷号三年令地方官按月防邜騐封发市示众若计赃满贯复犯死罪者拟以绞决
　　改定尊长被杀子孙受贿私和例刑部议准御史成徳条奏无论赃数多寡俱拟杖一百流三千里【详见刑制门】
　　改定娶亲属妾拟流例旧例收伯叔兄弟之妾者减妻罪二等满徒至是御史成徳条奏请照奸伯叔兄弟妾律减妻一等杖一百流三千里从之【互见刑制门】
　　改定比照大逆罪犯之祖父分晰减流例刑部遵
　　防议定该犯之父实不知情并不同居无从觉察审有实据者照谋叛之犯父母流二千里律改为流三千里安置其比照反逆縁坐之祖父及伯叔父亦一体分晰减流【详见刑制门】
　　増定已聘未娶之妻犯奸本夫杀死奸夫分别徒流例【详见刑制门】
　　三十五年定诬告人为窃盗者发边逺充军例凡将良民诬指为窃及寄卖贼赃捉拿拷打吓诈财物或以起赃为由沿房搜捡抢夺财物滛辱妇女除实犯死罪外其余不分首从俱发邉逺充军若诬指为强盗而有前项拷诈等情节者俱发极邉烟瘴充军【互见刑制门】
　　増定偷窃衙署未得财拟徒例凡已行而未得财者照盗仓库钱粮未得财例杖一百徒三年仍分别首从问拟
　　定窃盗脱逃致事主身死审无拒闘情形赃少罪轻不至满徒照因奸酿命例杖一百徒三年【详见刑制门】
　　改定偷刨人参各条例凡身充财主雇人刨采及积年已过三冬者不论参数多寡俱发云贵两广烟瘴地方管束若系各出资本及受雇偷采或只身潜徃得参者均杖一百流三千里未得参者杖一百徒三年旗人犯该军流者销去旗档照民人问拟犯该徒罪者仍免其充配折枷号两个月如有再犯不分刨参已得未得俱销去旗档问拟附近充军旗下家奴发驻防兵丁为奴
　　定内务府所属庄头鹰户海户人等犯军遣流徒等罪照民人一体定拟例【详见刑制门】
　　三十六年増定闽省金刄伤人问拟杖徒之犯再犯金刄伤人发近邉充军例【详见刑制门】
　　定八旗发遣人犯在配病故妻子分别回旗例刑部奏定凡八旗发遣人犯内如抢夺杀人下手为从者窃盗临时拒捕杀人为从者窃盗三犯计赃五十両以下至三十両者旗人三犯窃盗折枷后又犯窃计赃五十两以下者拦路截袋穵越仓墙偷米不至死罪者偷采人参人至四十名以上参至五十两以上为从者凶徒生事行凶者诱拐妇人子女被诱之人不知情及迷拐防小子女为从者伙众开窑诱取妇人子女藏匿勒卖为从者图财害命不行而分赃及伤人未死不加功而已得财者伙众抢去良人子弟强行鸡奸之余犯问拟发遣者凶徒图财放火因而焚压致毙人命情有可原者强奸十二嵗以下防女未成者指称鸡奸诬告人至死罪未决者此等情重各犯在遣所病故所有妻子概不准擕骸回旗其余本犯身故妻子情愿擕骸回旗者该管将军详叙原案情罪咨部核议办理
　　改定偷刨人参计数治罪例凡旗民人等偷刨人参人至四十名以上参至五十两以上为从人犯发云贵两广烟瘴地方【详见刑制门】
