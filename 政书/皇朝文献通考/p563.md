<!-- { "loadSidebar": true } -->
　　四十四年定私自净身之案年终彚奏例
　　定幼童殴毙人命分别年嵗定拟例
　　谕刑部进呈殴伤李子相身死之刘縻子拟绞监声明年仅九嵗可否减等请防一本固属照例办理但所指十嵗以下犯杀人应死者或系被杀之人较伊年长强弱不同自可量从末减今刘縻子所殴之李子相同系九嵗辄行免死岂为情法之平况九龄幼童即能殴毙人命其赋性凶悍可知尤不宜遽为矜宥向因戏杀之案曽谕令刑部将该犯监禁数年再议减等以消其桀骜之气此等幼童自当仿照办理嗣后遇有十嵗以下殴毙之案如死者长于该犯四嵗以上者仍照例声明双请若所长止三嵗以下则年齿相若不得谓死者之恃长欺凌或齿小者转较性暴力强亦情事所有纵不令其实抵而监禁数年亦不为过着刑部将此例另行定拟具奏寻议凡十嵗以下鬭殴毙命之案如死者长于凶犯四嵗以上准其依律声请若所长止三嵗以下一例拟绞监不得概行双请至十五嵗以下被长欺侮殴毙人命之案确查死者年嵗亦系长于凶犯四嵗以上而又理曲逞凶或无心戏杀者方准援照丁乞三仔之例声请防
　　钦定
　　申定审拟案件限期不得因公出犯病重一加迟延例
　　谕三法司题覆直隶获鹿县民李三邦年因奸杀死伊妻李氏并砍死伊嫂戎氏一案该省自四十二年正月呈报至十月二十七日始行审拟具题虽本内声明封印及承审官公出监犯患病各日期而细核案情并非难办其为借词延玩实属显然向来审案定限展限日期原因地方或有要公务或案渉疑难人证不齐未能速结者准其于本内声明免议乃相沿日久地方官恃有此例既扣公出日期又扣监犯病限重叠声请冀图延缓该上司亦任其托故不加督责朕临御四十余年于巨细政务励精图治未尝片刻自安此中外大小臣工皆所共悉自应仰体朕意各加整顿何至任意延搁竟置公事于不问耶嗣后办理案件务湏督率属员振刷精神一切案件速行完结毋得借有扣限托故稽迟将此通行饬谕各督抚知之是年十月四川省秋审情实绞犯刘经柱在监病故题报迟延又奉
　　上谕此案该督具题相距四月之久稽延太甚着交部分别议处至各省于监犯患病之事上司漫无稽查积习相沿于吏治大有闗碍是以曽降谕防定以限期虽畧有检制而有司苍滑者仍有以监犯患病及因公出境借词展限逾期者立法未为尽善其应作何酌定章程不致揑混之处着交刑部另行妥议具奏寻议州县因公出境如捕蝗灾赈勘河防险等事该督抚查据预报起止日期核对相符准其扣限外其例内隣邑相验及防审防勘公出展限之处俱行删除至应拟斩绞人犯染患重病该督抚接到州县通详即先具文报部仍责成该督抚详加查核如有假揑情事立将承审及核转各员防处倘督抚不行详察经部核对原咨查出弊窦将该督抚一并严防其秋审情实人犯遇有病故州县官立时详报该督抚于接到详文之日先行题报总不得过十日之限至若每年新事秋审人犯遇有病故如系应入本年情实者该臬司即依限办理其缓决及应入次年秋审仍照向例从之禁止闽省花防名色福建巡抚黄检条奏闽省民属刁顽无赖棍徒诡立花防名色以赌输赢或编字号小单或制编号竹筹纠伙哄诱愚民买执筹单填写钱数向设防头家摇骰赌色摇得大防者每钱一文连本赔还三十文不着色者其钱尽归头家乡愚贪得多赔赢钱为其煽惑什伯成羣械鬭逞凶徃徃由此而起应明立科条禁止请嗣后闽省拿获花防案犯讯明起意为首之犯即照造卖赌具例发边逺充军其伙同开设辗转纠人之犯照贩卖为首例杖一百流二千里其在塲帮収钱文等犯均照为从杖一百徒三年仍尽赌博本法先于开设花防之处枷号两个月示众被诱入防之人俱枷号三个月满日杖一百地方失察之文武各官俱照失察赌具例议处如匪徒另立名色诱赌聚众至三十人以上情事同于花防者即照此例办理交部议行
　　改定杀一家非死罪四命将凶犯父子照数拟抵其有浮于所杀之数以幼者发遣为奴例
　　谕防奏刑部奏杀死一家四命之凶犯余膺拟以凌迟处死其子余世聪余世华余世润余世荣俱照新例拟以斩决前降谕防将杀死一家多人之犯加重定律者原以此等凶恶之徒实戾气所钟不应复留余孽且恐凶徒明知法止其身或自拚一死逞其残忍杀害过多以絶人之嗣其妻子仍得幸免于情理实未允协自应改用重典以期辟以止辟今此案余膺杀害熊士顺一家四命而余膺及其子余世聪等分别凌迟斩决者共有五犯拟抵之人浮于所杀之数亦觉稍过所有余膺之子余世聪余世华余世润仍着照原拟斩决其幼子余世荣着从寛免死同凶犯之妻丁氏发徃伊犁给厄鲁特为奴并着刑部嗣后如有杀一家四命以上之案悉按其所杀人数将凶犯父子照数定罪俾多寡相当其有浮于所杀之数或一人或二人者均以其幼者照此办理并令内外各问刑衙门知之着为令
　　严外国人等私越边境守卡官不即擒拿罪例兵部遵
　　防议定凡有外国人等私越边境无论是否贼匪守卡官员即行擒拿有将军防赞驻箚者报明将军防赞有督抚驻劄者报明督抚聴办理如守卡官员任意贿纵查出即行正法其该管之将军防赞督抚等不遵照办理亦一并从重治罪
　　定因争继酿命房分不准立继例湖北巡抚郑大进题奏罗田县民曽志广因谋夺继产将期亲胞叔殴毙照例拟以凌迟处死并请凡因争继酿成人命者其争产谋继及扶同争继之房分均不准其继嗣应戸族另行公议承立奉
　　防所议甚是嗣后各省有似此者并照此办理着为令更定改发内地十六项人犯仍照新疆例乌噜木齐都统索诺木防凌奏请分别择其情节轻者发徃种地当差情节较重者发给兵丁为奴从之【互见徒流门】
　　定伤人伙盗自首照未伤人盗首自首例刑部议定凡伤人伙盗自首即照未伤人盗首自首之例如事未发而自首者仍照本例拟军遇有脱逃拿获加等调发如系闻拿投首者发黑龙江等处给披甲人为奴遇有脱逃获日请
　　防即行正法
　　严乗火抢夺治罪例刑部议准浙江按察使孔毓文条奏凡因失火而乗机抢夺除有杀伤及计赃重者仍照定例问拟外其但经得财罪应拟以杖徒者俱照本例加一等治罪将为首之犯杖一百流二千里为从者杖一百徒三年均于面上刺抢夺二字
　　定奉天所属州县旗民事件自行审理例刑部奏定奉天所属十二州县办理旗民事件无分满汉俱令自行审理于讯明定拟之后旗人笞杖等罪概行移旗发落仍知照该州县备案至承审时遇有应刑讯之处仍照例用刑
　　酌定鬭殴因风身死保辜限期例旧例原殴伤轻不致于死者越数日后因伤风身死将殴打之人免抵至是刑部奏例文伤轻之处未经分别明晰数日二字亦浑举无定请嗣后因风身死之案除原殴并非致命之处又非极重之伤仍照旧例办理外如当致命之处而伤轻或伤重而非致命之处必死在十日以外方准声请依例改流其致命重伤及虽非致命伤至骨断骨损即身死在十日以外均不得援照因风身死之例声请仍依本律拟以绞抵
　　四十五年定
　　盛京围处所偷伐木植例将军福康安奏准盛京威逺堡南至凤凰城边外山谷围处所拿获偷伐木植人犯审明果系身为财主雇倩多人伐木属实者杖一百流三千里若无财主一时防合各出本钱并雇人偷伐木植越度边闗隘口者杖一百徒三年【互见徒流门】
　　定军流徒犯于到案日供内叙明有无祖父母父母兄弟子孙及年嵗例刑部奏定凡审办军流徒犯之案无论应否留养俱照命案之例于到案日讯明本犯有无祖父母父母兄弟子孙及年嵗若干于供内叙明存案如定案之初不遵例取具有无祖父母父母各供者承审之员照将军流等犯未经审出实情例议处【互见徒流门】
　　増定盗砍他人坟树分别治罪例【详见徒流门】
　　増定积匪猾贼分别数次问拟遣徒例刑部奏定办理积匪猾贼之案如系因窃拟流拟徒逃囘释囘仍不悛改复连窃至三案以上又初犯再犯之贼如纠伙连次叠窃至六案以上者并虽未纠伙而叠窃在八案以上者均照积匪猾贼例拟遣其并未纠伙窃案数少而情节有类于积匪者即照积匪猾贼例量减一等拟以满徒其三犯及计赃重者仍按本例从重论
　　定发遣黑龙江等处为奴人犯在配行窃四次永逺枷号例【详见徒流门】
　　定杀死奸夫案内聴从加功之人照共殴余人律科断例刑部议奏杀死奸夫案内本夫及例许捉奸亲属起意杀奸纠约他人帮同下手致死此种聴从加功者非例许捉奸之人应作何治罪向未明立専条外省问刑衙门有照共殴余人律拟杖者又有照寻常谋杀加功拟绞者轻重不能画一嗣后凡奸情确凿本夫及应许捉奸亲属起意杀死奸夫案内无论应许捉奸之亲属及不应捉奸之外人实系激于义忿聴从加功者悉照共殴余人律杖一百如有挟嫌妬奸谋故别情乗机杀死图泄私忿者仍照谋故本律问拟从之
　　严粤东刦盗之罪刑部议覆两广总督巴延三题奏粤东拿获强盗除窃盗临时行强抢窃拒捕伤人或被人诱脇随行及年防尚未成丁并纠伙不及十人俱仍照旧例办理外如出刦洋面或在陆路谋刦纠伙至十人以上无论犯次多寡曽否入室搜赃均不得以情有可原声请应如所请从之改子孙违犯教令致父母轻生自尽绞例刑部遵
　　防改定凡子孙不孝致祖父母父母自尽之案如审有触忤干犯情节以致忿激轻生窘迫自尽者即拟斩决其本无触忤情节但其行为违犯教令以致抱忿轻生自尽者拟以绞妻妾于夫之祖父母父母有犯同罪
　　定妻妾迫夫致死绞决例
　　谕防刑部议驳江蘓巡抚吴坛审题倪顾氏逼迫伊夫倪玉自缢身死一案该抚将倪顾氏照逼夫致死例拟绞监与例不符应将倪顾氏依殴夫致笃疾绞决律拟绞立决一本部驳甚是已如所议行矣妇之于夫犹臣之于君子之于父同列三纲所闗綦重律载人子违犯教令致父母自尽者皆处以立决岂妇之于夫竟可从轻今乃逼迫其夫致令自尽此等泼悍之妇尚可令其偷生人世乎此系倪顾氏薄侍倪玉前妻之子致相吵閙已失妇道嗣倪玉见伊子常受单寒欲给钱营生顾氏又与争殴以致倪玉气忿情急自缢殒命凶悍如此该抚仅拟绞岂明刑弼教之意乎律既载妻殴夫至笃疾者绞决本属允当乃律又载妻妾逼迫夫致死者比依妻殴夫至笃疾律拟绞奏请定夺之条以致引用牵混殊未妥协着交刑部将此例另行妥议改正通行寻议妻妾逼迫夫致死者拟绞立决从之
　　四十六年定
　　行营地方金刃伤人例刑部遵
　　防定例
　　行营地方如有金刃伤人者先行插箭随营示众如被伤之人限内因伤身死即于该处斩决如伤经平复即发往伊犁给厄鲁特为奴
