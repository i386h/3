<!-- { "loadSidebar": true } -->
　　又以江南苏松等府地粮荒熟混淆莫辨令州县官履亩踏勘分析图户造册申报上司严核是年巡按河南御史刘源濬言南阳汝宁荒地甚多急宜开垦縁无人承种之地耕熟后往往有人认业遂起讼端三年起科虽有定例开种之初杂项差役仍不能免此官虽劝耕而民终裹足不前也嗣后请令该地方官先给帖文开列姓名年月并荒田四至坐落每嵗申详上司以息争讼寛徭役以恤穷黎借常平仓谷以资农本各州县以劝垦之多寡分别优劣部议如所请从之
　　是年总计天下田土共五百四十九万三千五百七十六顷四十亩田赋银二千一百五十七万六千六两粮六百四十七万九千四百六十五石各有竒
　　顺天永平保定河间正定顺徳广平大名八府延庆保安二州计四十五万九千七百七十二顷四十五亩有竒田赋银一百八十二万四千一百九十一两米一万二千二百一十石籽粒四十三石豆七千三百三十八石各有竒
　　奉天锦州二府计六百九顷三十三亩有竒田赋银一千八百二十七两有竒
　　江南省计九十五万三千四百四十五顷一十三亩有奇田赋银四百六十万二千七百三十九两米二百七十四万五千一百一十三石麦一万九千四百七十二石豆二万三千九百三十二石各有奇
　　山西省计四十万七千八百七十一顷二十五亩有奇田赋银二百二十万五千五百四十五两粮四万五千九百三十一石各有奇
　　山东省计七十四万一千三百三十六顷六十五亩有奇田赋银二百三十八万九十一两麦二万八千六百一十一石米三十六万六千五十八石谷七百三十一石各有竒
　　河南省计三十八万三千四百三顷九十七亩有奇田赋银一百八十万九百四十三两粮二十三万七千四百四十一石各有奇
　　陜西省计三十七万三千二百八十五顷八十八亩有奇田赋银一百四十三万六千三十三两粮六万一千八百五十一石各有奇
　　浙江省计四十五万二千二百一十六顷一亩有奇田赋银二百五十七万二千五百九十二两米一百三十六万一千三百六十七石各有奇江西省计四十四万四千三百三顷八十五亩有奇田赋银一百七十二万六千九百七十两米九十三万八千七百五十三石各有奇
　　湖广省计七十九万三千三百五十三顷七十一亩有奇田赋银一百八万八千五百九十七两南粮二十三万八千五百八十二石漕米二十二万二千一百九石各有奇
　　四川省计一万一千八百八十三顷五十亩有奇田赋银二万七千九十四两米九百二十八石各有奇
　　福建省计一十万三千四百五十七顷五十四亩有奇田赋银七十五万八百六十二两米一十万九千六百六十一石各有奇
　　广东省计二十五万八百三十九顷八十七亩有奇田赋银八十四万七千九百六十一两米二万七千六百六十八石各有奇
　　广西省计五万三千九百三十八顷六十五亩有奇田赋银一十九万九千六百五十四两米九万四千二百九十九石各有奇
　　云南省计五万二千一百一十五顷一十亩有奇田赋银六万一千七百四十八两粮一十二万三千九百一十七石各有奇
　　贵州省计一万七百四十三顷四十四亩有奇田赋银五万三千一百五十两粮七万六千六百六十石各有竒
　　【臣】等谨按歴年升除赋额不一兹据防典所载是年报销册核其总数如右

　　皇朝文献通考卷一
　　钦定四库全书
　　皇朝文献通考卷二
　　田赋考【二】
　　田赋之制
　　康熙元年
　　谕直省有隠匿地亩不纳钱粮或反圗冒功报为新垦者州县衞所各官及该管上可分别处分是年以山东民地内错杂灶地有在本省者有在直隶南皮盐山县者令巡盐御史及地方官清丈各正疆界二年除江南崇明县大粮田加征芦课江宁巡抚韩世琦言崇明县大粮田九千六十顷五十亩零除正赋外复征芦课银八千三百八十余两实为一田两赋亟请蠲豁从之
　　减江西南昌府属浮粮江西巡抚张朝璘言南昌府属浮粮系陈有谅横行征派明季相沿今蒙恩卹照袁瑞二府一例减免其漕米一项浮多亦系
　　明季踵行政请概行减免从之
　　令直省解京各项钱粮总解户部工科给事中吴国龙言直省解京各项钱粮自顺治元年起总归户部至七年复令各部寺分管催收以致欵项繁多易滋奸弊请自康熙三年为始一应杂项俱称
　　地丁钱粮作十分考成除每年正月扣拨兵饷外其余通解户部每省各造简明赋役册送部查核其易知由单颁给民间者尽除别项名色各部寺衙门应用钱粮令于户部支给部议如所请从之
　　申明地方官开垦劝惩之例凡督抚道府州县劝垦多者照顺治十五年议叙之例州县衞所荒地一年内全无开垦者令督抚题叅其已垦而复荒
　　者削去各官开垦时所得加级纪録仍限一年督令开垦限内不完者分别降罚前任官垦过熟地后任官复荒者亦照此例议处又以各省开垦甚多自康熙二年为始限五年垦完如六年之后察出荒芜尚多将督抚以下分别议处至三年以布政使亦有督垦之责照督抚例议叙府同知通判不与知府同城自劝民开垦者照州县例议叙四年以限年垦荒恐州县揑报摊派令停止六年定劝垦各官俟三年起科钱粮如数全完取具里老无包赔荒地甘结到部始准议叙
　　【臣】等谨按是时海内初平人民未尽复业污莱之未辟者尚多屡
　　诏地方有司招徕垦治并定劝惩之例一时大吏争以开垦为功其见于档册者顺治十八年顺天府所属州县报垦田一千三百三十九顷六十九亩湖南所属州县报垦田二千八百九十顷七十二亩康熙二年湖广安陆岳州宝庆永州常徳辰州靖州各府州报垦田八百八顷六十亩有奇蕲州岳州九谿茶陵荆右铜鼓伍开镇谿各衞所报垦田六百顷二十亩有奇三年湖南宝永常辰郴靖六府
　　州报垦田六百三十四顷有奇岳长衡辰常靖六府州续垦田五百十八顷三十六亩湖北安荆等十府州续垦田八百七顷四十五亩有奇云南省垦田二千四百五十九顷又续垦一千二百余顷四年湖南长沙衡州等属垦田三千一百三十三顷六十六亩河南省垦田一万九千三百六十一顷贵州省垦田一万二千九顷有奇湖北各府垦田四千七百三十九顷五年河南省报垦田六千六百八十余顷江西省报垦田二千八百三十五顷又续报垦二千八百三十五顷四十五亩湖广省报垦四千六百余顷山东省报垦三千二百三十余顷六年湖南报垦三千一百九十顷五十亩七年山东报垦一百二十二顷六十余亩九年广东报垦复民田一万七百一十五顷四十四亩垦复屯田三十一顷九十二亩俱照例按年陞科土辟民聚已有成效而
　　圣祖犹虑官吏有捏报摊派之弊或致田不加辟而赋日加増故四年有停止限年之令六年有取具里老无包赔甘结始准议叙之例盖于鼓舞之中寓覈实之意所以为吏治民生计者至周且悉矣三年以州县钱粮上司动用差提名为提手种种勒索行令严禁倘州县官将已完那用捏称民欠并加派私征者革职其该管官不行叅报者罪之四年
　　谕户部设官原以养民民足然后国裕近闻守令贪婪者多征收钱粮加添火耗或指公费科派或向户行强取借端肥已献媚上官下至户书里长等役恣行妄派小民困苦无所申告以后着科道各官将此等情弊不时察访纠参至于夏秋征收钱粮原有定期隔年预征小民何能完纳以后预征着停止
　　又以直省田地荒熟相间恐有隠占着令丈量如有司及里书弓手摊派诈扰令督抚题防云南巡抚袁懋功言滇省地势髙下絶少平旷丈量地亩虽一州一邑经年累月不能告竣请停止京官踏勘之差从之
　　又以湖广归州房县诸处民归故业酌给牛种银不拘次年征收例令三年补还
　　五年以奉天之白旗堡小河西两处地亩令民耕种照熟地例输赋广宁宁逺两县旷地给民开垦不许旗人侵占
　　六年
　　谕各省由单欵项繁多小民难以通晓令嗣后务将上中下等则地每亩应征银米实数开明至湖广陕西二省每粮一石派征本折数目向未开载行令照例开注其由单报部之期有违限八月者州县衞所及转报官均行议处户科给事中姚文然言蠲免灾荒除本年应蠲钱粮即于本年扣免外亦有本年纳户之钱粮收完在前奉蠲在后则以本年应蠲钱粮抵次年应
　　纳正赋名曰流抵欲使人人均沾实惠必须将流抵一项载入由单但部题定例次年由单于上年十一月颁发计该州县磨算钱粮数目欵项造成式样送布政司磨对必须在上年九十月间而各抚题报灾伤夏灾报在六月秋灾报在九月计题报到部又需月日部中具覆行查被灾分数必候该抚查囘部覆奏允然后行咨该抚又转行各地方官虽至速已至本年十一月十二月及次年正月二月久已在颁发由单之后矣何从填入乎然流抵不填由单部中所取者地方官印结耳印结出于官吏之手民未尽知也奸胥贪官因此侵冒者不少惟有于流抵之下年填入由单之一法譬如康熙五年免灾钱粮应流抵康熙六年者自应于康熙六年抵免讫即于康熙七年由单之首填入一项内开某府某县于康熙五年分蒙恩蠲免重灾田若干亩每亩免钱粮若干或次灾田轻灾田合县共该免银若干两除本年已完若干两外尚该流抵银若干两俱于康熙六年分内于原被灾本户名下额赋各照分数流抵讫并无官吏侵欺等情此后刋入康熙七年分额丁额赋等项如此则应蠲之分数与抵免之银数每户各执一单一目了然官吏自无所借手矣至于蠲免者亦于蠲免之下年由单之首照依此式但改流抵字样为蠲而已疏上勅部议行
　　免浙江丽水等九县积荒田赋令地方官招垦成熟起科
　　七年
　　谕户部向因地方官员滥征私派苦累小民屡经严饬而积习未改每于正项钱粮外加増火耗或将易知由单不行晓示设立名色恣意科敛或入私囊或贿上官致小民脂膏竭尽困苦已极朕甚悯之督抚原为察吏安民而设布政使职司钱粮厘剔奸弊乃其专责道府各官于州县尤为亲切州县如有私派滥征枉法婪赃情
　　弊督抚各官断无不知之理乃频年以来纠防甚少此皆受贿徇情故为隠蔽即间有纠举非已经革职即物故之员其见任贪恶害民者反不行纠举甚至已经发觉之事又为朦混完结此等情弊深可痛恨嗣后督抚司道等官如有前弊或经体访察出或被科道纠举或
　　被百姓告发严处不贷至尔部收纳直隶各省解到钱粮亦须随到随收速给批回毋得纵容司员笔帖式书办等勒索作弊苦累解官倘有违法即行举奏如不行
　　严禁察出将堂司各官一并从重治罪
　　停止直省造送黄册及防计册以各省嵗终奏报有奏销册开载地丁欵项数目有考成册开列已完未完数目又五年编审造送丁口增减册籍立法已属详尽其十年一造黄册及每年造防计册繁费无益并令停止
