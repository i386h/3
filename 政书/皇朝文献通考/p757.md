<!-- { "loadSidebar": true } -->
　　荆州府在省治西八百里东西距七百二十五里南北距二百十里东至汉阳府沔阳州界二百里西至宜昌府归州界五百二十五里南至湖南澧州界一百九十里北至安陆府荆门州界二十里东南至岳州府华容县界二百八十九里西南至宜昌府长阳县界二百六十里东北至安陆府治三百二十里西北至襄阳府南漳县界三百里自府治至
　　京师三千二百八十里明为荆州府共领州二县十一
　　本朝初属湖广省后分属湖北省雍正六年升归州为直州分夷陵州长阳县属之十三年改夷陵州为宜昌府以归州及长阳兴山巴东三县皆往属宜昌府今领县八
　　江陵县【附郭】
　　公安县【在府南一百二十里】
　　石首县【在府东南一百八十里】
　　监利县【在府东二百四十里】
　　松滋县【在府西南一百二十里】
　　枝江县【在府西一百八十里】
　　宜都县【在府西北一百八十里】
　　逺安县【在府西北二百四十里】
　　襄阳府在省治西北六百八十里东西距六百七十里南北距二百七十里东至徳安府随州界二百十里西至郧阳府郧县界四百六十里南至安陆府荆门州界一百八十里北至河南南阳府新野县界九十里东南至安陆府界三百二十里西南至宜昌府治五百七十里东北至南阳府治二百二十五里西北至郧阳府治四百七十里自府治至
　　京师二千六百二十里明为襄阳府
　　本朝初属湖广省后分属湖北省领州一县六襄阳县【附郭】
　　宜城县【在府东南一百二十里】
　　南漳县【在府西南一百二十里】
　　枣阳县【在府东北一百四十里】
　　谷城县【在府西北一百四十里】
　　光化县【在府西北一百八十里】
　　均州【在府西北三百九十里】
　　【臣】等谨按古荆豫二州之界判自南漳县之荆山自南漳而西百余里为景山水经注所谓荆山之首也当房县之南逺安兴山县之北为荆豫梁三州分界处自南漳而东则为荆门州钟祥京山二县及随州之南又东为应山县县北即义阳三闗依山为阻与荆州凖望相直其南为荆州境其北为豫州境
　　郧阳府在省治西北一千二百五十里东西距七百十里南北距四百里东至河南南阳府浙川县界一百五十里西至陜西兴安州平利县界五百六十里南至襄阳府均州界一百二十里北至陜西商州商南县界二百八十里东南至襄阳府谷城县界四百九十里西南至平利县界五百六十里东北至浙川县界一百三十里西北至商州山阳县界二百八十里自府治至
　　京师二千五百里明成化十二年于郧县置郧阳府降房州为县并设抚治郧阳都御史共领县七
　　本朝顺治十六年省上津县入郧西县初属湖广省后分属湖北省康熈六年裁郧阳抚治専归湖北巡抚管辖凡领县六
　　郧县【附郭】
　　房县【在府西南三百十里】
　　竹山县【在府西南三百六十里】
　　竹溪县【在府西南五百九十里】
　　保康县【在府东南三百四十里】
　　郧西县【在府西一百三十里】
　　宜昌府在省治西一千八十里东西距五百九十里南北距四百十里东至安陆府当阳县界一百四十里西至四川防州府巫山县界四百五十里南至荆州府宜都县界六十里北至襄阳府南漳县界三百五十里东南至当阳县界一百四十里西南至湖南岳州府石门县界三百五十里东北至荆州府逺安县界九十里西北至郧阳府房县界五百六十五里自府治至
　　京师三千五百四十里明洪武初为硖州府九年降为夷陵州与归州并属荆州府
　　本朝初因之雍正六年升归州为直州以夷陵州及长阳县属之十三年升夷陵州为宜昌府以归州及长阳兴山巴东三县来属又置东湖县为府治又开置鹤峰州及长乐县凡领州二县五东湖县【附郭汉置夷陵县明省入夷陵州　本朝雍正十三年升州为府以州地置东湖县为府治】
　　归州【在府西北三百五里初属荆州府雍正六年升为直州十三年改属宜昌府】长阳县【在府西南七十六里初属荆州府雍正六年分属归州十三年改属宜昌府】兴山县【在府北三百十里初属荆州府雍正十三年改属宜昌府】
　　巴东县【在府西四百二十五里初属荆州府雍正十三年改属宜昌府】
　　鹤峯州【在府南四百七十里明置容美宣抚司寻废永乐四年复置　本朝初因之为土司雍正十三年改置州】
　　长乐县【在府南一百九十一里明洪武六年置五峯石寳长官司十四年废永乐五年复置属于容美宣抚司寻又废　本朝初为土司地雍正十三年改置县】
　　施南府在省治西一千九百八十里东西距五百八十八里南北距六百五十五里东至宜昌府鹤峯州界一百七十里西至四川石柱防界四百十八里南至四川酉阳州界四百一十五里北至四川防州府巫山县界二百四十里东南至湖南永顺府龙山县界二百六十五里西南至四川重庆府黔江县界三百十五里东北至巫山县界三百五十里西北至防州府万县界三百八里自府治至
　　京师三千七百八十六里明初为施州兼置施州卫洪武二十三年并州入卫改建施州卫军民指挥使司领施南等各土司属于湖广都指挥使司
　　本朝初因之雍正六年改为恩施县属归州十三年于恩施县置施南府増置宣恩来凤咸丰利川四县乾隆元年以四川防州府之建始县来属凡领县六
　　恩施县【附郭明为施州卫地　本朝雍正六年改置恩施县属归州十三年置施南府以县为府治】
　　宣恩县【在府东南八十里明为施南道宣抚司属施州卫　本朝初为施南土司雍正六年属于恩施县十三年改置宣恩县属施南府】
　　来凤县【在府南二百七十里明永乐九年改为长官司十三年复为宣抚司属施州卫　本朝初为防毛土司地雍正六年属于施恩县十三年改置来凤县属府】
　　咸丰县【在府西南二百二十五里明洪武二十三年置防毛千户所二十四年改为大田军民千户所属施州卫　本朝初置土巡司雍正六年属于恩施县十三年改置咸丰县属府】利川县【在府西一百七十八里本施南土司地本朝雍正十三年改置利川县属府】建始县【在府东二百十里初属四川防州府乾隆元年改属施南府】


　　皇朝文献通考卷二百八十
<史部,政书类,通制之属,皇朝文献通考>
　　钦定四库全书
　　皇朝文献通考卷二百八十一
　　舆地考【十三】
　　湖南省
　　【臣】等谨按禹贡荆州先之以江汉朝宗而即继之九江孔殷水经谓九江在长沙下隽县西北楚地记谓巴陵潇湘之渊在九江之间至宋儒胡旦及朱子等皆以为即洞庭湖葢长江为四渎之长古称天堑实当今之湖北境洞庭为五湖之长古称天险实当今之湖南境必九江治而后荆之全境始底于作乂湖南与湖北之并为要地也久矣汉时荆州刺史治汉夀即在湖南常徳府刘宋以后湘州与荆郢诸州往往分治至唐广徳初于荆南节度之外分置湖南观察使以领诸州嗣后宋分湖南北为两路元分湖南北为两道明代虽总于湖广布政使司而万厯年间仍别置偏沅巡抚至
　　本朝康熙三年遂定湖南与湖北为两省葢荆楚之间幅员最广画疆而理固抚驭之道然也抑又论之禹贡荆州以衡阳为南界其时衡山左右错处诸蛮已非内地王制所谓南不尽衡山者也殷周之时荆蛮渐为边患屡加征伐逮楚悼王南并蛮越遂有洞庭苍梧之地秦昭王伐楚略定蛮夷置黔中郡此湖南之始通欤汉兴稍增置州郡而长沙五溪诸蛮时起为冦唐宋以后若猺若獠之属犹未能使之尽遵约束我
　　朝徳敎流行若永顺一府及干州永绥凤凰营诸防并以生苗内附列于郡县斯固古昔盛王所鄙为化外之民甚且以为是膺惩者今且俗易风移无不共归休养
　　圣化之覃敷又宁有涯量哉
　　湖南明湖广布政使司共领府十五州二其长沙岳州常徳衡州永州寳庆辰州七府靖郴二州为今湖南省地又置都指挥使司领长沙等卫澧州等千戸所及各宣慰宣抚等司万厯二十八年始置偏沅巡抚治偏桥镇
　　本朝初为湖广省康熙三年分湖广右布政使司驻长沙又增置按察使司并移偏沅巡抚驻长沙府分领长沙岳州等七府及郴靖二州六年改右布政为湖南布政使司雍正二年改偏沅巡抚为湖南巡抚七年改永顺土司为永顺府升澧州为直州八年升沅州为直州十年升桂阳州为直州乾隆元年升沅州为府凡领府九直州四各卫所以次裁并入州县其存者专司漕运不治民事东西距一千四百二十里南北距一千一百五十里东至江西南昌府宁州界二百八十五里西至贵州铜仁府铜仁县界一千一百三十五里南至广东连州界七百六十五里北至湖北荆州府监利县界三百八十五里东南至广东韶州府仁化县界七百九十里西南至广西平乐府恭城县界九百五十五里东北至湖北武昌府通城县界六百四十里西北至四川酉阳州界九百里在
　　京师西南四千五百五十里
　　长沙府为省治东西距一千里南北距五百九十里东至江西袁州府宜春县界三百五十里西至常徳府沅江县界六百五十里南至衡州府衡山县界二百三十里北至岳州府巴陵县界三百六十里东南至江西吉安府永新县界五百三十里西南至寳庆府新化县界三百八十里东北至江西南昌府宁州界二百八十里西北至常徳府沅江县界二百里自府治至
　　京师四千五百五十里明初改为潭州府洪武五年改为长沙府
　　本朝初属湖广省康熙三年分为湖南省移偏沅巡抚驻此雍正二年改为湖南巡抚凡领州一县十一长沙县【附郭治府西北境】
　　善化县【附郭治府东南境】
　　湘潭县【在府西南一百里】
　　湘隂县【在府北一百二十里】
　　湘乡县【在府西南二百十里】
　　宁乡县【在府西一百里】
　　益阳县【在府西二百里】
　　浏阳县【在府东一百五十里】
　　安化县【在府西北二百六十里】
　　醴陵县【在府东南二百九十里】
　　攸县【在府南二百八十里】
　　茶陵州【在府东南四百八十里】
　　岳州府在省治东北三百二十里东西距三百八十里南北距三百二十里东至湖北武昌府通城县界二百里西至澧州安乡县界一百八十里南至长沙府浏阳县界二百九十里北至湖北荆州府监利县界三十里东南至江西南昌府宁州界三百六十里西南至常徳府龙阳县界三百十五里东北至武昌府嘉鱼县界二百十里西北至荆州府石首县界二百里自府治至
　　京师四千二百五十里明洪武二年为岳州府旋降为州十四年复为府共领州一县七
　　本朝初属湖广省后分属湖南省雍正七年升澧州为直州分安乡石门慈利三县往属今领县四巴陵县【附郭】
　　临湘县【在府东北九十里】
　　平江县【在府东南二百四十里】
　　华容县【在府西一百八十里】
