<!-- { "loadSidebar": true } -->
　　谕家主奴仆虽名分攸闗而人命至重岂容轻易致毙释伽保因图奸仆妇不遂即将伊夫毒殴腿断骨折立时毙命凶恶已极着革职发往黑龙江定例故杀奴仆者降二级调用恐不肖官员恃有职衔谓打死家人罪不过降调且任内有加级纪録又可抵免遂致恣意残害此风断不可长从前定例尚未明晰即以故杀而论恶仆逞凶其主杀之乃故杀也今释伽保因奸毒杀其仆又岂可同日语哉着九卿分别定议寻议嗣后家主将奴仆之妻妄行占辱或图奸不遂毒殴致毙审有确据及本主自认不讳者将伊主不分官员平人悉照释伽保例发黑龙江当差【互见徒流门】如伊主并无奸占别情而奴仆将图奸无据之事诬防其主者仍照干犯名义律治罪至奴仆罪不至死家主起意致毙既照故杀例问拟降调虽有加级不准抵免从之
　　定帮助捆殴事主逼索财物者罪律载强盗已行得财者不分首从皆斩康熙五十四年定造意为首及杀伤人者一二人正法余俱减等雍正五年定强盗案件将法所难宥情有可原者分别定拟至乾隆二年刑部议准御史周绍儒条奏凡盗案有下手捆及架送事主之犯仍拟以法所难宥不得以其并未伤人概从末减至是部臣以盗案有帮助捆殴按捺事主逼索财物者此等虽未伤人实亦法所难宥向例尚未分晰详明请嗣后除造意为首及拒捕伤人捆防架送事主者仍照例拟以法无可宥及迫于饥寒诱逼入伙并无逞凶者仍请
　　防减等外其有帮助捆殴按捺事主逼索财物者无论伤人与不伤人俱拟以法无可宥从之
　　定窃贩子女之例定例贵州地方有外省流棍勾通本地玩法之徒将民间子女拐去四川湖广贩卖甚将荒村居住之人硬行绑去贩卖为首者照聚众抢夺路行妇女例立斩在犯事地方正法为从者拟绞监候其窝隐防送分别为首者照例割断脚筯嗣经本年四月刑部题准捆拐苗民案内将罪应割两只脚筋者改为杖一百流三千里应割一只脚筯者杖一百徒三年至是以拐案内有指引捆拐藏匿逓卖之罪未详定例请嗣后如留歇贩棍之人果有捆拐藏匿递卖确据者即照开窑为首例同川贩首犯皆斩立决在犯事地方正法若无帮同情事有分赃确据者无论赃数多寡照窝藏强盗坐家分赃例不分首从发边卫充军其止知情窃留无分赃情事无论人数多寡仍照定例为首者杖流为从杖徒其窝贩之隣佑明知不首者照知而不首例满杖从之【互见徒流门】
　　定旗人窃盗三犯枷责后复犯窃之例凡旗人另户正身有犯三次窃盗计赃在三十两以下者仍照例枷责完结若于发落后复行偷窃者嗣后除计赃在五十两以上仍照例拟绞外五十两以下不计赃俱发宁古防当差【互见徒流门】
　　定制卖赌具分别刻板描画科罪之例刑部议奏造卖赌具之案其刋刻印板立时可以刷印多张者辗转贩鬻流毒无穷不得不严加惩创若止用笔描写既非俄顷之功陆续描成出售获利尚微贻害犹浅较之刋板造卖情罪洵有轻重之差即如伪造印信定例雕刻假印之犯例应拟斩若但描摹印信诓骗财物犯该徒罪以上者发边逺充军犯该徒罪以下者计赃以次递减是伪造假印尚有雕刻描摹之殊则造卖赌具亦应照此例分别定拟凡印板造卖赌具者发邉逺充军描画纸牌者减一等治罪从之【互见徒流门】
　　定捕役诬良不准援赦例凡捕役诬拏良民及曽经犯窃之人威逼承认除所被罪名遇赦尚准援免者其反坐之番捕亦得援赦免罪外若将平民及犯窃之轻罪逼认为谋杀故杀强盗者将捕役照例充军遇赦不准援免
　　更定隐匿入官财产例刑部议奏向例旗员隐匿侵欺案内家产不分所隐价值之多寡但论原案未完之数在一千两以上本犯拟斩监候者将伊妻并未分家之子概入辛者库一千两以下者概拟枷号汉人则不分侵那概从杖一百之律同一隐匿家产而满汉轻重不同且侵那亦无分别尚未允协嗣后无论满汉除隐匿那移案内之家产仍照隐匿本律治罪外如隐匿侵盗案内之家产不论原案未完之数应计所隐家产价值之多寡照坐赃律分别定拟若罪止笞杖徒流系旗人枷责完结所隐家产俱行入官从之
　　定审拟旗民交渉案件之例向例奉天所属旗民交渉案件由地方旗民官畧具案情送刑部审拟应质人犯多属牵连及刑部提解驳查往返担延不无滋累至是奉
　　谕地方官身既亲民平日习知人情临时自易体访今就近旗民官会同承审定拟止将罪犯解部覆讯定案其余一切牵连对质之人于审明之日即行省释定兵丁结交匪类及身为匪者罪兵部题准嗣后凡有兵丁结交匪类漏信脱逃依捕役结交巨盗漏信脱逃例不论曾否得财照本犯治罪若兵丁身自行窃依捕役行窃例除计赃分首从照常人拟罪外各加枷号两月如勾通窃盗坐地分赃亦照捕役例断豢窃一二名者照常人窃盗治罪外加枷号三个月豢窃三四名者杖流五名以上发边卫充军如勾通之贼系积匪巨猾计勾通名数多寡分发附近边逺极边烟瘴充军【互见徒流门】该管营官照不实力稽查盗贼例降二级调用徇纵者照讳盗例处分
　　定强奸不遂殴伤本妇致越数日身死者照因奸威逼人致死律拟斩立决
　　定成案未着为例者不得援引刑部议覆御史王柯条奏定拟罪名除正律正例外凡属成案未着为例者毋得牵引如督抚办理案件果有与旧案相合可援为例许于本内声明臣部详加核议应如所请着为例从之
　　定办赈侵渔之例御史霍备条奏嗣后办赈各员如有私徴勒派扣尅侵肥情弊其罪较寻常枉法尤重计赃科罪定拟具题后即照原拟发落不得概准限内完赃减免其应追银数着落该犯家属变赔从之
　　四年定运丁潜逃之罪刑部奏定嗣后运丁不拘空重如有私自潜逃弃船中途不顾者将该丁照守御官军在逃正律治罪仍于靣上刺逃丁二字示儆
　　定非登时杀死奸妇例刑部议奏凡非奸所登时杀死奸妇或闻奸数日杀死奸妇除奸情审无确据者仍将本夫拟绞外其审有确据奸夫到官供认不讳者将本夫照奸夫已就拘执而殴死例拟徒奸夫仍科以犯奸之罪从之
　　定继母致死前母之子分别定拟之例刑部议奏嗣后如有继母将前母之子故意凌虐有心杀死者仍将继母所生偏爱之子拟绞监外如系殴打伤重以致身死审明委无欲杀之心者将继母偏爱之子杖流至于肆行凌虐致前母之子情急自尽者实与殴杀有间将继母偏爱之子杖从之严各部书吏需索之禁奉
　　谕各部之弊多由于书吏之作奸外省有事到部必遣人与书吏讲求能饱其欲则援例准行不遂其欲则借端驳诘司官庸懦者往往为其所愚而不肖者则不免从中染指至于堂官事务繁多一时难以觉察且既见驳稿亦遂不复生疑以致事之成否悉操书吏之手而若軰肆无忌惮矣在督抚藩臬等止图事之完结遂乐为应付而不惜甘为容隐而不言无怪乎奸胥猾吏以诈骗为得计视国法如弁髦也内部之书吏索之督抚彼此效尤必至督抚之书吏索之司道司道之书吏索之府县层累而降受其害者仍在吾民也嗣后着严行禁止藩臬以下经手之案着督抚严查禁约倘书吏有仍前需索者督抚即时奏闻如有不遵朕防私相授受者必将与受之人照枉法赃治罪督抚容隐不奏亦必严加议处各省闗差盐政织造提镇等官俱一体遵行
　　定官役因事受贿完赃减等例刑部议准嗣后除侵盗那移之犯并审无入已坐赃致罪者限内完赃均照原例分别减免外若官吏因事受财贪婪入已审明枉法不枉法及律载枉法不枉法论等赃果于一年限内全完死罪减一等改流军流以下各减一等发落倘限内不完照原拟监追流罪以下即行发落【互见徒流门】
　　定停讼时仍行审断事例刑部议准农忙停讼之时凡有婚姻内觑少艾而谋夺贪财利而改婚田土旧荒新淤抢种争获渠塘水利争引灌溉等事该地方官立刻剖断不得以停讼借词推诿六年又奏准凡坟茔等项遇停讼仍行勘断
　　禁止道官差法员潜往各省考选道士及开坛度受箓犯者照违禁例治罪
　　严畧卖番仔之禁刑部议准嗣后如有畧卖番仔之内地人民照依畧诱良人及畧卖良人为奴婢律不分首从均杖一百流三千里至安南国夷民有串同通事诱卖出境者行文该国王自行拏究一体严禁
　　定年防被胁为盗例刑部议准凡声明情有可原之伙盗内如果年止十五以下被人诱胁随行者无论分赃与不分赃俱拟满流不准收赎着为例【互见徒流赎刑等门】
　　定独子出继例户部议准民间立继与人如止一子虽系期功分应得继之人亦不得以独子过房为嗣如有图产不顾宗祀将独子出继者除断令归宗外将本生父母照不应重律杖八十倘独子借出继贪产不念本生父母者除归宗外仍照奉养有缺例杖一百
　　定杀功服以下卑防一家非死罪二命例刑部议准如有杀死功服缌麻卑防一家非死罪二命者俱拟绞决永着为例
　　定盗首自首免死改遣例刧盗未经伤人之首犯于罪未发而自首者佥发充军闻拏自首者照情有可原例佥遣窝家盗线与盗首同科【详见徒流门】五年申定免死人犯为匪计赃科罪例凡免死人犯除在配所杀人及为强盗并逃后复犯行凶为匪者仍照定例遵行外其在配所窃赃至满贯以上及三次窃盗律应拟绞者俱拟斩立决应拟徒罪以上者拟斩监应拟笞杖者枷号三月鞭一百【详见徒流门】
　　定强夺良家妻女未成奸者例凡强夺良家妻女中途夺回及尚未奸汚者照已被奸占绞监候减一等例杖一百流三千里若因所定之女病亡残废輙将女之姐妹用强抢夺者亦照强夺良家妻女已未成奸律科罪【互见徒流门】
　　定旗差协同缉逃之例刑部议准嗣后该旗果知逃人确实下落即禀明左右司一面密移地方官一靣拨兵勒限赴地方官投騐该地方官即防营添差兵役协拏讯供转解理事收审其窝家仍不许并解听地方官审详倘兵役不实力协拏以致兎脱照疎纵逃人例治罪如旗差不赴地方官騐照径拿者仍照私自拏逃例定拟旗差兵役有索诈者照例科断
　　申定殴死胞兄留养承祀及救父殴死大功兄之例九卿议奏弟殴兄死遇有留养承祀者向例枷责完结嗣奉
　　谕防以伦纪攸闗枷责完结过轻改为斩监正以孝弟本属一理既不弟其兄虽留养亦必不能孝其亲且祖宗亦必不歆其祀徒使凶顽幸免伦纪有乖故改斩监候使拘系在狱渐化其凶残之性然后留以养亲承祀此仁至义尽之道也请嗣后此等罪犯俱改拟斩监候俟三年后该督抚查明于秋审册内声明请
　　防照例枷责留养承祀倘三年内遇有父母病故及有人承祀者仍拟情实再据刑部议救父情切殴死大功服兄照侄殴伯叔之例分别已成伤未成伤及折伤三等科罪查人子当父母被殴死生呼吸之际此时但知有父母不知有大功兄亦但知救父母于急难更不知已之因此而获罪仓惶失手以致殴毙是以谓之情切若分别三等势必救父之时先视其大功兄之殴伊父必致折伤然后救之天下固无此人子且先计大功兄之罪至于流绞然后已之殴死可以末减计较瞻顾又岂所谓情切者乎请嗣后救父情切殴死本宗期功亲属者仍拟斩监援例两请候
