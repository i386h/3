<!-- { "loadSidebar": true } -->
　　视其所属州县隠匿查解之多寡定其降罚纪録陞级有差督抚亦视其所属地方报解隠匿之多寡并议功罪武官营伍中有逃人冒名充兵者队长百总把总外委责四十板至二十五板有差其卫千总守备都司游撃降罚纪録加陞照州县例该管副将防将照知府例提督总兵官及掌印都司照抚按各道例寻又议凡隠匿逃人无论满汉或系佣工或赁房屋与住有保人者罪坐保人佣工赁房之家及地方官邻佑十家长俱免罪如无保人容留过十日者坐隠匿之罪逃人投宿店家越十日者店主治罪地方官查送者纪録夫妻父子同逃俱行归来者隠主免查如半归半留隠主邻佑十家长照例治罪其逃人自囘无隠主者兵部径行归结至十四年更定州县官查解逃人至十五名加一级三十名不论俸满即陞知府三十名加一级六十名不论俸满即陞道员四十五名加一级九十五名不论俸满即陞巡抚巡按七十五名纪録一次一百五十名至三百名加级有差总督一百五十名至六百名纪録加级有差仍准功过相抵州县解赴十五名后地方窝逃一名者功过不准相抵仍革职其知县以上总督以下罚俸加级俱照先定例营伍等官功过照文官例其已获逃人并窝主俱解督捕衙门审理民人首告逃人者如系挟仇诬害责四十板枷号一月民人自首身系逃人借端行诈者责四十板妻子家产人口入官其各处解来逃人审结后编刺给与伊主官员子弟逃走者亦照例鞭刺至是又定刺字逃人私出境外其经过州县未能拏获各官虽有查解之功应加级陞转者不准提叙仍罚俸半年各省道员责令严行保甲如所属地方有失察逃人道员降级留任降后查解至四十五名复还原级逃人出边或在
　　盛京与未到京之先逃走者免刺字仍鞭一百给原主如无主逃人应入官者免鞭刺其畏罪潜逃或往屯过限十日之内拏获者止鞭一百过十日者鞭刺
　　十七年定讼师讼棍串通衙役诡名诬告诈财者照光棍三人以上例为首者立绞从者责戍从江宁巡抚卫贞元请也
　　铸稽察刑部送审告讦等事闗防给在差刑科官又校定律例以
　　盛京定例及屡奉
　　谕防并刑部定例分晰应入律各欵缮写满汉文册进呈
　　严问刑官滥用夹讯之禁凡未有真赃确证及戸婚田土小事概不许轻用夹棍从左都御史魏裔介请也
　　皇朝文献通考卷一百九十五
　　钦定四库全书
　　皇朝文献通考卷一百九十六
　　刑考【二】
　　刑制
　　顺治十八年二月
　　圣祖仁皇帝御极定校尉干连词讼不服拘提之禁兵部议覆巡城御史徐越条奏校尉干连词讼不服拘提应令承审衙门移闗该卫提究如有其亲属冒称校尉名色者巡城御史提究重处得
　　防嗣后校尉犯罪先拏议罪后移文銮仪卫
　　定光棍招摇□骗挟诈官民以强盗律拟罪从御史赵祥星请也
　　严隔属赴控之禁从巡按御史张鳯起请也凡奸民隔属赴控发被告所住地方官审结如事属虚陷将赴控并代书人俱以光棍治罪
　　定盗犯引线者罪刑部议准保定巡按王登聫条奏盗贼恃窝主为奥援又有引线者潜通消息以作向导二者共谋造意分股得财应将窝主照例引线之人即以窝主论从之
　　申定死罪重犯不得论功议免之例奉
　　谕向来死罪重犯因定有祖父伯叔兄弟阵亡及身有重伤者免死一次之例以致恶人豫知定例希图幸免以后死罪犯人该部不得论功议免着照应得之罪拟定题请应否准其论功防定夺
　　定审问官有擅用匣牀捕获强盗有妄用脑箍毛竹连根大板及竹籖烙钱等刑致毙人命者从重治罪
　　康熙元年定追赃不完之例凡应追赃项年久不完家产尽絶免其追银本犯入官身故产絶者赃银免追妻子亦免入官至四年准部议凡赃罪流徒笞杖等犯若因家产尽絶即令入官较原罪反重嗣后照原罪的决免其入官【互见徒流门】
　　二年定流犯身死妻子免遣之例【详见徒流门】三年申定过失杀人之律先是
　　国初旧例凡过失杀人者鞭一百赔人一口至是刑部议准凡旗下过失杀人者仍照
　　盛京定制鞭责赔人民人责四十板追银四十两给死者之家旗民有彼此过失杀者俱照给银四十两之例免其赔人至康熙七年并旗下亦免赔人之例照律追埋银十二两有竒给死者之家定致死流犯之例妻家冀免伊女佥发致死其壻者以谋杀论恶棍冀得犯人妻设谋致毙本犯者照光棍例立斩【详见徒流门】
　　禁木笼之刑御史姚延启奏言江南浙江等省有狱卒苛索不遂创为木笼上下分数层纳囚其中不能屈伸天时炎暑秽气薫蒸转成疫疠多致监毙请
　　勅部严禁从之
　　定私行买赎发遣逆犯家属之例官员革职旗人枷两月鞭一百民人杖一百流三千里【互见徒流门】严挟私诬告逃人之禁兵部督捕侍郎马希纳疏言臣衙门之设原以缉逃为职近有奸民结党伙告及至提审多属子虚此辈原非实告逃人止欲借端吓诈故首告状内不详写被告人居址姓氏满其欲则借为开脱之端不应其求则改为嫁祸之地虽将原告治罪而被告者家产荡然有死于路毙于狱者请嗣后首告之人带有逃人之主同赴具告准咨该督严查解部若并无逃人之主取地方官保结咨报免提案内牵连人质审得
　　防嗣后首告逃人在某处某家者将首告之人拏送地方官止令窝隠之人出质若无逃人而挟仇控告或牵引妄扳加等治罪
　　四年申定独子留养之禁奉
　　谕凡死罪非常赦所不原者若祖父母父母老疾家无次丁开具所犯罪名奏闻律文所有者着照律行其犯赃等罪流徙人犯取具地方官印结或照律留养或仍流徙请防定夺
　　五年严抢夺妇女拐骗防童之禁奉
　　谕凡抢夺妇女拐骗防童本犯从重治罪如系旗人将佐领及伊主一并治罪所属地方不行查拏该管巡捕官亦治罪
　　定奴仆行盗处分家主照旗人犯盗议处拨什库之例
　　六年严递解逃人骚扰地方之禁时有递解逃人经过城邑村庄吓诈抢夺及解役纵放逃人借端枉道村庄同谋挟诈害民者
　　上以此皆由地方官起解逃人时不严禁解役纵放逃人
　　严加梏桎之故
　　特谕嗣后逃人及解役若于所过地方骚扰者锁拏送京治以重罪若原起解官不严禁解役经过地方官不行查拏事发严治其罪
　　严采捕鹰鹞骚扰地方之禁戸科给事中查培继奏浙省海盐县地方勾通营兵结连恶党指官捕鹰百十成羣分投乡镇逼扰民家请
　　勅严禁奉
　　防嗣后如仍前将该将军督抚总兵官副都统协领等从重治罪
　　严强占闗津之禁戸部议覆左都御史王熙疏言凡王公以下文武各官家人强占闗津不容商民贸易者在原犯之地枷号三个月系民责四十板旗人鞭一百其纵容家人之藩王罚银一万两公罚银一千两俱将管理家务官革职将军督抚以下文武各官俱革职若兵民商人假称王公文武各官之名照光棍例治罪货物入官得
　　防依议有横行欺压者为首之人照光棍例治罪至十八年又定凡包衣下人及王公大臣家人领赀本霸占闗津者在原犯处所立斩示众
　　七年停止叩
　　阍之例先是长安门外立石碑凡有寃抑者令其伸诉顺治八年奉
　　谕凡有奏告者先于该管各衙门控诉若不准或审断寃枉再赴都察院通政司衙门具奏申告如内外大小衙门明知枉情蔽不上闻许具本至午门前进奏至九年固山贝子呼达海等奏奸人希图报复动揑无影之词诈害平民或雇人顶告或伙告伙证种种恶习大干法纪祈
　　勅部严禁违者治罪
　　上是其言令刋示晓谕至康熙三年复降
　　防申禁定代控告者论死四年更
　　勅部定大功以下缌麻以上亲族相继代告者旗人枷号四十日鞭一百民人责四十板徒三年无服兄弟代告者分别旗民枷责流徒所告之事俱不准行六年以御史田六善言定不俟原问官审结径行叩
　　阍者旗人枷号两月鞭一百民人责四十板流三千里至是永停叩
　　阍之例倘有寃抑令照例于通政司登闻鼓衙门控理
　　又
　　命刑部酌定现行则例详晰分欵陆续进
　　览
　　严定赌博禁例刑部议准凡开塲招集赌博之人抽头者旗人枷号三月鞭一百民人责四十板充军在场赌博者旗人枷号两月鞭一百民人责四十板流三千里官员有犯赌博枷责者的决【互见徒流门】
　　八年严投充人等控理前事及代亲属告讦之禁刑部题旗下有民人投充及卖身旗下之人多以从前旧事赴部控理并倚恃旗下代亲属告讦者请严加禁止凡此等告控不得准理从之申严在京文武官缉盗不力之令奉
　　谕京师重地理宜肃清近闻窃盗抢夺诈骗者多此皆步兵及五城司坊各官并巡捕营稽查不力或番役等与盗交通受贿纵容以致奸徒肆行无忌嗣后所司文武官督率番役兵丁力行察缉如仍前治以重罪九年定隠匿入官人口之律刑部题律载抄扎人口隠匿不报者计口以隠匿丁口论若照律处分则罪轻而隠瞒者必多嗣后凡隠瞒反叛抄扎入官人口者不分男女大小五口以上照隠匿财物至五百两例杖一百流徙宁古塔四口以下杖徒旗下有犯者枷号发落从之
　　严犯夜之禁兵部都察院遵
　　防议覆京城内外豪恶纠党盗刼时闻城内责令步军总尉步军副尉步军校城外责令五城御史司坊官巡捕营弁每日巡缉城外各巷口照城内设立栅栏定更后不许官员军民等行走犯者照例治罪着为令从之
　　严定监犯逾限不审之禁
　　上谕刑部曰监犯逾限不行速结以致狱毙者甚多各犯自有应得之罪未死于法先死于狱殊非慎刑之意其作何严加议处详议定例具奏寻议凡承问各官将正犯俱审取口供限内监毙者免议虽在限内并不审理取供迟延一案之内监毙一二人至三四人者罚俸有差五六人者降一级留任七八人者降二级调用九人以上革职将牵连无干之人监毙一二人者罚俸一年三人者降一级留任四人者降二级调用五人者革职若上司不据实题奏者降二级调用至于取録口供逾限不结致正犯监毙者照限内不取口供致死之例处分将牵连无干之人监毙一人者降一级调用二人者降二级
　　调用三人以上革职上司不据实题奏者降二级调用若限内不能完结再行展限仍照限内监毙例处分如在展限外死者亦照逾限例处分从之十年定奸民吓诈告讦之禁兵科给事中王曰温疏言京师五方辏会奸宄丛生无赖刁民多吓诈告讦及告后潜逃种种恶习应加重惩嗣后有原告逃遁者应行文本籍严拏解究除原状不议外照所告之罪反坐若曽经使人説合诈索者照光棍为首例治罪其説合起灭词讼之人照为从例从之严属员被劾掲告上司之禁吏部议覆给事中赵之符疏言直各省官员如果该管上司有勒索受贿等许于未劾奏之先控告如防掲之后控告者将所告之事不准仍照所控之罪反坐应如所请从之
　　定旗下军民论功免死之例刑部题旗下官员犯罪重大其亲父伯叔兄弟阵亡俱免死一次至军民人等并未议及嗣后应将旗下军民人等犯重罪者亦照此例从之
