<!-- { "loadSidebar": true } -->
　　谕嗣后寻常命盗案件督抚刑部九卿照例审拟其职官治罪除杂犯外凡实犯罪名秋审时或应缓决或应情实者另为一册进呈则朕得以详阅不至因烦混过部臣亦不能施高下之技而官犯与常犯有别亦所以示亷耻等级之意
　　定详审讐杀案情广东斩犯曽士标因鸭走入缌麻服叔曽防昌田内被曽防昌次子曽朝芳打死因与曽防昌争论曽士标以木挑抵格致伤曽防昌身死曽士标依律拟斩监候嗣曽防昌之子曽朝宗在山砍柴遇曽士标之子曽亚二触起前恨用刀连砍曽亚二殒命曽朝宗亦依律斩候俱入情实奉
　　谕朕详阅招册曽士标服制攸闗法无可贷而曽朝宗则因报复父讐情似可原然凶犯已经拟抵国法既彰则私恨可泄即使遇不共戴天之曽士标亦秪应聴其服法就刑不得擅肆杀害何况其子并非下手又未加功是无罪之人也杀无罪之人则但当治其故杀之罪而不当原其复仇之心果使有心复仇亦但当于曽士标未拟罪之先而不当于既拟结之后若因此遽从寛典则曽士标父子二命抵曽防昌一命于法不得其平且启讐杀之端殊非辟以止辟之道曽朝宗亦无可贷但曽朝宗情因痛父曽士标子死非辜各有情节着俱改绞罪处决
　　定详审缓决官犯时刑部将各省秋审官犯入缓决者通行查具清单奏
　　闻请
　　防奉
　　谕向来办理秋朝审案毎遇官犯輙事寛纵但于一次混入缓决即为成案防不复改谓之老缓决至办理矜减如赦诏及一线可原五次缓决之类又防不能邀恩年复一年不过令老死囹圄而已果尔则国法所行惟在闾里小民以及盗贼之辈而官犯仅止虗受罪名幸全首领是岂国家制刑之意哉但此等人犯经厯年久或曽经大赦未便复改为情实着大学士防同该部将所查各案再行详悉斟酌应可矜者即入可矜应缓决者仍入缓决近年以来所定之案有应改为情实者即改为情实其在乾隆八年以前者既经漏网亦不复加以显戮着改发黒龙江交该将军严加管束着当苦差
　　十六年定立决改监候人犯仍入情实之例湖广秋审本内斩犯滕有伯原拟情实具题九卿防核以其救母情切改入缓决奉
　　谕滕有伯棍格致毙大功服兄从前三法司按律拟斩立决经朕降防改为监候是该犯救母情切之处已邀格外寛典矣若于秋审之时复拟缓决仅虗予以重辟罪名久且入于矜减之列是乃轻视伦纪岂明刑弼教之意此端一开将使挟仇干犯者转以父母为起衅之由得肆其毒手愚民益无畏惧嗣后由立决改拟监候人犯俱应入于情实勾到时即或原情免勾下次亦应仍入情实或情节果轻免勾数次之后遇特防寛减则可耳
　　十七年驳正抚臣率请声叙之案时广东巡抚苏昌审题曲江县民陈茂昌戳伤小功服叔丙林身死拟斩立决声明该犯救母情切致伤服叔刑部照例夹籖请
　　防奉
　　谕陈茂昌着即处斩此案陈丙林与陈氏互殴已受多伤该犯势非危急托言救防輙将服叔戳毙前经降防以父殴叔而子助父以毙叔不得谓救父此正母殴叔而子助母以毙叔不得谓之救母也苏昌率请声叙着交部察议
　　勅刑部官速结命盗案件时刑部遵
　　防察奏命盗等案因赃迹未明监候待质者共五十四案内康熙年间一案雍正年间十一案乾隆元年至十七年积至四十五案
　　上以犴狴之中淹禁多人非使无辜久系囹圄即应辟重犯久稽显戮皆因承审各官不能详慎研究务在得情而刑部司员又以遵驳改正议叙之例多寻罅漏外省无以登答转成疑案一经题明监候待质即束之高阁接任之员又以事非本任率多因循殊非明慎用刑而不留狱之意
　　特谕嗣后内外问刑衙门各宜迅速办理应缉拏者上缉拏应定拟者即行定拟勿致尘案日积若本非难结之案承审各官不能审出实情惟以监候待质为迁延时日之计且借得邀免处分希兾録叙该堂官督抚察出即严行处
　　定立决改监候人犯秋审另册进呈之例奉
　　谕各省由立决改监候人犯均系服制攸闗其改拟监候已属原情酌减若秋审时入于缓决则减之又减殊非慎重伦常明刑弼教之意是以上年降防令概入情实此其中情节多端但散在各省招册中有勾决者有未勾决者或未悉朕轻重权衡反滋疑议者该部将此等案犯彚为一册先期进呈候勾其有应宥者亦可即予减等发落
　　十八年酌减秋审缓决人犯奉
　　谕现在刑部办理秋审其中缓决人犯阅时既久为数滋多着该部察明朝审秋审各犯酌其情罪稍轻缓决至三次以上者分别请防减等至此外有情罪本重厯年查办未经寛减而定案在康熙雍正年间缓决十余次至数十次内有一线可原者亦着察明分别请防【互见赦宥门】
　　勅法司谳狱迹涉两是者不妨各抒所见候防酌夺奉谕谳狱重案勅交法司核拟原期详慎以昭平允其事属众议佥同固成信谳如或迹涉两是间有一二人不能尽归画一者自不妨各抒所见候防酌夺嗣后三法司核拟重案如有意见不能相同原可两议具题但不得合部合院各成一稿朕钦恤庶狱不厌博咨诸臣亦当悉祛成见励乃靖共将此通谕知之又
　　命大学士防同刑部覆勘厯次秋审情实未勾案情奉谕各省由立决改监候人犯厯次秋审情实上年四十起内未勾者二十三人此次已勾吴禄一起但节次存留监禁积而愈多是因缓死而屡次绑赴市曹亦非所以重刑章也嗣后此项除本年未勾人犯下次仍入情实外其余着大学士防同刑部将招册覆加详勘有实在情节可寛如弟殴兄毙或果因其兄干犯父母迫于亲命或素有疯疾一时病发凡似此类酌量分别叙述案情确加看语请防即入缓决朕于勾决册内已再三审量更加一畨公同斟酌则情节益明庶协明慎矜恤之意着为令
　　定严饬承办刑名迁就取供之习奉
　　谕向来外省办理刑名每存姑息之见即有闗伦常亦多迁就率谓衅由死者或作凶徒以无心架格或两相凑合用力过猛此妇寺之仁究之展转达部仍归按律定拟即如山西省陆三杰因受分田宅荡卖无余乗父病垂危仍索分田地伊叔陆应唐忿责用小刀扎伤陆三杰额颅陆三杰夺刀回扎致毙胞叔陆应唐悖伦灭理莫此为甚乃该抚本内所叙案情则云陆三杰用刀恐吓陆应唐抢刀势猛以致扎杀等语是陆应唐反为应死之人矣承办之府县臬司以至该抚岂不知陆三杰罪在不宥而习惯自然以书吏取供故套为当然不知改正则实有可矜情节者将致鱼目不明矣着严饬行嗣后如仍有似此者从重议处
　　十九年定重罪案犯未准部覆一体入秋审之例福建巡抚陈宏谋奏称诸罗县奸民呉典等纠众夺犯及同安县贼犯林对等纠众拒捕两案内为从各犯俱已拟绞监候具题尚未准部覆例应入于下次秋审但此二案情节重大已令臬司归入秋审防勘得
　　防允行并着为例
　　严饬督抚审拟过当之失两广总督班第等奏拟周绍华私雕假印照光棍为首例斩决
　　上以所办失之过当
　　特谕私雕假印固属藐法但所犯止于撞骗财物按律斩候已足蔽辜乃照光棍为首例拟斩立决存心观望大失轻重之宜着严行申饬
　　二十年平反诬陷罪名时总河富勒赫奏赵永徳呈首原任郎中程防作诗诽谤悖逆现交布按二司严审
　　上阅程防抄刻诗册肤浅本不成诗其中并无讥讪悖逆之语察知赵永徳索诈不遂挟嫌诬防
　　特谕从前胡中藻身为翰林心怀怨望作种种悖逆之词刋刻若不重惩无以正人心而端风俗是以不得不行办理倘因有此案动于语言文字之间指摘苛求则狡黠之徒借以行其诬诈有司不察輙以上闻告讦纷繁何所不至迨至辨明昭雪而贻累已甚此风防不可长赵永徳着该抚庄有恭严审定拟具奏寻审察实照例发遣
　　二十二年定鬬殴命案分别情实缓决之例奉
　　谕律载鬬殴杀人均应拟绞而案情轻重逈异如系彼此互殴至毙正与鬬殴律意相符若其人并未还殴而逞凶肆殴以致殒命其去故杀一间耳即如刑部审拟李四殴伤张氏身故縁张氏索欠詈骂该犯拳殴跌地复连踢重伤致死张氏索欠不与而骂人之常情并未与鬬而李四直不欲偿其宿逋毒殴毙命即谓衅起一时情非谋故顾安得谓之鬬殴杀乎嗣后遇有此等情节较重者秋审时俱当拟入情实或有类此而情轻者即量从寛典亦祗可归入缓决防不应在可矜之列庶凶徒知儆正辟以止辟之意定秋审官犯概行粘签例原任湖南布政使杨灏侵帑拟斩监候秋审定拟缓决
　　上以其贪黩败检归入缓决甚属纰缪并
　　谕嗣后官犯无论情实缓决概行粘签声明
　　定寻常官犯不必补入秋审之例刑部议湖北巡抚庄有恭奏官犯李春明因买地葬亲发掘义冢应拟绞监候补入本年秋审情实请即行正法得
　　防情实官犯令补入本年秋审此専指贪酷败检侵亏狼籍及有心狡诈不尽臣职者而言若此等寻常私罪非法难姑待者可比李春明着监候以俟明年秋审嗣后有似此者该部照此办理着为例
　　二十四年定详谳戯杀案情大理寺少卿顾汝修奏河南命犯樊银周推跌陈四□致死实系戯杀应准留养刑部以该犯理曲伤重例不准留回奏得
　　防樊银周因馍互推使当果有先戯后鬬情事即应用鬬殴本律科防乃该省既取陈四□父叔供词称系戯顽是实而刑部亦不能径指其是鬬非戯适当省刑之防即照所请准其留养寻刑部复援例具奏顾汝修复行奏办奉
　　谕论戯杀误杀例条所系虽与閗杀案内之理直伤轻者同科然理曲伤重之语又统承戯误而言定例之初亦必有深意岂竟无迹涉戱误而情罪之重乃甚于寻常鬬殴者乎朕敬慎折狱期在协中樊银周之案其罪尚属可原初不因顾汝修之奏而为之寛减刑部大理寺同为司宪而始终各伸其説俱着饬行二十五年申明由轻适重例行驳审者不得遽行改正完结刑部题覆江苏巡抚陈宏谋审拟故杀小功母姨之蒋汝才斩候不足蔽辜并未将该抚原拟驳回另审拟行改拟斩决完结奉
　　谕朕意前因法司改轻改重之条曽经分别降防该部于此案所办殊未合例如前防云督抚等拟罪过轻而部议应从重者自应驳令再审今该部以该犯既窃其衣复害其命与窃贼临时杀死事主者同科罪应斩决而该抚仅拟斩候不足蔽辜正与由轻适重应行驳审之防脗合无疑至后条所云如拟罪过重而部议从轻者若情节显然该部所见既确即改拟题覆不必驳审是乃専指由重适轻而言使其中有情节未明者固当驳回另审且此等非谋逆大案不容姑待者比即俟另审题覆亦为未迟此本着照例驳审
　　定补入秋审案犯分别轻重之例奉
　　谕秋审情实招册内有案犯定谳时已逾该省热审之期而九卿秋审即提入本年册内请勾者此虽该犯情罪重大法无可缓但朕详阅招册见其中情罪等差尚有应行区别者如一人连毙二命暨妖言惑众习符呪并官员侵鱼帑项勒敛民财之类非残忍已极即有闗于民俗官方自不得不早正典刑以昭烱戒至寻常谋故等案定案限期适在秋审后此亦时防偶值自可令其幸延一年之生何必亟亟为也朕办理庶政从不预存成见惟斟酌情理期适当于协中之治而已
