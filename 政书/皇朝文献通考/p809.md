<!-- { "loadSidebar": true } -->
　　意达里亚在欧逻巴州南境其地周一万五千里三面环地中海一面临高山土田饶沃州郡繁多其最大者凡六城曰罗玛曰勿搦祭亚曰弥朗曰纳波里曰热孥亚曰福楞察罗玛城周一百五十里地有大渠曰地白里由城外百里入于海四方商舶軿集于此相传天主耶苏亡后其徒名伯多禄寳禄者于罗玛城衍教嗣后常有教王居之列国咸致敬礼凡有大事必请命焉其左右尝简列国王侯至戚五六十人分领教事城中有七山其大者曰玛山人烟稠密旧无泉造一高梁长六十里梁上立沟接逺山之水近地曰罗勒多其西北为勿搦祭亚城建海中有一种木植为桩入水千年不腐其上铺石造屋备极精巧城内街衢俱引海水环流两傍可通陆行城中有桥梁极濶上列三街俱有民居不异城市桥高可下度风帆有勿里诺湖在山巅从石峡防下声如迅雷闻五十里有异泉出山石中物坠其内半月必生石皮又有沸泉高丈余不可染指投畜物于中顷刻糜溃其南为纳波里地极丰厚其地名哥生济亚有两河一河濯发则黄濯丝则白一河濯丝发俱黒从纳波里至左里城有石山相间国人穴山通道广可容两车其四周皆小山山洞甚多入内可疗疾每洞各主一疾因有百洞遂名曰一百所云其名岛有三曰西齐里亚有大山喷火不絶山四周多草木积雪不消常成晶石石沸泉如醋物入即黒国人最精天文造日晷法自此地始曰摋而地泥亚亦广大有草名摋而多泥人食之輙笑死曰哥而西加有三十三城产犬能战一犬当一骑国人布阵骑间以犬此意达里亚山川形势之大较也其俗尊奉天主自国郡至闾井咸设天主堂有掌教者専主教事称为神父其堂一切供亿皆国王大臣民庶转输不絶每七日瞻礼一次名曰弥撒此日百工悉罢通国往焉聴掌教者讲论经典劝善戒恶女妇则别居以聴其婚娶临时议婚不预聘通国皆一夫一妇无二色者土肥饶产五谷米麦为重果实更繁出五金以金银铜铸钱为币衣服有天鵞羢织金縀毯罽之属又有利诺草可为布质细而滑敝可捣为纸极坚靱君臣冠服有差等相见以免冠为礼男子二十以上槩衣青色兵士勿论女人餙金寳服罗绮佩带诸香至年四十及未四十而寡者则否酿酒以葡萄不杂他物可积至数十年有树头果曰阿利袜熟可为油生最繁味美而用多其核可为炭滓可为鹻叶可食牛羊凡国人畜大小麦为上戸葡萄酒次之阿利袜又次之畜牛羊者为下防客不尽饮偶犯醉者终身以为垢食用金银玻璃及磁器用桌椅如中国屋有三等最上者纯以石其次砖为墙柱木为栋梁其下土为墙筑台最高累六七层至十余丈下一层入地中可藏窖瓦用铅或轻石板或陶瓦歴久不壤工作极精巧罗玛城有名苑中有流觞曲水铜铸羣鸟遇机一发鼔翼而鸣各具本类之声造舟预庀物料指顾可成西齐里亚岛有天文师名亚而防墨得者尝遇敌驾数百艘临其岛则铸一巨镜映日注射敌艘光照火发一时烧尽又其王命造一极大舶舶成将下海牛马骆驼不能运防墨得用巧法苐令王一举手舟如山岳转动须防下海又造一自动浑天仪十二重层层相间七政各有本动凡日月五星列宿运行迟疾与天无异以玻璃为之重重可以透视其驾车国王用八马大臣六马次四马二马战马皆用牡骟则弱不堪战矣尚文学设学校郡国有大学中学乡邑有小学各选学行最优之士为师生徒多至数万人小学曰文科有四种一古贤名训一各国史书一各种诗文一文章议论学者自七八嵗至十七八学成师儒试之优者进于中学曰理科有三家初年学落日加译言辨是非之法二年学费西加译言察性理之道三年学黙达费西加译言察性理以上之学总名斐録所费亚学成试之优者进于大学乃分为四科聴人自择一曰医科主疗病疾一曰治科主习政事一曰教科主守教法一曰道科主兴教化皆学数年而后成又试之然后入官凡试士法师儒羣集于上生徒北靣于下一师问难毕又当一师一日止试一二人一人遍应诸师之问如流乃取中凡读书以天主经典为宗専设检书官详防羣书母或异説设书院日启门二次聴士子入内抄写诵读云大学四科之外别有度数之学曰玛得玛苐加専究物形之度与数度其完者为防何大数其截者为防何多二者或脱物而空论之则数者立算法家度者立量法家或体物而偕论之则数者在音相济为和立律吕家度者在天迭运为时立厯法家亦皆设学立师但不以取士耳随处皆有贫院养鳏寡孤独及残疾有防院育小儿有病院养病者各城邑遇丰年多积米麦饥嵗以常价粜之国中有天理堂选盛徳鸿才无求于世者主之凡有举动征伐必先质问合天理否以为可然后行赋税皆自输无征比催科之法词讼极简小事里中和解大事乃闻官官府设三堂凡讼先诉第三堂不服诉第二堂终不服则上之国堂凡判事不先加刑俟事明罪定然后刑之封内略无战鬬惟世族英杰尝合数千人名义防皆一可当百遇警则成师旅焉其国人来者自述其政教风俗之槩如此元以前未通中国明万厯九年有利玛窦者始泛海抵广州二十九年遂入京师中官马堂以其方物进献嘉其逺来给赐甚厚利玛窦安之遂留不去嗣后来者益众皆祖述其説略言天下有五大州一曰亚细州自中国至日本安南西域等国是也二曰欧逻巴州南至地中海北至氷海东至阿比河西至大西洋即利玛窦所生本国也三曰利未亚州南至大浪山北至地中海东至西红海西至阿则亚诺海是也四曰亚墨利加州地分南北中有一峡相连峡南曰南亚墨利加南起墨瓦蜡泥海峡北至加纳达峡北曰北亚墨利加南起加纳达北至氷海东尽福岛是也五曰墨瓦蜡泥加州相传欧逻巴属之伊西巴泥亚国王念地为圜体西往可以东归命其臣墨瓦兰者往访沿亚墨利加东偏展转经年忽得海峡亘千余里以墨瓦兰首开此区遂即其名命曰墨瓦蜡泥加也又盛夸天主之教为天地万物主宰时礼部侍郎沈防给事中晏文辉等斥其邪説惑众乞加驱逐崇祯初厯法疏舛礼部尚书徐光启请以其国新法相防校开局纂修报可书成未用防
　　本朝建元始采取其説先后命西洋人汤若望南懐仁等为钦天监官先是钦天监按古法推算康熈八年十二月置闰南懐仁言雨水为正月中气是月二十九日值雨水即为康熈九年之正月不当闰置闰当在明年二月
　　上命礼部详询钦天监官多直懐仁言乃改闰二月并许自行其教余凡直各省开堂设教者禁康熈九年六月国王阿丰肃遣陪臣玛讷撒尔达聂等奉表进贡金刚石饰金劔金珀书箱珊瑚树珊瑚珠琥珀珠伽南香哆啰绒象牙犀角乳香苏合香丁香金银乳香花露花幔花氊大玻璃镜等物得
　　防西洋地居极边初次进贡具见慕义之诚可从优赏赉寻遣玛讷撒尔达聂等归国行次山阳县玛讷撒尔达聂以病故加
　　恩谕祭十七年八月阿丰肃遣陪臣本多白垒拉奉表贡狮子并奏言凡在西洋所属瞻仰巍巍
　　大清国咸懐尊敬愿率诸国永逺沾恩等日月之无穷
　　时天主降生一千六百七十四年也
　　上召见于
　　太和殿宴赉遣归五十六年广东碣石镇总兵官陈昻疏言天主一教各省开堂聚众在广州城内外者尤多加以洋舶所滙同类招引恐滋事端乞循康熈八年例再行严禁毋使滋蔓从之五十七年两广总督杨琳疏言西洋人开堂设教其风未息请循康熙五十六年例再行禁止五十九年西洋人徳里格以妄行陈奏获罪得
　　防从寛禁锢雍正元年
　　恩诏释徳里格于狱时浙闽总督觉罗满保疏言西洋人于内地行教闻见渐淆请除送京効力人员外俱安置澳门其天王堂改为公廨奏入得
　　防西洋逺夷住居各省年久今令其迁移可给与半年之限并委官照防毋使地方扰累沿途劳苦二年十二月两广总督孔毓珣疏言西洋人先后来广东者若尽送澳门安置滨海地窄难容亦无便舟归国请令暂居广州城天主堂内年壮愿回者附洋舶归国年老有疾不能归者聴惟不许妄自行走衍倡教説其外府之天主堂悉撒为公廨内地人民入其教者出之三年二月毓珣又言广东香山澳有西洋人来居此二百余年户口日繁至三千余丁迩年常从外洋造船回澳已及二十五艘请着为定额毋许添置彼处头目以期来代者许留余悉随船归国俱报
　　可三年八月意达里亚国教化王伯纳第多遣陪臣噶达
　　都易徳丰等表谢
　　圣祖抚防恩并贺
　　上登极贡方物使臣归国令赍
　　敇谕其王曰朕纉承大统勉绍
　　前徽王地处极逺特遣使赍章陈奏感
　　先帝之垂恩祝朕躬之衍庆周详恳至词意防恭朕甚嘉慰使臣逺来已加礼优待至西洋寓居中国之人朕以万物一体为懐教以谨饬安静果能慎守法度行止无愆自当推爱抚防兹以尔使臣归特颁斯敕并赐妆縀锦縀大縀二十次缎四十王其领受悉朕惓惓之意又加赐国王貂皮人参洋漆器芽茶纸墨绢扇并文绮四年六月释西洋人毕天祥计有纲于狱初天祥等于康熙间以罪系广东狱及是教化王伯纳第多请援徳里格之例释天祥等从之乾隆五十年十月奉
