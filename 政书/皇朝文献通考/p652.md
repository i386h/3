<!-- { "loadSidebar": true } -->
　　庙尤防笃慈爱于宗支勲贤必恤用人立政钦明被四表之光赦罪蠲租怙冒溥万方之泽礼乐兴而刑罚措水旱弭而河岳灵既好生之如天复神武而不杀兵威所指反侧皆消
　　庙算在心遐荒永靖收歴代未收之属国辟从来未辟之舆图治河则神谟捷于禹功
　　巡狩则懿德多于周颂
　　诞敷文教
　　幸鲁而崇万世之师
　　勤御讲筵尊朱以表六经之学金声玉振帝王集其大成精义入神道德通于游艺综六十余年之谟烈美不胜书稽三百一帝之简编古来未有唯手定长治久安之天下而心怀忧勤惕厉以终身仰
　　灵爽之式凭考彝章而肆祀佥谓席守成而兼开创统中外以定太平
　　功高百世而不祧礼洽羣情而称
　　祖
　　中和建极圣则大而化之
　　干健体元仁者善之长也敬备显扬于
　　君父敢申昭告于神明谨奉册宝上
　　尊諡曰
　　合天运文武睿哲恭俭寛裕孝敬诚信功德大成仁皇帝庙号
　　圣祖于戏
　　秉谦德于生前屡辞
　　尊号定
　　徽称于今日弥切追思伏冀于昭于天克昌厥后绍庭陟降赖申锡于无疆
　　入庙显承凛鉴观之有赫永绥奕祀式荷
　　庥
　　恭加上
　　圣祖合天运文武睿哲恭俭寛裕孝敬诚信中和功德大成仁皇帝尊諡册文曰
　　圣德同天骏烈常垂于百世
　　仁恩浃地鸿称永着于千秋万方之元化周流五纪之太
　　和洋溢光昭啓佑礼重显扬钦惟
　　圣祖合天运文武睿哲恭俭寛裕孝敬诚信功德大成仁皇帝
　　道备中和
　　功隆化育
　　励精图治统经文纬武以宣猷
　　久道化成兼继往开来而立极迈百王而独盛广运弥神
　　超千古以加隆大成集圣敬
　　天立政时时弗释夫忧勤法
　　祖諴民事事务归于寛大定三逆而平絶塞克成不世之肤功蠲旧赋而缓新征叠沛无穷之惠泽六十一年宵衣旰食总万几而日昃不遑千八百国乐业安居熙庶绩而耄期不倦溯自眇躬之冲幼即防鞠育于宫闱
　　圣训亲承忆音容而如昨
　　祖庭逺隔瞻色笑以何从敬绍丕基诒孙谋于尽善缅怀盛德崇显号于方新式考典章肃将忱悃谨奉册宝增上尊諡曰
　　圣祖合天运文武睿哲恭俭寛裕孝敬诚信中和功德大成仁皇帝伏冀
　　神灵陟降
　　绪业昭融永贻昌大之祥长享升平之福
　　改元一　康熙六十一年
　　世宗敬天昌运建中表正文武英明寛仁信毅大孝至诚宪皇帝
　　圣祖仁皇帝第四子
　　圣母孝恭仁皇后诞生十月三十日
　　万寿圣节康熙三十七年三月丁丑封
　　多罗贝勒四十八年十月戊午晋封
　　和硕雍亲王康熙六十一年十一月辛丑嗣登大位改元雍正以明年为元年十三年八月己丑
　　上宾
　　圣寿五十有八在位十三年是年十一月丁未恭上尊諡曰
　　敬天昌运建中表正文武英明寛仁信毅大孝至诚宪皇帝庙号
　　世宗
　　恭上
　　世宗敬天昌运建中表正文武英明寛仁信毅大孝至诚宪皇帝尊諡册文曰
　　至德同天裕鸿模于万世
　　深恩浃地垂骏烈于千秋扬
　　显号以荐徽称考彝章而崇殷礼光照宝册辉映瑶图钦
　　惟
　　皇考大行皇帝
　　道协清宁
　　功隆位育
　　敬
　　天而防昭事孚精意于
　　郊坛
　　法
　　祖而笃显承致孝忱于
　　庙祏绍中天之景运开奕代之昌期精一传心建大中而出治荡平立极居至正以表邦敷文则重道尊师宏作人之雅化振武则安边怀逺恢保泰之神谟天亶聪明坐照靡遗于庶物性成英睿渊衷逺彻于万方御众以寛而蠲赋省刑共沐仁恩之浩荡示民有信而敦化善俗咸钦毅力之甄陶盖本
　　大孝不匮之思善继以成夫善述且运
　　至诚无息之用实政而体以实心乃至瑞集苞符海宇之祯祥毕致诚输职贡梯航之琛賮胥来而乃谦挹弥深忧勤益励
　　朝乾夕惕弗释一二日兢兢业业之心
　　旰食宵衣用成十三载荡荡巍巍之治树百王之模范言言宝鉴丹书传百代之章程事事金科玉律有典有则永垂裕于后昆是训是行敬率由于成宪兹博询夫公议期允惬于舆情
　　尊諡
　　宪皇实符
　　盛烈载稽往籍式考礼经宗尧宗禹宗汤庙貌宗尊于有德世道世法世则烝尝世奉于不祧殷美三宗宜肇禋宗之典周崇世室爰开卜世之祥配
　　列祖于在天荐
　　世宗之新庙合朝野佥谋而悉协揆古今通议而交孚谨
　　奉册宝恭上
　　尊諡曰
　　敬天昌运建中表正文武英明寛仁信毅大孝至诚宪皇帝庙号
　　世宗惟耿光大烈之常昭冀景福纯庥之茂介伏祈昭格俯赐
　　鉴临
　　改元一　雍正十三年
　　今上皇帝
　　世宗宪皇帝第四子
　　圣母孝圣宪皇后诞生八月十三日
　　万寿圣节雍正十一年二月乙未封
　　和硕宝亲王雍正十三年九月绍登大宝改元乾隆以
　　明年为元年
　　乾隆十四年二月己亥王大臣等以平定金川请上
　　尊号奉
　　防不用
　　二十年五月乙未王大臣等以平准噶尔请上
　　尊号奉
　　防不用
　　二十四年十月壬寅王大臣等以平囘部请上
　　尊号
　　上谕诸王大臣等以巴达克山汗素尔坦沙投诚逆酋小和卓木授首准噶尔全局大定具表奏贺并请加上尊号虽称援据典章而朕功成祗惧弥切于怀岂肯崇尚虚文勉从所请西陲一事仰赖
　　上天福佑
　　宗社鸿庥殊勲速奏版籍者二万余里治军书者不及五年载籍以来实罕有伦比而朕所深用惬心者乃不在逺图之式廓而在
　　先烈之克成钦惟
　　皇考付畀朕躬夙夜勉图继述矧在蚤年备承
　　皇祖眷顾优隆每遇军国重务即令面聆
　　圣训筹画是朕躬之仔肩倍重而缵绪者亦倍艰今以数
　　载间运筹决策之劳克全我
　　两朝挞伐绥遐之略返衷自问差可无负燕诒者当在于
　　是故非好大喜功之为见也我
　　皇祖圣德神功超越万古戡定殊勲炳于史册廷臣请上尊号尚未允行乃者关门以西迄乎大漠虽通亘古未通之境究以国家全盛余力及之视当年之事会稍需刻难中辍者其缓急轻重固不可同年语矣然方其罪人未得朕断不因盈廷畏葸辄事茍安若逆渠既献馘告功则国法用申而军威自无可极是以富德奏捷尚请追索鄂斯满阿布都海里二人以絶根株朕以成事已蒇即传谕饬止之固不能惑于筑室之谋亦岂或蹈夫佳兵之戒所谓行乎不得不行止乎其所当止无成心也兹功成事定惟钦遵
　　祖宗之心法益深兢业耳所有王大臣等加上尊号之请
　　不必行













　　皇朝文献通考卷二百三十九
　　钦定四库全书
　　皇朝文献通考卷二百四十
　　帝系考【二】
　　太皇太后
　　皇太后
　　【臣】等谨按螽斯衍庆瓞绵长万福之原首隆懿范我
　　朝
　　慈宫曼夀色养含饴
　　徽音逺绍
　　家法具存逮我
　　孝圣宪皇后璇闱笃祜履顺垂模备福夀者八十六年受
　　孝养者四十二载
　　五世一堂胪欢舞防
　　尊亲爱戴式焕彤编谨按年恭录以昭
　　母仪之盛于万古云
　　孝端文皇后博尔济吉特氏科尔沁贝勒莽古思女崇德
　　元年以嫡妃
　　册立为
　　清宁中宫后八年八月
　　世祖登极尊
　　母后孝端文皇后为
　　皇太后顺治六年四月乙巳崩七年二月丁亥恭上尊諡曰
　　孝端正敬仁懿庄敏辅天协圣文皇后雍正元年八月己
　　酉加上
　　尊諡曰
　　孝端正敬仁懿哲顺庄敏辅天协圣文皇后乾隆元年三
　　月乙巳加上
　　尊諡曰
　　孝端正敬仁懿哲顺慈禧庄敏辅天协圣文皇后
　　恭上
　　孝端正敬仁懿庄敏辅天协圣文皇后尊諡册文曰壸闱着
　　圣善之仪凝禧未艾典礼重徽懿之报备物宜隆聿示来兹用光前美恭惟
　　皇妣大行皇太后安贞应地敬顺承天佐
　　先皇致治之功啓冲子缵承之业方竭诚于奉养忽抱痛于升遐爰考旧章博咨公议用申哀慕式表尊崇谨奉册宝上
　　尊諡曰
　　孝端正敬仁懿庄敏辅天协圣文皇后荐显号于几筵垂休有永昭鸿名于简册锡祜无疆
　　恭加上
　　孝端正敬仁懿哲顺庄敏辅天协圣文皇后尊諡册文曰配天立极表地道之安贞
　　俪日扬光彰壸仪之雝肃
　　徽音弗替
　　显号宜加钦惟
　　孝端正敬仁懿庄敏辅天协圣文皇后
　　敬慎温恭
　　含光大
　　范髙兰掖迈夏室之涂山
　　德冠璇闺嫓周家之渭涘
　　勤劳成性心罔轶于箴规
　　节俭持身动必遵乎律度鸣鸡警戒助
　　当宁之求衣佩帨从容向
　　閟宫而洁藻玉阶金戺聿传温恵之风绮殿珠宫式着齐庄之范承
　　文皇齐家之化业赞时雍逮
　　世祖御极之期礼隆孝养属当冲眇初荷鸿基追椒壁之遗芳捧瑶函而颂美谨奉册寳増上
　　尊諡曰
　　孝端正敬仁懿哲顺庄敏辅天协圣文皇后伏冀慈灵降鉴厚泽凝庥恒衍庆于紫宸永扬名于彤管
　　恭加上
　　孝端正敬仁懿哲顺慈禧庄敏辅天协圣文皇后尊諡册文曰
　　配天赞化万年昭雝肃之仪
　　应地含章奕叶仰安贞之德载隆
　　显号遥颂
　　徽音钦惟
　　孝端正敬仁懿哲顺庄敏辅天协圣文皇后
　　位正坤宁
　　功参干始
　　温恭成性关雎传蔼吉之心
　　敬慎流徽褕翟仰端凝之度
　　贵而能俭犹时御乎弋绨
　　尊不忘勤每自成夫絺绤警
　　六宫之传漏恒襄问夜于未央钦
　　九庙之荐馨克佐孝思于不匮玉阶金戺聿宣仁惠之风椒殿珠宫益溥和平之化际
　　文皇开创之日久着赞襄当
　　世祖临御之年备崇尊养顾惟冲藐遥荷
　　恩晖膺缵绪于维新缅流芳于勿替谨奉册宝増上尊諡曰
　　孝端正敬仁懿哲顺慈禧庄敏辅天协圣文皇后伏冀慈爱昭垂
　　纯禧黙佑永啓鸿基于奕世长绵余庆于万年
　　孝庄文皇后博尔济吉特氏科尔沁贝勒寨桑女崇德元
　　年封
　　永福宫庄妃诞育
　　世祖顺治元年尊
　　圣母孝庄文皇后为
　　皇太后八年
　　世祖亲政二月戊子恭上
　　圣母
　　尊号
　　徽号曰
　　昭圣慈夀皇太后是年八月乙丑以
　　大婚礼成加上
　　徽号曰
　　昭圣慈夀恭简皇太后十一年六月己卯以
　　册立
　　皇后加上
　　徽号曰
　　昭圣慈夀恭简安懿皇太后十三年十二月丁酉以封皇贵妃加上
　　徽号曰
　　昭圣慈夀恭简安懿章庆皇太后
　　圣祖嗣位康熙元年十月癸夘恭上
　　尊号
　　徽号曰
　　昭圣慈夀恭简安懿章庆敦惠太皇太后四年九月戊申
　　以
　　大婚礼成加上
　　徽号曰
　　昭圣慈夀恭简安懿章庆敦惠温庄太皇太后六年十一
　　月丁巳以
　　躬亲大政加上
　　徽号曰
　　昭圣慈夀恭简安懿章庆敦惠温庄康和太皇太后十五
　　年正月甲午以立
　　皇太子加上
　　徽号曰
　　昭圣慈夀恭简安徽章庆敦惠温庄康和仁宣太皇太后二十年十二月癸卯以滇逆荡平加上
　　徽号曰
