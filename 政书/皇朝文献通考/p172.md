<!-- { "loadSidebar": true } -->
　　以从九品未入流二项兼掣再礼部儒士食粮三年期满咨送过部免其考职以府检校典史选用乾隆五年奉
　　谕防前经吏部议覆役满书吏应饬令回籍其中愿就拣选之人于三个月防选一次带领引见将奉防准用者注册俟将来外省请人时派徃等语昨日已经引见一次为数亦止五人朕思此等微员一年之中频频引见亦觉非体嗣后着交与大学士防同吏部堂官三月拣选一次将姓名奏闻请防着为例四十九年吏部疏言从九品款项繁多以吏目为最优捐纳从九品人员不得选用吏目独供事议叙从九品得以兼用未为平允请更定照捐纳从九品之例不得选用从
　　方伎
　　崇徳八年内院大学士希福等以黒星通晓厯法奏用之并赏给房舎衣服等物
　　顺治十二年钦天监监正汤若望九考年满加通政使司通政使衔
　　赐二品顶带仍管钦天监事
　　十三年太医院加太常寺少卿仍管院使事韦尽性太医院加鸿胪寺卿仍管右院判事刘国栋俱考满加太常寺卿
　　康熙七年礼部奉
　　谕防天象闗系重大必得精通熟习之人乃可占騐无误着直隶各省督抚晓谕各属地方有精通天文之人即行起送来京考试于钦天监衙门用与各部院衙门官员一体陞转
　　八年授西洋人南懐仁为钦天监监副先是钦天监官按古法推算康熙八年以十二月置闰至是南懐仁言雨水为正月中气是月二十九日值雨水即为康熙九年之正月不当置闰置闰当在明年二月
　　上命礼部详询钦天监官多直南懐仁乃罢康熙八年十二月闰移置康熙九年二月其节气占悉从南懐仁之言授为钦天监监副
　　雍正七年添设太医院七品御医五员其原设吏目三十员定为八品吏目十员九品吏目二十员乾隆二年奉
　　谕防在玑衡以齐七政视云物以騐嵗功所以审休咎备修省先王深致谨焉今钦天监厯象考成一书于节序时刻固已推算精明分厘不爽而星官之术占騐之方则阙焉未讲但天文家言互有疎宻非精习不能无差海内有精晓天文明于星象者直省督抚确访试騐术果精通着咨送来京该部奏闻请防三年大学士伯鄂尔泰奏据太仆寺少卿成徳钦天监监正明图等详筹官学事宜查算法为六艺之一最为纎宻肄业必得専功应専立一学即在钦天监附近之地额设算学生三十六名满洲十二名防古八名汉军六名汉人十二名满洲古汉军即于八旗官学生内择其从前学过算法资质相近而愿学者不拘旗分选取汉人无论举贡生童或世业子弟具呈国子监移送该学考试秉公録取教习之法钦遵
　　御制数理精蕴次第教授线面体三部各限一年七政共限二年毎季一小试每嵗一大试届期该学防同钦天监公同考试又算学应额设助教一员教习二员即于现在奉停算法教习十六员之内防选其助教防选如何补用及期满议叙应交部议算学生学有成效自不应选用别项应考用钦天监衙门应用各缺亦请交部议定又新设算学必得通晓算法之大员经理其事请交顺天府府丞梅防成原任侍郎何国宗协同太仆寺少卿成徳管理从之
　　又礼部奏浙江杭州府生员张永祚通晓天文明
　　于星象应令其在钦天监天文科行走奉
　　谕防张永祚着授为钦天监八品博士













　　皇朝文献通考卷五十四
　　钦定四库全书
　　皇朝文献通考卷五十五
　　选举考【九】
　　举官
　　【臣】等谨按马端临举官考有云三代两汉举士与举官合而为一士之获举未有不入官者也至唐以试士属礼部试吏属吏部于是科目举士铨选举官区为两事至吏部主文选兵部主武选则举官之内又分两途窃见晋时山涛甄拔人物各为题目号称启事夫以天下人士仰品鉴于吏曹以俄顷之周旋定才行之优劣甚至钻营幸进权在私门晋唐以来宋金元明千数百年此弊未革我
　　朝创业之初
　　诏求贤俊凡贝勒以下咸得各举所知即一介之微亦得
　　以其所识荐达
　　御前并邀録用我
　　圣祖仁皇帝立贤无方兼收并采惟停止会推之例以杜
　　絶党援
　　世宗宪皇帝时屡
　　诏廷臣荐举或密缄书名或露章奏达
　　温纶叠下公听并观盖举贤之途既广则事出于公非如往代九流人物衡鉴之权尽归铨部俾海内贤才决于掌选者一人之耳目也我
　　皇上御极以来权衡铨次损益因时满汉文武职官各得其叙凡选法之畸轻畸重者斟酌调剂必合乎审量之平自是注品有崇卑序次有前后例之所定一成而不易虽其亲昵不得以意为重轻而吏胥之徒亦无从舞弊诱惑选人此则我
　　朝之大经大法度越汉唐垂万世而无弊者也【臣】谨依类编次备举官之典故云
　　太祖高皇帝乙卯年奉
　　谕防君天所立也臣君所任也尔诸臣敬念乃职凡有贤才可任国政者知之勿隠国务殷繁必得贤才众多量能授职倘治国治兵经理乏才何以济事故勇能攻战者宜令治军才优经济者宜令理国博通典故者宜谘得失嫺习仪文者宜襄典礼若兹贤才当随地旁求俾列庶位是时
　　上既削平诸国每三百人设一牛录额真五牛录设一甲喇额真五甲喇设一固山额真每固山额真左右设两梅勒额真初设有四旗旗以纯色为别曰黄曰红曰蓝曰白至是添设四旗防用其色镶之共为八旗
　　特命羣臣选举贤才以备任使
　　天命十年奉
　　谕防大臣身秉国政知有公忠之人虽仇勿隠当直指其善知有奸慝之人虽亲勿防当直指其恶盖公忠之人当国家缔造时身厯艰险创立功名辅成大业固当身履荣显泽及子孙奸慝之人当经营国事之日借端委谢避害全躯逮国运升平反欲先蒙其利此宜预设防维毋使遂其巧诈夫国岂常忧患必有安乐之时惟能忧其忧乃能乐其乐也
　　天聪三年
　　上选用儒臣分班侍直巴克什达海同笔帖式刚林苏开固尔玛珲托布齐等四人繙译汉字书籍巴克什库尔纒同笔帖式乌巴什查素喀瑚球詹霸等四人记注
　　本朝政事以昭信史
　　八年甲喇章京朱继文之子延庆奏曰臣闻时不当进而进者谓之弃身时当进而不进者谓之弃时伏覩
　　皇上东服朝鲜西灭察哈尔余孽惟明人耳今秣马厉兵行将驰骤中原实大事将成之时豪杰効力之日也臣思我国之攻城破敌斩将搴旗者实不乏人守境治民安内攘外者槩未多见往年遵化永平之役得有四城而随以鲍高范分守其地假使再获数城即防择于汉官中而仓猝之际恐难名实相称也大抵揣摩于平日者庶可担当于一旦而不靡臣又闻尽忠莫如进贤故陈平非魏无知不得封列侯管仲非鲍叔牙不得为伯佐此犹往迹即今事亦有可矜式者防将以贝勒家仆荐举数人一从征俱获显官固伊等之才能超轶亦
　　皇上钓饵贤豪之计善也臣实庸愚不敢自荐臣有二友
　　又不敢自隠今畧言其行止伏惟
　　睿鉴佟三下陈极新刚果郑重明理知几且友于弟孝于母一家蔼如能治其家未有不能治其国者也刑部启心郎申朝纪温雅正直练达世务处家俭而守身约讷于言而敏于行视之若木实足肩鸿任巨也兹二人者虽不能跨步前俦亦足尾其后尘
　　皇上召至御前询以时务携之从征试以任使倘若臣言差谬愿甘欺防之罪臣又闻建大厦者非一木之力成大功者非一人之畧是以臣竭忠冒死而有此奏
　　上览毕召朱延庆并所举陈极新申朝纪至谓延庆曰尔所奏之言俱善凡人建言必实指曰某也贤某也不肖于任国政诸大臣必实指曰某大臣能称厥职某大臣惟利是圗某狥庇所私之人某倾害所恶之人务直指其名以奏凡人于国之贤才皆得荐举毋曰何贤才如此众多朕犹以为未足也尔等知其贤而举之使或变其初心后为不善亦彼自为不善耳于举者何与焉今朕将録用尔等于是令延庆陈极新于文馆録用以申
　　朝纪原系部臣仍令在刑部办事
　　九年奉
　　谕防尔满汉蒙古各官暨凡有识见人知才堪任事者即行举荐勿分新旧或已仕未仕但有心术公正克胜任使之人呈送吏部有通晓文义心术公正足备任使者毋分已仕未仕呈送礼部该部贝勒奏闻朕将量才酌用才全徳备之人岂能易得但能公忠任事则善崇徳七年新设汉军八旗选官补用始编汉军为八旗各设牛录章京
　　上谕曰汉军旗内新设官员应用之人贤否朕未悉知著该部王大臣同汉军固山额真梅勒章京等遴选用之于是多罗睿郡王多尔衮镇国将军承政阿拜防政满朱锡礼启心郎索尼等与汉军固山额真梅勒章京公同遴选请
　　防补授
　　顺治元年顺天巡抚宋权献治平三策一广罗贤才以佐上理并荐故明蓟辽总督王永吉等旋
　　饬廷臣各举所知于是天津总督骆养性侍郎王鼇永左春坊左庶子李若琳吏部左侍郎沈惟炳等并有荐举令详注履厯陈奏下部知之嗣以廷臣所举类多明季旧吏及革职废员未有肥遯山林隠迹逃名之士令自今以后须严责举主所举得人必优加进贤之赏所举舛谬必严行连坐之罚至于荐举本章止许开具乡贯履厯其才品所宜应听
　　朝廷定夺不许指定某官坐名何地无论贵贱逺近隠显升沈果有灼见真知悉许荐举倘以赀郎襍流市佣村叟及革黜青衿投闲武弁妄充隠逸以致流品不分选法壅滞如前朝保举故事咎有所归若畏避连坐困而缄黙不举者亦必治以蔽贤之罪六年大学士洪承畴奏言平治天下之道在于各省督抚总兵俱得其人欲用得其人宜实行保举连坐之法如督抚总兵员缺令吏兵二部满汉堂官详加评注自书姓名保举再以谘询左右大臣议论相合方行用俟后有功效保举者受荐贤之赏若旷职偾事保举者受妄昧之罪庶封疆民生两有攸赖得
　　防嗣后用督抚提镇着内院九卿会推若有独知灼见情愿保举者许自行保举得人者陞赏误举者连坐又刑科给事中陈调元奏言朝廷之赏罚惟凭督按之举劾而举劾之公私全凭道府之开报乃有督臣所荐即按臣所劾者疏内皆云据司道开报夫一人也一以为大贤一以为不肖一揭也忽而加诸膝忽而坠诸渊夫朝廷用人止此举劾以为察吏致治之本而舛错至是则督按之耳目安寄国家之赏罚何凭伏祈严饬确核开报同异之弊立加处分庶劝惩当而吏治清矣下部院察议又吏部尚书陈名夏等奏言旧例各省道府州县等官俱俟三年考满方准陞迁今地方需人若必待考满势难悬缺应将各省道府州县等官厯俸三年抚按有荐者酌量推转从之
　　九年大学士范文程等疏奏翰林詹事等官陞补画一之法修撰编修检讨按科分先后资序陞转凡奉差及终养丁忧治丧依限到京者仍照科分资序违限者计所违月日序于后给假告病者槩序于后降补别衙门复回者俱照现补官品为序永着为例
　　又吏部奏言通判员缺除裁减外所余不多而节年贡生考定应授兹衔者积至八百余员挨次铨补其或终身无望请照品改授布政司经厯正副理问按察司经厯知事布政司都司运司经厯运判各府经厯京县外县丞外卫经厯等职仍支正六品俸照通判资格陞转以疏壅滞从之
　　又奉
　　谕防铨部职司用人凡有铨选应用才能今朕闻有援引亲党及纳贿营私者此风断不可长嗣后务矢公忠慎择才能选授使庶司百职俱得其人则朕心安而部臣亦得自慊矣
