<!-- { "loadSidebar": true } -->
　　八年定出师谒
　　堂子拜
　　天行礼乐制时出师征明
　　上率大贝勒代善左翼超品公杨古利防军统领等出
　　盛京抚近门谒
　　堂子列八纛鸣角奏乐行拜
　　天礼毕大军西行
　　定元旦朝贺乐制是日陈设卤簿奏乐
　　九年停止元旦杂剧梅勒章京张存仁奏言元旦朝贺大体所闗杂剧戏谑不宜陈于殿陛臣亦知
　　皇上未尝好此不过因防古所无者聊与观之何不于歳前二三日设宴迊春而佐以各项杂剧以示慈惠之意至元旦之辰百官庆贺既毕仍应照旧例八旗设宴止用雅乐使君臣共乐太平従之十年定上
　　尊号改元建国号行礼庆贺筵宴乐制诸贝勒大臣文武
　　羣臣进表恭加上
　　尊号曰
　　寛温仁圣皇帝陈设卤簿奏乐拜
　　天行受宝礼建国号曰大清改元崇徳羣臣行庆贺礼筵
　　宴备陈乐舞
　　崇徳元年定致祭
　　太庙乐制时肇建
　　太庙追尊
　　列祖凡四孟时享歳暮祫祭并奏乐
　　定卤簿乐器内院官奏请定
　　御前仪仗内乐器
　　上命酌量裁减寻议准锣二鼓二画角四箫二笙二架鼓四横二龙头横二檀板二大鼓二小铜钹四小铜锣二大铜锣四云锣二唢呐四乐人緑衣黄褂红带六瓣红绒帽铜顶上插黄翎
　　定
　　命将出师谒
　　堂子拜
　　天行礼乐制时
　　命和硕睿亲王多尔衮和硕豫亲王多铎等帅师征明上率诸王贝勒大臣出抚近门谒
　　堂子吹螺鸣角奏乐行拜
　　天礼毕声礟启行
　　定冬至
　　万夀圣节朝贺乐制与元旦同
　　定元旦上元穿朝服作乐之制元旦前三日起至第九日止上元十四日起至十六日止俱作乐各官皆朝服
　　定
　　册封公主行礼用乐
　　定诸王家庙致祭用乐凡宗室封王者立于庙歳时祭祀用乐
　　二年定受降用乐之制
　　时臣服朝鲜国王李倧率羣臣献明国所给勅印自南汉山城来朝
　　上出宫旗纛森列奏乐渡汉江登坛李倧率羣臣伏地请
　　罪
　　【臣】等谨按
　　国初之制命将出师有祭纛拜天之乐凯旋庆贺有郊劳宴筵之乐宣捷受降有卤簿鼓吹之乐凡所以肃军威而作士气者声容美盛创制宏深非仅如前古铙吹鼓角之制已也自后
　　列圣相承平定中原
　　亲征朔汉西师克防青海归诚我
　　皇上御极以来臣服金川荡平西域
　　天威震叠
　　圣武光昭骏烈崇勲焜燿史册者不可胜纪皆以钦承
　　祖制润色鸿庥葢
　　开国之规模即有以定万年之法制者矣谨録征古平朝鲜行军奏凯诸乐制而凡后此之陈师献馘相因用乐者胥视此焉
　　顺治元年定
　　郊
　　庙
　　社稷乐章名用平字大学士冯铨等奏言郊庙及社稷
　　乐章前代各取嘉名以昭一代之制
　　本朝削平冦乱以有天下拟改用平字
　　郊社九奏
　　宗庙六奏
　　社稷七奏従之
　　十月朔
　　世祖章皇帝驾至京师行受宝礼用乐时
　　定鼎燕京礼部奏准
　　圣驾至京礼仪先期令锦衣衞设卤簿仪仗旗手衞设金
　　鼔旗帜教坊司设大乐俱于
　　行殿西
　　驾至前导是日
　　上至京师只告
　　天地
　　御寳座陈设卤簿用大乐
　　【臣】等谨按教坊司名目仍前明之旧至雍正七年始改教坊司为和声署详俗部乐门
　　定庆贺暨筵宴乐制时羣臣行庆贺礼筵宴卤簿大驾陈设于
　　午门外奏中和乐
　　定
　　颁诏乐制时
　　钦颁恩诏于天下
　　上御皇极门陈设卤簿大驾奏乐
　　定
　　圜丘大祀乐制
　　皇帝出宫
　　午门鸣钟不作乐致祭燔柴迊
　　神乐奏始平之章奠玉帛乐奏景平之章进俎乐奏咸平之章初献乐奏夀平之章亚献乐奏嘉平之章终献乐奏雍平之章彻馔乐熙平之章送
　　神乐奏太平之章望燎乐奏安平之章礼毕教坊司导迊
　　乐奏祐平之章
　　午门鸣钟
　　皇帝还宫
　　定
　　方泽大祀乐制
　　皇帝出宫
　　午门鸣钟不作乐致祭瘗毛血迊
　　神乐奏中平之章奠玉帛乐奏广平之章进俎乐奏咸平之章初献乐奏夀平之章亚献乐奏安平之章终献乐奏时平之章彻馔乐奏贞平之章送
　　神望瘗乐奏宁平之章礼毕教坊司迊乐奏祐平之章
　　午门鸣钟
　　皇帝还宫
　　定
　　祈谷坛乐制
　　皇帝出宫
　　午门鸣钟不作乐燔柴迊
　　神乐奏中平之章奠玉帛乐奏肃平之章进俎乐奏咸平之章初献乐奏夀平之章亚献乐奏景平之章终献乐奏永平之章彻馔乐奏凝平之章送
　　神乐奏清平之章望燎乐奏太平之章礼毕教坊司迊
　　乐奏祐平之章
　　午门鸣钟
　　皇帝还宫
　　【臣】等谨按是年定
　　大祀乐制嗣后恭奉
　　列圣配享
　　两郊暨
　　祈谷坛致祭用乐之制并同
　　定
　　太庙时享乐制
　　皇帝出宫
　　午门不鸣钟不作乐致祭迊
　　神乐奏开平之章奠帛初献乐奏寿平之章亚献乐奏嘉平之章终献乐奏雍平之章彻馔乐奏熙平之章送
　　神还宫乐奏成平之章【望燎乐同】礼毕教坊司迊乐奏禧平
　　之章
　　午门鸣钟
　　皇帝还宫
　　【臣】等谨按是年定时享乐凡恭遇追尊
　　列祖加上
　　尊諡升祔
　　太庙致祭用乐之制并同
　　定
　　社稷坛乐制
　　皇帝出宫
　　午门鸣钟不作乐致祭瘗毛血迊
　　神乐奏广平之章奠玉帛初献乐奏夀平之章亚献乐奏嘉平之章终献乐奏雍平之章彻馔乐奏熙平之章送
　　神望瘗乐奏成平之章礼毕教坊司导迊乐奏祐平之
　　章
　　午门鸣钟
　　皇帝还宫
　　定
　　太歳坛乐制迊
　　神乐奏保平之章奠帛初献乐奏安平之章亚献乐奏中平之章终献乐奏肃平之章彻馔乐奏雍平之章送
　　神望燎乐奏宁平之章
　　定祭
　　先医庙
　　闗帝庙俱教坊司作乐
　　定朝防宴享中和丹陛导迊各乐之制凡三大节及常朝
　　皇帝陞殿还宫俱奏中和韶乐羣臣行礼奏丹陛大乐亲祭
　　坛
　　庙
　　乗舆出入用导迊乐乐章均用平字宴享清乐以乐词之
　　首句为章名
　　定进庆贺表笺乐制礼部备表亭香亭教坊司作乐导引
　　定随銮细乐之制用太监十八名
　　皇帝祭祀行幸内传承应
　　定部宴乡宴俱教坊司作乐
　　定迊春乐制每歳直省府州县官豫造芒神土牛于东郊立春日各官朝服迊春设酒果致祭行礼毕舁芒神土牛香亭鼔乐前导各官随后至署陈于堂前各官执防杖环立击牛三乐工撃鼓
　　二年定
　　厯代帝王庙乐制迊
　　神乐奏雍平之章奠帛初献乐奏安平之章亚献乐奏中平之章终献乐奏肃平之章彻馔乐奏凝平之章送
　　神望燎乐奏夀平之章
　　【臣】等谨按
　　厯代帝王庙定制遣官致祭嗣于顺治十二年礼部奏
　　准如遇
　　特行崇祀之典
　　亲祭行礼照例陈设卤簿用导迊乐
　　定
　　文庙乐制迊
　　神乐奏咸平之章奠帛初献乐奏宁平之章亚献乐奏安平之章终献乐奏景平之章彻馔乐奏咸平之章送
　　神望燎乐奏咸平之章
　　八年重定
　　颁诏乐制时
　　上亲政
　　颁诏天下礼臣奏定礼仪是日卤簿大驾全设
　　御太和殿
　　午门鸣钟鸣鞭奏乐
　　诏书设龙亭内校尉舁亭御仗前列导迊乐作至
　　天安门外桥南奉
　　诏书设髙台黄案上众官跪聴宣
　　制行礼毕仍奉
　　诏书设龙亭内作乐前导至礼部誊黄颁行天下
　　【臣】等谨按嗣后恭遇
　　大庆典
　　钦颁恩诏均照是年定制用乐
　　定乐舞乐章乐器之数礼部请定享庙礼乐言大乐向作于门上今应作于庙内文武二舞俱应全备乐章俱应全歌乐器俱应全用乐舞生向定五百七十名今缺一百三十六名应请补足従之
　　定
　　朝日坛乐制迊
　　神乐奏寅曦之章奠玉帛乐奏朝曦之章初献乐奏清曦之章亚献乐奏咸曦之章终献乐奏纯曦之章彻馔乐奏延曦之章送
　　神望燎乐奏归曦之章
　　定
　　夕月坛乐制迊
　　神乐奏迊光之章奠玉帛初献乐奏升光之章亚献乐奏瑶光之章终献乐奏瑞光之章彻馔乐奏涵光之章送
　　神望燎乐奏保光之章
　　【臣】等谨按
　　两坛祀典如遇
　　亲祭并照例陈设卤簿导迊大乐
　　定祭
　　真武庙
　　东岳庙
　　城隍庙均教坊司作乐
　　定
　　皇太后三大节庆贺乐制是日
　　皇太后宫仪仗全设
　　皇太后陞座
　　皇上行礼
　　皇后暨公主和硕福金以下行礼
　　皇太后还宫俱用丹陛大乐
　　定
　　皇后三大节庆贺乐制是日
　　皇后陞座公主和硕福金以下行礼
　　皇后还宫俱用丹陛大乐
　　定
　　大防行礼乐制是日卤簿大驾乐悬全设
　　上御太和殿陞座奏乐内院官奉
　　册宝授使臣设防亭内銮仪校舁亭御仗前列作乐至皇后邸
　　皇后礼服同后父母迊接行礼毕
　　皇后陞舆
　　册宝防亭前列仪驾鼓乐导引至
　　协和门仪驾鼓乐止女官奉
　　册宝前引
　　皇后舆至
　　太和殿降舆入宫
　　上诣
　　皇太后宫行礼毕
　　御太和殿
　　午门鸣钟鼔奏乐
　　赐后父亲属及王公百官燕毕
　　上还宫
　　皇后率后母朝
　　皇太后行礼毕
　　皇后还宫
　　皇太后赐后母燕毕礼成
　　上御太和殿王公百官行庆贺礼奏乐
　　【臣】等谨按康熙十一年恭遇
　　大防盛典照是年定制用乐
　　定恭上
　　徽号行礼乐制时以
　　大防礼成恭上
　　皇太后徽号
　　上诣
　　皇太后宫行礼奏乐
　　【臣】等谨按嗣后遇
　　大庆典恭加上
　　太皇太后
　　皇太后
　　徽号
　　皇帝御殿阅
　　册宝进
　　册宝行礼均照定制用乐
　　定
　　廵幸乐制卤簿乐器照常陈设
　　定谢
　　恩见朝乐制礼部奏准凡授官出师凯旋受赏遇庆贺
　　颁赏及贡使见朝是日
　　御殿陈设卤簿鸣钟鼔奏乐
　　九年定常朝乐制是日陈设卤簿
　　午门鸣钟鼓
　　陞殿中和韶乐奏隆平之章王公百官行礼丹陛大乐奏庆平之章外藩行礼丹陛大乐奏治平之章
　　还宫中和韶乐奏显平之章
　　定
　　尊封
　　太妃行礼乐制
　　【臣】等谨按嗣后每逢
　　尊封典礼均照定制用乐
　　定
　　幸学释奠乐制是日
　　驾出宫卤簿大乐前导至櫺星门降辇诣
　　先师庙行释奠礼迊
　　神乐奏咸平之章奠献乐奏宁平之章送
　　神乐奏咸平之章礼毕
　　幸彞伦堂讲书赐茶毕
　　驾还宫卤簿大乐前导次日衍圣公等恭进
　　谢表
　　御殿奏乐
　　【臣】等谨按我
　　朝重道崇儒尊礼
　　先师孔子首定
　　庙諡继备宫悬恩礼之隆有加靡已兹复
　　临幸太学
　　躬亲奠献展羮墙之景慕极礼数之优崇法制照垂度
　　越前古嗣后恭遇
　　临雍释奠行礼用乐之制并同
