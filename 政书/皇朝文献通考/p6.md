<!-- { "loadSidebar": true } -->
　　三十八年以湖南幅员遥濶履丈难徧先令民自丈出首官查抽丈如有隠漏治罪明年湖广总督郭琇陛辞奏曰湖南民稀地广民或不能完课遂致逃避者有之清丈之后钱粮似比前差减矣
　　上问减几何琇奏曰约减十分之二
　　上曰果于民有益所减虽倍于此亦所不惜若不清丈以荒田着落他人徴收钱粮有累穷黎断不可也三十九年设立征粮滚单凡征粮立滚单每里之中或五户或十户止用一单于纳户名下注明田亩若干该银米若干春应完若干秋应完若干分作十限每限应完银若干给与甲内首名挨次滚催令民遵照部例自封投柜不许里长银匠柜役
　　称收一限若完二限又依此滚催如有一戸沈单不完不缴察出究处
　　【臣】等谨按是时征粮之弊上下科派名色不一有合邑通里共摊同出者名曰輭擡有各里各甲轮流独当者名曰硬防豪民奸胥包揽分肥大为民累及滚单之法行简易明白吏胥不得侵渔天下便之
　　四十一年以山东明藩荒地给民垦种山东有前明废藩基地可垦者三顷四十八亩有奇民人情愿纳价每亩纳银五两自四十二年起科给一印帖守为恒业
　　四十二年令各省州县征收串票内将漕项地丁数目分别注明毋许混朦征比
　　四十三年严垦荒隠捏之禁各省垦荒田地如地方官隠匿入已巡抚不行严察止据各州县捏报具题该督即行题参并将不行稽察之司道府一并防处
　　四十四年酌改江苏经征各官处分时以苏松常镇四府赋税繁重于奏销时不能完全者量为轻减焉
　　又以湖广省属大半濵江嗣后有修筑隄塍地方官将隄身所压之田及就近取土之地丈明亩数估定价值摊银补偿本主毋致民间偏累其江夏等十八州县上年丈过已坍地亩课银三百六两准其开除
　　准开垦湖北荒地湖北民人愿垦荒地准其开垦无力者本省文武官捐给牛种开垦俟该抚将垦过地亩之数具题日议叙
　　四十五年江西九江府丈出滨江芦洲地亩三千七十一顷八十九亩二分有奇皆系新淤泥滩草地定为下则起科
　　四十六年定闽省垦荒之限以闽省荡平二十余年民人俱已复业其未垦抛荒田地二千六百余顷至今尚未足额令勒限一年照数垦足征粮如再迟延该督抚将地方官一并题防
　　四十八年以湖南欺隠田地日久未清行令该抚准其展限一年将欺隠田地在限内尽行首报免其治罪如逾限不首者许里民等据实举首将田入官追徴积逋仍治欺隠之罪倘扶同不举并坐以罪
　　五十一年
　　谕湖广四川巡抚民人有自湖广往四川种地者各于往囘时造册移送时湖广民人往四川开垦者甚多去时将原籍房产地亩悉行变卖至五年起征之时复囘湖广将原卖房产争告者甚多嗣后湖广人民有往四川种地者该抚查明年貌姓名籍贯造册移送四川察核有自四川复囘湖广者四川巡抚亦照此造册移送湖广互相查对
　　又
　　谕嗣后山东民人到口外种地者该抚查明年貌籍贯造册移送由口外囘山东者亦查明造册移送该抚覆阅令清查四川隠漏田赋四川巡抚年羹尧言四川钱粮原额一百六十一万六千六百两零四十九年现征钱粮仅有二十万二千三百两零甫及原额十分之一盖积弊已久官借首粮之名需索民钱以致民间首报无多宜立劝惩之法五年内各州县有增及原额之四五分者准陞不及二分者停陞不及一分者降调无增者革职寻御史段曦言劝惩增赋之法未能无弊川省自明季兵燹之后地广人稀
　　本朝平定以来虽屡经清查增报而康熙四十九年现征钱粮甫及原额十分之一且以抚臣之近日加意催查增至二万六千余两亦不过增见粮十分之一耳今欲五年内增及原额十分之二及十分之四五是增见粮之三倍四倍也贤能之员必罹不及分数之参处而不肖有司希圗陞进或且抑勒首报滋扰无穷请将川省钱粮隠漏彻底清查而劝惩可以不立祗宜严饬有司实心劝首里民绅士有田无粮隠匿不报者罪如不肖官借此累扰地方通同侵隠以及抑勒情弊该督抚即行参奏从之
　　五十二年户部议原任偏沅巡抚潘宗洛疏请垦荒展限应行文接任巡抚查明详议
　　上曰督抚条陈地方事务应据实陈奏潘宗洛奏湖南荒地五百余顷今天下户口甚繁地无弃土湖南安得有如许未垦之地着差户部司官一员会同总督就潘宗洛奏疏内所有州县查勘详明具奏又
　　谕曰湖广陕西人多地少故百姓俱往四川开垦闻陕西入川之人各自耕种安分营生湖广入川之人每与四川人争讼所以四川人甚怨湖广之人或有将田地开
　　垦至三年后躱避纳粮而又他往者今四川之荒地开垦甚多果按田起课则四川省一年内可得钱粮三十余万朕意国用已足不事加征且先年人少田多一亩之田其值银不过数钱今因人多价贵一亩之值竟至数两不等即如京师近地民舍市廛日以增多略无空隙今嵗不特田禾大收即芝蔴棉花皆得收获如此丰年而米粟尚贵皆由人多田少故耳朕巡幸时见直隷自范家口以下向年永定河冲决之处今百姓皆筑舍居住斥卤变为膏肥不下数十百顷皆未尝令起税也又江南黄河堤岸至所隔遥隄有二三里者亦有六七十丈者其空地先皆植柳以备河工取用今彼处百姓尽行耕种亦并未令起课昔黄河泛涨时水常灌入遥隄不得耕种自清水畅流以来河底刷深水必长至二丈方能及岸遥隄以内皆成沃壤矣又去年赵申乔条奏黄河近边被冲田亩请查明数目蠲免钱粮不知黄河东岸刷则西岸之田出西岸刷则东岸之田出被冲之田应免钱粮则新出之田不应取钱粮乎朕下此谕防欲使知朕于各省事无不洞悉也今遣官勘騐湖南荒田亦此意耳
　　五十三年准甘属村堡之中有荒地未种者查出拨于无地之人耕种并动库银买给牛种
　　五十五年陕西赤金达里等处地方招民捐垦议政大臣等议覆吏部尚书富宁安言巡抚绰奇前往看阅肃州迤北地方可以开垦之处甚多酌量河水灌溉金塔寺地方可种二百石籽种自嘉峪关至西吉木地方可种一百三十石籽种达里图地方可种一千一百余石籽种方城子等处地方可种五百余石籽种查今嵗西吉木达里图布隆吉尔三处耕种共收粮一万四千余石布隆吉尔系沙土之地明年应停其耕种至西吉木达里图及金塔寺等处地方请动正项钱粮派官招民耕种应如所请从之















　　皇朝文献通考卷二
<史部,政书类,通制之属,皇朝文献通考>
　　钦定四库全书
　　皇朝文献通考卷三
　　田赋考【三】
　　田赋之制
　　雍正元年
　　谕户部国家承平日久生齿殷繁土地所出仅可赡给倘遇荒歉民食维艰将来户口日増何以为业惟开垦一事于百姓最有裨益但向来开垦之弊自州县以至督抚俱需索陋规致垦荒之弊浮于买价百姓畏缩不前往往膏腴荒弃岂不可惜嗣后各省凡有可垦之处聴民相度地宜自垦自报地方官不得勒索胥吏亦不得阻挠至陞科之例水田仍以六年起科旱田以十年起科着为定例其府州县官能劝谕百姓开垦地亩多者准令议叙督抚大吏能督率各属开垦地亩多者亦准议叙务使野无旷土家给人足以副朕富民阜俗之意户部议准山西河南山东等处闲旷之地令各省督抚转饬各州县卫所确查如有未垦荒地有无从前种地之人劝谕开垦有力者令自备牛种无力者官借牛种秋收后还官起科之后官给执照永为世业
　　又以濒江近海之区定例十年清丈一次恐未至十年有坍涨者令各州县卫所官不时清查坍者即行豁免涨者即行升科毋使胥役借端需索是年又议准各省督抚于州县开征之始令该府遴选贤员与该管官同封银柜或十日二十日别委贤员或佐贰教职当众拆封立即起解如有徇隠该府并委员题防议处
　　二年
　　谕直省督抚等朕惟抚养元元之道足用为先自临御以来无刻不廑念民依重农务本业已三令五申矣但我国家休养生息数十年来户口日繁而土田止有此数非率天下农民竭力耕耘兼收倍获欲家室盈寜必不
　　可得周官所载巡稼之官不一而足又有保介田畯日在田间皆为课农设也今课农虽无专官然自督抚以下孰不兼此任也其各督率有司悉心相劝并不时咨访疾苦有丝毫妨于农业者必为除去仍于每乡中择一二老农之勤劳作苦者优其奬赏以示鼓励如此则农民知劝而惰者可化为勤矣再舍傍田畔以及荒山不可耕种之处度量土宜种植树木桑柘可以饷蚕枣栗可以佐食桕桐可以资用即榛楛杂木亦足以供炊防其令有司督率指画课令种植仍严禁非时之斧斤牛羊之践踏奸徒之盗窃亦为民利不小至孶养牲畜如北方之羊南方之彘牧养如法乳字以时于生计不无裨益总之小民至愚经营衣食非不迫切而于目前自然之利反多忽略所赖亲民之官委曲周详多方劝导庶使踊跃争先人力无遗而地利始尽不惟民生可厚风俗亦可还淳该督抚等官各体朕惓惓爱民之意实心奉行倘视为具文茍且涂饰或反以扰民则尤不可也
　　又
　　谕百姓完纳钱粮当令户户到官不许里长甲头巧立名色闻有不肖生员监生倚恃一衿辄包揽同姓钱粮以为己粮秀才自称儒户监生自称宦户每当征收之时迟延拖欠不即输纳该督抚即晓谕粮户除去儒户宦户名目如再有抗顽即行重处
　　又
　　谕朕惟四民以士为首农次之工商其下也汉有力田孝悌之科而市井子孙不得仕宦重农抑末之意庶为近古士子读书砥行学成用世国家荣之以爵禄而农民勤劳作苦手胼足胝以供租赋养父母育妻子其敦厐淳朴之行岂惟工贾不逮亦非不肖士人之所能及虽荣宠非其所慕而奬赏要当有加其令州县有司择老农之勤劳俭朴身无过举者嵗举一人给以八品顶带荣身以示鼓励至七年以直省所举老农有冐滥生事者令督抚查明悉行革退另选题补其从前或因贿嘱营求而得者准老农及保送之官员自行出首但革去老农顶带免其治罪
　　又
　　谕户部闻州县亏空钱粮有阖属百姓代赔者名曰乐捐其实强派嗣后着禁止
　　总理王大臣防议山西巡抚诺岷请提解火耗归公一疏议入
　　谕曰州县火耗原非应有之项但通省公费各官养廉有不得不取给于此者然非可以公言也朕非不愿天下州县丝毫不取于民而其势有所不能且歴来火耗皆在州县而加派横征侵蚀国帑亏空之数不下数百余万原其所由州县征收火耗分送上司各上司日用之资皆取给于州县以致耗羡之外种种馈送名色繁多故州县有所借口而肆其贪婪上司有所瞻徇而不肯防奏此从来之积弊所当剔除者也与其州县存火耗
