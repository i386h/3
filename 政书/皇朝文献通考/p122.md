<!-- { "loadSidebar": true } -->
　　谕本年江苏徐州府属沛县睢宁丰县铜山邳州宿迁等州县被灾较重已屡经降防准拨藩库粮道银五十五万两现又据萨载奏准其于两淮盐课应解部银内再行动拨银五十万以资赈防第念该处米谷尚不敷征粜着再加恩于淮徐各属本年应行起运漕粮内截留五万石以备赈济平粜之用该督等务须督饬所属查明灾地情形分别赈粜实力妥办俾小民口食有资无使一夫失所以副朕意该部遵谕速行
　　四十七年奉
　　谕本年直承徳府各属雨泽未溥粮价稍昻现在平粜存仓余米二千石以资接济数日以来虽己甘霖叠沛而青黄不接之时恐民食未免拮据着再加恩将存仓余米平粜三千石以副朕轸念民艰有加无已之至意
　　又奉
　　谕承徳府属平粜余米业经展粜三千石以资接济兹恐民食尚有不敷着再加恩平粜一千石以副朕轸恤至意
　　又署直总督英防言直省各仓因赈防之后储谷未能足数请将天津北仓截存漕米九万二百三十二石零赏拨直省以补缺额得
　　防允行
　　四十八年署四川总督成都将军特成额奏请酌留未经变价之义谷存贮民间以资接济得
　　防允行
　　又奉
　　谕朕明春南巡着照从前之例于江浙二省冬兑漕粮内各截留十万石在水陆驻跸地方分厰平粜即令漕运总督及各该督抚妥协办理该部遵谕速行四十九年山东巡抚明兴言东省乾隆四十八年通省秋禾收成虽八分有余但时值春月青黄不接现据各属开报每谷一石价银七钱五分至一两三钱二分不等买食贫民未免糊口维艰谨循照歴年奏请平粜之例随时酌减总不得过三钱至乡村设厰平粜所需脚费照例动支司库充公银两事竣核实报销其耕作贫农有需酌借口粮以助春耕者悉照歴年成例先动社谷次及常平杂粮谷石核实给领秋后征还抑臣更有请者去秋至今唯登莱青三府雨雪调匀济泰武沂四府属于上年十二月暨本年正二月据报得有雨雪尚可无碍田工照例粜借兼行可敷接济其兖曹济三府州属本系积歉之后民力未纾又东临二府州属于上年得雪未足并未再有雨雪未种春地望泽甚迫若仅照常借粜将来一得透雨即须赶种秋禾凡耔种等项恐无力农民难以措备恳将兖曹东济临五府州属查明地在三十以下无力之户除照例出借仓粮外每再行借给耔种银五分以资耕作所需银两于耗羡存公司库银内动支如有不敷再于司库酌留备用项下凑支秋后征还归欵得
　　防如所议速行
　　又奉
　　谕前因甘省逆回不法扰害地方曽降防令福康安查明被难良民酌量抚防并将该省本年应征钱粮概行豁免本日据福康安奏现在该省市集粮价较昻其伏羌一县已据该县开仓减价出粜其余静宁隆徳等州县曽经贼人经过处所亦应一体核实酌减出粜等语向来出粜仓粮每以年戌丰歉照市价量为酌减今该省因贼人滋扰小民籴食维艰安可复拘常例办理福康安即将应行出粜各地方一体核查照市价大加酌减出粜期于民食有济
　　又奉
　　谕据保泰等奏本年到通漕粮二百四十三万石又北仓截留三十二万余石较之上年多收二十二万石等语前因漕艘抵通稍迟将江广重船于北仓截留俾得迅速回空今据查明本年漕粮较上年尚多二十余万石所有前项截留米石现于北仓存贮着即将多出之二十二万石存于北仓作为直省买补仓粮之用
　　五十年山西巡抚农起言太原汾州沁州辽州隰州平定州所属各州县从前虽俱缺雨嗣于四月五月连得透雨数次甚为优渥麦收尚少秋粮播种俱已出土数寸并未成灾惟查各属地方前次借粜仓粮将己办竣目下虽经得雨秋收尚早所有太原汾州等属应请照歉年减价二钱之例再将常平仓谷酌量续粜得
　　防允行
　　又奉
　　谕据特成额等奏湖北省江夏等四十七州县因入夏以来未得透雨早中二禾鲜有收获粮价未免稍昻等语江夏等州县因缺雨歉收粮价加昻民食自不免拮据着即照歉收地方之例将仓谷减价多粜该督抚其督饬各州县实心经理务期小民均沾实惠又两江总督萨载等言淮安江宁常州镇江扬州等五府属本年被旱收成不无歉薄粮价渐昻请于现在截留黄河以南江西漕米二十八万余石酌拨十万石分给淮安等五府属平粜接济民食所有粜价提贮司库俟来嵗秋收丰稔照数买补抵通交纳得
　　防允行
　　又奉
　　谕书麟奏安省桐城庐江等处绅士或出余米减粜或醵金禀县请票前赴江西贩米至本籍减粜等语安省安庆庐州等府属被旱成灾该处绅士谊敦任防减价出粜甚属可嘉至江西四川二省节据李世杰舒常覆奏俱已设法调剂俾商贩通行无滞各灾区自当米粮滙集市价日平小民口食足资接济畧纾朕南顾之忧矣
　　又奉
　　谕李世杰奏现在将附近水次各州县常平等仓谷先碾动三十万石令其收贮俟楚贩到境设市集不敷应粜即将仓米按照每月报部时价发粜等语所办甚好前因江浙等省皆仰给川米惟恐湖北商民赴川贩运该省产米或有未敷特谕李世杰即将常平等仓谷先行开粜以资接济今据该督奏到已遵防将仓谷碾动三十万石俟楚贩到境按照时价发粜又同日据舒常奏楚省商船过境已有一千三百余只从江西贩去米谷约有数十万石等语是楚省米粮已经滙集四川江西二省自必将余米运往江浙贩卖安徽江苏浙江各灾区既有两省之米源源接济小民口食有资览奏为之稍慰
　　又奉
　　谕特成额奏酌拨湖南仓谷碾运湖北俾下游民食得资接济又督催川南米船由湖北速下江浙兼恐商贾趋利见湖北米粮价昻就近粜卖不即东下江浙即将官谷拨往粜济以平市价庶商贾见粮价减落多趋江浙更可获自然之效现在飞饬邻近水次州县各仓内动谷碾米并于两省各派道府大员迅速妥办等语所办甚好该督能如此存心不分畛域仰体朕节次降防一视同仁至意方得大臣之体甚属可嘉湖北米石既有湖南接济而江西四川各商贩又可源源而下是湖北江浙灾歉之区均可无虞缺乏商贩流通自可以平市价而裕民食
　　又奉
　　谕向来京师需用麦石俱借豫东二省接济本年春夏之间该二省雨泽短少收成歉薄未必更有寛裕以资商贩籴运恐京中麦石入市稀少价值或致昻贵不可不预为调剂今嵗奉天各属雨水调匀麦收丰稔永玮鄂寳等查照向例采买麦二万石委员运京以备支放籴粜之用







　　皇朝文献通考卷三十七
<史部,政书类,通制之属,皇朝文献通考>
　　钦定四库全书
　　皇朝文献通考卷三十八
　　土贡考
　　【臣】等谨案马端临通考有田赋考复有土贡考一卷第其所载惟禹贡八州及唐一代州郡所贡文为详备其他累朝之事无可深考则其辞畧焉然亦足见古任土作贡之大概矣我
　　朝
　　列圣相承深仁厚泽沦浃肌髓率土之内靡不愿殚其葵
　　向之忱以自効于
　　盛世顾【臣】伏考今制
　　宫庭服御所必需率令有司以经费购办未尝责贡民
　　间其他
　　轸念人劳罢免贡献者为类尤广是以今之土贡逺较唐制不过十存一二而已至于外夷职贡马考虽未之及然肃慎贡矢西旅贡獒备载徃牒以昭哲王慎徳四夷咸賔之美我
　　朝肇基东土徳威逺播漠南防古诸部归附最先嗣是东至朝鲜西至番藏朔南遐暨奔走偕来若夫幽深荒逺地阻重译稽之前史职贡罕通亦莫不测海占风享王毕至我
　　皇上布昭圣武用迪
　　前光平定准回两部拓地二万余里并入版图嵗输贡赋他若左右哈萨克东西布噜特诸藩俱稽颡来朝奉表入贡猗欤盛哉诚亘古所未有也窃尝论之前代之君其于外裔羁縻勿絶而已即使政令内修兵威逺犹且叛服靡常声教莫讫
　　圣朝抚有中外徳洋恩普共球所集覆载同归而且贡
　　物则不拘往制准免则屡沛
　　特恩
　　锡予便蕃矜嘉备至非所谓不宝逺物则逺人格者欤【臣】窃以中土所产久罢上供惟户工两部则例内凡
　　宫府内外需用物料于各直省原产处所令有司支款置办造册报销者谨着于篇视马氏所称土贡名目不殊义例自别至外藩诸贡梯山航海不可殚记在
　　国家恒恤其力在藩国争効其诚因敬稽成例所著者用昭
　　圣朝绥来懐逺之宏畧焉
　　盛京额办物产
　　【臣】等谨按
　　盛京为
　　本朝王业所基长白钟灵东溟毓秀其包孕亭育发为物产者庶类繁昌洵嘉祥之荟蔚至于
　　列圣建国以来经营相度综理益周俾山虞水衡分司厥
　　职嵗时采取上供
　　天府其硕大充盈极古来所称隩区神皋陆海之富有曽不足以嫓其万一而且取之有经用之有节
　　内府掌其名数冬官详其考成累牍连篇不能悉载惟东珠为川渎之精英人葠为丛林之灵卉丰貂温劲备美冠裳谨述其物产之尤者冠于土贡之首焉
　　东珠设珠轩置长上三旗珠轩五十有四下五旗珠轩三十有四每珠轩以得东珠十有六颗为率重自一分至十分为度每嵗合计所入之数佳者或以一当五或以一当四当三当二寻常者仍以一当一分为五等不及等者不入正数内如于额外多得总管以下等人按数给赏其东珠由黑龙江将军捕牲总管选取输纳　貂皮索伦壮丁每名嵗纳一貂分三等头等貂皮五百张二等貂皮一千张余俱作三等收纳如足数及等赏给总管以下等人缎疋青布有差若数目不足交与理藩院议处其足数不及等者免其处分由黑龙江将军捕牲总管按数选取输纳　人葠户部委员携信票出口招商给票入山开采每票以纳人葠十有二两为则每嵗所采以给票之多寡为盈缩采二年三年间停一年由吉林将军宁古塔副都统随时酌奏
　　直省额办户部物产　直隶省额解榛栗二十八石黄栌木二千四百二十斤【现在停解】芝蔴一百石长芦每年额办内务府白盐二十万斤【按年聴内务府咨取】光禄寺白盐三万斤砖盐二千斤【并非按年取用遇取用之年白盐给工价银三百两砖盐给工价银三十七两三钱五分零备办造入报销】　江苏省额解银硃三千九十四斤四两三钱五分一毫零桐油七千九百七十一斤一两七钱二分九厘九毫零红铜六千三百一十斤十三两一钱五分四厘四毫零明矾三千斤黄熟铜二千九百九十三斤九两八钱八分四厘二毫零棉布二万七千三百六十七疋乌梅五百斤灯草六百斤白蜡六千二百五十斤髙锡一万六千二百三十八斤一十一两零又办银硃三千斤红铜七千斤黄蜡三千斤织造纱缎绸绫等物随时酌办嵗无定额　安徽省额解银硃二千七百四十斤七两四钱七分三厘三毫零桐油六千一百一十七斤一两四钱一分九厘四毫零红熟铜三千三百三十六斤五两四钱九分七厘零黄熟铜二千一百七十三斤九两四钱一分一厘五毫零明矾三千斤乌梅五百斤白蔴三万四千一百五十八斤又办白蜡六千二百五十斤髙锡一万六千六百五十四斤黄蜡三千斤银硃三千斤红铜七千斤织造纱缎绫绸等物随时酌办嵗无定额　浙江省额解
