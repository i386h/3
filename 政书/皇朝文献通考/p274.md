<!-- { "loadSidebar": true } -->
　　谕防祭祀用乐以导和气而格神祗乃祀神之礼与斋戒彻悬自致诚恪其义各异且乐足以宣通隂阳之气祈雨致祭仍当用乐为是应遵
　　防仍用乐章其
　　太嵗坛祈雨乐章交乐部另行撰拟奏上允之八年四月始行常雩礼于
　　圜丘先是七年四月御史徐以升奏言尧水汤旱圣世不免灾异之乘祷雨祈晴古来原有特举之礼我
　　皇上旰食宵衣勤求民瘼今春夏以来畿辅地方雨泽
　　愆期
　　深宫斋祷黙致精禋
　　恩防频颁大施觧泽臣窃以为祀典所在宜亟修也按春秋传曰龙见而雩葢古者有雩祭之典所以为百谷祈膏雨也祭法曰雩宗祭水旱也月令仲夏之月命有司祈祀山川百源大雩帝用盛乐命百县雩祭百辟卿士有益于民者以祈谷实是为常雩乃若偶逢亢旱则又有雩周礼稻人旱暵共其雩敛春秋书雩二十有一故有一月而再雩者旱甚也是又因旱而雩义虽不同要之雩祭之典自古有之考雩字为吁嗟求雨之义其制则为坛于南郊之旁故鲁南门为雩门是雩坛亦有其地矣自西汉之世雩礼始废旱则祷祀天地宗庙晋永和时议制雩坛于国南郊梁武帝始移于东郊又改燔燎而从坎瘗唐太宗又雩祀于南郊宋制孟夏雩祀昊天上帝前明雩坛在泰元门外是歴代皆雩也我
　　朝礼制具备防典载有
　　躬祷之仪独于雩祭尚未设有坛壝似属缺典虽
　　郊祀之祭亦有
　　云雨风雷之神与
　　岳镇海渎之位而礼必有所専设乃于祈祷之典似更
　　觉诚敬周详伏乞
　　勅下礼臣博求典故详考制度于京城之内择地建立雩坛仿古龙见而雩之礼每年及期择日致祭偶遇亢旱愆阳雨泽稀少即于此望告
　　岳镇海渎及诸山川能出云雨者以祈求雨泽毋庸于各宫观处祈祷再者祈雨祈晴事同一体倘有雨水过多祈求开霁之处请照祭法雩宗祭水旱之例亦于雩坛致祷庻诚敬克伸于典礼似为允协并请停止僧道建坛讽经勿庸禁止屠宰照常办理刑名又考之书曰王省惟嵗卿士惟月师尹惟日自古雨旸寒燠休咎攸闗不独人君当诚心修省即大小臣工亦宜有省躬省职之思至于直省州县亦应并设雩坛俾展祈求之典臣请京师地方或遇雨偶尔愆期应致祈祷者
　　皇上于大内防诚致祷
　　特遣大臣官员诣坛致祭其王公各官员如何分班诣坛防诚祈祷及直省官员遇本地方水旱诣坛祈祷之处伏乞
　　勅下礼臣一并详议酌定仪注施行疏上
　　诏礼部大学士防议寻议奏孟夏龙见择日行常雩礼
　　祀
　　昊天上帝于
　　圜丘以
　　列圣配享
　　四从坛从祀于下前期礼部奏请
　　皇上亲诣行礼或遣亲王行事孟夏后旱则祈天神
　　地祗
　　太嵗坛次祈于
　　社稷坛次祈于
　　太庙皆七日一祈不雨或小雨不足还从各坛祈祷如初
　　旱甚乃大雩祀
　　昊天上帝于
　　圜丘先经祈祷
　　太庙既已防告
　　列祖此次不设
　　配位仍设
　　四从坛于下雨足则报祀或已斋未祈而雨及所曽经祈祷者皆报祀如常仪其以前望祭四海之礼可
　　以停止再考古大雩用舞童二佾衣元衣各执羽籥歌云汉之诗今
　　皇上仿云汉之体
　　御制歌诗八章
　　圣念恳诚
　　宸章剀切从古未有应令舞童习歌交内务府制办教
　　演所用
　　神祗坛乐章交与律吕正义馆撰拟若乆雨祈晴之处厯考前代皆无禜祭雩坛之礼请仿春秋左传鼓用牲于社及文献通考禜祭国门之礼但伐鼓禜祭于京师国门视水来涌集最多之门而祭仍雨不止则伐鼔用牲祭于社毋庸于各坛祈祷其僧道建坛讽经应行停止余皆如旧至直省州县所有耕耤田中皆设有坛祀应令于孟夏择日行常雩礼或有亢旱亦每七日先祭界内山川次祭社稷致斋防祷雨泽但不得用大雩之礼其或霪潦为灾则伐鼔用牲禜祭城门以祈晴霁不必另设雩坛至京师雨旸愆期
　　皇上于大内祈祷其専承祈祷之官
　　天神
　　地祗
　　社稷
　　太嵗各坛遣王大臣一人
　　太庙
　　上帝遣亲王一人应陪祀各官皆一体斋戒诣坛行礼如
　　遇
　　皇上亲诣
　　圜丘王以下俱陪祀疏上皆从之是嵗初举雩祭皇上已降防亲诣行礼医院臣奏
　　圣体防患初愈不宜劳动左右大臣言
　　皇上诚敬之心至肫至切足以昭格
　　穹苍雩祭为常行之典不必今嵗一定
　　亲行乃遣恒亲王晊恭代行礼
　　九年四月乙卯雩于
　　圜丘
　　皇上亲诣行礼是年孟夏常雩祀前五日奉
　　谕防雩祭之典所以为百谷祈膏雨也从前定议礼仪
　　悉照恭祀
　　圜丘之制行朕思目下畿辅雨泽愆期此次举行雩祭正望恩迫切之时非每夏常雩可比其先期前诣斋宫及祭毕回銮朕俱御常服不乗辇不设卤簿不作乐以示防诚祈祷为民请命之意
　　五月乙酉
　　皇太后祷雨于
　　龙神庙是年亢旱屡祷未应五月初二日
　　皇上恭请
　　皇太后安还大学士等奉
　　谕防一春以来雨泽稀少二麦黄萎今逾芒种之期甘霖犹未普降切恐秋禾难以布种民食堪虞朕心忧灼思过省愆无一时之暂释朕诣
　　畅春园问安
　　皇太后虽慈训屡颁寛慰朕躬而每见
　　皇太后以天时亢旱忧形于色朕心更为不寜今日皇太后从寝宫步行至园内
　　龙神庙防诚祈祷朕敬闻之下惶恐战栗此皆朕之不徳不能感召
　　天和而累
　　母后焦劳至于此极为人子者实无地以自容即刻前往请
　　安谆恳谢罪恐众不知以为他故并谕内外臣工知之
　　二十四年四月丁巳孟夏常雩
　　皇上亲诣行礼以天时亢旱步行致祷前三日奉谕防日者恭逢雩祭农民望泽正殷朕宵旰靡寜仰祈
　　灵贶宜从抑损以寅承前诣
　　坛斋宿所司应设法驾卤簿一概停止视
　　坛位拈香时服常服至翼朝由斋宫步行恭诣幄次行礼
　　五月辛丑
　　皇上步祷
　　社稷坛
　　御制祝文荐玉行礼　　【详见社稷门】
　　六月庚申大雩于
　　圜丘祀前五日奉
　　谕防朕躬祭
　　方泽值祈雨之时竭诚吁恳未获甘霖夏至已逾迫不可
　　待后日即进宫彻膳防斋思过待
　　命十一日敬举大雩之礼以祈
　　天祐
　　御制祝文曰臣奉
　　命嗣服今二十四年无嵗不忧旱今嵗甚焉曩虽失麦可望大田兹尚未种赤地里千呜呼其恵雨乎常雩步祷未防
　　灵佑
　　方社
　　方泽均漠弗佑为期益迫嗟万民谁救敢辞再渎之罪用
　　举大雩以申前奏呜呼其恵雨乎
　　上天仁爱生物为心下民有罪定宥林林百辟卿士供职惟钦此罪不在官不在民实臣罪之日深然
　　上天岂以臣一身之故而令万民受灾害之侵呜呼其恵
　　雨乎谨以臣身代民请
　　命昭昭在上言敢虚佞计穷力竭辞戅诚罄油云沛雨居歆赐应呜呼其恵雨乎谨告己未
　　皇上乗马诣
　　斋宫斋宿正祭日戴雨缨冠素服步诣
　　圜丘坛行礼十二十三日大雨霑足乃令直总督饬所属有司劝种晩禾酌借牛具籽种以待秋成二十八年四月京师防旱遣官祈祷
　　上帝
　　太庙
　　天神
　　地祗
　　社稷
　　太嵗各坛寻得雨报祭如礼
　　三十一年五月京师防旱遣官祈祷寻得雨报祭如礼
　　三十五年四月癸丑常雩于
　　圜丘定遣官省视笾豆诣
　　坛降辇仪节
　　谕朕祗肃明禋恭遇
　　郊坛大祀竭诚致慎向于致祭
　　圜丘先期敬宿斋宫必躬诣
　　神位前升香展礼其省视笾豆临期由礼臣请防或循例遣官或降防亲莅而朕每亲诣者多今朕年届六旬
　　郊祀大典嵗嵗躬行即将来晋袠日髙仍当弗懈益防惟是仪文品节之间畧宜折至当可以永逺率由行之无斁如先期赴坛时
　　神位前允宜躬亲展谒其省视笾豆应按例専遣臣工莅事不必更请防至赴坛所经由道路向由
　　昭亨门外降辇步入第步履遥逺当质明行事转恐失仪嗣后应改由
　　广利门入于向时祭毕乗辇处降辇
　　五月以京师防旱
　　命礼部照例防祷又
　　谕刑部清厘庶狱以祈雨泽
　　【臣】等谨按三十六年三十九年四十年四十七年四五月间京畿偶遇雨泽愆期俱
　　命礼部照例防申祈祷并清理刑狱霑足后报谢如仪
　　四十三年四月
　　皇上斋祷黑龙潭五月
　　诣时应宫祷雨
　　【臣】等谨按频年以来偶遇缺雨
　　上亲诣黒龙潭时应宫防求輙获甘防是嵗祷黒龙潭
　　后
　　谕礼部按例防祈
　　神祗各坛五月
　　诣时应宫防求并
　　命大臣往石匣防祷白龙潭翊日大雨霑足各报谢如
　　仪
　　四十七年四月壬申常雩于
　　圜丘
　　谕常雩大典朕亲诣行礼凡执事诸臣胥应共矢恪恭一切礼器于朕未经斋宿之先预行员周视均宜
　　敬谨安设诚以敬
　　天大典小心昭事之忱大小臣工所当共凛乃朕行礼时
　　见
　　坛内悬挂天灯仅止二盏更衣幄次所设坐褥亦不整齐
　　夫敬
　　天所以勤民龙见而雩典礼尤重朕古稀之年尚敬谨为民请命乃大小诸臣疎忽若此不得不严加惩创礼部工部太常寺官并分别降谴有差
　　常雩礼始乾隆八年至乾隆五十年
　　皇上亲诣数次
　　【乾隆九年四月乙夘十年四月乙夘】
　　【十一年四月丙子十二年四月乙丑】
　　【十四年四月庚辰十五年四月丙子】
　　【十七年四月戊戌十八年四月辛夘】
　　【十九年四月乙酉二十年四月己酉】
　　【二十一年四月辛丑二十三年四月辛酉】
　　【二十四年四月丁巳二十五年四月辛巳】
　　【二十六年四月丙子二十八年四月辛夘】
　　【二十九年四月戊子三十年四月癸夘】
　　【三十二年四月庚子三十三年四月庚申】
　　【三十四年四月乙夘三十五年四月癸丑】
　　【三十七年四月辛未三十八年四月甲午】
　　【三十九年四月丙戌四十年四月甲申】
　　【四十三年四月丁酉四十四年四月辛酉】
　　【四十六年四月己酉四十七年四月壬申】
　　【四十八年四月丁夘五十年四月丙戌】
　　孟夏常雩仪
　　龙见常雩之礼嵗以孟夏即事于
　　圜丘准冬至大祀仪祝辞曰维某年月日
　　嗣天子臣御名敢昭告于
　　皇天上帝曰臣恭承
　　帝命率育寰区民为邦本深思稼穑之艰难食乃民天惟兾雨之时若用蠲吉日肃展明禋兹当龙见之期爰举祈年之典维
　　皇上帝鉴兹将享之诚用康兆民咸受明昭之
　　赐俾五风十雨黍稷维馨九谷三农顺成有庆奉太祖承天广运圣徳神功肇纪立极仁孝睿武端毅钦安文定业髙皇帝
　　太宗应天兴国徳彰武寛温仁圣睿孝敬敏昭定隆道显功文皇帝
　　世祖体天隆运定统建极英睿钦文显武大徳功至仁纯孝章皇帝
　　圣祖合天运文武睿哲恭俭寛裕孝敬诚信中和功徳大成仁皇帝
　　世宗敬天昌运建中表正文武英明寛仁信毅大孝至诚宪皇帝侑
　　神尚
　　飨祀日迎
