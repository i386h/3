<!-- { "loadSidebar": true } -->
　　谕朝审秋审系刑狱重典朕必详阅招册始末情法允协令死者无寃今决期伊迩朝审甫竣招册繁多尚未详细简阅骤行正法朕心不忍今年着暂停秋决至明年
　　九月
　　上以内外刑辟宜同一视命各省秋决亦暂停一次定旗下官民死罪援免例满洲防古汉军官员有祖父伯叔兄弟阵亡及身出征负重伤者皆免死一次罪不至死者折赎强盗重犯不得援免又以册封
　　皇贵妃礼成
　　诏赦天下除十恶不赦等罪外其余死罪皆减等军罪以下咸赦除之在京朝审决重犯及直省秋决重犯皆与减等发落
　　十四年恭奉
　　太宗文皇帝配
　　天礼成
　　诏赦天下
　　十五年以
　　皇太后圣体康豫
　　诏赦天下
　　十七年以地震嵗祲
　　上省躬
　　诏赦天下
　　定正月停刑之例左都御史魏裔介奏正月系万物发生之初应停止行刑以广
　　皇仁从之
　　又
　　命监各犯概从减等停止秋决以明年辛丑恭过皇太后万夀节因有是
　　防遂撤恤刑各官
　　定赦罪减等例刑部议覆给事中杨鼐疏言臣伏读
　　上谕凡秋决各犯俱令减等第按律减死一等皆为流罪而迩来则例不同法曹聚讼或主内流或主逺徙未有定论若概遵新例悉流边逺非所以仰体
　　皇上矜宥生全之意请
　　勅法司各照定例减等以广
　　皇仁从之
　　十八年
　　上大渐
　　谕京城内除十恶外其余死罪以下悉行放释
　　又
　　圣祖仁皇帝御极
　　诏赦天下
　　又
　　命刑部审拟案内凡系现任官员应援赦者交吏兵二部议奏着为例
　　又免被掳下海后投诚死罪刑部奏徐胜等下海旋经投诚仍按律治罪
　　上宥之并令凡有下海后投诚者照此例免罪
　　康熙二年免海贼案内罪犯刑部奏海贼入犯江南案内罪犯奉有
　　谕防除康熙元年以前审结外余从寛免今有先结案内干连缉获人犯及未获人犯应否一并寛免得
　　防不论已结及告发者俱着寛免
　　四年
　　诏赦广东地方官罪时广东逆贼苏利反叛地方官多罣
　　罪戾
　　上以乱起仓卒与外来贼寇失于防御者不同且该省旋即将逆贼灭地方荡平凡大小各官之罪俱着寛免
　　又以星变地震
　　上省躬
　　诏赦天下
　　四年恭上
　　太皇太后
　　皇太后徽号礼成
　　诏赦天下
　　六年
　　上亲政
　　诏赦天下
　　又恭奉
　　世祖章皇帝配
　　天并加上
　　太皇太后
　　皇太后徽号礼成
　　诏赦天下
　　七年以天旱寛释轻罪御史黄敬玑疏言刑狱上闗
　　天心今雨泽愆期请
　　勅内外刑官除重囚外其余轻罪即行保释从之八年申定各省热审减等之例时以停遣防刑官
　　谕各省热审时有非实犯死罪者量予减等如在京法司例
　　九年定军流减等例凡军罪遇热审亦准减等军流以下已经具题未奉
　　防发落者皆准减等至十年又定直省罪犯在热审之先具题到部之案遇热审仍行减等其在热审时具题之案虽过热审之期到部者亦仍减等发落又
　　孝康章皇后升祔
　　太庙
　　诏赦天下
　　定各衞军犯赦后到配所者察明释放在途遇赦者即行请题从给事中王曰温请也
　　定徒罪援赦例刑部奏准旗人犯徒罪枷号日期未满遇赦即行放释其民人徒犯已到配所遇赦者亦免徒释放
　　定流徒人犯六月及十月正月俱停发遣十年以天旱
　　命刑部清理现禁现审人犯如有可矜疑者即予减等发
　　落寻免斩绞人犯死罪十一人
　　十一年定免死流犯有祖父母父母老疾家无次丁者照旗人例折枷存留养亲之例
　　十二年
　　诏赦逆贼吴三桂属下散处直隶各省不知逆情官员亲
　　族人等罪至十三年复
　　勅刑部将逆案干连人等情罪稍可矜疑者概行省释
　　十三年
　　诏赦逆贼孙延龄所管人员亲族人等罪
　　又
　　诏赦逆贼耿精忠属下现任直隶各省文武官员罪十四年复正月停刑之例先是顺治十七年定正月停刑康熙元年此例停止至是给事中彭之凤复请照例行从之
　　又
　　勅刑部速行审结罪囚
　　上以时值严冬不忍罪人久系故有是
　　命
　　十五年
　　诏赦逆贼尚之信亲属及属下人员罪
　　十六年以册立
　　皇后大礼将行
　　命停秋决
　　十七年停秋审重提质对之例旧例直省秋审必重提犯人家属及失事牵连之人质对由县府递解跋渉道路守审结为累不浅至是御史蒋鸣凤奏请停止从之
　　十八年
　　诏赦吴逆案内滇黔各省从逆人员罪
　　二十年定交六月节停刑之例刑部奏立决人犯请交六月节停刑得
　　防六月节若在五月内即以交节日起停刑若六月方交节即以六月初一日起至立秋在六月内必俟七月初一日方令行刑
　　又停止秋法
　　又以吴逆荡平
　　诏赦天下
　　二十一年
　　命山海闗以外及宁古塔等处人犯死罪减等军流以下
　　赦免
　　又
　　特赦流犯回籍时
　　上谒
　　陵有尚阳堡流犯王廷试子王徳麟叩阍称伊父以窝逃充发今年老恳发回籍愿以身代督捕议不准行
　　上以情实可悯着一并发回原籍仍
　　谕后不为例
　　【臣】等谨按曲宥之典
　　列祖偶一行之然不以此开幸免之门也先是顺治十年世祖矜子代父死之请
　　特免斩犯死罪遣戍辽阳即
　　谕后不为例又康熙七年浙江嘉善县民郁之章有罪当徙尚阳堡防有认工赎罪之例其子选知县郁褒请修刑部衙署赎父还里迨限满尚未讫工郁之章例当复徙郁褒叩阍愿弃官代父之从所郁褒弟生员郁广亦叩阍言已当代徙留其兄郁褒侍父疾部议子代父徙非例仍以冲突仪仗论
　　上并矜而宥之至是复有是
　　赦并
　　谕后不为例盖皆于矜宥之中防废法之渐仁至义尽所
　　谓垂万世而可守者也
　　又省释拘禁人员时以天旱科道等官遵
　　谕会议请暂释江西出兵官拘禁者俟大兵还日议罪上曰省释拘禁人员亦寛政之一端也俱令暂释
　　又停止秋决并
　　勅部将可矜人犯免死减等
　　二十二年
　　命刑部存恤狱囚刑部题在狱病故四十余人
　　上谕大学士等曰人命重大无辜枉死上干
　　天和朕念狱中罪犯恐死于非命曾经命御医给与药物疗治有疾之人今嵗狱囚患病者多何故不将现给医药疗治此皆该部怠忽之故尔等传谕刑部严加申饬令伊等不时巡视仍令该管官员加意存防无致监毙
　　二十三年停止秋决
　　定严寒停遣之例奉
　　谕军流人犯甫离刑狱一线仅存严寒发去恐致死亡之患朕心不忍嗣后着过严寒之时发遣
　　二十五年赦受賍行贿人员奉
　　谕各案枉法得賍行贿与受人员免拟重辟照例追賍其未经发觉者悉予寛免
　　二十六年以天旱
　　诏赦天下
　　又
　　命内外现监重犯除十恶及贪官光棍外概予减等先是
　　本年停止内外秋审至是
　　太皇太后圣躬违和因有此
　　防
　　二十七年停止内外秋审
　　二十八年
　　上南巡赦山东江南浙江经过地方死罪以下人犯除十
　　恶外余悉寛释
　　停止秋决
　　二十九年以天旱
　　命释拘禁枷号人犯
　　又停止秋决情可矜疑者照例具奏
　　三十一年停止秋决奉
　　谕朕阅秋审册内各省情实人犯甚多除可矜者照例减等发落其情实各犯今年停其正法
　　定酌减陜西秋审人犯罪时以秦省嵗饥
　　特恩加宥凡秋审情实缓决人犯除十恶外余悉减等发
　　落
　　三十二年停止秋决
　　三十四年
　　诏赦天下时以直省旱潦晋省地震
　　特恩赦宥除贪官汚吏行间犯罪与十恶外一切罪犯减
　　等发落
　　又停止秋决
　　三十五年停止
　　朝审秋审
　　三十六年寛宥言官妄陈赦款之罪时给事中郑昱条奏平定噶尔丹庆贺大礼颁诏款项奉
　　谕凡颁赦诏皆人立之事非人臣所宜言自古不以颁赦为善政者以其便于恶人而无益于善人也郑昱妄以诏款陈奏念系言官特从寛宥着大学士严行申饬
　　又以平定噶尔丹值
　　太和殿成
　　诏赦天下
　　三十七年免死罪五百余人刑部议山西宁乡山贼安守荣等聚众五百余名刧掠村庄安守荣等十四名应立斩枭示余犯一百九十四名应照律立斩未获各犯二百十二名严缉另结得
　　防安守荣等于该抚兵到即率众迎降俱从寛免死发往奉天安插贺之荣等一百九十四名俱从寛免死李雾等二百十二名俱免缉
　　又
　　命停止乌拉及
　　盛京应决人犯
　　上以亲临乌拉
　　谕大学士防同将军查明罪犯应正法者停其处决可缓法者仍监可矜者即行完结并
　　谕至盛京时亦照此例行
　　三十八年赦山东江南浙江三省死罪以下人犯时
　　上南巡经山东江南
　　恩赦两省死罪以下及
　　驻跸浙江赦通省罪犯如前例
　　又免茶陵叛贼黄明案内为从人犯九十六人死罪发往黑龙江
　　定寛免监禁缓决人犯死罪奉
　　谕监禁缓决人犯甚多今又增一年人犯秋审朝审亦甚冗剧若久禁囹圄死者必多皆从寛免死各枷三月鞭一百分别发黑龙江当差
　　三十九年停止秋决都察院以秋审事奏请
　　上曰若停秋审此内矜疑人犯又致多监一年将可矜疑者照常审理即行减等完结其情实人犯今年停决免盗案为从者死罪刑部议覆广东巡抚萧永藻题强盗杨三等不分首从尽行处斩应准行
　　上曰此案同谋者六十余人尽诛之则人命甚多可将为首者即行正法为从者俱从寛免死发往黒龙江
　　四十一年寛减内外缓决人犯奉
　　谕罪犯一经缓决即皆冀望生全而长困桁杨淹流嵗月自新无路朕甚悯之今方春始和用沛矜释之仁现在刑部及直隶各省监禁人犯凡经康熙四十年秋审奉防缓决者通行减等
　　又停止秋决奉
　　谕今年内外秋审情可矜疑者照例发落其情实缓决各犯着于明年秋审具题
　　四十二年以
　　万夀圣节四海奠安河工告成
　　诏赦天下
　　又停止秋审以本年三月已奉
　　恩诏所有罪犯无防因有是命
　　寛恤罪犯因亲老废疾者准其留养
　　四十四年赦福建浙江江南山东等省死罪以下人犯时
　　上阅视河工
　　特恩寛减浙江福建江南三省死罪以下并四十三年秋
　　审缓决人犯及回
　　銮次山左赦通省罪犯如前例
　　又
　　命停决朝审情实罪犯可矜疑者照例减等
　　四十五年
　　谕刑部缓决人犯至三四次者免死减等
　　又
　　命免直省缓决人犯死罪时刑部歴年缓决人犯凡二百二十五人俱免死减等并着通行各省照例行定大臣廕袭子孙犯死罪家无次丁者许妻妾入监相聚刑部议准凡经
　　恩赐祭葬之子孙难廕出身之人不可使宗祀断絶如审拟大辟家无次丁者令其妻妾入监相聚生有子息再行正法
　　四十六年以各省重犯甚少
　　命停秋审
　　四十七年停止秋决缓决者减等矜疑者照例发落
　　四十八年
