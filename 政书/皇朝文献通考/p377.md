<!-- { "loadSidebar": true } -->
　　缎纱随时自黄色外皆得用披领及袖俱石青片金縁冬加海龙縁两肩前后正蟒各一要帷行蟒四中有襞积裳行蟒八【一等侍卫武三品并同二等侍卫冬夏供剪绒縁前后方襴行蟒各一裳行蟒四中冇襞积】
　　四品官蟒袍
　　绣四爪蟒八【二等侍卫以下及五品六品并同】
　　四品官朝帯
　　银衔镂花金圆版四【二等侍卫同】
　　四品官坐褥
　　冬用山羊皮夏用皂褐
　　五品官朝冠
　　顶上衔水晶余制同四品常服冠用水晶圆顶【三等侍卫俱戴孔雀翎端罩黄狐皮为之】
　　五品官补服
　　文职绣白鹇惟监察御史绣獬豸武职绣熊【余皆如文五品惟无朝珠】
　　五品官朝服
　　色用石青前后方襕行蟒各一中有襞积片金縁【六品七品同三等侍卫蓝翎侍卫俱剪绒縁】
　　五品官朝
　　银衔素金圆版四
　　五品官坐褥
　　冬用青羊皮夏用蓝布衬白氊
　　六品官朝冠
　　顶上衔砗磲余制同五品常服冠用砗磲圆顶六品官补服
　　文职绣鹭鸶武职绣彪
　　六品官朝带
　　银衔玳瑁圆版四
　　六品官坐褥
　　冬用黒羊皮夏用黒防色布
　　七品官朝冠
　　顶镂花金座中饰水晶一上衔素金常服冠用素金圆顶进士朝冠上衔金三枝九叶举人公服冠上衔金雀
　　七品官补服
　　文职绣鸂武职绣犀牛
　　七品官朝帯
　　素银圆版四
　　七品官蟒袍
　　绣四爪蟒五【八品九品同】
　　七品官坐褥
　　冬用鹿皮夏用灰色布
　　八品官朝冠
　　顶镂花金座上衔花金常服冠用花金圆顶贡生监生公服冠顶镂花银座上衔金雀贡生常服冠用花金圆顶监生常服冠用素银圆顶
　　八品官补服
　　文职绣鹌鹑武职绣犀牛
　　八品官朝服
　　用石青云缎片金縁中有襞积【九品同】
　　八品官朝带
　　银衔明羊角圆版四
　　八品官坐褥
　　冬用麅皮夏用土布
　　九品官朝冠
　　顶镂花金座上衔花银常服冠用花银圆顶未入流同生员公服冠顶镂花银座上衔银雀常服冠用素银圆顶
　　九品官补服
　　文职绣练雀武职绣海马
　　九品官朝带
　　银衔乌角圆版四
　　九品官坐褥
　　冬用獭皮夏用土布
　　祭祀舞生冠
　　顶镂花铜座中饰方铜镂葵花文舞生所用上衔铜三角如火珠形武舞生所用上衔铜三棱如古防形
　　祭祀舞生袍
　　以绸为之【其色　　　南郊用石青　　　北郊用黑　　　祈坛　　社稷坛太庙　　朝日坛　帝王庙　文庙　先农坛　太嵗坛俱用红　　夕月坛用月白】文舞
　　生所服前后方襴销金葵花武舞生所服通销金葵花
　　祭祀舞生带
　　緑绸为之
　　祭祀执事人袍
　　以绸为之【其色　　　南郊用石青　　　北郊用黒不加縁　　　太庙　文庙先农坛　太戚坛俱用青色蓝縁　　　祈谷坛社稷坛　　朝日坛　帝王庙俱用青色石青縁　　夕月坛用青色月白縁】
　　乐部乐生冠
　　顶镂花铜座上植明黄翎
　　乐部乐生袍
　　红缎为之丹陛大乐诸部乐生所服通织小团葵花中和韶乐部执戯竹人所服前后方襕绣黄鹂乐部乐生帯
　　緑云缎为之
　　卤簿舆士冠
　　顶镂花铜座上植明黄翎【校尉冠顶素铜座】
　　卤簿舆士袍
　　红缎为之通织小团葵花【校尉同】
　　卤簿舆士带
　　緑绸为之【校尉同】
　　卤簿防军袍
　　石青缎为之通织金夀字片金縁领及袖端俱织金葵花
　　凡官员父母受封者冠服得如所封之品官员加级受封冠服均从本任惟致仕后准照所封之品服用其革职留任之员准照原品顶服用凡都察院都事经厯笔帖式及按察使经厯照磨等官俱照本身品级不得用獬豸补服外郎耆老冠顶以锡
　　凡每嵗春季用凉朝帽及夹朝衣秋季暖朝帽及縁皮朝衣于三九月内或初五日或十五日或二十五日酌拟二日奏请得
　　防通行各衙门一体遵照
　　凡十一月初一日起至次年正月十六日止朝防祭祀俱用縁貂朝衣先期奏请得
　　防行宗人府转行王公并通行在京三品以上各衙门凡元旦节王公百官咸衣蟒袍补服七日上元节自十四日至十六日衣蟒袍补服三日均于前一年八月内一并具题每嵗
　　皇帝万夀
　　皇太后万夀王公百官咸衣蟒袍补服七日
　　皇后千秋衣蟒袍补服一日恭遇
　　皇帝万夀大庆
　　皇太后万夀大庆之年应衣蟒袍补服一月均前期请防通行在京各衙门及直省其余筵宴迎
　　銮以及一切嘉礼俱衣蟒袍补服每月朔日及初五初
　　十十五二十二十五等日俱衣补服
　　凡亲王以下宗室以上皆束金黄帯觉罗束红带其金黄带红帯非
　　上赐者不得给与异姓
　　凡王公以下额驸等以及民公侯伯一二品大臣侍卫内有防
　　上赐红绒结顶冠者除所
　　赐外不得如式更制郡王以下均不得用织金彩色五
　　爪龙衣服及五爪暗龙缎若
　　上赐者许用仍去一爪若王等赏所属织金彩色龙者虽服过仍去一爪其余服物不得使受赏者逾越品级凡王公以下不得用
　　上用服色黄色秋香色及黒狐皮五品官以下不得用蟒缎妆缎貂皮猞猁狲八品以下不得用大花缎纱及白豹天马等皮
　　凡四品官以下除京堂翰詹科道侍卫等官外不得用端罩文四品以下武三品以下除有职掌大臣及一等侍卫外不得用縁貂朝衣朝防之地除应端罩人员外不得反穿皮衣混充补服凡文六品以下除翰詹等官批本奏事军机处行走人员内务府主事外武五品以下除侍卫外不得用朝珠惟礼部主事兼
　　文渊阁检阅中书太常寺博士典簿读祝官賛礼郎鸿胪寺鸣賛光禄寺署正署丞典簿国子监监丞博士助教学正学録等官在
　　坛
　　庙执事及
　　殿陛侍仪准挂朝珠其平时宴处及在公署仍不得用凡衣服织文亲王郡王贝勒用龙文贝子以下宗
　　室各将军民公以下四品官以上及
　　御前侍从官均得用蟒文七品以上官得用诸花缯八九品官用杂花及素缯举人视七品贡监视八品军民吏员得用绫绢余并不得滥用
　　凡内外文武大小官员顶帽补服坐褥悉照本身现任品级不得计算加级滥用
　　凡文武官迎送谒见上司止用补服不得滥用朝服披执
　　凡商贾有捐纳职衔者冠服各从其品无职衔者与庶民同
　　凡考职吏员在籍止用顶帽不得僭用补服内外各衙门供事书吏非年满考职者并不得僭用金顶
　　凡奴仆优伶皂隶不得服用缎纱及各种细皮各帽用染骚鼠狐貉獭皮不得用貂
　　凡王以下文武一品大臣及
　　御前行走侍卫直省督抚雨衣雨帽均用大红色文武
　　二三品及
　　内廷行走官员雨帽用大红色四品以下雨帽均红顶黒边七品以下黒顶红边无职人不得用红色油帽氊帽并同
　　凡文武官员上朝及坐班时如非下雨戴雨帽者照例防处








　　皇朝文献通考卷一百四十一
　　钦定四库全书
　　皇朝文献通考卷一百四十二
　　王礼考【十八】
　　皇太后
　　皇后妃嫔首饰服章制度【福晋以下至命妇附臣】等谨按周礼内司服掌王后及内外命妇之服其别有祎衣揄翟鞠衣展衣縁衣素沙追师掌王后之首饰其别有副编次追衡笄汉制太皇太后皇太后入庙服绀上皁下蚕服青上缥下皆深衣制而首饰则有假紒步揺簮珥之名魏晋以降首饰有防有花钗以多少为品秩隋制皇后服四等袆衣鞠衣之外别有青衣朱衣唐制命妇之服自翟衣而外别有礼衣公取半袖裙襦大袖连裳之类宋制皇后常服有龙凤珠翠霞帔盖厯代之制不同如此诚以损益因乎时毋取沿袭也
　　国朝定制
　　皇太后
　　皇后冠服有朝服吉服二等金约领约朝珠防帨皆有
　　制度
　　皇贵妃以下及公主诸王福晋命妇各以品秩为差等今据
　　皇朝礼器图式具载于左
　　皇太后
　　皇后朝冠
　　冬以薫貂为之夏以青绒为之上缀朱纬顶三层贯东珠各一皆承以金凤饰东珠各三珍珠各十七上衔大东珠一朱纬上周缀金凤七饰东珠各九猫睛石各一珍珠各二十一后金翟一饰猫睛石一小珍珠十六翟尾垂珠五行二就中间金衔青金石结一饰东珠珍珠各六末缀珊瑚冠后防领垂明黄縧二末缀宝石青缎为带
　　皇太后
　　皇后吉服冠　【皇贵妃贵妃同】
　　薰貂为之上缀朱纬顶用东珠
　　皇太后
　　皇后金约
　　镂金云十三饰东珠各一间以青金石红片金里后系金衔緑松石结贯珠下垂五行三就中间金衔青金石结二毎具饰东珠珍珠各八末缀珊瑚
　　皇太后
　　皇后耳饰
　　左右各三毎具金龙衔一等东珠各二
　　皇太后
　　皇后朝褂　【皇贵妃同】
　　色用石青缎纱单袷惟其时片金縁领后垂明黄縧绣文或前后立龙各二襞积四层相间上为正龙各四下为福夀文或前后正龙各一要帷行龙四中有襞积下幅行龙八或前后立龙各二中无襞积下幅八宝平水
　　皇太后
　　皇后朝袍　【皇贵妃同】
　　色用明黄缎纱单袷惟其时披领及袖俱石青片金縁冬加海龙或紫貂縁上下袭朝褂处亦加縁领后俱垂明黄縧绣文或金龙九间以五色云中无襞积下幅八宝平水或前后正龙各一两肩行龙各一要帷行龙四中有襞积下幅行龙八或中无襞积绣行龙下为八宝平水披领俱行龙二袖端俱正龙各一袖相接处俱行龙各二
　　皇太后
　　皇后龙褂
　　色用石青棉袷纱裘惟其时绣文五爪金龙八团两肩前后正龙各一襟行龙四或加绣下幅八宝立水袖端行龙各二
　　皇太后
　　皇后龙袍
　　色用明黄领袖俱石青棉袷纱裘惟其时绣文或金龙九间以五色云福夀文或五爪金龙八团两肩前后正龙各一襟行龙四下幅俱八宝立水领前后俱正龙各一左右及交襟处俱行龙各一袖俱如朝袍
　　皇太后
　　皇后领约
　　镂金为之饰珠十一间以珊瑚两端垂明黄縧二中各贯珊瑚末缀緑松石各二
　　皇太后
　　皇后朝珠
　　朝服御朝珠三东珠一珊瑚二吉服朝珠一随所御佛头记念背云大小坠杂饰各随其宜縧皆明黄色
　　皇太后
　　皇后防帨　【皇贵妃同】
　　緑色绣文为五谷丰登佩箴管縏袠之属縧皆明黄色
　　皇太后
　　皇后朝裙　【皇贵妃以下并同】
　　上用织文红缎下用石青行龙妆缎皆正幅有襞积夏以纱为之片金縁冬加海龙縁
　　皇贵妃朝冠
　　冬以薰貂为之夏以青绒为之上缀朱纬　【贵妃以下制皆同后不具载】顶三层上衔大珍珠一翟尾垂珠三行二就中间金衔金青石结饰东珠珍珠各四【余如皇后朝冠之制】
　　皇贵妃金约　【贵妃同】
　　镂金云十二饰东珠各一间以珊瑚红片金里后系金衔緑松石结贯珠下垂三行三就中间金衔青金石结二毎具饰东珠珍珠各六末缀珊瑚
　　皇贵妃耳饰　【贵妃同】
　　左右各三毎具金龙衔二等东珠各二
　　皇贵妃龙褂　【贵妃妃同】
　　色用石青棉袷纱裘惟其时绣文五爪金龙八团两肩前后俱正龙襟及袖端俱行龙下幅八宝立水
