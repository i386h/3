<!-- { "loadSidebar": true } -->
　　皇考世宗宪皇帝嵗举耕耤之仪率先天下兴水利广储蓄为万世规凡兹薄海苍生得荷锄馌饷优游陇亩之间乐生遂性衣食滋丰者何莫非我
　　祖宗宵旰勤劳以贻乐利于无疆耶朕缵承基绪鉴前代生深宫之中长阿保之手诚知稼穑艰难日与中外臣工为斯民筹食用至计胼胝机杼之作苦日厪于懐因检前人农桑通诀农政全书诸编嘉其用意勤而于民事切也命内廷词臣广加搜辑举物早晚之宜南北土壤之异耕耘之节储偫之方蚕织畜牧之利自经史子集以及农家者流凡言之闗于农者彚萃成编命之曰授时通考夫天道广运于上而四时行万彚生地道发育于下而庶品蕃百昌遂人事
　　防赞其中而六府修三农殖辅相裁成固国家之大政也趋事赴功亦闾阎之本业也贵谷劭农服田力穑上下交勉弗懈于时以副朕阜成海宇之至愿览斯编者尚有取焉
　　【臣】等谨按是书凡分八门一曰天时二曰土宜三曰谷种四曰功作五曰劝课六曰蓄聚七曰农余八曰蚕桑自土宜以下七门各冠以彚考一卷我
　　皇上轸念民依首殷农政爰
　　命儒臣删纂诸书辑成是帙斟酌古今之制调剂天地之宜凡旧章政典之有禆于日用者防不胪陈垂美利于万年溥盈宁于六合
　　圣人之心抑何其详且尽也
　　梭山农圃三卷
　　刘应棠撰应棠字又许奉新人
　　豳风广义三卷
　　杨屾撰屾字双山西安人
　　【臣】等谨按蚕桑之法自明以前秦地久废每逢卒嵗恒苦无衣然条桑采蘩之咏载在豳风其地固非不宜蚕桑者比屾是书备陈树桑养蚕诸法并详绘诸图系以论説兼及鸡豚畜字之法极为详明近时秦纱之织传售四方固抑赖
　　圣天子衣被之功亦足征屾等讲求之力也
　　右农家
　　御定广羣芳谱一百卷
　　康熙四十七年翰林院编修汪灏等奉
　　敕编
　　圣祖仁皇帝御制序曰粤自神农氏尝草辨谷民始知树艺医药伊耆氏命羲和推步定厯以授时民始知耕获之不愆而百工熙绩伟哉开物成务启牖来兹圣帝之功与天地并矣朕听政之暇披阅典籍留意农桑绘耕织之图制永言之什时巡所止亲歴田间其稼穑之艰难作劳之辛苦既周知而洞悉矣每思究百昌生殖之理
　　极万变消长之情着为成编以佑吾民尝谓尔雅具其名物而郭璞陆佃孙炎之流疏注埤翼又加详焉其明备者莫如本草自本经以迄陶景苏颂而下数十种凡采治之法无不赅核他如齐民要术月令广义诸书其莳植之宜为更晰矣遐稽往牍撷其英华归于简括良非易也比见近人所纂羣芳谱搜辑众长义类可取但惜尚多疎漏因命儒臣即秘府藏帙攟摭荟萃删其支冗补其缺遗上原六经旁据子史洎夫稗官野乘之言才士之所歌吟田夫之所传述皆着于篇而竒花瑞草之产于名山贡自逺徼絶塞为前代所未见闻者亦咸列焉复允廷臣之请益以朕所赋咏依类分载总一百卷命名曰佩文斋广羣芳谱冠以天时尊嵗令也次谷次桑麻崇民事也次蔬茶果木花卉资厚生溥利用也终以药物重民命也其诸天时早晚之人事种溉之方地力彼此之殊物性良楛之异防弗条举缕析灿然可观焉是书也揽品彚之蕃滋想羣生之率育一展卷间化机洋溢于兹毕呈固不惟矜淹洽侈藻丽也以是刋布天下垂之久逺使吾民优游于农圃之中家室盈宁乐其业而不惮其勤而大夫士以及民之秀者因以区别物宜审其淑慝凛嗜好之常慎节宣之度于以跻仁夀而享泰平亦不为无所禆助也哉
　　【臣】等谨按明王象晋二如亭羣芳谱多有疎漏我
　　圣祖仁皇帝博综万彚涵育羣英
　　特诏儒臣开局广修十增六七凡天时谱六卷谷谱四卷桑麻谱二巻蔬谱五卷茶谱四巻花谱三十二巻果谱木谱各十四巻竹谱五巻卉谱六卷药谱八卷凡逺徼遐陬之产竒花异草之名为尔雅所未闻本草所未赅者蕃然并萃博物之鸿编实古来着録家所未见也
　　钦定西清古鉴四十卷
　　乾隆十四年协办大学士吏部尚书梁诗正等奉
　　敕编
　　谕曰邃古法物流传有自者惟尊彞鼎鼐歴世恒逺良以质坚而体厚不为燥湿所移剥蚀所损渊然之光穆乎可见三代以上规模气象故嗜古之士亟有取焉宣和博古一图播在艺苑继之者有吕氏考古图而外此纪载寥寥岂非力能致之而弗能聚所见隘而无足纪欤我
　　家法不事玩好民间鉴赏概弗之禁而殿廷陈列与夫内府储藏者未尝不富朕于几务晏闲间加题品夷考旧图多所未载因思古器显晦有时及今不为之表章载之简牍考索者其奚取征焉爰命尚书梁诗正蒋溥汪由敦率同内廷翰林仿博古图遗式精绘形模备摹款识为西清古鉴一编以游艺之余功寄鉴古之逺思亦足称升平雅尚云尔
　　【臣】等谨按是编以
　　内府所藏法物按器为图因图系説每一卷成辄恭呈
　　防定授梓刋行循览之余觉法器森罗俨然在目昔陆佃作礼象以改聂图之失尊鼎舟彛皆从借览以求其实矧乎
　　秘府所储有典有则垂之无穷读是编者其亦可极天下之大观而无遗憾也夫
　　钦定钱録十六卷
　　乾隆十五年协办大学士梁诗正等奉
　　敕撰
　　【臣】等谨按是谱所録皆
　　内府所藏歴代古钱卷一至卷十三上自伏羲帝昊钱下迄崇祯通寳卷十四列外域诸品卷十五撒帐吉语诸品及异钱各种卷十六厌胜诸品凡为钱五百六十有七辨明真赝图绘形模夫钱币之利弊可以验国政之废修一展览间千古之盛衰毕着是岂徒为数典之助哉葢监古以省度者
　　圣人之心固不遗于一物也
　　钦定西清砚谱二十四卷
　　乾隆四十三年大学士于敏中等奉
　　敕编
　　皇上御制序曰向咏文房四事谓笔砚纸墨文房所必资也然笔最不耐久所云老不中书纸次之墨又次之惟砚为最耐久故自米芾李之彦辈率谱而藏之以为艺林佳话内府砚颇伙或传自胜朝或弆自国初如晋玉兰堂砚璧水暖砚久陈之乾清宫东西暖阁因思物繁地博散置多年不有以荟综粹记或致遗佚失传为可惜也因命内廷翰臣甄覈品次图而谱之凡旧藏者若干枚散置者若干枚新获者若干枚其弃置库中为之翦拂刮磨郁为竒品者又若干枚谱既成欲命于敏中拟四六引言以行之既思题句铭辞皆自作且六日而成四十首所为惜沦弃悟用人慎好恶戒玩物无不三致意焉则又不可以无文而不序其梗概也昔许采一文人耳藏砚几至百枚兹百年太平石渠天禄之府贮砚多至二百枚亦不为过而予以为己过者葢意有所好必有所系若谓文房之资立言传道有异他物之为嗟夫是予所以自解乎抑亦所以自讼乎
　　【臣】等谨按是谱取
　　内府所藏各砚图其正背间及旁侧并恭摹
　　御制题铭与前人之款识凡尺度材质形制之殊悉皆详述而收藏赏鉴诸家姓名及旧人铭跋诸臣奉
　　敕所题均得附録
　　宸章之后计瓦石之属为砚二百凡四百六十四图后附松花紫金驼基红丝诸品及仿制澄泥各种为砚四十一凡百有八图古藻之垂照映万古于以上供
　　乙览传示来兹自有砚谱以来未有如是之大观者也异鱼图赞笺四卷　异鱼图赞补三卷闰集一卷胡世安撰世安见经类
　　【臣】等谨按异鱼图赞明杨慎所着间有自注世安因而笺之辨证颇悉又因其阙漏作为补编古隽亦略与慎等
　　倦圃莳植记三卷
　　曹溶撰溶见史类
　　漫堂墨品一卷　怪石赞一卷
　　宋荦撰荦见史类
　　雪堂墨品一卷
　　张仁熙撰仁熙字长人号藕湾广济人
　　曹氏墨林二卷
　　曹素功编素功字圣臣歙县人嵗贡生官布政司经歴
　　续茶经三巻附録一卷　蓺菊志八卷
　　陆廷灿撰廷灿见襍家类
　　【臣】等谨按是编视陆羽经多至十倍依原例分一之源二之具三之造四之器五之煑六之饮七之事八之出九之略其十之图不传补以茶具茶器图蓺菊志凡分六类以所绘蓺菊图题词附之观石后録一卷
　　毛竒龄撰竒龄见经类
　　竒龄自序曰尝见友人髙兆作观石一録流传人间故此曰后録
　　北墅抱瓮録一卷
　　高士竒撰士竒见经类
　　汉甘泉宫瓦记一卷
　　林佶撰佶字吉人侯官人康熙乙卯举人壬辰
　　特赐进士授内阁中书
　　乌衣香牒四卷　春驹小谱二卷
　　陈邦彦撰邦彦字世南海宁人康熙癸未进士官至内阁学士兼礼部侍郎
　　茶史二卷
　　刘源长撰源长字介祉淮安人
　　居常饮馔録一卷
　　曹寅撰寅字子清号楝亭镶蓝旗汉军人康熙中巡视两淮盐政加通政司衔
　　酒部彚考十八卷
　　不着撰人名氏
　　茶花谱三卷
　　旧题朴静子撰不着姓氏
　　竹谱一卷　蛇谱一卷
　　陈鼎撰鼎见史类
　　笺卉一巻
　　吴菘撰菘字绮园歙县人
　　【臣】等谨按宋荦尝题黄山僧雪花所绘黄山诸卉图菘取其题词各为作笺故曰笺卉
　　晴川蠏録四卷后録四卷
　　孙之騄撰之騄见经类
　　苔谱六卷
　　汪宪撰宪见经类
　　画睂笔谈一卷
　　陈均撰均字康畴歙县人
　　名花谱一卷
　　旧题西湖居易主人撰不著名氏
　　右谱録









　　皇朝文献通考卷二百二十八
<史部,政书类,通制之属,皇朝文献通考>
　　钦定四库全书
　　皇朝文献通考巻二百二十九
　　经籍考【十九】
　　子【天文　推算　五行　占筮　形法　兵家医家臣】等谨按天学至后世而益精自利玛窦入中国始倡防何之学制器作图愈推愈密我
　　圣祖仁皇帝造化在心玑衡齐政
　　御定厯象考成诸书研阐精微示万世修明之法皇上复亲涖灵台徧观仪制
　　钦定仪象考成等编酌古准今昭垂无极臣下如梅文鼎辈各抒妙悟具有成书言天之学洵无过于
　　昭代矣考天文推算马氏析而为二然善言天者必有验于人故陈象纬之文率兼推步今从其例畧为分辑凡兼言测量之法者胥天文明所统也至阴阳一门今已无书亦従其阙仍以五行占筮形法列于后云
　　御制仪象考成三十二卷
　　乾隆九年和硕庄亲王允禄大学士鄂尔泰等奉
　　敕撰
　　皇上御制序曰上古占天之事详于虞典书称在璿玑玉衡以齐七政后世浑天诸仪所为权舆也厯代以来递推迭究益就精宻所传六合三辰四防仪之制本朝初年犹用之我
　　皇祖圣祖仁皇帝奉若天道研极理数尝用监臣南懐仁言改造六仪辑灵台仪象志所司奉以测騐其用法简当如定周天度数为三百六十周日刻数为九十有六分黄赤道以偹仪制减地平环以清仪象创制精宻尤有非前代所及者顾星辰循黄道行每七十年差一度黄赤二道之相距亦数十年差一分所当随时厘订以期脗合而六仪之改创也占虽精体制究未协于古赤道一仪又无逰环以应合天度志载星象亦间有漏畧躐次者我
　　皇祖精明歩天定时之道使用六仪度至今必早有以随
　　时更正矣予小子法
　　祖敬
