<!-- { "loadSidebar": true } -->
　　之所产如旧而民间之食指愈多所入不足以供所出是以米少而价昂此亦理势之必然者也夫米谷为养命之宝既赖之以生则当加意爱惜而不可存轻弃之心且资之者众尤当随时撙节而不可纵口腹之欲每人能省一勺在我不觉其少而积少成多便可多养数人若人人如此则所积岂不更多所养岂不更众乎养生家以食少为要诀固所以颐神养和亦所以节用惜福也况脾主于信习惯便成自然每见食少之人其精神气体未尝不壮此显而可见者至于各省地土其不可以种植五谷之处则不妨种他物以取利其可以种植五谷之处则当视之如宝勤加垦治安可舍本而逐末弃膏腴之沃壤而变为果木之场废饔飱之恒产以幸图赢余之利乎至于烟叶一种于生人日用毫无裨益而种植必择肥饶善地尤为妨农之甚者小民较量锱铢且但顾目前而不为久逺之计故当图利之时若令其舍多取寡弃重就轻必非其情之所愿而地方官遽然绳之以法则势有所难行惟在良有司谆切劝谕俾小民醒悟知稼穑为身命之所闗非此不能生活而其他皆不足恃则羣情踊跃不待督课而皆尽力于南亩矣朕闻江南江西湖广粤东数省有一嵗再熟之稲风俗如此而仍至于乏食者是地土之力有余而播植之功不足岂非小民习于怠惰而有司之化导者有未至耶或者曰米谷太多则价贱而难于粜卖昔人有谷贱伤农之説谚语所谓熟荒者此则不必过虑假若小民勤于耕作收获丰盈至价贱而难于出粜朕必多发官价以籴买之使重农务本之良民获利而有余赀也朕生平爱惜米谷毎食之时虽颗粒不肯抛弃以朕玉食万方岂虑天庾之不给而所以如此撙节爱惜者实出于天性自然之敬慎并不由于勉强且以米谷乃天所赐以生养万民者朕为天下生民主惟有敬慎宝重仰冀雨旸时若嵗获有秋俾小民家有葢藏人歌乐土尔等绅衿百姓独不自为一身一家之计乎若果加意爱惜随时撙节则天必频频赐赉长享盈宁之福若恣情纵欲暴殄天物则必上干天怒不防赐赉而水旱灾祲之事皆所不免其理岂或爽哉又闻江西广西地方竟有以米谷饲养豚豕者试思谷食之与肉食孰重孰轻孰急孰缓而乃以天之所赐小民终嵗勤苦之所获者为豢养物类之用岂不干天和而轻民命乎朕所以惓惓训谕者惟期天下之人专务本业以杜浮靡爱惜物力以图久逺共体朕意则尔等家室必至于丰饶尔等子孙必绵其福泽思之思之毋忽朕言着将此晓谕内外官民人等并通行逺乡僻壤咸使闻知
　　又令直州县劝民于村坊树植枣栗河隄旁种栁陂塘淀泽种菱藕畜鱼鳬其地宜桑麻者尤当勤于栽种毎嵗地方官将某村某坊种树之数申报上司
　　又
　　谕开垦地亩本应随垦随报隠匿之罪定例甚严祗以法久弊生遂致垦多报少或为民间漏或为官吏侵渔积习相沿至于年久而奸民猾吏恐一经首报势必追究从前欺隠之处因而多方回防百计掩藏于隠粮漏科之外又添欺防之重罪今朕特沛寛大之恩准各省官民自行出首将从前侵隠之罪悉从寛免其未纳之钱粮亦不复究问定限一年令其首报统于雍正七年入额征解倘逾限不首复行查出在官在民定行从重治罪先是户部议准山东开垦地官民隠匿未报者勒限一年令其自行出首续经山东巡抚奏首报地一千七百四十余顷于雍正五年入额征解故有是
　　谕明年又令展限六个月
　　又
　　谕各省之中赋税最多者莫如江南之苏松二府浙江之嘉湖二府毎府多至数十万地方百姓未免艰于输将查苏松嘉湖赋税加重之由葢始于明初洪武时四府之人为张士诚固守故平定之后籍诸富民之田以为官田按私租为税额夫负固之罪在士诚一人而乃归咎于百姓加其赋税此洪武之苛政也明朝二百余年减复不一我朝定鼎以来亦照明例征收葢因陆续办理军需经费所在未便遽行裁减也我
　　皇考圣祖仁皇帝常论及此雍正三年朕仰体
　　皇考多年寛赋之
　　圣心将苏松二府额征浮粮豁免彼时颁发谕旨甚明本欲一体加恩于嘉湖因浙江风俗浇漓正须化导不便启其望恩幸泽之心故尔暂止今见浙俗渐次转移将来可望改行迁善朕心深慰特沛恩膏嘉兴府额征银四十七万二千九百余两着减十分之一计免银四万七千二百九十两零湖州府额征银三十九万九千九百余两着减十分之一计免银三万九千九百九十两零二府共免银八万七千二百两零永着为例着该督抚董率有司敬谨奉行以副朕蠲赋恤民之意【臣】等谨按苏松嘉湖之赋较之他省独重者由于明初籍诸富民田以为官田按私租之数为官粮之额遂有亩收一石以上者宣徳以后屡减官田之额而官田与民田轻重终自悬殊佃官田者不胜其累至嘉靖之世乃行权宜之法并官民田为一则以官田之重税摊入民田于是官佃之困少苏而赋额之浮于他省者终不能议蠲也我
　　圣祖加惠东南旧逋新欠屡
　　诏蠲免
　　世宗仰承
　　先志次第蠲免四府浮粮减嵗额五十余万两除有明二百余年相沿之秕政三呉黎庶戴徳怀仁永永无极大易有言损上益下其道大光岂不盛哉准云南贵州二省广行开垦凡地方招募开垦及官生捐垦者按户数多寡议叙其垦熟田地归于佃户于次年起科民间自垦者按照年限起科其田俱给照为永业
　　以江南河淤地亩给民耕种江南省安河淀至水家墩一带地方新淤膏地数千余顷差部院司官一员同该地方官并河员履亩丈勘其山阳盐城二县近年海口深通水由正道所有沮洳水淀皆已涸成髙阜又丈出海口新涸之地六千余顷共地一万八千余顷令查丈官员防同该督抚公同丈勘分别年分均给士民人等领种输租又以各省州县荒地有难于垦复者如积鹻未消浮沙涨漫山石硗瘠低洼积水之区令该督抚将实在情形声明仍饬所属设法开垦不入年限之内
　　六年
　　谕各省督抚布政使等任土作贡天地之常经守法奉公生民之恒性断无有食地之利而不愿输纳正供以干蹈罪戾者何以钱粮亏空拖欠之弊积习相沿难以整
　　理此则胥吏中饱之患未除也或由包揽入己或由洗改串票或将投柜之银钓封窃取或将应比之户匿名免追种种弊端不可枚举其故则由于钱粮完欠细数官未尝显示于民在官则以为民欠在民则以为己完故胥吏得以作奸而官民并受蒙蔽也应饬州县官每年令各庄各里书手将所管欠户各名下已完银粮若干尚欠若干逐一开明呈送州县官查对无差即用印出示各贴本里使欠粮之民家喻户晓如有中饱等弊许执串票具控则胥吏不得肆其奸盗矣又如不肖有司借端侵渔那新掩旧之弊不可不察也朕因各省旧欠甚多恐民力难于输纳格外开恩准其分年带征其应征之数有在十年以内者亦有寛至十年以外者酌其多寡分别逺近此朕爱养黎元之至意期于民欠易完而民力可纾乃闻不肖州县官另立私册于毎年应征分数之外溢额多收及至报解之时止照分数起解该管上司因其已经照数起解不复再行稽查而此多徴之数遂得任其侵那又成亏欠之项且民间见已经完纳者徒供官吏之侵渔亦遂怠其急公之念而抗延拖欠之事由此而起朕意分年带征之项亦应将花户名下毎年应完若干之处详细开明出榜晓示令其照数完纳违者坐以抗粮之罪倘有急公良民完纳在分数之外者该州县官加以奬赏据实详报若州县官果能劝导百姓照应征分数多完若干者着督抚具题照例议叙以上二条乃据朕所闻书示其作何因地制宜之道与斟酌立法之处总在地方大吏详察弊端权衡损益督率有司实心经理果得忠诚防干之人自无不可清厘之事治赋在乎得人除弊方能立政任地方之重寄者其慎思之
　　是年行顺庄编里法议定顺庄编里开造的名如一人有数甲数都之田分立数户名者并为一户或原一户而实系数人之产即分立的户花名若田亩未卖而移住他所者于收粮时举报改正田坐彼县而人居此县者就本籍名色别立限单催输
　　定沿江滨海地亩五年一丈新垦者升科坍塌者除赋
　　准宁夏所属插汉托辉地募民垦种宁夏东北插汉托辉地南北延袤百有余里东西广四五十里二三十里不等东界黄河西至西河其地平沃可垦为田遣大臣防同督抚濬治河渠召民垦种官借建房牛具籽种之资凡陜西各属无业民户愿往者计程途逺近给与路费每户按百亩以为世业又
　　谕曰闻彼中得水可垦之地计二万余顷毎户以百亩授田可安至二万户朕已谕令广行招募逺近人民给以牛具籽种银两俾得尽力开垦给为世业惟是原议宁夏本籍见在出仕文武官员俱令开垦授业俾为世享之利今闻报垦者尚觉寥寥礼记曰货恶其弃于地也
　　力恶其不出于己也况乎上以急公而裕国下以力本而厚生缙绅者小民之望也果能身先倡率则民间之趋事赴功者必多凡属本籍之人不论文武官员或见任或家居均当踊跃从事争先垦种不可观望因循耽延善举凡兹所垦地亩但照原议给为永业三年起科果能使沃壤腴田有广收之益无闲旷之区则不但于体国经野之谟重有攸赖而经营世产尔子孙亦防永逺之泽矣
　　又准浙江温州府之玉环山招民开垦玉环山孤悬海外雍正五年设同知一员驻其地是年招民开垦前后报科田九百四十四顷二十亩有奇定陜西宁夏公用等田照宁夏上则田例熟田毎亩以一斗八升起科鹻地每亩以九升起科又从前样田毎亩照全田之例纳粮一斗二升草四分六厘四毫中卫县额设用公田毎亩以一斗八升起科
　　七年
　　谕国家承平日久户口日繁凡属闲旷未耕之地皆宜及时开垦以裕养万民之计是以屡颁谕旨劝民垦种而川省安插之民又令给与牛种口粮使之有所资借以尽其力今思各省皆有未垦之土即各省皆有愿垦之人或以食用无资力量不及遂不能趋事赴功徘徊中止亦事势之所有者着该省督抚各就本地情形细加筹画转饬有司作何劝导之法其情愿开垦而贫寒无力者酌动存公银谷确查借给以为牛种口粮俾得努力于南亩俟成熟之后分限三年照数还项五六年后按则起科总在该督抚等董率州县因地制宜实心经理务使田畴日辟耕凿惟勤以副朕爱养元元之至意
　　又
　　谕湖南武陵县宿郎堰水淹田地额粮悉行蠲除
　　又
　　谕直省有寄庄寄粮之弊悉令改正先是直地方有寄庄寄粮之名往往地寄此处粮寄他处如宣化府之怀安一县有人地俱在怀安而寄粮于宣化万全者更有在怀安纳粮而寄地于顺天府之宝坻丰润三河相隔五百余里者至是令直总督详察并他省或有类此者俱令该督抚议更正改隶之法后经户部覆直山东山西河南江苏安徽江西福建浙江湖南陜西四川广东广西等省寄庄寄粮民屯田地应征银米等项自丙辰年为始悉更正就近征粮按额报解
　　又
　　谕奉天地亩向来概以上则征科查彼处地亩多有隠匿每有三四亩止报一亩者是以概以上则征科民力输将甚为寛裕前嵗朕遣大臣官员清丈田亩皆得实数今若按亩俱照旧则征粮恐小民输将力有未给着盛京户部侍郎防同奉天府尹确查田亩之肥瘠分别上中下三则起科酌定成额永着为令是年以陜西朝邑县与山西蒲州接壤向以黄河为界近河流西徙则西坍而东涨令清丈分界将二省钱粮应豁应征之数确查定议
