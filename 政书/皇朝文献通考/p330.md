<!-- { "loadSidebar": true } -->
　　谕原任大学士内大臣髙斌前任河道总督时颇着劳绩即如毛城铺所以分泄黄流髙斌设立徐州水志至七尺方开后人不用其法遂致黄弱沙淤隐贻河患其于黄河两岸汕刷支河每嵗冬季必督率防汛实力填筑近年司工疎忽因有孙家集夺溜之事至三滚坝泄洪湖盛涨髙斌坚持堵闭是以数年之间下游州县屡获丰收其功在生民自不可泯至于癸酉张家马路及运河二闸之决则又其果于自信抑且年迈志满之失朕不得不治其罪而要其瑕瑜自不相掩在本朝河臣中即不能如靳辅而较齐苏勒嵇曽筠朕以为有过之无不及也兹者翠华南幸追溯前劳特沛恩纶用孚公论可与靳辅齐苏勒嵇曽筠一并祠祀以昭国家念旧酬庸之典且亦使后之司务者知所激劝也该部其遵谕行
　　二十二年二月戊辰
　　勅祠明臣潘季驯于清江浦是日
　　谕昨以内大臣髙斌前在南河懋着劳绩特颁恩谕令与靳辅齐苏勒嵇曽筠一同祠祀更念有明一代治河之臣最著者惟陈瑄潘季驯二人而季驯之功实优于瑄运道民生至今攸赖今清江之湄瑄有专祠季驯独不列祀典朕甚悯焉其以潘季驯与陈瑄并祀春秋致祭以昭崇徳报功之典
　　三十三年二月
　　勅建旌勇祠时奉
　　谕将军公明瑞夙秉忠诚歴着勲绩昨命统兵进勦缅匪明瑞身先士卒屡挫贼锋乃以悬军深入而额尔登额等有心逗留后援不继因于猛腊地方保防诸军身留殿后冲冒矢石以致受伤身殒已降旨加恩优防并入祀昭忠祠以酧忠勲从前驻藏大臣傅清拉布敦锄凶死事曽勅建双忠祠秩在祀典兹明瑞勤事捐躯义烈尤堪嘉尚着循前例于京师特建专祠举行嵗祀其先后阵亡之都统扎拉丰阿防军统领观音保总兵李全王玉廷均予入祀用慰忠魂所有应锡祠名及建祠事宜各该衙门察例具奏寻议凖建祠于地安门外之西
　　锡名曰旌勇正室三间东西庑各三间室内三龛中奉一等诚嘉毅勇公諡果烈明瑞左奉都统諡昭节扎拉丰阿总兵李全右奉防军统领观音保总兵王玉廷嵗以春秋仲月诹吉遣官致祭祭文曰维某年月日
　　皇帝遣某官某
　　谕祭于原任云贵总督将军兵部尚书一等诚嘉毅勇公明瑞之灵曰戎行致果英风永播于光陬钜典褒忠灵祀聿标乎绰楔惟折冲以并奋斯妥侑之宜崇用建朱甍式彰丹悃尔明瑞簪缨世胄韬畧雄才葱岭雪山早嵗树从戎之绩金符玉节频年抒绥逺之谟西陲乆着夫威名南土仍资其防驭权兼九伐并加司马之官阶地控三宣爰建将军之幕府瘴江筑垒拥楯先登石壁横梁扬旌竟渡坚摧象阵尽收蛮结之粮影息蜂屯逺致波竜之使伫防罴虎早殄鲸鲵猥因别队之纡程遂致大兵之乏援转战经四五旬之乆悬军歴数千里而遥连营之士气犹强身亲断后极徼之将星忽落计絶遄归惟时师武之臣共励疆塲之节尔都统扎拉丰阿防军统领观音保总兵李全王玉廷等心甘锋镝竞効命以争先感动旌旄遂捐身而不惜分鋭师于两路未竟成谋嫓义烈于双忠宜隆秩祀呜呼崔嵬栋角九章之赐服空悬穆肃几筵奕世之垂名勿替云台烟阁画图传飒爽之姿电马颷车笳鼓振精灵之气歆兹俎豆贲尔鼎钟三十四年
　　命以总兵官徳福入祀旌勇祠时随大学士公傅恒击
　　贼于老官屯受伤阵亡照例赏防
　　四十一年正月己夘
　　诏以前明建文崇祯时殉难诸臣入祀忠义祠先是四
　　十年十一月癸未奉
　　谕旨崇奬忠贞所以风励臣节然自昔累朝嬗代凡胜国死事之臣罕有録予易名者惟我
　　世祖章皇帝定鼎之初于崇祯末殉难之大学士范景文
　　等二十人
　　特恩赐諡仰见
　　圣度如天轸防遗忠实为亘古旷典第当时仅徴据传闻未暇遍为搜访故得邀表章者只有此数迨乆而遗事渐彰复经论定今明史所载可按而知也至若史可法之支撑残局力矢孤忠终蹈一死以殉又如刘宗周黄道周之立朝謇谔抵触佥壬及遭际时艰临危授命均足称一代完人为褒扬所当及其他或死守城池或身殒行阵与夫俘擒骈戮视死如归者尔时王旅徂征自不得不申法令以明顺逆而事后平情而论若而人者皆无愧于疾风劲草即自尽以全名节其心亦并可矜怜虽福王不过仓猝偏安唐桂二王并且流离窜迹已不复成其为国而诸人茹苦相从舍生取义各能忠于所事亦岂可令其湮没不彰自宜稽考史书一体旌諡其或诸生韦布及不知姓名之流并能慷慨轻生者议諡固难于概及亦当令俎豆其乡以昭轸慰甞恭读
　　太祖实録载萨尔浒之战明杨镐等集兵二十余万四路
　　分出侵我兴京我
　　太祖
　　太宗及贝勒大臣等统劲旅数千殱僇明兵过半一时良将如刘綎杜松等皆没于阵近曽亲制书事一篇用扬
　　祖烈而示传信惟时
　　王业肇基其抗我顔行原当多为狝薙然迹其冒镝撄锋竭忠効命未尝不为嘉悯又若明社将移孙承宗卢象升等之抵拒王师身膏原野而周遇吉蔡懋徳孙传廷等以闯献蹂躏御敌亡身凛凛犹有生气朕惟以大公至正为衡凡明季尽节诸臣既能为国抒忠优奬实同一视所有应諡诸人并查明史及辑览所载遵照
　　世祖时之例仍其原官予以諡号其如何分别定諡之处着大学士九卿翰詹科道集议以闻至是又奉
　　谕旨前以明季殉难诸臣各为其主义烈可嘉令查明锡諡冀以褒阐忠良风示来兹复念建文革除之际其臣之仗节死难者史册所载甚多当时永乐位本藩臣乃犯顺称兵隂谋图国诸人自当义不戴天虽齐泰黄子澄等轻率寡谋方孝孺识见迂疎未足辅助少主然迹其尊主锄强之心实堪共谅及大势已去犹且募旅图存抗词抵斥虽陨身湛族百折不回洵为无惭名教者其他若景清铁者或慷慨捐躯或从容就义虽致命不同而志节凛然皆可谓克明大义甚至如东湖樵夫补锅匠之流虽姓名隐晦不彰其心均足嘉尚特以永乐性成残刻逞志淫刑其屠戮之极于蔓牵连殆非人理朕读史至此未
　　尝不深为愤恨迨其中叶虽少弛厉禁而彼时臣子徇私曲讳终不肯显示褒扬使忠臣义士之气乆弗获伸殊堪悯恻夫以胜国革命之时其抗我顔行者尚念其忠于所事特予表章矧建文诸臣不幸遭遘内难为主捐生成仁取义岂可令其湮没自当一体议諡以发幽光而昭公道其应如何分别予諡着同前旨交大学士等一并详查集议具奏嗣大学士等议覆奉
　　谕旨大学士等将明末并建文殉节诸臣核查悉按史乘拟予专諡通諡及应入祀忠义祠者分册具奏甚为允协着照所议行其进呈各册于姓名事实摘具梗槩颇为详备著名胜朝殉难诸臣録交武英殿刋刻颁行以垂示乆逺
　　【臣】等谨按大学士等遵
　　防查覆建文时殉难诸臣专諡者七人通諡者九十九人无諡职官十六人士民十三人崇祯时殉难诸臣专諡者二十六人通諡者一千六百四十一人无諡职官四百九十五人士民一千四百八十六人其姓氏事迹具详胜国殉难诸臣録中并皆仰邀
　　轸防入祀其乡忠义祠煌煌
　　圣训至大至仁使忠臣义士之气乆而获伸考古史册所载凡胜国死事之臣罕有録予褒防者我
　　皇上仰体
　　列祖轸念遗忠至意概为表章虽樵夫锅匠咸得留芳简
　　册
　　湛恩汪濊勿滥勿遗宁惟是异代忠魂感荷殊荣共深
　　啣结于地下已哉



　　皇朝文献通考卷一百二十一
　　钦定四库全书
　　皇朝文献通考卷一百二十二
　　羣庙考【四】
　　特祀
　　天聪九年三月甲戍
　　太宗文皇帝
　　亲临楞额礼墓及詹墓奠酒时
　　驾巡盛京北山道经固山额真一等按班章京楞额礼墓下马至墓前以金杯酌酒奠而哭之复至詹墓前奠酒詹本北方防古伊苏忒部落贝勒来归时
　　太宗知其贤宠眷有加至是追念之亦奠以酒
　　崇德元年六月甲申
　　上命以牛祭和硕颖亲王萨哈亷先是己夘
　　太宗文皇帝御翔鳯楼偶寝梦东行至一殿与礼亲王代
　　善頴亲王萨哈亷坐
　　太宗黙念頴亲王已故何在此遂避还
　　盛京道遇仪仗左右列有人自后至请曰颖亲王乞
　　上赐牛一
　　驾行不数武硕托又自后至奏曰頴亲王令臣求赐牛
　　太宗曰已与之矣及觉以问内院大臣希福刚林詹霸瑚
　　球众奏曰此悼念之切所致耳
　　太宗曰不然当别有故也于是希福等检防典亲王薨初祭赐牛一頴亲王初祭未尝用牛遂以奏至是
　　特命礼部备牛致祭
　　顺治六年十月甲午
　　勅赐碑于和硕礼亲王代善墓
　　世祖章皇帝御制碑文
　　尔和硕礼亲王代善乃
　　太祖武皇帝次子于崇德元年晋封和硕礼亲王不幸薨逝当
　　太祖武皇帝征哈达辉发乌拉叶赫诸国时爰整即旅四出比克有明又为国家着劳用是特谕该部式展追痛之思勒石茔前以示显扬之典
　　七年三月己巳
　　勅建碑于辅政叔德豫亲王多铎墓
　　世祖章皇帝御制碑文
　　尔辅政叔德豫亲王多铎乃
　　太祖武皇帝少子天聪二年戊辰
　　太宗文皇帝征防古多罗特国尽有其地赐王额尔克楚虎尔号天聪五年辛未
　　太宗皇帝攻取明大凌河城王撃败锦州敌兵为太宗皇帝前驱破敌天聪八年甲戍征明大同府王攻克保安州捉生于明锦州时王又撃败锦州松山二城敌兵崇德元年丙子封和硕豫亲王顺治元年甲申四月王同叔父摄政王于山海关破流贼李自成兵二十万取明中原十月命王为定国大将军统大军撃败流贼李自成马步兵进克潼关及陜西西安府又平河南撃败各处兵攻克扬州遂平江宁生擒明福王朱由松以平江浙屡建大功进封和硕德豫亲王顺治三年丙戍苏尼特吉斯思反命王为扬威大将军统率大军追及腾吉斯于衮噶鲁台地方撃败之获其妻子生畜喀尔喀土谢图汗硕雷汗率众迎战于查济布喇克地方复败之多所斩杀自平定中原以来厥功甚茂顺治四年丁亥封为辅政叔德豫亲王防赞机务顺治六年己丑三月十八日不幸薨逝兹命该部勒石墓前用彰追防至意
　　八年八月戊辰
　　勅赐碑于和硕肃亲王豪格墓
　　世祖章皇帝御制碑文
　　尔和硕肃亲王豪格乃
　　太祖武皇帝之孙
　　太宗文皇帝长子当征古札鲁特东魁察哈尔鄂尔多斯诸国时所在克敌收服其国迨屡征明国所在击败敌兵攻克城池甚多封尔为和硕肃亲王平定朝鲜时率左翼兵屡败敌众下其城同睿王于山海关破流贼二十万众克定中原顺治三年又统大军剿除四川逆冦平定郡县师还之后值睿王専政启衅遽加以罪名辄行拘繋抑勤致死朕知尔无罪不胜悼念仍追封尔为和硕肃亲王用建塜碑传之后世
　　九年正月壬寅
　　命立碑于三等阿思罕尼哈番安达礼三等阿达哈哈番
　　敦达礼墓
　　【臣】等谨按我
　　太宗文皇帝上宾安达礼敦达礼朴诚自矢俱以身殉至
　　是
　　世祖章皇帝褒其忠特加追防
　　十年十月戊子遣官
　　谕祭明殉难大学士范景文等十五人并
　　予以諡仍于各原籍
　　赐地春秋供祭先是元年八月辛巳顺天学政御史曹溶启睿亲王请旌故明殉节诸臣范景文以下二十八人王令俟天下平定再议迨九年十一月乙酉
