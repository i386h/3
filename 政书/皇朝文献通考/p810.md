<!-- { "loadSidebar": true } -->
　　谕前因西洋人吧吔哩咉等私入内地传教经湖广省查拿究出直山东山西陕西四川等省俱有私自传教之犯业防各该省陆续解到交刑部审拟定为永逺监禁苐思此等人犯不过意在传教尚无别项不法情事如呈明地方官料理进京者原属无罪因该犯等并不报明地方官私在各处潜藏暗相传引如鬼蜮伎俩必致煽惑滋事自不得不严加惩治虽坐以应得之罪朕仍悯其无知仅予圈禁今念该犯等究系外夷未谙国法若令其永禁囹圄情殊可悯所有吧吔哩咉等十二犯俱着加恩释放如有愿留京城者即准其赴堂安分居住如情愿回洋者着该部司员押送回粤以示矜恤逺人法外施恩至意传闻意达里亚旁有八九国西洋人艾儒为职方外纪道诸国山川风俗略言由意达里亚东行为厄勒祭亚当欧逻巴极南境地分四道凡制度文字皆为西土之宗其人喜啖水族东北有罗玛尼亚都城周环三层生齿殊众城外居民绵亘二百五十里一圣女殿门开三百六十以象周天附近有高山名阿零薄有河水一名亚施亚白羊饮之变黒一名亚马诺黒羊饮之成白有二岛一名厄欧白亚海潮一日七至一名哥而府出油蜜极美遍岛皆橘柚香橼之属由厄勒祭亚东北行为翁加里亚物产极丰牛羊可供欧逻巴一州之用有四水甚竒其一从地中涌出即凝为石其一冬月常流至夏合为氷其一以铁投之即如泥再镕又成精铁其一水色沈緑遇冻则成緑石永不复化由翁加里亚东北行为波罗泥亚国分四区区居三月一年而遍地甚冷冬月海冻行旅常于氷上厯防昼夜望星而行其属国波多理亚地易发生种一嵗有三嵗之获海滨出琥珀从石隙流出初如油出穴便凝由波罗尼亚东行为莫斯哥未亚东西经五千里南北经八千里中分十六道有窝尔加河最大支河八十皆为尾闾以七十余口入北髙海部内兵力甚强日事吞并其地夜长昼短冬至日止二时气极寒雪下则凝室宇常用火温行旅为严寒所侵蓦入温室耳鼻輙堕于地八月四月皆衣皮裘惟国王许习文艺余虽贵戚大臣亦禁学有大钟不撞惟王即位及诞日以三十人揺之造大铳长三丈七尺用药二石可容二人入内扫除又有蜜林其树皆为蜂房国人各界其树为恒产厄勒祭亚罗玛尼亚翁加里亚波罗尼亚莫斯哥未亚五国皆在意达里亚东境其在西北境者有四大国曰大尼亚曰诺而勿惹亚曰雪际亚曰鄂底亚大尼亚沿海产菽麦牛羊最多海中鱼蔽水靣不借网罟随手取之诺而勿惹亚寡五谷山多材木鸟兽海多鱼鼈人性驯厚喜接逺方宾旅雪际亚地分七道属国十二多五谷五金财货市中贸易以物相抵鄂底亚在雪际亚南亦繁庶此四国者与热尔玛尼亚相隔一海套道阻难行西史称为别一天下其南夏至日长六十九刻其中长八十二刻其北夏至日轮横行地靣半年为一昼夜葢意达里亚南际地中海而四国则北际氷海云
　　【臣】等谨按西洋去中国水程八万里其道由地中海西出大洋南行过福岛东南行泛利未亚海过大浪山折而东行过西南海东北行过小西洋又东行至吕宋入广东境逺泛重洋倾诚慕义我
　　朝接待锡赉之典亦不与他国同其贡使来时用内务府司员佐以彼国供职
　　中朝者送逆广东境上贡物无定额亦无定期但船不得过三只每船不得过百人正副使来京者不得过二十人余俱留广东聴赏凡
　　赐敕书俱令本使自赍归不遣朝使与海洋诸国同葢念海道险逺使臣孤危故也至意达里亚人所称天
　　下为五大洲盖沿于战国邹衍裨海之説第敢以中土为五洲之一又名之曰亚细洲而防其所称第五洲曰墨瓦蜡泥加洲者乃以其臣墨瓦兰辗转经年忽得海峡亘千余里因首开此区故名之曰墨瓦蜡泥加洲夫以千余里之地名之为一洲而以中国数万里之地为一洲以矛刺盾妄谬不攻自破矣又其所自述彼国风土物情政教反有非中华所及者虽荒逺狉獉水土竒异人性质朴似或有之而即彼所称五洲之説语涉诞诳则诸如此类亦疑为説躗言故其语之太过者今俱刋而不纪云
　　博尔都噶尔亚【伊西巴尼亚热尔玛尼亚博厄美亚拂朗察法兰得斯附】博尔都噶尔亚在欧逻巴极西境周七百里西滨大洋地分五道四方商船皆聚都城有大河曰徳若经都城西入海通海大市凡六水泉二万五千国有二学曰阨物曰哥应防欧逻巴髙士多出此学有耶苏防士苏氏者着陡禄日亚书最精土产果实丝绵多水族善酿葡萄酒即过海至中国不壊园囿有周数十里者禽兽充牣异国名王过其地往射猎焉俗有仁防恤孤寡防独商舶至或有死无主者收行李访其戚属还之国王随处遣官为孤子治家长则还所有且加益焉明以前未通中国入
　　本朝西洋诸部落向风内面雍正五年四月其国王名若望者遣陪臣麦徳乐表贡方物
　　上优加宴赉
　　赐敕书于国王令麦徳乐赍归国乾隆十八年三月遣陪
　　臣巴哲格等表贡方物
　　命钦天监监正刘松龄前途导引至京
　　召见巴哲格等
　　赐宴并
　　赐敕书
　　谕博尔都噶尔雅国王曰览王奏并进方物具见悃忱洪惟我
　　圣祖仁皇帝
　　世宗宪皇帝恩覃九有光被万方因该国王慕义抒诚夙
　　昭恭顺是以叠沛
　　温纶并加宠锡今王载遴使命逺涉重瀛感
　　列祖之垂慈踵阙庭而致祝敬恭式着礼数弥防披阅奏章朕心嘉悦既召见使臣遂其瞻仰之愿复亲御帐殿优以宴赏之荣西洋国人官京师者晋加显秩慰王逺念兹以使臣归国特颁斯敕其锡赉珍绮具如常仪加赐彩縀罗绮珍玩器具等物王其祗受悉朕睠懐先是雍正五年朝贡于常赏外
　　特赐国王人参四十觔库縀二十五疋磁器一百三十件洋漆器六十六件纸三百张墨二十匣字画绢一百张及荔枝酒哈蜜松糕茶糕芽茶香饼灯扇香嚢等物又加赏来使倭縀磁器漆器纸墨扇绢
　　等物至乾隆十八年又
　　特赐该国王龙縀四疋妆縀花縀线縀各八疋百花妆縀十二疋绫纺丝各二十二疋罗十三疋杭绸七疋册页一付玛瑙玉器六件珐琅器二种漆器十九种磁器三十三种及紫檀木器画绢香袋香饼纸墨扇茶又加赏正使画绢纸墨扇茶及文绮又随
　　敕书赐国王龙縀片金各二疋蟒縀倭縀各三疋妆縀七疋花縀六疋闪縀花縀青花縀蓝縀青縀防縀线縀各四疋绫纺丝各二十二疋罗十三疋绢七疋又因端阳节加赏国王纱四十疋葛百疋及香囊香串宫扇药锭等物并正副使纱葛香串药锭宫扇等物念其逺来从优锡予焉二十五年广东南海县民林六因縁入教至于变易服餙娶妻生子经两广督臣李侍尧等奏准比照左道惑众为从例治罪以维风俗部议从之其国东境为伊西巴尼亚又东北为拂朗察又东北为法兰得斯又东北为热尔玛尼亚博厄美亚彼中纪载盛称诸国山川风俗可得而略述云伊西巴尼亚有二大名城曰西未利亚近地中海曰多勒多城在山巅有巧工制一水器能盘水至山城昼夜转动不烦人力有河名寡第亚纳伏流地中百余里其上穹窿若桥梁旧为牧场又有塞恶未亚城乏甘泉从逺山逓水架一石梁上作水道擎以石柱绵亘数十里又一都城皆火石砌成故其国相传有三絶谓一桥万羊牧其上一桥水流其上一城以火石为之也有浑天仪大如屋各重天转动度数悉与天合制此象者注想十七年造作三年曽未重作一轮多勒多城中有银殿髙丈余濶丈余内有一小金殿髙数尺近又造一瞻礼堂有黒白玉琢成古王像六髙一丈八尺堂内三十六祭台中台左右编箫二座各三十二层每层百管管各一音合三千余管凡风雨波涛讴吟战鬬与夫百鸟之声皆备国人极好学有共学二所在撒蔓加与亚而加古有名贤曰多斯达笃者著书最多每日得三十六章尽属奥理其遗像两手各持一笔又又有王名亚丰肃者好天文厯法撰厯学全书制图象为今西法之宗初博尔都噶尔亚国君乏嗣伊西巴尼亚之君为其昆仲乃权署其国事后复自立君长不相统云博尔多噶尔亚国人傅作霖以天文家来仕
　　中朝与刘松龄同官而松龄为热尔玛尼亚人在博尔都噶尔亚东北五千里其国王不世及或用本国臣或用列国君请命教王立之其土人散处各国为兵极忠实各国防卫宫城皆选此国人充之工作精巧能于戒指内纳一自鸣钟所属有法兰哥地人质直易信行旅过者輙詈之或不答则喜延入具酒食为计缓急谓已尝试可信托也多葡萄善造酒常沽往他处又有属国名博厄羙亚者地生金掘井恒得金块有得罗林日亚者最侈汰其王一延客堂四周皆列珊瑚俨如屏幛由博尔都噶尔亚东北行逾伊西巴尼亚法兰得斯拂朗察乃至其地云拂朗察地周一万一千二百里分十六道属国五十余其都城名巴理斯其国王能以手愈人疮每嵗一日疗人疾法兰得斯地不甚广人居稠密
　　【臣】等谨按西洋人尊奉天主谓之陡斯言天主始制天地万物而主宰之使无尊主斡旋其间则日星何以循次万物何以托命是所谓天主者盖悬指所以然之理自以耶苏为扶世立教之人而其説益坚今审其致力之端大约以保全性灵为亚尼玛之学亚尼玛译言性灵也以私为恶之根以欲富贵欲逸乐为私之榦以骄傲嫉妬贪吝忿争饕餮滛欲怠惰为欲之枝于是有伏傲平妬觧贪熄忿塞饕坊滛防怠之七克以自守其亚尼玛亦似与圣贤克己之意符者至所云欲知正性当观人已不殊事而推亲属于路人齐死生为一致其心漠然无复有疾痛苦痒之相闗则自成一説与老佛之意同矣意达里亚博尔都噶尔亚为欧逻巴二大国久仰
　　盛朝风声抒诚称贡余国之人亦多筮仕中华寄居闽广百余年来不可殚述其山川风土随地异形自利玛窦始为全图流传中国厥后厐我迪繙刻西洋地图衍为图説艾儒略辑为职方外纪其言未免夸张正庄子所云存而不论者若其防何原测量法义诸书籍以考核天文独为精审而又勤于测验巧制彛器
　　本朝璇玉所窥亦资其用俾殊方异能之士服官専司实足补郭守敬诸家所未备惟天主一説则但使自沿厥俗勿俾流传致淆闻见屡奉
　　圣明饬禁意至深逺此诚我
　　朝仁育义正之懐收其人必尽其用安其俗不存其教而覊臣旅客来庇仁宇者又靡不体恤周详内外一视所由献玉贡琛重趼叠迹无间于八万里而遥也
　　英吉利
　　英吉利一名英圭黎国居西北方海中南近荷兰红毛畨种也距广东界计程五万余里国中土地平衍宜麦禾果豆有一山名间允产黒铅民为开采输税入官国人出入处左有那邨右有加厘皮申村皆设立礮台二邨中皆有大海驾船往来海边多产火石王所居名兰仑有城距村各百余里其俗信奉天主每七日一礼拜诵经不食斋不理事男女不问年少长以相悦而成婚姻或有以媒合者女率赘男而居妇亡则更赘于女不置妾媵男戴三角帽具鞋袜衣制窄小男下体着裈女则
　　施裙而已色以红緑白为吉青为凶相见脱防握手为礼多佩刀饮食用金银器人有防即日营殡所亲送相与掩土而归男女闭户号泣不设位断烟火所亲馈之食则食七日后始开门举火王姓名世系逺者不可考其近者为弗氏京也治传子昔斤京也治昔斤京也治传子非立京也治即今之王也我
