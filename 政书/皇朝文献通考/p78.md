<!-- { "loadSidebar": true } -->
　　乾隆元年革除龙江西新闗衙规验票等项银两户部覆准两江总督赵宏恩等奏称龙江西新闗务旧有衙规茶果照验单票等项在正额盈余加一火耗之外应令一概革除如织造衙门承办各项差务养亷不敷准在盈余内支存一万两酌量动用毎年将动用欵项并余存银两报解内务府查核从之
　　又定闽省征収渔船课税例闽浙总督郝玉麟奏闽省渔课一项分侯官等三十六县征収出诸各澳渔户其原始于五代相沿至今新增渔税一项分闽县等十五县南澳军民一防非独征诸捕渔为业之船即出海小商船亦在其内定例梁头七尺以上折算五尺二寸归闗输税五尺以下归县输税又有船规一项分侯官等十三县征収此合归闗归县之大小商渔船只按照征収陋规也查渔课系应征之项相沿已久毋庸裁革但澳有涨荒船有歇业请照田地之例分别涨荒豁除其有澳之新开船之新造仍复按年办理至渔税一项嵗有常额船无定数不以船之大小定税而以船之多寡均徴胥吏得以髙下其手请照田房税银之例分别上中下三则起科不拘定额数尽収尽解其有已完渔课之船并小船渡船等概行豁除至于已经输纳税课之船又取给照船规殊属额外重徴应请革除如有不肖官吏私収入己者论如法从之
　　又以江南水灾免各闗米麦额税户部议准御史王文璿条奏江南被水各属皆系濵江濵河之地转运甚易应请特颁
　　谕防勅部查明隣近灾属之闗口将米麦等额税以奉文之日起暂行寛免两月扣算期满照旧征収但江省水路乃南北通衢商贩徃来络绎不絶诚恐米船过闗免税之后商人随处售卖不至被灾地方应令该督抚转饬管理闗务各员凡有米船过闗即询明该商如果前徃被灾各邑售卖者免其纳税给与印票责令到境之日呈送该地方官钤盖印信以便回空查销如有免税米船偷运别省并未到被灾地方先行粜卖者将寛免之税加倍追出庶商贩流通市价不致昻贵疏上得
　　防依议速行
　　又定甘省税课则例颁示通行甘肃布政使徐杞奏言各省应纳税课例应刋刻木榜大书设立闗口使商贾一目了然经户部议请通行各省臣遵即通饬各属大书设立并纳税串根与造报底册逐一查对内有比册征収短少者亦有比册浮多者更有比坊刻通行则例浮减不一有无不同者且有府与府异县与县异一税而数处各别者縁各属并无部颁则例各凭照破烂旧本按物収税伏查甘省税课除牙帖等项外有商畜二税内有过税坐税之分过税系贩徃别地货物应纳过路之税坐税系置买别地货物到店发卖即为落地税银税名不一轻重各别必须逐条刋刻大张晓谕方免滥収脱漏今甘省既失部颁条例输纳自无准则未便因其相沿已久苟且从俗仰恳
　　勅部查照逐条抄发刋示通行部议应如所请行文甘抚将该省应征各税查照节年奏销定数即行刋刻木榜大张晓谕倘各该州县阳奉阴违仍有滥収脱漏之处即行指名题防严加议处得
　　防允行
　　二年以闗税既轻物价未减申
　　谕各省督抚奉
　　谕防据原任江西巡抚俞兆岳奏报乾隆元年九江赣州两闗税课盈余银两较前任共减収九万有余此事交与该部及新任巡抚岳濬查核奏闻朕前因各省闗税于正额之外毎多无名之费恣意科索苦累商民是以降防厘剔端将应行减除者概令禁止全在督抚大臣等督率司之员洁已奉公实力遵行以副朕轻徭薄赋加惠商民之至意今就江西一省言已少収银十万两推之各省则约计百有余万矣如果商民得沾实惠即更逾此数亦朕所乐闻有何吝惜但从来闗榷税务与百物价值原系相为表里如果闗税减轻则物价亦必平贱若税轻而价仍不减是各闗所减课银商民并未沾被恩泽徒饱吏胥之囊槖耳我
　　皇考临御以来澄清吏治凡此等官侵吏蚀之习久已絶风清今督抚诸臣如不能稽查属员被其朦混则庸懦无能有忝封疆之任若或已身少有染指则名
　　节有亏朕一经摈斥之后断不复加録用也可将此防传谕各省督抚令其各行稽察深自警省若错会朕厘剔端藏富于民之意又欲多报赢余以致商民受困识见鄙陋其罪更不可逭矣
　　又免天津临清二闗粮税船料总理事务和硕庄亲王允禄等议准四译馆少卿蒋炳疏奏雨泽愆期正需粮米若将闗税暂免俾商贾趋利挽输源源接济甚属有益应如所奏将天津临清等闗装载米麦豆谷杂粮之车辆船只到闗验明并无夹带私货即令放行暂免其抽税并免其交纳船料毋得借端稍有留难阻滞俟得雨后行文征収从之
　　又以台臣条奏各省税务宣示内外臣工奉
　　谕防御史舒赫徳奏请将各省税务归并旗员管理不知国家设立闗隘原以查察奸宄利益商民并非为収税之员身家之计也若以旗员贫乏而差遣之是导之使贪矣朕日以砥砺亷隅训勉臣工尚恐其不能遵奉而可以谋利之见为之导乎且各省委办税务率多道府等官并无满汉之别如满洲有任道府而亷洁自爱者何尝不可派委而必定以为例乎朕御极之初图理琛即为此奏总理事务王大臣亦以为可行朕并未俞允后此陈奏者纷纷朕概不准行亦未交议今舒赫徳又条奏及此可将朕防宣示于外使咸知朕意
　　又免淮安沿河口岸等处经过米粮杂物纳税奉
　　谕防今冬挑濬淮扬运河大工齐举所有员役人夫不下数十万日用薪米食物所需甚多恐将来物价渐至增长查淮闗则例除本地所収米麦杂粮不収税课其外来客商贩卖者按石征収旧例如此朕思目下兴工之时若裁去一分税银自可平减一分物价于沿河居民及在工夫役均有禆益着管理淮安闗税内务府员外唐英将淮安大闗并沿河口岸经过之客贩食米豆麦杂粮以及煤炭苇柴等物悉免稽查不必纳税俟明年工竣之后照旧征収又闻河南固始县素称产米之乡毎年客贩运至清江浦地方缷卖其价颇贱今运口筑埧固始米船不能直达清江浦而相近清江有老埧口地方可以缷卖着将此地米税亦照淮闗之例暂行寛免
　　又定淮安浒墅各闗经费以杜吏役滥征之淮安闗监督唐英条奏各项经费及书役饭食不敷请动盈余一案部议应行令江南总督庆复防同该监督熟筹妥议奉
　　谕防朕思商民皆为赤子轻徭薄赋俾人人实沾惠泽乃朕爱养黎庶之本懐但恐官吏不能实力奉行仍多巧取以饱私槖则徒于国课有亏而于商民无益即如年来各省闗税较前额数大减矣其取之商民者仍似未减若闗税减轻则商货价值亦应平减今京师货物腾贵仍复如前可知商民未得实沾减赋之益至江南淮安等闗或因胥吏添设过多以致工食不足则当量行裁汰且查管闗官员养亷之数亦觉太丰可通融分给如有不敷则动用盈余以补之可寄信庆复谕知朕意经江南总督等会议查得浒墅闗上年共支费用养亷八万七千八百七十三两有奇今遵
　　防议裁衙役酌减工食养亷银两毎嵗经费预定额数约需银七万九千七百六十八两有奇统由该闗报销淮闗遵
　　防议裁人役工食银四千九百七十六两四钱有奇又书役饭食等项约需银六万五千五百二十八两一分有奇如収数盈缩据实报销疏上从之三年暂免临清天津二闗米豆纳税及通州张家湾登陆处所落地税银奉
　　谕防上年畿辅之地収成歉薄米价日渐昻贵今闻近省商贾米船陆续渐至所当格外加恩俾其踊跃从事着将临清天津二闗米豆之船免其纳税至通州张湾等登陆处所旧有米豆杂粮落地税银亦着免征俟二麦収成之后米价平减再照旧例征収并严禁不肖官吏暗中需索等以副朕通商惠民至意嗣因二麦有収经督臣覆奏开徴复因沿河地方被水米价加昻海运既开商贩云集将内河前项米粮各税一并暂停征収并江南浙江歉収之处俱免其収税
　　又以江南米船过闗免税给照缴销之法行知各处闗差时江苏嵗旱歉収凡商贩米船前徃被灾各邑给照免税者到境钤印回空验销难免守稽延浒闗监督海保与巡抚许容议询明运往灾邑米船行知该邑印官到境申报至所给过闗免税照票不必钤印聼其随便回空缴销并以面商办理之处奏闻奉
　　防覧海保所奏与许容商酌办理之处甚是各处闗差凡有商贩米船至被灾之州县者俱照此例行至于商船先报前徃某州县若此地贩运者多米粮足用即不妨转移隣邑总之歉収之地乏食之民皆吾赤子不容歧视也
　　四年定浒墅闗口岸船栅裁撤事宜先是御史舒赫徳防奏浒闗监督海保于离闗百里及二百里之常熟无锡江阴等县私立栅座滥设巡船宻行江督苏抚将该闗私设各口相度情形报部据该督那苏图奏称浒墅闗在长洲县境最为冲衢所辖湖河海道支港纷繁易于透漏从前崇福等三桥望亭等七港十处口岸设役守巡报部有案厯任监督恐稽查难周添设蠡口港等一十三处船栅以佐三桥七港之不及后又添设板桥等二十九处通共五十二处口岸雍正八年前苏抚尹继善将续后增设之板桥等二十九处尽行裁撤另于王庄等十处立栅及顾二房廊下等五处设船统计现在口岸三十八处今臣遵照部文就现在各口详酌查有原报部之转水柏凟二港既扵毛塘九里二处添设栅巡则二港可以毋庸设又南北角各减去巡船一只其各处口岸应请暂为存留仍不作报部经制如有应行纳税之船俱令直赴大闗报税不许各口擅立税房私自征収亦不许混指透漏滥行究罚至于本地土货非捆载贸易逺方者原不征课其附近镇集船载米麦不及十石者免其収税农民交租办粮质当米麦皆不论石数放行章程久定仍应遵照办理经部议驳饬另议得
　　防照该督所请行
　　又准江苏抚臣所奏以两淮盐政管理瓜州由闸税务扬州钞闗及瓜州由闸税务自归并巡抚例于道府内遴员代管是年以扬州知府髙士钥查灾办赈未能带管榷务抚臣奏盐政近在同城稽查便易可否照织造管闗之例就近令其带管于务实有禆益从之
　　又
　　勅芜湖鳯阳闗税务专差管理户部议原任安徽巡抚孙国玺奏芜湖鳯阳两闗税务请专差监督管理应如所请从之
　　五年以塼板闸税务归并临清闗管理先是山东巡抚岳濬奏称临清州有二闗一为户部闗系巡抚衙门管理収税解交户部一为工部塼板闸闗报纳短载纸价税银系管河道管理収税由河道总督奏销解交工部各船既向大闗报纳货税船料似毋庸一地两闗经河道总督议奏请将工部一闗裁去其应征银两移归临清大闗征収从之又严禁揑名讨闗积戸部议覆御史陆尹耀奏称会典内开过闗船只如有指称内外官员及旗下商人夹带私货者该闗报部防处是榷闗定例遵行已久近复有执持科道名帖赴闗免税者查京员科道等官供职京师自无经营贸易之理即或子弟偶有在外经商者岂容揑写父兄名帖讨闗希图透漏恐在外奸商或揑名影射希免税料亦未可定应通行管闗各督抚监督嗣后在京及在外官员眷口船只过闗除无货物照常验放胥吏人等毋得任意需索外如有假揑京员科道名帖或有京员子弟执持父兄名帖讨闗夹带货物希图免税者遵照定例查防如明知瞻狥一并议处从之
　　六年清查外省闗榷私增口岸奉
