<!-- { "loadSidebar": true } -->
　　太宗应天兴国徳彰武寛温仁圣睿孝隆道显功文皇帝第九子也
　　母昭圣慈寿恭简安懿章庆敦惠温庄康和太皇太后皇考未诞之先
　　太皇太后尝有红光绕身女侍惊以为火近则不见众皆大异之又梦异人授一子曰此统一天下之主也次日
　　皇考诞生宫内红光照耀香气弥漫经乆不散
　　皇考生而神灵英异非常六龄读书不假师资一目数行俱下
　　太宗甚钟爱焉甲申嗣登大寳是时流冦肆逆明祚已终国亡君殉万姓无归爰整六师一战而破百万之强冦乃建都燕京齐晋秦豫传檄底定靖冦救民王师南下金陵僭号者其臣下执之以降由是下楚蜀平浙闽两粤滇黔数年之内以次扫荡遂成大一统之业治本爱民师出则严纪律毋敢杀掠百姓知民苦赋重尽除明季加又停江浙督催织造官免陜西皮张羢褐之贡罢各省柑橘鲥鱼石榴等物之进停止边外城工蠲征民间助工之饷已临清烧砖之役减朝鲜进贡之数定赋役全书修大清律令各衙门规制事例祗奉
　　太祖
　　太宗成法治具毕张敬
　　天尊
　　祖飨祀亲防孝事
　　太皇太后晨兴问安长跪受教披阅章奏每至夜分勤学好问择满汉词臣充经筵日讲官于景运门内建直房令翰林官直宿备顾问经书史策手不释卷遂知性知天洞悉至道兼综天文地理礼乐兵刑赋役古今因革利病之源旁及诸子百家莫不博涉得其要领素衣菲食不兴土木之工亲视太学释奠先师发帑金崇其庙貌虽太平不弛武备立贤无方丁亥己亥再举会试间广额数以罗人才科塲作弊者从重治罪视满汉如一体遇文武无重轻破故明人臣朋党之习尚亷正斥贪邪时时甄别廷臣以示激劝下诏求言虚懐纳谏外官入觐面谕以爱民勤职详慎刑狱大辟覆奏再四驳审命官恤刑各省寃滥者皆得免又停秋决一年阉寺不使外交立铁牌示禁命儒臣修
　　祖宗圣训顺治大训通鉴全书孝经衍义等书以教天下臣民诣先农坛躬耕耤田劝农以足民四方水旱灾荒频发内帑多金赈济云贵初平颁发帑金溥赈军民焦心劳思惟念军民疾苦至于故明诸陵设防卫禁樵采悯崇祯帝死难颁谕祭诔其臣之殉难者予赠防其宗室投顺者令畜养乐业其厚待如此我
　　皇考以精明理政务以仁厚结人心法制则细大无遗徳百则遐迩咸徧故使山陬海澨莫不覃被恩膏东至使鹿使犬等国西至厄鲁特吐鲁畨等国北至喀尔喀俄罗斯等国南至琉球暹罗荷兰西洋海外等数百国见海不扬波咸曰中国有圣人出焉梯山杭海莫不重译来王我
　　皇考惟是兢业祗慎无一日自暇逸也顺治十八年正月不豫于丁巳日上宾呜呼哀哉
　　圣寿二十有四在位十八年葬
　　孝陵陵豫定于昌瑞山
　　皇考遗命山陵不崇饰不藏金玉寳器呜呼故明政乱乆矣
　　太祖高皇帝
　　太宗文皇帝诞膺景命定乱无难特以尚徳缓兵故也至我
　　皇考当流冦残破明室生民涂炭大兵西下扫平逆冦统一寰宇非神武不能开基非至圣不能致治谟烈于昭道法具在虽尧舜之徳汤武之功何以尚兹谨拜手稽首而陈颂曰
　　天佑下民眷于有徳大清受命奄有方域
　　太祖肇基
　　太宗业
　　皇考缵绪亶生睿质运协祯符懋建皇极大武布昭剪除冦贼王师西下一战而克定鼎燕京绥懐反侧指日荡平一统万国怙冒烝民仁恩洋溢罢贡停工以苏民力立纲陈纪利兴弊革成宪周详有典有则图治励精忧劳日昃万几毕理大猷允塞崇俭去奢克勤无逸敷政优优居心翼翼丕承遗绪永言孝思先意顺志恭事
　　慈帏好学不倦悟道渊防博综经史百事周知戒励臣工首在勿欺贤奸立辨黜陟咸宜纂成文籍洋洋训词金匮是寳万世可师慎刑薄赋赈救荒灾劝农兴学富之教之帝王道贯覆载功齐声教四讫遐迩不遗殊方重译入贡京师治化溥洽道法昭垂休征骈集洪烈长贻巍巍
　　孝陵神爽凭依山苞川拱祥防灵祗镂词贞石亿禩歌思孝恵章皇后陵曰
　　孝东陵在
　　孝陵之东
　　康熙五十七年三月壬申奉移
　　孝惠章皇后梓宫徃
　　山陵
　　四月乙酉奉安
　　孝惠章皇后梓宫于
　　寳城地宫是月奉安
　　孝惠章皇后神位于
　　飨殿时
　　孝惠章皇后山陵礼成并择吉安葬
　　皇考诸妃及诸宫人于各墓
　　隆恩殿中寝室奉安
　　孝惠章皇后神位左室奉安
　　悼妃
　　恭妃
　　恪妃
　　端顺妃神位右室奉安
　　贞妃
　　淑惠妃
　　宁慤妃神位均南向祭日奉
　　孝惠章皇后神位居中南向
　　四妃神位居左西向
　　三妃神位居右东向奠献行礼与
　　孝陵同
　　诸妃奠献咸用内监
　　十二月丙辰
　　圣祖仁皇帝诣
　　孝惠章皇后陵行期年致祭礼
　　五十八年二月甲子尊
　　孝惠章皇后陵曰
　　孝东陵
　　礼部等衙门言古来帝后有不合葬而自为陵者俱就方位定名今
　　孝惠章皇后陵在
　　孝陵之东不必另立陵名臣等恭拟尊称为
　　孝东陵得
　　防是
　　圣祖仁皇帝陵曰
　　景陵
　　孝诚仁皇后
　　孝昭仁皇后
　　孝懿仁皇后
　　孝恭仁皇后合葬
　　敬敏皇贵妃从葬在
　　孝东陵之东
　　康熙十五年二月壬戌建
　　仁孝皇后地宫兴工
　　【臣】等谨按
　　孝诚仁皇后于康熙十三年上
　　尊諡曰
　　仁孝皇后雍正元年六月始改上
　　尊諡曰
　　孝诚恭肃正惠安和俪天襄圣仁皇后
　　二十年二月
　　陵寝地宫成癸邜奉移
　　仁孝皇后
　　孝昭皇后梓宫于
　　陵寝
　　三月辛酉奉安
　　仁孝皇后
　　孝昭皇后梓宫于
　　陵寝地宫
　　二十八年十月甲戌奉移
　　孝懿皇后梓宫于
　　陵寝
　　癸未奉安
　　孝懿皇后梓宫于
　　陵寝地宫
　　雍正元年二月丁夘尊
　　圣祖仁皇帝陵曰
　　景陵大学士等恭拟
　　圣祖仁皇帝陵名进呈
　　世宗宪皇帝哀恸不胜亲刺指血圈出
　　景陵两字
　　三月丙午奉移
　　圣祖仁皇帝梓宫于
　　景陵先是正月总理事务王大臣等议言谨按宋明之礼梓宫至山陵嗣帝皆不亲送宋时以亲王宰相充之明时或以王子亲王主之祈
　　圣上思宋明定制之深意念
　　宗庙
　　社稷之重任以慰臣民之心得
　　防凡事当遵奉
　　祖考已行典礼方为尽善前
　　曽祖母太皇太后发引时
　　皇考亲自躬送至
　　祖母皇太后发引时
　　皇考圣躬违和并有足疾尚且亲送
　　梓宫啓行诸王大臣岂能劝止乎亲送
　　皇考梓宫至
　　山陵朕意已定大臣等勿再强奏
　　四月辛亥
　　圣祖仁皇帝梓宫至
　　景陵暂安奉
　　享殿
　　世宗宪皇帝谕扈从诸王大臣曰朕亲送
　　梓宫沿途于大礼虽获免阙遗而思慕未有穷期朕欲留住
　　山陵数日然后回京诸王大臣务体朕意王大臣等合辞
　　奏言
　　圣驾奉
　　皇太后在此若不回銮
　　皇太后亦必愈加哀恸所闗甚重恳请仍照原议于祭毕
　　回京乃从之
　　八月乙丑奉移
　　孝恭仁皇后梓宫于
　　景陵
　　辛未
　　孝恭仁皇后梓宫至
　　景陵暂安奉
　　享殿是日
　　世宗宪皇帝谒
　　暂安奉殿
　　孝陵
　　孝东陵行礼举哀毕遂诣
　　景陵望见
　　陵门即长恸至
　　享殿祭酒行礼举哀传谕诸王大臣悉至
　　圣祖仁皇帝梓宫前众皆感恸良乆乃出至黄幄内祗候孝恭仁皇后灵驾至
　　世宗宪皇帝跪迎于碑亭前歩从入奉安
　　梓宫于
　　飨殿之左芦殿内列
　　几筵
　　世宗宪皇帝祭酒行礼举哀毕传
　　谕曰
　　皇太后素性谦谨事
　　圣祖仁皇帝数十年未尝少懈今暂安奉
　　梓宫于芦殿
　　飨殿内见奉
　　圣祖仁皇帝梓宫
　　仁寿皇太后前一应供献及祭文不可由中门出入皆应于西门行走以仰体我
　　皇妣谦冲至意
　　九月丁丑朔奉安
　　圣祖仁皇帝
　　孝恭仁皇后梓宫于
　　景陵前期一日行告祭礼
　　世宗宪皇帝诣
　　飨殿于
　　圣祖仁皇帝几筵前读文致祭奠献行礼次诣
　　孝恭仁皇后几筵前读文致祭奠献行礼毕乃暂出至隆恩门外幄次竢彻祭品少顷复入于
　　圣祖仁皇帝梓宫前祭酒奉移时
　　圣驾前行至
　　明楼前
　　芦殿恭奉
　　圣祖仁皇帝梓宫奉安于龙輴毕复至
　　孝恭仁皇后梓宫前祭酒举哀奉安于
　　圣祖仁皇帝梓宫之右均北向
　　册
　　寳各设于
　　梓宫两旁行奠献礼
　　命凡
　　圣祖仁皇帝诸皇子皇孙及向日亲近大小臣工皆得入芦殿瞻仰
　　梓宫毕乃出至是日
　　世宗宪皇帝诣
　　景陵行奠献礼钦天监奏吉时届乃于
　　圣祖仁皇帝梓宫前祭酒三爵次于
　　孝恭仁皇后梓宫前祭酒三爵各行三拜礼毕至陵寝门外向北跪哭以竢诸臣恭率校尉先奉
　　圣祖仁皇帝龙輴入
　　地宫次奉
　　孝恭仁皇后龙輴入
　　地宫奉安
　　梓宫于寳牀陈
　　册
　　寳于各石案次请
　　敬敏皇贵妃金棺从葬掩闭
　　元宫石门
　　世宗宪皇帝于祭台前祭酒三爵行礼举哀众随行礼举哀毕乃出是时诸王大臣及各官仰见五色祥云自西北起覆于
　　景陵缭绕不防佥谓
　　圣祖峻徳宏功之瑞应
　　世宗至诚大孝之感格焉是日大学士等恭题
　　圣祖仁皇帝
　　孝恭仁皇后神主毕行虞祭礼
　　世宗宪皇帝恭奉
　　神主回京升祔
　　太庙先是三月乙巳礼部奏言臣等钦奉
　　上谕详察题主礼仪今考礼书既葬藏明器下志石复土坚筑乃题主奉神主升车反室葢未葬之前事以生礼既葬之后奉以神道谨议于
　　梓宫奉安地宫之后恭题
　　太庙神主礼成奉安黄舆令亲王大臣等敬奉回京奉防明季帝王皆不亲送梓宫故令亲王大臣奉主回京朕既亲往若不亲奉
　　神主而归于心何安竢
　　山陵事毕题
　　主礼成朕亲奉
　　皇考神主还京八月乙亥升祔
　　太庙届期
　　命大学士嵩祝等恭奉
　　神主填青
　　谕之曰填青典礼所闗最重古人必取名望素着徳行纯粹学问渊深者以充此任今尔等位既贵显人品皆优是以特加简命尔等当体朕敬恪之诚洁诚斋戒屏除尘虑俨如
　　圣祖在
　　天之灵陟降上下诚意所孚洋洋如在方副朕一片孝思尔等不必有意于哀痛不必有意于仪文只以一诚感格为是是月奉安
　　圣祖仁皇帝
　　孝诚仁皇后
　　孝昭仁皇后
　　孝恭仁皇后神位于
　　隆恩殿礼部议
　　隆恩殿中一间寝室奉安
　　圣祖仁皇帝神位居中
　　孝诚仁皇后神位居左
　　孝昭仁皇后神位居右
　　孝懿仁皇后神位居左次
　　孝恭仁皇后神位居右次
　　敬敏皇贵妃神位于右一间均南向
　　明楼上悬
　　景陵牌匾每年清明孟秋望冬至嵗暮行大飨礼恭请帝
　　后神位南向
　　敬敏皇贵妃神位东向奠献行礼均与
　　孝陵礼同
　　二年三月乙酉清明节
　　世宗宪皇帝躬诣
