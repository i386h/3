<!-- { "loadSidebar": true } -->
　　定军罪人犯发布隆吉尔地方开垦总理事务王大臣议奏布隆吉尔地方现在修筑城垣请将直山西河南山东陜西五省军罪犯人除贼盗外尽行发徃该处令其开垦从之
　　定旗人因重罪发遣复从配所逃回之例枷号三月鞭一百发三姓等处
　　定官犯那移一万两以上者发邉卫充军【详见刑制门】三年改定配之例
　　上以盛京为开基之地宁古塔黒龙江三姓等处俱为接壤向来遣犯安挿于此日积渐多恐引诱渐染废壊风俗且将来发遣之人多于本地兵丁亦有未便因
　　命嗣后遣犯分发内地邉远之区令地方官严加管束
　　又
　　谕嗣后年逾七十之人有犯发遣者另行具奏
　　定被逼行窃因而杀人者分别徒流之例刑部议准如窃盗已经改过被伙盗强逼同窃者从之恐罹法网不从又恐扳害将强逼之人杀死未经自首者审有挟制实情免死拟流如杀死后即行自首者减二等拟徒【互见刑制门】
　　四年定官犯侵欺一千两以下者照监守自盗律拟斩准徒五年【互见刑制门】
　　定汉军人犯发遣之例大学士八旗都统九卿遵
　　防议覆满洲蒙古营生之道与汉民迥异有犯军流罪者概行发遣恐难以图存请仍照旧例枷责完结其汉军人等有犯军流罪者一体照例发遣申定造卖赌具分别首从发遣流徒例【详见刑制门】改定刨参人犯发遣之例奉
　　谕偷刨人参遣犯发黒龙江等处则与伊等犯罪之处相近凶犯不知惩戒嗣后偷参发遣之犯系满洲蒙古发徃江南荆州西安等处有满洲驻防之省城当苦差系汉人汉军发徃烟瘴地方当苦差
　　定贡监生员包揽钱粮催收入已者黜革发黒龙江当差例【详见刑制门】
　　五年定徒犯本身发遣及徒满仍回本籍之例刑部奏向例在京问拟徒罪人犯无论本地及外省人民俱送顺天府衙门充发限满仍回京京师首善之地岂容奸徒杂处请嗣后顺天府属州县仍送该府尹发遣其余各省民人俱递回各该处督抚衙门发遣限满交于本籍地方官管束不许再至京师如有私自来京者拏获枷责递回得
　　防此等匪类岂但不宜再令来京即徃别省亦生事妄行嗣后交地方官严行管束不许出境倘有私自出境及在本处生事者将该犯拟流远省地方官管束不严严加处分
　　定土司家口迁徙安挿之例九卿遵
　　防议覆云南贵州四川广西湖广五省改土为流之土司有犯斩绞重罪者其家口应迁于远省安挿犯军流罪者应迁于近省安挿饬令地方文武官稽查不许踈纵生事从之
　　定奉天遣犯发配之例奉
　　谕奉天习俗不好凡犯罪发遣之人若发徃相近邉地必致逃回生事嗣后犯法应枷责发遣者着解送来京照例枷责满日发与西安荆州等处满洲驻防兵丁为奴定旗下另户犯流及在逃流犯例向例旗下另户之人犯罪发遣者俱不为奴至是刑部遵
　　防议准嗣后奉天等处人犯有应枷责发遣者照例枷责外若满洲另户正身发徃西安等处驻防当差其卑汚下贱原同奴仆及奴仆开户而为另户者发给西安等处驻防兵丁为奴又从前在逃之犯已奉
　　防寛免令其自首若过限不行投到获日将减等盗犯于原发遣处正法平常发遣之犯有行凶为匪者亦于原发遣处正法如无为匪之处枷号两个月鞭一百仍交原发遣处安揷若旗下家人私自逃走者加逃罪一等从之
　　谕嗣后枷责之犯奉防改为发遣者俱免枷责有情罪可恶仍应枷责者临时请防
　　六年严遣犯不法之例奉
　　谕披甲人查书夫妻父子弟妹及叔祖母九人俱被赏伊为奴之犯纪二杀死甚可骇异凡免死发遣为奴之犯皆禀性凶恶遣发之后徃徃恣意妄行不为管束嗣后若仍有凶暴者不论有应死不应死之罪伊主便置之于死不必治罪但将实在情节报明该管官咨部存案其发遣当差之犯不守法度被该管官打死者该管官亦免议但将情由报部存案若当差为奴人等与平人鬭殴被打身死者平人从寛减等则凶恶之徒有所畏惧不敢为非矣【互见刑制门】
　　定假冐考职发邉外充军不准援赦之例【详见刑制门】定汉军犯军流查其祖父奏明之例奉
　　谕嗣后汉军除犯死罪外其犯军流者将其祖父或系从龙旧人或有军功阵亡之处查明奏闻
　　定汉军犯军流杖责之例时汉军犯军流等罪已奉
　　防照例发配故其杖责亦照民人例
　　七年更定军流人犯停遣之例刑部议奏各省军流人犯有隆冬停遣之例其已发遣在途距充配之处虽道里无多一交冬令亦为留住而随行妻女不得不一并收监致淹禁四月之乆方得脱离就道殊为可悯请嗣后各省军流人犯除广东起解福建于冬月仍照常发遣并人犯在本地未经起解者仍照例停遣外若已至中途初冬十月尚未严寒经过州县应照常接递至十一月初一日
　　方准停遣俟次年开印即为起解如计抵配所不远即时值隆冬亦当讯明本犯情愿前进者移明前途州县一体接递仍将縁由查明报部再军流人犯自配所逃回者照逃人例分别刺字押解配所治罪虽遇隆冬亦不准其停遣从之
　　定盗犯同居伯叔与弟不行出首者照窝盗坐家分赃律发邉卫充军【详见刑制门】
　　定继母凌逼前母之子致自尽者将继母之子杖一百流三千里【详见刑制门】
　　定积匪猾贼不论曽否刺字俱发邉卫充军从浙江按察使方觐请也【详见刑制门】
　　八年申定土司家口迁徙安揷之例刑部议准嗣后犯罪改土归流土司之妻妾子女照例迁徙外其父母兄弟系附和该犯为匪犯法本案有名或平日倚恃土司声势素行凶横生事扰民者俱无论同居分居一并迁徙安揷如本案内并无附和该犯为匪犯法平日又属安静者均应免其迁徙再斩绞监之土司若该犯止有妻妾并无子及子嗣防小又无应迁之父母兄弟即将伊妻妾防子免徙安挿于本省省城令地方官稽查管束至犯军流之土司家口无论有子无子照例随同本犯迁徙外如本犯未迁之先身故并无子及子嗣防小者亦将伊妻妾防子免徙安揷省城俱令地方官稽查管束从之
　　九年定流犯年逾六十者拨入养济院给以口粮改定流犯脱逃之例凡流犯脱逃分别原犯流罪及免死减等为流者按脱逃次数递加治罪原犯流罪者初次脱逃照例枷号两个月责四十板加徒役三年二次枷号三个月责四十板加徒役四年三次发邉卫充军若系免死减等流犯初次脱逃者枷号两个月责四十板加徒役四年二次发邉卫充军三次照军犯三次脱逃例拟绞监【互见刑制门】
　　十年改遣应发黒龙江人犯先是奏准应发黒龙江罪犯改发扎克拜逹里克等处令其开垦耕种嗣经停止九年准噶尔贼人犯扎克拜逹里克时所有罪人跟随官兵守防城垣竭力捍御
　　上嘉悯之加
　　恩除其罪名令充兵入伍効力因
　　谕嗣后应发黒龙江人犯遣徃北路军营附近可耕之地令其开垦効力
　　又停觉罗佥遣之例军机大臣议准觉罗与平民不同罪至发遣必其情罪重大若发遣身故又令伊妻子回京殊为烦扰嗣后免其佥妻发遣永远拘禁髙墙之内以示惩儆
　　十一年改定刨参人犯发遗之例定例偷穵人参之犯满洲古发徃江宁荆州有满洲驻防之省城当差汉军汉人发徃广东广西云南贵州烟瘴地方当差
　　上念广东崖州陵水等处水土最恶每致染病令改发内地之饶平钦州等处当差其云贵广西等处地方风土有类此者亦着改发
　　定军流徒犯孀妇独子声请留养例【详见刑制门】停旗人改发扎克拜逹里克等处种地例奉
　　谕凡应发黒龙江者改发扎克拜逹里克等处种地効力朕思满洲汉军人等不谙耕种之事发徃彼处甚属无益着仍遵旧例发徃黒龙江
　　严定邪术避刑分别军流之例凡奸徒以邪术避刑相习者为首杖一百流三千里本犯雇人作法架刑者照规避本罪律递加二等罪止流二千五百里三千里者俱发邉卫充军【详见刑制门】申定窃盗同居亲属分别徒流之例【详见刑制门】定书役伪造印信分别杖流发遣之例凡衙门书役伪造印信诳骗财物除自行雕刻照例定拟外
　　其倩人雕刻诳银不及十两钱不及十千者俱杖一百流三千里银十两以上钱十千以外者俱发遣黒龙江【详见刑制门】
　　定窃盗三犯计赃在五十两以下罪止满杖者从重改拟发遣【详见刑制门】
　　定窃盗诬扳分别军徒例刑部议准嗣后除积匪惯盗有意防人者仍照本犯赃数自一两至九十两俱发邉卫充军如系初次为匪畏罪混扳者计其赃数一两至四十两者俱加等徒三年其五十两至九十两罪应拟徒者俱加等发邉卫充军【互见刑制门】
　　十二年分别盗伙发遣流徒之例凡盗伙三人以下手持兵器者虽不得财杖六十徒三年得财一两以下计赃递加一等至满贯论绞四人以上虽不得财亦无凶器为首徒一年为从杖一百得财一两以下亦计赃递加如加至流三千里为首发邉卫充军为从流三千里六人以上不论曽否得财首从皆徒三年计赃重于徒三年者为首流三千里为从减一等满贯为首者绞为从发邉卫充军十人以上不分首从并发邉卫充军赃满贯者绞【详见刑制门】
　　定宗室觉罗犯军流徒罪之例凡闲散宗室觉罗犯徒罪者在宗人府拘禁犯军流罪者在宗人府鎻禁俱照旗人应折枷号日期满日释放【详见刑制门】定附近苖疆民人煎穵硫磺百斤以上者发邉卫充军【互见刑制门】
　　改定遣犯逃后为匪解配所正法之例向例免死遣犯与平常遣犯逃后为匪被获者俱仍解遣所正法至是改定即于拏获地方正法仍行文发遣处晓示【详见刑制门】
　　定抢夺杀人伤人案内分别发遣军徒罪例刑部议准嗣后抢夺杀人下手为从之犯照窃犯拒捕杀人为从分发吉林乌拉等处给披甲人为奴抢夺伤人下手为从之犯亦照窃盗拒捕伤人为从例发边卫充军仍俱照例刺凶犯二字其有伤非金刄又伤轻平复者亦照窃盗拒捕例将为首者发邉卫充军为从及自首者杖一百徒三年定贤良方正出身人员犯军流加等之例凡保举贤良方正出身人员如犯贪婪不法等事除死罪仍按律定拟外傥应笞杖徒流者照名例开载加减罪例于本罪上按其等次递加如应满流者加等附近充军应极邉烟瘴充军者加等发遣黒龙江等处当差【互见刑制门】
　　定逃兵拐帯饷粮马匹及知情容隠者充军刑部议准嗣后兵丁有拐帯饷米盗骑马匹脱逃者俱照守御军人在逃再犯律杖一百邉卫充军其知情之同居父兄及知情容隠之窝家俱照知情窝藏律杖一百附近充军【详见刑制门】
　　定捕役诬拏分别军徒例先是定例捕役缉盗未获将素行不端之人或曽经犯案踪迹可疑者诘拏获及到官讯非真盗均照诬良为盗例充军至是改减拟徒其本系良民及虽犯窃有案业已改恶为善人所共知妄拏私拷者均照诬良为盗例充军【详见刑制门】
