<!-- { "loadSidebar": true } -->
　　谕凡各省解送京师及京师解发各省人犯有解役拷打致死者其所犯之罪不至于死而凌虐致毙殊为可恶刑部防同督捕衙门定议条例寻议凡解部及递解各犯计程给与口粮凡佥差官役遣有家业正役押解沿途官员详察有无勒掯拷打之处如或有之即将解役惩治若拷打致死地方申报督抚严审从重治罪有教唆犯人通同抢夺者以光棍例治罪其在中途患病者原解即报明地方官验明出结如未取患病印结途中死者以死者之多寡分别治罪着为例从之
　　二十七年禁止有司官审案律例两引刑部题凡审拟各案有律者引律无律者引例今督抚及承审各官多有律例两引规避处分且恐受人嘱托借此作应行停止从之
　　定讐家遇赦复借口报讐者杖一百流三千里【详见徒流门】
　　二十八年
　　命察流犯发遣之
　　谕流徙人犯遇有势力者每羁禁不严及至发遣又辗转迁延其贫苦无力营求者即肆行凌虐濒于死亡着戸刑二部堂官稽察如有前项情从重治罪【详见徒流门】定强盗事发自首者分别曽否伤人论戍拟徒【详见徒流门】
　　定强盗年未及嵗被胁同行赃无入已者免死杖流【互见徒流门】
　　三十一年严大臣犯赌之禁刑部议准大臣犯赌者革职枷号不准折赎永不叙用
　　三十二年申严太监犯罪之令刑部议太监钱文才殴死民人徐二应绞监
　　上谕大学士等曰凡太监犯罪断不可宥朕观古来太监善良者少要在人主防防杜渐慎之于始纵容姑息侵假事权迨其势既张虽欲制之亦无可如何如汉之十常侍唐之北司窃防威权甚至人主起居服食皆为所制此非一朝一夕之故由积渐使然也朕闻明代诸君将本章批签委之司礼太监司礼太监委之名下内监此辈素无学问不知理义委之以事其能免于舛谬耶钱文才此案尔等记之至秋审时勿令幸免
　　定拘讯妇女之禁先是顺治十六年刑部议准凡妇女犯奸盗人命及重案牵连者应行提审其余小事牵连者令子侄兄弟代审至是又
　　谕妇人除亲身犯罪外事属牵连遣官往问口词其拘至公廷永行停止
　　三十六年定内监逃出吓诈有司之例刑部以内监刘进忠逃出讹诈议罪奏
　　闻得
　　防刘进忠乃禁中役使之人逃出已属可恶况又吓诈有司宜照光棍例治罪嗣后太监有与同罪者以此为例
　　三十七年申严酷刑之禁奉
　　谕各监口有刑具曰大镣与匣牀无异又短夹棍止长尺许大枷重一百二十觔瓦样重板此皆酷虐之刑着严行禁止
　　三十八年严防古盗马之例旧例防古盗马人犯拟斩立决康熙二十年
　　特降恩防免其处死给与失主为奴至是理藩院议古
　　盗马人犯图萨罪具奏奉
　　谕往者塞外多盗近朕遣人教养防古申严法禁盗贼屏迹四十八旗各获生理风俗稍醇而图萨独先犯禁决不可恕耳此法非朕创也
　　太宗文皇帝时因防古等无庐舍墙垣马匹难养故尔定法以警匪类嗣后有犯者杀无赦
　　三十九年更定亏空那移律例直巡抚李光地疏言亏空那移律例虽有正条但法轻易犯嗣后地方官如有那移银至五千两以上或粮米至六千石以上者无论已完未完革职仍拟满流不准折赎援
　　赦从之【互见徒流门】
　　四十一年定父子同犯不准留养之例刑部议殴人命之陈潮应照例留养得
　　防罪人存留养亲必其亲原无犯罪情有可矜方为奏请陈蒂生与其子陈潮同殴陈大胜至死亦属有罪照例留养殊未允协其另议寻议陈蒂生照余人例杖一百年老收赎伊子陈潮仍按律拟绞监不准留养从之
　　定朝鲜民越境杀人之罪礼部议覆朝鲜国王李焞将其国越境杀人金礼进等拟立斩该管人员拟革职徒流具题应如所请
　　上曰朝鲜国人越境杀人行刼法所不宥应立斩其该管官李有白等俱从寛免罪朴锡昌等俱革职免其流徒申滥用夹棍之例凡内外问刑官滥用夹棍致毙人命者严行治罪其学政盐院以及佐贰官不许擅用夹棍如有应行刑讯事送问刑衙门审理四十四年革奸胥删改供词之刑部议准巧吏蠧胥率多锻錬罗织删窜供词恶徒奸棍亦复串通贿嘱嗣后命盗等情取明口供髙声朗诵即于纸尾填注该犯姓名令其亲自画押以清宿四十七年定私铸钱文及贩卖私钱者罪私铸及
　　及工匠人等分别首从斩绞其粮艘盐船私装贩卖运弁船戸等照私铸为首例治罪
　　定免死减等流犯逃囘复犯罪案不论罪之轻重即行正法例【详见徒流门】
　　定充发人犯在配殴死人即行正法例【互见徒流门】四十八年定两次窃盗发黒龙江为奴例【详见徒流门】五十二年定民人控告州县官暂免解任交布按两司审明情实再行题防从陜西总督郑海请也定在部审结事例凡在京旗人在外民人为地亩房产主仆名分等事册籍在戸部外省不便完结者应听戸部审理其中有互相鬬殴重伤或抢夺等情戸部防同刑部审结
　　定养子开户及本旗原主互相欺诈之禁九卿等议覆八旗出征旧人有将掳获之人为养子分产开戸者传至子孙或因勒诈不遂称为祖父家人混行控告系职官革职无职者枷号两月鞭一百如有勒诈欵迹审实照讹诈治罪得
　　防允行并
　　谕养子于分居开戸之后其原主子孙或极庸懦或至絶嗣养子之子孙或冒称近族弟兄反肆欺凌及争告家产者亦着严行禁止
　　五十三年定造卖淫词小説之禁例凡造作刻印淫词小説者系官员革职军民杖一百流三千里市买者杖一百徒三年
　　定追赃之例刑部题准军流人犯应追赃者赃完方行发遣因此有家产者畏发不肯清还定例承追官止罚俸一年督催上司并无处分所以追比不力嗣后追赔赃银及分赔等项限一年通完死罪减二等军流等犯俱免罪如不完承追及督催官罚俸有差再限一年追完减等若仍不完军流充发死罪监追承追官降级留任督催罚俸有差再限一年着落妻子追赔限内能完承追官开复若不完调用督催知府直州降级留任司道督抚俱罚俸如果家产尽絶保题豁免后另有房产钱财人口俱入官出结官革职督催知府直州降调司道降留督抚罚俸所欠银米出结官赔补武职亦照此例旗人犯死罪仍监追军流等犯暂停枷责亦限年追比其佐领骁骑校照承追官防领照知府直州都统照督抚布按例从之仍
　　谕该管上司有逼勒出结属员不行出首者从重治罪定近京地方旗民词讼交理事同知审理之例从御史周祚显请也【互见详谳门】
　　五十五年定八旗命案令该旗大臣防同刑部审拟之例【详见详谳门】
　　定纠众抢夺稻谷者发三姓给披甲人为奴例【详见徒流门】
　　五十六年定海船禁例沿海小船偷载米粮剥运出洋大船者严拏治罪如将船卖与外国者造船与卖船之人皆立斩所去之人留在外国将知情同往者枷号三月该督行文外国将留下之人令其解囘立斩沿海文武官员隠匿不报者从重治罪
　　定强盗分首从例先是康熙二十一年
　　上以强盗犯案甚多且有获赃甚少牵连多人不忍概置重典令诸臣详议尚书梁清标奏强盗皆系凶恶难分首从且恐有司髙下其手或罪属可矜间行寛免伊辈自感再造之恩若预定一例则伊等皆侥幸于不死而愈恣为盗矣左都御史徐元文奏此等古来皆不待教而诛按律窃三次者照强盗律处绞而强盗行刼至两三次后发觉者甚众若从寛典是窃盗反重于强盗矣
　　上是其言至是
　　特颁恩谕嗣后大盗案件将造意为首者正法余俱减等发黒龙江等处着为令【互见徒流门】
　　【臣】等谨按旧例强盗不分首从皆斩立决伙盗减等之
　　防盖于无可生中求一线可生之路诚自古未有之仁政也至雍正四年九卿有欲停伙盗减等之议者
　　世宗宪皇帝
　　特降谕防照旧遵行仍恐行之既久官吏捕役悉知此例或将愚劣无能之辈逼令自承盗首而奸狡积恶反或入于伙盗之中得邀减等令将此条另立档案首载
　　圣祖仁皇帝谕防次将凡因盗案所降
　　谕防存案遵行遇有盗案令地方各官详察案内情形其实在为盗及被人诱胁者一一注明令大学士九卿会同法司定拟有应减等者将縁由声明盖不使
　　国家格外之恩或为奸人幸生之路则积恶者既无敢妄希漏网轻于犯法而情之稍有可原者亦得身邀寛典开其自新此则我
　　朝明刑弼教之至意也夫
　　五十七年定徒罪以下概免监禁交该佐领及地方官保出审刑部具
　　题后即行发落从左都御史蔡升元请也
　　定冒充兵丁生事扰民照光棍治罪例
　　定鬬殴伤轻因伤风及他病死者之例奉
　　谕被殴受伤至保辜限外身死部内奏明縁由请防定夺者无庸议外有当时不曽殒命越数日或因伤风或因他病而死仍将殴打之人拟抵情有可矜向未定例着会同九卿确议具奏寻议凡鬬殴伤轻未即殒命或因伤风或因他病死者将殴打之人免其拟抵减等发落如系殴伤致死而揑报伤风他病死者承问府州县及司道督抚俱照失出例处分从之五十八年定沿海滨江用鎗棍鬬杀例两造为首及鸣锣聚众之犯杖一百流三千里为从伤人之
　　犯杖一百徒三年附和未伤人者枷一月责四十板【互见徒流门】
　　五十九年定盐枭就抚复行私贩本犯充发科布乌兰固木之例【互见徒流门】
　　六十年定造言讹诈者发科布多乌兰固木之例【详见徒流门】









　　皇朝文献通考卷一百九十六
<史部,政书类,通制之属,皇朝文献通考>
　　钦定四库全书
　　皇朝文献通考卷一百九十七
　　刑考【三】
　　刑制
　　康熈六十一年十一月
　　世宗宪皇帝御极定援赦人犯罪之例奉
　　谕赦罪一欵徒开恶人徼幸之门于政治甚无裨益朕即位之初诸臣援例陈请姑用允行实则此等罪人皆其自取并非治之以不应得之罪也此番援赦豁免人等如仍不悛改干犯法纪必加等治罪
　　定沿海民人越境生事之例礼部议定山东等处沿海地方人民被风飘至朝鲜国境内若并无票文私自越境生事者不必送回许该国王缉拏照伊国之法审拟咨明礼部具题请
　　防行文该国于伊处完结
　　更定防古盗牛治罪之例定例防古偷窃四项牲畜俱拟立绞至是得
　　防改为拟绞监候【详见详谳门】
　　定伪造假银之例为首者拟绞监候为从及知情买使者枷号两个月杖一百
　　定捕盗处分窝盗之罪九卿议覆尚书卢询条奏捕盗官役设立赏格其窝主发遣黒龙江得
