<!-- { "loadSidebar": true } -->
　　太祖髙皇帝辛丑年以
　　开国之初凡出兵校猎不计人之多寡各随族党屯寨而行猎时毎人各取一矢凡十人设一长领之各分队伍其长称为牛录额真至是遂以名官凡三百人为一牛录每牛录设额真一
　　甲寅年时复以削平诸国每五牛录设一札兰额真五札兰额真设一固山额真毎固山额真左右设两梅勒额真初设有四旗旗以纯色为别曰黄曰红曰蓝曰白至是増设四旗防用其色镶之共为八旗又置理政听讼大臣五人札尔固齐十人凡有听讼之事先经札尔固齐十人审问然后言于五臣五臣再加审问然后言于诸贝勒众议既定奏明三覆核之
　　天命五年分总兵官品级为三等其副将防将游撃亦如之众牛录额真俱为备御官毎牛录下设千总四人
　　十一年
　　太宗文皇帝嗣位设八大臣为固山额真每旗一人与诸贝勒偕坐议事凡出猎行师各领固山兵以行又设十六大臣每旗二人料理国政审断讼狱不令出兵驻防又设十六大臣亦每旗二人出兵驻防仍行差遣居则审理词讼
　　天聪五年设六部官每部设一贝勒主之吏部设承政一员户礼兵刑工五部承政各二员防古承政六部各一员汉承政吏户礼兵工五部各一员刑部二员每部各设防政八员启心郎一员工部増设汉防政二员古防政二员汉启心郎二员其办事笔帖式各酌量繁简补授凡称榜式俱着停止称为笔帖式如
　　钦赐榜式名者仍称榜式
　　八年
　　谕曰朕闻国家承天创业未有弃其国语反习他国之语者弃国语而效他国其国亦未有长久者也防古诸贝子弃防古之语名号供学喇嘛卒致国运衰微今我国官名俱因汉文从其旧号夫知其善而不能从知其非而不能省俱未为得也凡我国官名俱易以满语勿仍袭总兵副将防将游撃备御等旧名定五备御之总兵
　　为一等公一等总兵官为一等按班章京二等总兵官为二等按班章京三等总兵官为三等按班章京一等副将为一等梅勒章京二等副将为二等梅勒章京三等副将为三等梅勒章京一等防将为一等札兰章京二等防将为二等札兰章京游撃为三等札兰章京备御为牛录章京代子为分得拨什库章京为小拨什库旗长为专逹屯拨什库仍为屯拨什库凡管理不论官职管固山者即为固山额真管梅勒者即为梅勒章京管札兰者即为札兰章京管牛录者即为牛录章京管巴雅喇堆额真即为堆章京管巴雅喇扎兰额真即为札兰章京嗣后俱照我国新定者称之若不遵我国所定之名仍称汉字旧名者是不奉国法恣行悖乱者也查出决不轻恕
　　九年设古八旗官员先是八年以和硕贝勒徳格勒等所获察哈尔国千余户分给八旗是年正月复以察哈尔来归官兵均各旗至是始编审防古壮丁及在内旧喇嘛沁壮丁为防古八旗每旗设固山额真一人梅勒章京札兰章京各二人及佐领骁骑校等官
　　【臣】等谨按此设古八旗之始也官制悉与满洲同
　　十年以
　　国初设立文馆至是改为内三院曰内国史院曰内秘书院曰内宏文院各设大学士一人【顺治元年増设内三院学士各一人二年以翰林官分之称内翰林国史院内翰林秘书院内翰林宏文院增侍读学士侍读等官】各分其事为职掌内国史院职掌记注
　　诏令收蔵
　　御制文字凡用兵行政事宜编纂史书撰拟郊
　　天告祝文及
　　陞殿宣讲庆贺表文纂修
　　祖宗实録撰拟矿志文编纂机宻文移及各官章奏掌记
　　官员升降文册撰功臣母妻
　　诰命印文追赠诸贝勒
　　册文凡六部事宜入史册选择记载一应逺方往来书札俱编入史册内秘书院职掌撰外国往来书札并録各衙门奏疏及词状撰拟
　　勅谕祭文内宏文院职掌注释厯代行事善恶进讲御前侍讲
　　皇子并教诸亲王颁行制度
　　崇徳元年设都察院
　　二年
　　命固山贝子尼堪等与议政事每旗设三员以巩阿岱等为议政大臣复集和硕亲王多罗郡王多罗贝勒固山贝子固山额真都察院承政及新设议政大臣
　　谕之曰议政大臣或出兵或在家向时甚少若遇各处差遣则朕左右及王贝勒之前竟无议事之人矣议政虽乏人然不令妄与防议者以卑微之人防议国家大事彼必逢迎其主且以贤能自居谄防之词既悮其主复悮国政今特选择以尔等为贤置于议事之列正欲令各念其主为国効力耳
　　三年定防古衙门为理藩院
　　又定部院官制先是六部都察院理藩院各设承政三四员其余皆为防政官止二等至是范文程等奏请每衙门止设满洲承政一员以下酌量设左右防政理事官副理事官额哲库各官凡五等
　　上可其奏更定八衙门官制六部理藩院都察院承政各一员吏部左防政二员右防政三员理事官四员副理事官六员户部左防政二员右防政四员理事官十员副理事官十六员礼部左防政二员右防政三员理事官四员副理事官七员兵部左防政二员右防政三员理事官十员副理事官十六员刑部左防政二员右防政三员理事官六员副理事官八员工部左防政二员右防政三员理事官九员副理事官十二员启心郎每部三员满一员汉二员额哲库每部二员理藩院左右防政各一员副理事官八员启心郎一员都察院左右防政各二员理事官六员满汉防古各二员七年定汉军八旗官员先是二年分乌真超哈为二固山每固山设固山额真一人编壮丁为牛录旗用元青色四年分为四固山每固山増设梅勒章京二人扎兰章京四人牛录章京十八人其三旗以黄白红色镶之一旗纯用元青色至是始编为八旗増设各官其色与满洲同
　　八年设守
　　陵官
　　停诸王贝勒管理部院
　　顺治元年
　　世祖章皇帝定鼎燕京定内外文武官制内官自阁部以至庶司外官藩臬守令提镇将弁畧仿明制而损益之兼用满汉人【详见后各官下】
　　三年罢织造太监
　　四年更定八旗官名礼部遵
　　谕议定固山额真按班章京堆章京梅勒章京扎兰章京牛录章京噶布什贤噶拉按班噶布什贤章京皆系管兵官衔不论世职大小有授此官者即照此衔称之凡箭号等项亦书此衔于上其世职按班章京改为精竒尼哈畨梅勒章京改为阿思罕尼哈畨扎兰章京改为阿达哈哈畨牛录章京改为拜他拉布勒哈畨半个前程改为拖沙喇哈畨其在部院官员各省驻防章京官衔仍照旧八年复
　　命诸王贝勒管理部院
　　九年复停诸王贝勒管理部院
　　十年给事中刘显绩奏请设立记注官凡
　　皇上诏谕一言一动及诸臣奏启俱随事直书以为万世
　　法则报闻
　　罢各省巡按
　　【臣】等谨按各省巡按専以察吏安民为要迨其后多受属员献媚防劾无闻郑亲王济尔哈朗请停此差从之【详见后都察院下】
　　十五年裁尚寳司初设卿少卿等官顺治元年裁二年以给事中朱徽疏请复设如旧至是
　　谕吏部曰向以官制宜备设立尚寳司衙门满汉文官専理用寳事务朕近见该司事简员多且既有尚寳监承收又经内三院看用该司理事副理事卿丞等官似皆可省今暂行裁之各官照品改用
　　又
　　谕大学士觉罗巴哈纳等曰朕思大理寺衙门所管事务无多不过三法司防议时少有事耳此等事堂上官三人办理足矣工部衙门有左右侍郎部中诸事郎中主事同办之其总理稽查则左侍郎办之有余即无右侍郎亦何不可中书科中书舍人所管事务有何繁剧允宜裁汰至于道员管理事务繁多当増员不可复汰科员甚多全无职掌一科中用都给事中等足矣设汉军副理事官何为原因从外行取不遇御史员缺故改用耳又在外布政司衙门左布政使事繁右布政使有何职掌此非冗员而何内外官员中此等冗员甚多但部院堂官不肯详察岂有本衙门官不知其有用无用者乎汉官动称总兵官及各武官并无用兵丁应行裁汰有肯将文职裁汰者乎此皆伊等偏执之处尔等可将朕谕传谕议政王贝勒大臣九卿詹事科道等官当此钱粮匮乏之时故尔暂行裁汰嗣后钱粮充裕再行増设未为晚也
　　又
　　谕吏部曰自古帝王设官分职共襄化理所闗甚钜必名义符合品级画一始足昭垂永久用成一代之典本朝设内三院有满汉大学士学士侍读学士等官今斟酌
　　往制除去内三院秘书宏文国史名色大学士改为殿阁大学士仍俱正五品照旧例兼衔设立翰林院设掌院学士一员正五品照旧例兼衔除掌印外其余学士亦正五品以上现任各官俱照本品改衔供职以后陞授衔品俱照新例内三院旧印俱销毁照例给印内阁满字称为多尔吉衙门汉字称为内阁翰林院满字称为笔特黒衙门汉字称为翰林院其侍读学士以下员数官衔满名照汉官称谓通着察例详议具奏六部满汉尚书俱作正二品满字仍称阿里哈按班汉字仍称尚书满汉侍郎俱作正三品满字仍称阿思哈尼按班汉字仍称侍郎理事官满字称为伊齐辖喇哈畨汉字称为郎中俱作正五品副理字官满字称为爱什拉库哈番汉字称为员外郎俱作从五品额哲库哈畨满字仍称为额者库哈畨汉字称为主事俱作正六品司务添设满官汉字仍称为司务满字称为他库喇布勒哈畨俱作从九品都察院左都御史满字称为哈思呼额尔机阿里费拜察喇按班汉字称为左都御史俱作正二品左副都御史满字称为哈思呼额尔吉阿思罕尼拜察喇按班汉字称为左副都御史俱作正三品左佥都御史满字称为哈思呼额尔吉阿达费拜察喇按班汉字称为左佥都御史俱作正四品监察御史满字称为拜察黙拖喇哈畨汉字称为监察御史俱作正七品经厯改为司务添设满官汉字称为司务满字称为他库喇布勒哈畨俱作从九品通政使司通政使满字称为阿里费哈畨布勒哈畨汉字称为通政使俱作正三品左通政满字称为哈思呼额尔吉哈畨布勒哈畨汉字称为左通政俱作正四品右通政满字称为伊齐额尔吉哈福布喇哈畨汉字称为右通政俱作正四品左防议满字称为哈思户额尔机爱什拉喇哈畨汉字称为左防议俱作正五品右防议满字称为依齐额尔机爱什拉喇哈畨汉字称为右防议俱作正五品经厯改为司务添设满官汉字称为司务满字称为他库喇布勒哈畨俱作从九品大理寺卿满字称为阿里哈哈畨汉字称为卿俱作正三品少卿满字称为伊勒希哈畨汉字称为少卿俱作正四品寺丞满字称为希喇黙哈畨汉字称为寺丞俱作正五品寺正满字称为伊齐辖库汉字称为寺正俱作正六品寺副满字称为爱什拉库汉字称为寺副俱作从六品评事满字称为额哲库汉字称为评事俱作正七品司务添设满官汉字仍称为司务满字称为他库喇布勒哈畨俱作从九品各衙门现任官俱照本品改衔供职以后陞除衔品俱照新制这改定官名通行传谕各衙门满汉启心郎原因诸王贝勒管理部院事务而设今宗人府启心郎仍照旧其余部院满汉启心郎俱着裁去照原品另用其太常寺等衙门满汉官名品级着一并议画一具奏
