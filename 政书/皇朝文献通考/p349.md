<!-- { "loadSidebar": true } -->
　　皇考大行皇帝临御六十一年徳茂功髙文经武纬海宇宁谧厯数悠长不谓谢弃臣民遽升
　　龙驭亲授神器属于藐躬朕
　　皇考大行皇帝
　　徳妃之子昔皇二子弱龄建立深为
　　圣慈钟爱寝处时依恩勤倍笃不幸中年神志昏愦病类风狂
　　皇考念宗社重任付托为艰不得已再行废斥待至十有余年沉疾如故痊可无期是以
　　皇考升遐之日诏朕缵承大统朕之昆弟子侄甚多惟思一体相闗敦睦防替共享升平之福永圗磐石之安孔子曰三年无改于父之道我
　　皇考临御以来良法美政万世昭垂朕当永遵成宪不敢少有更张何止三年无改至于
　　皇考知人善任至明至当内外诸大臣朕方亟资翊赞以期始终保全务宜竭尽公忠恪守亷节俾朕得以加恩故旧克成孝思倘或不守官箴自干国纪既负
　　皇考简防委用之恩又负朕笃爱大臣之谊部院属吏直省有司亦宜实心任事洁己奉公不得推诿上官自旷厥职天下百姓受
　　皇考恩泽日乆蠲赈频施劝惩备至间有愚氓甘犯律令皇考毎遇谳决必加详审爰书累牍披阅靡遗少有可生之路立施法外之仁凡我百姓各宜孝亲敬长畏罪懐刑以副朕仰法
　　皇考如天好生之意兹因诸王贝勒大臣文武官员人等佥谓天位不可乆虚
　　宗社允宜蚤主再三陈请朕勉徇舆情暂抑悲痛于是月二十日祗告
　　天
　　地
　　宗庙
　　社稷即皇帝位以明年为雍正元年仰惟
　　先志之宜承深望皇圗之永固遹昭新化期衍旧恩于戏追慕
　　前徽继述无忘于夙夜广推
　　圣泽恩膏愿被于寰区凡尔亲贤文武其共矢荩诚各输心膂用绍无疆之业永垂有道之庥布告天下咸使闻知
　　雍正十三年九月己亥
　　皇上嗣皇帝位
　　御殿受羣臣朝
　　颁诏天下前期遣官各一人告祭
　　天
　　地
　　太庙
　　社稷至日五鼔各执事官入
　　太和殿设
　　宝案于
　　御座前正中设
　　诏案笔砚案表案陈卤簿乐悬均如仪内阁学士一人
　　奉
　　诏书礼部仪制司官奉表内阁中书奉笔砚均陈于案
　　大学士一人率学士诣
　　乾清门请
　　皇帝之宝陈于
　　殿上
　　宝案正中质明
　　上缟素服诣
　　世宗宪皇帝几筵前行礼只告受
　　命出更礼服诣
　　皇太后宫行礼毕礼部堂官奏请
　　御殿
　　上自乾清门左旁门出陞舆【先是礼部奏　　登极仪注得　　防此奏内称安轿于乾清门正中今　　　皇考梓宫安奉乾清宫朕不敢于乾清门正中乘舆着安于稍左】导引扈卫如仪
　　御中和殿内大臣侍卫内阁翰林院礼部都察院执事
　　各官行礼毕礼部堂官奏请
　　御太和殿陞座鸣鞭王公百官行三跪九叩礼毕复位大
　　学士奉
　　诏诣
　　宝案学士北面用宝讫乃
　　颁诏布告天下礼成鸣鞭
　　上还宫易服是日宫悬大乐设而不作不宣表不赐茶诏曰惟我国家受
　　天眷命
　　太祖
　　太宗创垂基绪
　　世祖统一万邦
　　皇祖圣祖仁皇帝享祚乆长重熙累洽我
　　皇考大行皇帝缵承大统御宇十有三年夙夜忧劳勤求至治用康乂我亿兆臣民盛徳丰功炳耀寰宇恩膏洋溢渐被八纮薄海时雍中外福方期永绥隆祚仰荷鸿禧何意奄弃臣黎遽升
　　龙驭以
　　宗庙
　　社稷之重属于藐躬朕自冲龄即防
　　皇祖抚育宫中深恩钟爱睠睐逾常
　　皇考顾复恩勤圣慈笃挚瞻依朝夕祗受
　　诲言牖迪有加
　　宸衷黙眷朕自惟凉徳惧弗克胜顾念神器不可乆虚勉
　　抑哀衷钦遵
　　成命于九月初三日祭告
　　天
　　地
　　宗庙
　　社稷即皇帝位以明年为乾隆元年仰惟
　　上天笃祜之隆
　　皇考诒谋之重抚躬干惕祗绍
　　前徽丕布新恩聿昭锡类于戏觐光扬烈深思负荷之维艰建极绥猷时励精勤于防懈诸王文武大小臣工其共殚公忠协心襄赞懋图上理祗迓洪休以光大我国家无疆之祚布告天下咸使闻知
　　登极仪凡
　　登极之礼既吉诸司下所属供备王公大学士文武百官前期进表内阁先一日遣官祗告
　　天
　　地
　　太庙
　　社稷各一人朝服将事如常仪礼毕出易服退
　　右祗告
　　是日五鼓步军统领勒所部屯禁城诸门所司入
　　太和殿铺陈
　　御座南正中设一案南向前楹之东设二案皆西向西设一案东向又中设一案于丹陛上设黄繖云盘于丹墀銮仪卫率官校入备銮舆陈
　　法驾卤簿乐部率和声署入展乐如仪夜漏未尽礼部尚书奉表入陈东楹南案内阁中书奉笔砚入陈西案内阁学士一人奉
　　诏书入陈东楹北案大学士一人率学士诣
　　乾清门请
　　皇帝之宝学士恭奉大学士従入
　　殿内恭设于中案退记注侍班执事各官王公百官班位如常仪【详见三大节】
　　右陈设序位
　　质明王公文武百官毕会
　　午门阙下朝服序入均如常仪
　　皇帝诣
　　几筵前行祗告受
　　命礼礼成出更礼服诣
　　皇太后宫
　　皇太后礼服陞座
　　皇帝行三跪九拜礼毕礼部尚书侍郎二人率钦天监
　　时官奏时
　　午门鸣钟鼔
　　皇帝由
　　乾清门左门出乘舆礼部尚书侍郎恭内大臣十人前引二人后扈豹尾班执鎗侍卫十人佩刀侍卫十人翊卫随行由
　　保和殿
　　御中和殿陞座鸿胪寺官引侍班导従各官按班行礼毕侍班官先趋出外朝就位礼部尚书一人进至檐前奏请即
　　皇帝位
　　驾兴导引翊卫如初
　　御太和殿陞
　　宝座南面即
　　皇帝位銮仪卫官三传鸣鞭丹墀内三鸣鞭鸿胪寺卿引王公于丹陛上鸣赞引文武百官于丹墀内北面立赞进皆进赞跪皆跪赞叩兴王以下文武百官行三跪九叩礼兴鸿胪寺官引退复位立大学士进
　　殿左门就东案奉
　　诏陈于中案上少退西面立内阁学士进就中案北面
　　用
　　宝讫退礼部尚书进至檐下大学士奉
　　诏由闑东出
　　殿中门授礼部尚书礼部尚书跪受兴奉至丹陛案前北面恭设于案行一跪三叩礼兴复奉降中阶至丹墀陈于云盘礼部仪制司官一人跪受兴十人前导由中道出
　　颁诏天下
　　皇帝降座至
　　殿后阶乗舆入
　　后左门至
　　乾清门左门外降舆入还侧殿易服大学士率学士奉
　　皇帝之宝送
　　乾清门各退是日陈表而不宣宫悬大乐皆设而不作余仪与三大节同
　　右百官朝见



　　皇朝文献通考卷一百三十
<史部,政书类,通制之属,皇朝文献通考>
　　钦定四库全书
　　皇朝文献通考卷一百三十一
　　王礼考【七】
　　上
　　尊号
　　徽号
　　【臣】等谨按帝王践阼之始尊崇母后帝母称皇太后祖母称太皇太后汉时设立官属或因所居宫为号如长乐长信之类是也宋天圣中始上皇太后应元崇徳仁夀慈圣之号辽金元明皆有上徽号仪马氏以上尊号礼仪附见帝系考今从王圻续考之例载入王礼考伏惟
　　列圣以孝治天下奉事
　　璇闱孝思诚至每遇大庆典则举恭上
　　徽号之仪
　　孝庄文皇后于顺治朝上
　　徽号者四康熙朝加上
　　徽号者五
　　孝惠章皇后于康熙朝加上
　　徽号者五
　　孝康章皇后于康熈朝上
　　徽号者一
　　孝恭仁皇后于雍正朝上
　　徽号者一
　　皇上至孝至诚奉事
　　圣母崇庆慈宣康惠敦和裕夀纯禧恭懿安祺宁豫皇太后
　　恭遇庆典晋上
　　崇称者凡九上稽前典下顺舆情备极
　　尊崇之隆礼若夫尊封太妃列代厥有故事
　　国朝定制尊封
　　太妃
　　太嫔或遣官将事或
　　至尊亲自行礼悉据防典通礼所述仪注附列于后以
　　垂亿万年之定制焉
　　崇徳八年
　　世祖章皇帝嗣位尊
　　圣母皇后为
　　皇太后
　　圣母为
　　皇太后
　　顺治八年
　　世祖章皇帝亲政二月戊子恭上
　　圣母皇太后徽号曰
　　昭圣慈夀皇太后前期一日遣官祭告
　　天
　　地
　　太庙
　　社稷届日设
　　皇太后仪仗于宫中内院礼部官进宫设黄案于正中亲王以下公以上俱朝服于午门内序立满洲汉军防古都统尚书子副都统侍郎等官在在翼门外序立文武百官在午门外排班銮驾大乐全设
　　皇太后册宝防亭在左翼门内陈设
　　世祖章皇帝出宫
　　册宝防亭起行内院礼部官前导
　　驾诣
　　皇太后宫王以下公以上进
　　太和殿丹墀随
　　驾行
　　册宝防亭从左翼中门出侍立官皆跪候过随
　　驾行
　　驾至
　　皇太后宫门外降辇请
　　皇太后陞座
　　皇太后具礼服陞座
　　册宝防亭至宫门外止捧
　　册宝官捧
　　册宝由正中进宫内立于左侧引礼官导
　　驾进宫门内至拜位王以下公以上在宫大门限外序立都统尚书以下侍郎副都统以上在宫大门外序立鸿胪寺官奏跪
　　世祖章皇帝率诸王众官皆跪鸿胪寺官奏进
　　册宝左侧捧
　　册宝官跪授
　　册宝
　　世祖章皇帝受
　　册宝恭献右侧官跪接置于黄案上鸿胪寺官奏宣册宝宣读官跪宣
　　册宝讫鸿胪寺官奏叩头
　　世祖章皇帝率诸王众官皆三跪九叩头讫午门外侍立各官亦随行三跪九叩头礼鸿胪寺官奏礼毕
　　皇太后还宫引礼官导
　　世祖章皇帝还宫诸王众官俱退次日
　　御太和殿诸王率文武百官上表行庆贺礼固伦公主和硕福晋以下都统子尚书以上命妇诣
　　皇太后宫行庆贺礼质明
　　皇太后仪仗全设公主王妃以下一品命妇以上俱朝服
　　齐集于
　　皇太后宫门外分翼排立随从
　　皇太后女官先进宫内于
　　皇太后前行礼次公主王妃等及大臣命妇皆进宫门内
　　立内监奏请
　　皇太后陞座
　　皇太后礼服御内殿乐作
　　陞座乐止四女官引公主王妃等及大臣命妇前进行六
　　肃三跪三叩礼毕
　　皇太后还宫
　　命公主王妃等及大臣命妇俱进宫内
　　赐茶毕众皆出是日
　　颁诏天下
　　诏曰帝王统御寰区抚绥亿兆莫不正名彰徳致隆于所生乃仁孝之至情尊养之彞宪也钦惟我
　　圣母协赞
　　皇考勤修内则克谐宫壸以御于家邦诞育眇躬劬劳启迪缵承洪绪混一多方揆厥本原实惟
　　圣庇王公臣庶咸谓宜崇上
　　尊号以孚中外之心协古今之礼察兹公议允惬朕衷谨告
　　天
　　地
　　太庙
　　社稷于顺治八年二月初十日率诸王贝勒文武羣臣恭奉
　　册宝上
　　尊号曰
　　昭圣慈夀皇太后隆仪备举恺泽覃敷于戯立爱惟亲孝思不匮惟我
　　圣母丕隆名夀于万斯年王公臣庶偕兹大庆其各只乃身裕乃心勤乃事敬迓
　　天庥以共臻于郅理布告天下咸使闻知
　　八月乙丑以
　　大婚礼成加上
　　昭圣慈夀皇太后徽号曰
　　昭圣慈夀恭简皇太后前期遣官祭告
　　天
　　地
　　太庙
　　社稷届日
　　世祖章皇帝御太和殿奉
　　册宝率诸王贝勒文武大臣诣
