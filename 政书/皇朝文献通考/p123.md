<!-- { "loadSidebar": true } -->
　　上用黄茶二十八篓内用黄茶九十二篓芽茶二千斤黄蜡三千斤黄熟铜一千六十五斤零桐油八千三百三十二斤零白绵二百斤白丝八千五百斤织造纱缎绸绫等物随时酌办嵗无定额　江西省额解银硃二千五百八十九斤四两九钱三分零桐油二千五百一十一斤十二两零五棓子二百九十七斤三两三钱五分零紫草一百六十二斤七两六钱又解银硃二千斤擡连纸一百万张苎布五千四百九十六疋二丈【现在停办】　福建省额解红铜四千六百二十二斤黒铅一十万五千一百五十七斤四两黄熟铜三千一百二十七斤一两七钱五分扛连纸一百万张又解锡二万二千二十八斤四两其台湾所属合番社生番嵗纳鹿皮獐皮各一张山猪毛加走山猫仔木鹿巴老逺等社每社嵗纳鹿皮二张屋鏊末毒狮子等社生番每社嵗纳鹿皮四张　湖北省额解黄蜡三千八百三十七斤半【现解二千五百斤余停解】白蜡六千三百斤黑铅一万七千六百六十九斤【现在停解】　湖南省额解黄蜡三千八百三十七斤半【现解二千五百斤余停觧】白蜡六千三百斤黒铅一万七千六百六十九斤【现在停觧】山东省额解阔白棉布二千三百疋牛筋六百
　　斤黄蜡三千斤黄丹五千斤　山西省额解毛头纸五十万张【添解五十万张】髙锡一万一千八百斤生素绢一千二百疋【遇闰加添四十四疋】农桑绢三百疋呈文纸一万张　河南省额解本色棉布三千九百六十八疋牛筋二百四十六斤零黄蜡三千斤　四川省额解本色米一千八百二十二石九斗五升零本色马十三匹三年一次贡本色马五十三匹【臣】等谨按两金川搆衅
　　天兵迅埽阅五载全境荡平设镇安营皆成内地土司
　　等以获享太平分班入
　　觐逾僰道赴筰闗各
　　贡土宜中其爱戴自乾隆四十一年至四十六年嵗嵗
　　无间我
　　皇上至仁普覆念其道里逺涉限以三年迨乾隆四十
　　九年来京已七次矣所
　　进物件无过藏香芸香黎椒菖蒲茯苓等人无定员物
　　无定额而犹嘉其诚悃
　　赐防币以厚赉之真所谓不宝异物绥柔逺人者欤今
　　恭纪其畧附于川省之后
　　甘肃省凡内附番民嵗纳马匹如因垦地成熟情愿纳粮者准其停马纳粮　广东省额解降香九百斤紫榆木十四段每段二百斤花梨木十四段每段一百五十斤髙锡三万五千六百六十四斤八两靛花二千三百斤白蜡一万二千六百斤广胶一千斤螣黄二十五斤沈速香三百斤锡二十一万一千七百一十三斤　广西省南宁庆逺思恩镇安五府属土州县峝寨每三年一次纳马六十一匹　云南省额解天大青二百三十斤五两八钱天二青六十六斤九两石磺二十二斤十两五钱又办天大青一万七千二百二十斤天二青一千三百斤石磺一百斤松花石碌一千斤贵州省额解黄蜡四百七十四斤
　　直省额办工部物产　直省额解五色土寳砂随时酌办嵗无定额　江苏省每年额解桅木二十根杉木三百八十根架木一千四百根又二千根桐皮槁二百根又正金砖副金砖魁藤棕丝织造诰勅制帛防绸红绸驾衣片库存不敷随呈明派解　浙江省每年额解架木一千四百根桐皮槁二百根又黄花竹随时酌办嵗无定额　江西省每年额解桅木二十根杉木三百八十根架木一千四百根桐皮槁二百根　湖南省每年额解桅木二十根杉木三百八十根架木一千四百根桐皮槁二百根　山西省每年额解大潞绸一百疋小潞绸三百疋
　　【臣】等谨按
　　本朝抚有区夏物产丰盈号称极盛然而取民之制自田赋征而外概无闻焉
　　世祖章皇帝定鼎之始
　　特降谕防于故明各道额解内部物产分别蠲除嗣是嵗需上供悉归经费采办兹据防典所载各直省支款办解户工两部者条列如右大扺减之又减即什一仅存之数而又或解或停就地转移随时酌办葢自古任土之常至我
　　朝而改为官办旷荡之
　　恩洵千古所未有也已
　　外藩西北各部落额贡物产
　　【臣】等谨按内扎萨克各部落及喀尔喀四部青海土尔扈特阿拉善厄鲁特西藏各寺庙喇嘛星罗碁布附近边陲其所产若牛羊駞马与夫毯罽藏香之属无难得之货我
　　朝中外一统声灵逺讫诸藩部长靡不効力输诚世为臣仆其取道不纡其备物至防其奉职至诚且慤
　　国家柔恤逺人或酌以成期或寛其定数至力不能来者得交所在有司转进抚防矜慈每加
　　厚赏以视贡賮献雉之朝其规模大小岂可同日而语
　　也哉
　　科尔沁扎赉特杜尔伯特郭尔罗斯土黙特喀喇沁敖汉奈曼扎噜特阿噜科尔沁翁牛特喀尔喀左翼乌珠穆沁巴林阿巴噶浩齐特阿巴哈纳尔克什克腾四子部落苏尼特茂明安喀尔喀右翼乌喇特归化城土黙特鄂尔多斯各旗扎萨克每年十二月各贡羊一只乳酒一瓶又归化城土黙特二旗四季贡马一百六十三匹【旧贡有缎百疋石青二千斤后俱免贡】贡道科尔沁扎赉特杜尔伯特郭尔罗斯均由山海闗土黙特喀喇沁敖汉奈曼扎噜特阿噜科尔沁翁牛特喀尔喀左翼均由喜峯口乌珠穆沁巴林阿巴噶浩齐特阿巴哈纳尔克什克腾均由独石口四子部落苏尼特茂明安喀尔喀右翼均由张家口乌喇特归化城土黙特鄂尔多斯均由杀虎口　喀尔喀四部落王公扎萨克台吉等各贡駞马羊只无定数随其朝觐之班来贡其车臣汗土谢图汗及喇嘛哲卜尊丹巴胡土克图每年俱贡白马八匹白骆驼一只谓之九白又定边左副将军喀尔喀亲王每年八月内
　　木兰围上贡羊三十只十月内遣使来京贡汤羊十只贡道由张家口　青海贡藏香氆氇马匹无定数各随其朝觐之班来贡贡道由西宁　土尔扈特贡藏香氆氇马匹无定数各随其朝觐之班来贡贡道由张家口　阿拉善厄鲁特贡駞马羊只无定数各随其朝觐之班来贡贡道由张家口　西藏前藏达赖喇嘛后藏班禅额尔徳尼分为两班隔年轮流遣使进贡每年于十一月到京所贡哈达藏佛经卷藏香珊瑚琥珀数珠氆氇等物无定数进贡之年于次年正月初十日以内庆贺进丹舒克所贡铜藏佛佛象经卷银满达银轮银塔银瓶银七珍八寳八吉祥银杵珊瑚琥珀数珠藏香红花氆氇藏杏藏枣等物亦无定数所有办理藏务之胡土克图公扎萨克台吉等所进各贡附于达赖喇嘛班内贡物俱与达赖喇嘛同贡道由四川之打箭炉其畨僧入贡者红山报恩寺五年一贡贡道由庄浪卫圆觉等二十六寺分四班三年一贡贡道由岷州卫贡物各以马匹及延夀果青木香之属西宁瞿昙等九寺西纳演教寺河州化寺均贡无常物亦无定期或力不能来即交所在有司转进　哈宻辟展吐鲁畨嵗贡葡萄二百斤干二筐布疋手巾佩刀诸物其附近辟展之罗布绰尔居住回民嵗贡玉石翎毛水獭皮诸物贡道由嘉峪闗　喀什噶尔嵗贡黄金十两绿葡萄千斤温都斯坦金丝缎二毛毯四其所属伯得尔格嵗贡金丝缎二乌什嵗交硝一千八百斤贡道由嘉峪闗　叶尔羌嵗贡黄金四十两葡萄千斤其所属之沙尔虎尔回民二百戸每户嵗贡黄金一钱共金二十两贡道由嘉峪闗　和阗嵗贡黄金六十两其所属之玉陇哈什哈喇哈什两河产玉嵗令回人采取量其所得进贡无定额贡道由嘉峪闗　哈萨克左右部布噜特东西部安集延玛尔噶朗霍罕纳木干四城塔什干拔达克山博罗尔爱乌罕竒齐玉斯谔尔根齐诸部落贡罽刀马匹或三年或间年贡无定期贡道由嘉峪闗【臣】等谨按
　　国家奄有区宇防古诸部落络绎踵至嗣是青海西套畨藏各部引领向风倾诚翊戴我
　　皇上徳威逺播奠定伊犁凡天山以南诸回部素为凖夷所苦者一时如解倒悬归仁恐后厥后大小和卓木负
　　恩搆衅致干
　　天讨黄钺所麾臣服无外自嘉峪闗外旧部若哈宻新彊若辟展吐鲁番哈喇沙尔库车雅尔赛哩木拜阿克苏乌什喀什噶尔叶尔羌和阗等既无殊于郡县其哈萨克之左右部布噜特之东西部及安集延玛尔噶朗霍罕纳木干塔什干拔达克山博罗尔爱乌罕竒齐玉斯谔尔根齐等部并皆敛衽内附踊跃来朝缯帛金刀献同芹曝
　　圣天子无私覆载不忍摈遗
　　恩赉所覃歌舞载道故诸藩乐值朝贡之期而
　　盛世初不惟异物之贵具着于篇亦以徴畏懐之极至云尔
　　外藩南方东南西南方各国额贡物产　朝鲜国
　　万夀圣节贡物
　　御前贡黄细苎布十疋白细苎布二十疋黄细绵绸三十疋紫细绵绸二十疋白细绵绸二十疋龙文帘蓆二张黄花蓆二十张杂彩花蓆二十张满花方蓆二十张獭皮二十张白绵纸一千四百卷粘六张厚油纸十部
　　皇太后前贡红细苎布十疋白细苎布二十疋紫细绵绸二十疋白细绵绸十疋黄花蓆十张满花蓆十张杂彩花蓆十张
　　皇后前贡红细苎布等仪物同凡冬至贡物
　　御前贡黄细苎布十疋白细苎布二十疋黄细绵绸二十疋白细绵绸二十疋龙文帘蓆二张满花蓆二十张黄花蓆二十张满花方蓆二十张杂彩花蓆二十张白绵纸一千三百卷
　　皇太后前贡红细苎布十疋白细苎布二十疋白细绵绸十疋紫细绵绸二十疋满花席十张黄花席十张杂彩花蓆十张螺钿梳函一具
　　皇后前贡红细苎布等仪物同凡年贡
　　御前贡白苎布二百疋红绵绸一百疋绿绵绸一百疋白绵绸二百疋白木棉一千疋木棉二千疋五爪龙蓆二张各様花蓆二十张鹿皮一百张獭皮三百张好腰刀十把好大纸二千卷好小纸三千卷粘米四十石凡
　　庆贺贡物
　　御前贡黄细苎布三十疋白细苎布三十疋黄细绵绸二十疋白细绵绸三十疋龙文帘蓆二张黄花蓆十五张满花蓆十五张杂彩花蓆十五张白绵纸二千卷
　　皇太后前贡红细苎布十疋白细苎布十疋白细绵绸二
　　十疋满花蓆十张杂彩花蓆十张
　　皇后前贡红细苎布等仪物同【前各项贡物题准收受】凡谢恩贡物
　　御前贡黄细苎布三十疋白细苎布三十疋黄细绵绸二十疋紫细绵绸二十疋白细绵绸三十疋龙文帘蓆二张黄花蓆十五张满花蓆十五张杂彩花蓆十五张白绵纸二千卷
　　皇太后前贡红细苎布十疋白细苎布十疋白细绵绸二
　　十疋满花蓆十张杂彩花蓆十张
　　皇后前贡红细苎布等仪物同加
　　恩准留作正贡凡请
　　封贡物
　　御前贡黄细苎布二十疋白细苎布二十疋黄细绵绸二十疋紫细绵绸二十疋白细绵绸三十疋龙文帘蓆二张黄花蓆十张满花蓆二十张杂彩花蓆十张獭皮二十张青防皮三十张白绵纸二千卷黄毛笔一百枝油煤墨五十锭
　　皇太后前贡红细苎布十疋白细苎布十疋白细绵绸十
　　疋满花蓆十张杂彩花蓆十张
　　皇后前贡红细苎布等仪物同加
　　恩准留作正贡凡陈
　　奏贡物与请
　　封同加
　　恩准留作正贡正贡每嵗一至贡道由凤凰城【年贡旧有白银
　　麻布水牛角顺刀苏木胡椒茶黄金豹皮青鼠皮后俱免贡】
　　【臣】等谨按朝鲜地处东陲
　　本朝开国之初最先効顺献琛奉賮世笃悃忱固
　　王化所先及而东南诸国之首倡也与
