<!-- { "loadSidebar": true } -->
　　孝惠仁宪端懿慈淑纯德顺天翼圣章皇后乾隆元年三
　　月乙已加上
　　尊諡曰
　　孝惠仁宪端懿慈淑恭安纯德顺天翼圣章皇后
　　恭上
　　仁宪皇太后徽号册文曰德宝祚启万年显世之符礼重徽称合四海尊亲之戴喜谐禁籞庆溢寰区钦惟
　　母后皇后柔顺承天安贞配地赞襄
　　皇考敷内治而化洽宫庭抚育眇躬绍丕基而
　　恩深训迪仰
　　慈仁之备至宜尊养之兼隆载考彞章晋崇
　　鸿号谨告
　　天
　　地
　　宗庙
　　社稷率诸王贝勒文武羣臣恭奉册宝上
　　徽号曰
　　仁宪皇太后伏愿
　　嘉祥骈集
　　茂祉愈増昭令闻而卜世卜年迓休征而弥昌弥炽宝文
　　曰
　　仁宪皇太后之宝
　　恭上
　　仁宪恪顺皇太后徽号册文曰本支昌盛遡
　　厚徳于坤仪海宇雍和发
　　休声于内则宫闱胥庆朝野翔欢钦惟
　　母后仁宪皇太后性笃温恭化彰俭约襄
　　皇考以治内儆戒不遑训眇躬以临民恩勤备至兹行嘉庆之礼宜宏
　　圣善之称谨告
　　天
　　地
　　宗庙
　　社稷率诸王贝勒文武羣臣恭奉册宝加上
　　徽号曰
　　仁宪恪顺皇太后伏愿长凝
　　介祉永锡
　　夀祺
　　徽音似续于千秋
　　隂教钦崇于四海宝文曰
　　仁宪恪顺皇太后之宝
　　恭上
　　仁宪恪顺诚惠皇太后徽号册文曰
　　圣善垂谟立政宜先孝治
　　徽音克嗣尊
　　亲应上鸿名欣洽宫闱颂盈寰宇钦惟
　　母后仁宪恪顺皇太后仁慈天植淑惠性成雝肃扬徽相皇考而表仪天下燕诒作训廸眇躬以宁辑四方今当亲政之时宜晋尊崇之典谨告
　　天
　　地
　　宗庙
　　社稷率诸王贝勒文武羣臣恭奉册寳加上
　　徽号曰
　　仁宪恪顺诚惠皇太后伏愿永绥
　　多福垂裕后昆长享
　　夀祺巩千秋之大业永安敬养合万国之欢心宝文曰仁宪恪顺诚惠皇太后之宝
　　恭上
　　仁宪恪顺诚惠纯淑皇太后徽号册文曰
　　慈徽啓后衍景祚于洪图
　　懿范垂庥晋隆名于钜典欢盈朝野庆洽宫闱钦惟圣母仁宪恪顺诚惠皇太后德茂安贞仁符厚载勤宣内治佐
　　皇考以诒谋懋着
　　母仪训眇躬而敷政兹元储之懋建宜
　　显号之崇加谨告
　　天
　　地
　　宗庙
　　社稷率诸王贝勒文武羣臣恭奉册宝加上
　　徽号曰
　　仁宪恪顺诚惠纯淑皇太后伏愿茂増
　　福嘏益介
　　夀祺彤管扬辉
　　令闻丕光于四海璇宫迪吉
　　彞章永播于万年宝文曰
　　仁宪恪顺诚惠纯淑皇太后之宝
　　恭上
　　仁宪恪顺诚惠纯淑端禧皇太后徽号册文曰
　　慈懿垂裕符泰运于三阶鸿号显扬播
　　徽音于万国承顔有喜介福无疆钦惟
　　母后仁宪恪顺诚惠纯淑皇太后德备安贞道偕博厚仁庥锡祉衍家邦昌炽之祥
　　夀域凝和洽海宇清宁之庆乃者逆渠犯顺边徼弗宁仰赖
　　慈聿臻大定获际升平之诞奏爰晋崇显之
　　隆称谨告
　　天
　　地
　　宗庙
　　社稷率诸王贝勒文武羣臣恭奉册寳加上
　　徽号曰
　　仁宪恪顺诚惠纯淑端禧皇太后伏愿
　　纯嘏弥増
　　嘉征洊至共球咸集九州奉尊养之欢文轨来同亿载永升恒之颂宝文曰
　　仁宪恪顺诚惠纯淑端禧皇太后之寳
　　康熙三十六年七月大学士等以平噶尔丹请上
　　皇太后夀康显宁徽号奉
　　皇太后懿防皇帝懋建鸿勲予不胜忻悦际此昌期予心慰矣尊加徽号向虽有例并非断不可已者着停止我心始安
　　恭上
　　孝惠仁宪端懿纯德顺天翼圣章皇后尊諡册文曰礼隆祔配将申假
　　庙之诚义极显扬特重崇
　　亲之典奉明禋而有恪熙
　　鸿号以无穷钦惟
　　皇妣大行皇太后
　　俪天体顺
　　应地含章钟渭涘之殊灵继蜀山之盛轨归我
　　世祖章皇帝克襄内治每持敬慎之小心允协坤成实禀肃雝之令则训掖庭以节俭躬曳练衣率嫔御以勤劳心亲织室迨乎奉事
　　太皇太后重闱栉縰日问
　　长信之安
　　内殿羹汤时视大官之膳阅歳年而罔懈繄仁孝之夙成六宫被
　　慈惠之恩感深
　　圣善四海享
　　和恒之福庆衍升平展祀瑶斋事防修夫苹藻流光玉牒化徧洽于雎麟自惟幼冲备防
　　顾复追忆
　　昭隆之德已阅两朝载怀
　　尊养之忱聿周五纪谓遐龄之永锡讵
　　仙驭之遽升逮及无期哀摧至极缅思
　　懿行欲宣述以何由式奉
　　遗规竭形容而莫罄用咨羣议敬告
　　三灵谨奉册宝上
　　尊諡曰
　　孝惠仁宪端懿纯德顺天翼圣章皇后于戏考閟宫之乐颂长发其祥嗣京室之徽音克昌厥后伏冀
　　慈灵曲眷
　　神贶斯凭典册常新等球图而并重隆名罔极与日月以齐悬炳耀琅函辉华彤管
　　恭加上
　　孝惠仁宪端懿慈淑纯德顺天翼圣章皇后尊諡册文曰懿德垂休美报宜隆于奕世
　　圣慈积庆
　　鸿名自耀于亿年礼莫重于追崇义必先于报本彞章式焕典册丕昭钦惟
　　孝惠仁宪端懿纯徳顺天翼圣章皇后
　　淑慎温恭
　　含光大佐
　　世祖以敷政内治勤修事
　　文母以承欢孝思维则精诚罔懈洁
　　九庙之苹蘩谦抑自持率六宫以节俭抚
　　圣祖于冲幼端
　　母教于掖庭歴六十四载之恩勤
　　仁慈备至合千八百国之推戴
　　尊养兼隆缅企
　　前徽弥思
　　厚德宫闱顾复瞻
　　色笑以长依禁籞趋承溯
　　音容而如昨盖诸福咸备已征保定之符而
　　慈教长垂愈衍升平之庆兹丕基之是缵正显号之宜崇谨奉册寳恭上
　　尊諡曰
　　孝惠仁宪端懿慈淑纯德顺天翼圣章皇后伏冀坤灵黙佑
　　福履永绥介繁祉于无疆锡庥于勿替
　　恭加上
　　孝惠仁宪端懿慈淑恭安纯德顺天翼圣章皇后尊諡册文曰
　　俪干作则啓万年有道之长
　　体巽流徽衍奕世无疆之庆晋金函而焕彩崇鸿号以扬
　　芬钦惟
　　孝惠仁宪端懿慈淑纯德顺天翼圣章皇后
　　柔静凝庥
　　温恭着范
　　佐
　　世祖而勤内治式赞太平
　　事
　　文母以展孝思聿隆
　　尊养洁苹蘩于
　　九庙念切精诚亲澣濯于六宫身先节俭抚
　　圣祖于幼冲之日竭
　　慈覆于顾复之余六十四年备恩勤之
　　至德千八百国合爱戴之欢心惟和气以致祥毕臻诸福
　　信
　　仁人之多夀克享大年当
　　淑景方长
　　皇考犹获瞻夫色笑今恩晖遥荷躬正合致夫尊崇典
　　礼维新显扬益切谨奉册宝増上
　　尊諡曰
　　孝惠仁宪端懿慈淑恭安纯德顺天翼圣章皇后伏冀慈灵降鉴
　　厚泽贻庥绵百世之本支佑万邦之安阜
　　孝康章皇后佟佳氏少保都统承恩公佟图赉女为世祖妃诞育
　　圣祖
　　圣祖登极康熙元年十月癸夘恭上
　　圣母孝康章皇后
　　尊号
　　徽号曰
　　慈和皇太后二年二月庚戌崩五月甲午恭上
　　尊諡曰
　　孝康慈和庄懿恭惠崇天育圣章皇后九年五月丙辰加上尊諡曰
　　孝康慈和庄懿恭惠崇天育圣章皇后雍正元年八月己
　　酉加上
　　尊諡曰
　　孝庄慈和庄懿恭惠温穆崇天育圣章皇后乾隆元年三
　　月乙巳加上
　　尊諡曰
　　孝康慈和庄懿恭惠温穆端靖崇天育圣章皇后
　　恭上
　　慈和皇太后徽号册文曰德宝祚啓万年显世之符礼重徽称合四海尊亲之戴喜谐禁籞庆溢寰区钦惟
　　圣母仁称干始道合坤贞秉
　　淑范而襄内治化洽宫庭诞眇躬而缵鸿图恩深顾复仰慈仁之备至宜尊养之兼隆载考
　　彞章晋崇
　　鸿号谨告
　　天
　　地
　　宗庙
　　社稷率诸王贝勒文武羣臣恭奉册寳上
　　徽号曰
　　慈和皇太后伏愿嘉祥骈集茂祉愈増昭令闻而卜世卜年迓休征而弥昌弥炽寳文曰
　　慈和皇太后之寳
　　恭上
　　孝康慈和庄懿恭惠崇天育圣皇后尊諡册文曰慈恩罔极报莫殚夫追崇厚德难名号宜尊乎显懿用表无前之美以彰不匮之恩中外咸孚典仪惟备钦惟
　　皇妣大行慈和皇太后淑慎柔嘉温恭慈惠饬躬静好流蔼吉之徽音逮下雍和着肃雝之雅化内承
　　皇考匡赞惟勤上奉
　　重闱防恭匪懈眇躬缵绪方申尊养之忱鸾驭升遐遽结终天之慕仰惟盛德宜荐鸿名载考旧章博咨公议谨奉册宝上
　　尊諡曰
　　孝康慈和庄懿恭惠崇天育圣章皇后伏冀
　　慈灵昭格典懋膺益佑啓之仁永衍邦家之庆
　　恭加上
　　孝康慈和庄懿恭惠温穆崇天育圣章皇后尊諡册文曰慈范丕昭厚德衍无疆之庆
　　徽音广被深仁开有道之长稽钜典以尊崇奉鸿名而扬扢金函焕采玉册増辉钦惟
　　孝康慈和庄懿恭惠崇天育圣章皇后
　　坤顺同符
　　乾元协撰
　　着幽闲之度禁掖流芳
　　建雍肃之仪宫庭起化
　　克宣内治精诚而洁苹蘩
　　奉事
　　重闱愉惋而勤问视
　　躬节俭以昭令则澣濯成风本恺悌以布庥慈祥及物笃生我
　　圣祖仁皇帝诞应昌期毓成
　　至德集万方之爱戴庆五纪之升平当缵承伊始之年正尊显宜隆之日仰体
　　孝思于不匮继述维殷缅怀
　　懿德于无穷显扬益切谨奉册寳増上
　　尊諡曰
　　孝康慈和庄懿恭惠温穆崇天育圣章皇后伏冀慈眷加隆纯禧洊至奠清宁于四海贻昌炽于万年
　　恭加上
　　孝康慈和庄懿恭惠温穆端靖崇天育圣章皇后尊諡册文曰
　　懿德丕昭令则常垂于百世
　　圣慈广被鸿名永耀于万年播彤管以増辉奉瑶函而焕
　　彩钦惟
　　孝康慈和庄懿恭惠温穆崇天育圣章皇后
　　道协坤元
　　功符干运勤修壸政早起化于宫庭懋着
　　母仪永流徽于禁掖
　　九庙之苹蘩致洁克秉精诚
　　重闱之问视时殷聿彰仁孝躬行节俭深宫成澣濯之风
　　亲赞太平厚德啓绵长之瑞笃生我
　　圣祖仁皇帝诞应苞符毓成
　　圣德萃爱戴于亿千万国享升平者六十余年洎眇躬缵绪之初正钜典崇徽之日福钟善庆缅
　　懿训于无穷礼重显扬致孝思于不匮谨奉册宝増上尊諡曰
　　孝康慈和庄懿恭惠温穆端靖崇天育圣章皇后伏冀纯禧孔固
　　慈佑弥隆永贻昌炽之祥长啓和恒之福
　　孝恭仁皇后乌雅氏承恩公威武女诞育
　　世宗康熙十八年十月甲戌封
　　德嫔二十年十二月己亥晋封
　　德妃六十一年十一月
　　世宗宪皇帝登极是月癸夘
　　谕礼部恭上
　　圣母
　　皇太后尊号十二月乙夘礼部防同王大臣等恭拟皇太后尊号曰
　　仁夀皇太后奉
　　谕防所奏是本日以应行典礼具奏
　　皇太后不允诸王大臣复奏恭请
　　皇太后允上
　　尊号以慰
　　圣主孝思以副臣民仰望奉
　　谕防诸王大臣奏请一疏朕亲呈
　　皇太后再三叩求奉
　　皇太后懿防皇帝及诸王大臣援引旧典恳切求请予亦无可如何知道了
　　雍正元年正月壬寅
　　谕总理事务王大臣等
