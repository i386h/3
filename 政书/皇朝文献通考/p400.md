<!-- { "loadSidebar": true } -->
　　两宫大孝备矣至徳光融爰在冲年夙成睿智致泰之基征乎言志日就月将古训是嗜理数兼该穷源抽秘万几在御八表君临克勤于政无逸为箴晨赮欲起宵漏已深虑周禹迹事厪尧心广聴并观树旌建鼓靡善不扬有阙斯补四门攸辟庶官式叙既采珪璋亦罗貔虎苞有三孽怙势悖恩黙运神机载奠乾坤斾麾峰熄弩指鲸奔提封式廓截海为藩元裔速辜不修厥职禁旅一临凶渠伏殛罗刹扰边边帅讨贼拔城纵俘感恩懐徳维彼雄枭搆难比隣比隣内附稽颡称臣敢抗明诏怙恶不悛
　　天子三征扫荡边尘蠢兹遗孽搆氛西徼自恃荒遐狂跳纵暴堂堂天兵何幽不到底定三危恩同再造瑶池之水昆仑之冈穷域絶漠越海逾洋书传所记咸我昄章敷天率土无不来王睠念河淮频乗四载既安二渎亦通百一授成功万世永赖胥乐忧同仁膏遍沛周诗时迈虞典嵗巡省方询俗辇路生春蠲租赐复嵗有恩纶恵心溥渥益道平均旸雨偶愆恩泽已布朔汉朝鲜同霑膏露象魏既悬鸡竿屡树贯索其空桁杨可厝徳惟善政道在遗经纡御东鲁亲奠两楹礼明乐备桧柏増荣光华复旦天下文明覃心四府研精儒术典籍大兴英髦踵出爰在玑衡协时正日玉振金声审音调律海涵地负大哉王言鸾鶱凤翥焕乎宸翰文经武纬异用同源道高能博艺备徳尊歴代帝王祀典弥厚备列几筵光延笾豆修敬前朝亲临钟阜三恪垂封烝尝有后功勲耆旧恩礼优容厐眉皓首济济雍雍防谦克让川受谷冲穆穆其敬安安其恭六幕启宇八垓肇域维我
　　皇考忧劳靡极三灵集祐五纪膺歴维我
　　皇考兢勤不息贻我臣庶食徳难忘贻我子孙卜世无疆昌瑞之山峰峙川长功徳穹碑天日同光先是以
　　景陵建
　　圣徳神功碑遣大学士工部钦天监堂官相度立碑方位谕诸臣曰
　　世祖章皇帝碑文字似小
　　圣祖仁皇帝在位六十余年功徳隆盛文章字数甚多一碑不能尽载建立二碑一刻清字一刻汉文其碑若比
　　世祖章皇帝碑亭寛展恐有未安即或加寛必不可加高尔等详议具奏寻议应依
　　孝陵碑亭之式建立二碑俟镌刻告成择吉建立从之






　　皇朝文献通考卷一百五十一
<史部,政书类,通制之属,皇朝文献通考>
　　钦定四库全书
　　皇朝文献通考卷一百五十二
　　王礼考
　　山陵
　　世宗宪皇帝陵曰
　　泰陵
　　孝敬宪皇后合葬
　　敦肃皇贵妃从葬在易州西三十里永宁山本名太平峪山势自太行来巍峩耸拔脉秀力丰峻岭崇山逺拱于外灵岩翠岫环卫其间前则白涧河旋绕而清沙滋诸水会之后则巨马河潆流而胡良琉璃大峈诸水会之信天设之吉地也先是雍正七年十二月壬寅
　　世宗宪皇帝谕大学士等曰朕之本意原欲于
　　孝陵
　　景陵之旁卜择将来吉地而堪舆之人俱以为无可营建之处后经选择九凤朝阳山吉壤具奏朕意此地近依
　　孝陵
　　景陵与朕初意相合及精通堪舆之臣工再加相度以为规模虽大而形局未全穴中之土又带砂石实不可用今据怡亲王总督髙其倬等奏称相度得易州境内泰宁山太平峪万年吉地实乾坤聚秀之区为阴阳和会之所龙穴砂水无美不收形势理气诸吉咸备等语朕览所奏其言山脚水法条理分明洵为上吉之壤但于
　　孝陵
　　景陵相去数百里朕心不忍且与古帝王规制典礼有无未合之处着大学士九卿详悉会议具奏戊午大学士等会议言谨按帝王世纪及通志通考诸书厯代帝王营建之地逺或千余里近亦二三百里地脉之呈瑞关乎天运之发祥厯数千百里蟠结之福区自非一方独擅其灵秀今泰宁山太平峪
　　万年吉地虽于
　　孝陵
　　景陵相去数百里然易州及遵化州皆与京师宻迩实未为遥逺又泰宁山雄髙羣巘抽脉自管涔恒岳而来襟带百川分水以拒马滹沱为界相其形局既属大地之凝庥稽之典章又合三代而同揆伏乞遵照定制敬谨办理自集纯嘏于万年流嘉祉于奕叶矣得
　　防大学士九卿等引据史册典礼陈奏朕心始安一应所需工料等项俱着动用内库银两办理规模制度务从俭朴其石像等件需用石工浩繁颇劳人力不必建设着该部遵行
　　乾隆元年二月戊子尊
　　世宗宪皇帝陵曰
　　泰陵
　　十月戊辰恭悬
　　御书
　　泰陵匾额
　　辛未奉移
　　世宗宪皇帝梓宫于
　　泰陵先是八月丙戌礼部奏十月十一日
　　世宗宪皇帝梓宫发引仪注奉
　　谕防奏内议称奉移
　　梓宫发引时朕随行出寰宇尊亲牌楼门跪于街南恭梓宫过后朕乘舆出西直门由别路前往恭至于梓宫到
　　泰陵三孔桥更换小轝时朕先至
　　隆恩门恭到
　　陵后安
　　梓宫之次日祭毕即行囘京等语
　　雍和宫奉移
　　梓宫之日朕不忍于城内乘舆前往应步行送
　　梓宫出城后再乘舆由别路前往以便跪接至三孔桥更
　　换小轝时朕仍在旁跪不必先至
　　隆恩门
　　梓宫到陵之次日祭毕即回朕心实为不安朕欲在彼居住数日以申哀恋之忱着总理事务王大臣议奏十月初九日行奉移
　　梓宫礼告祭毕朕即在
　　雍和宫居住恭
　　梓宫发引余依议至九月癸巳总理事务王大臣议言谨按前代帝王亲送梓宫者少无成宪可稽礼曰既葬反而卒哭又曰既反哭主人与有司以几筵舍奠于墓左反日中而虞是安奉既毕原无复行居住之文恭查雍正元年三月二十七日
　　世宗宪皇帝亲送
　　圣祖仁皇帝梓宫至
　　山陵屡降
　　谕防欲于安奉后在
　　陵居住数日羣臣再三劝请伏防
　　俞允于四月初三日祭毕囘銮臣等恭请
　　皇上遵照
　　世宗宪皇帝典礼于次日祭后囘銮实属允协奉谕防王大臣援引礼经及
　　皇考所行定例具奏朕谨遵此例行戊戌
　　谕曰十月十一日朕亲送
　　皇考梓宫前往
　　山陵朕躬缟素其随往之王大臣官员等俱素服冠摘缨
　　纬到
　　陵后囘銮时各官冠缀缨纬俱服行衣又
　　谕履亲王允祹等曰尔等所议奉移
　　皇考梓宫送至
　　陵寝照从前
　　仁寿皇太后恭送
　　圣祖仁皇帝梓宫之例内称
　　皇太后宫眷于每日早辰先行由另修道路预至享殿恭驻次于朕黄幔城之右稍后等语虽云天子行
　　营宜居正中朕心实为不安伏思
　　皇太后恭送
　　梓宫宜瞻望
　　梓宫起行稍间在后随行驻次亦应于
　　梓宫营内至囘京时
　　皇太后仍由原行路囘京则既与理相合亦不致劳民动众修垫三道着总理事务王大臣会同再议具奏寻王大臣等议言奉移
　　世宗宪皇帝梓宫日
　　皇帝于
　　梓宫前祭酒三爵
　　皇太后于
　　梓宫旁祭酒三爵
　　皇太后宫眷
　　皇后宫眷瞻望
　　梓宫起行后由阜成门出
　　梓宫过随行驻次请于
　　芦殿大营东边稍后建立行营设
　　皇太后黄幔城每日早晨瞻望
　　灵驾起行后稍间随行晩间停止进谒至日由驻次所修
　　新路先至
　　隆恩门西所设黄幔恭
　　囘銮时仍由去时所行道路还京从之
　　丙子
　　世宗宪皇帝梓宫至
　　泰陵暂安奉
　　飨殿
　　【臣】等谨按
　　泰陵安奉地宫以前致祭之礼乾隆元年八月礼臣奏恭
　　查
　　世祖章皇帝于二周年安奉
　　地宫自期年后每日一次奠献每月馔五筵羊三酒三尊
　　楮钱五千楮帛五千致祭
　　圣祖仁皇帝于期年内安奉
　　地宫于安奉前每日仍三次供献每月馔十有一筵羊五酒五尊楮钱二万楮帛一万致祭本月二十三日于
　　世宗宪皇帝前行期年致祭礼至十月十一日奉移梓宫于
　　泰陵至次年三月初二日安奉
　　地宫奉移之前请照
　　圣祖仁皇帝前奠献之例每日三次至奉移
　　泰陵安奉
　　地宫之前请照
　　世祖章皇帝前奠献之例每日一次其月祭所用馔筵羊酒楮钱楮帛等项仍照见行例致祭至是礼臣复奏言
　　世宗宪皇帝梓宫暂安奉
　　隆恩殿每日三次香烛晡时供果馔一筵凡在陵寝之贝勒公大臣侍卫等分作二班轮流齐集安奉地宫以前
　　隆恩门令大臣侍卫等守防周围内外令总管率八旗官兵总兵率緑旗官兵各轮班守防每月二十三日周月致祭由部奏遣亲王承祭行礼举哀如仪从之
　　二年二月庚辰奉移
　　孝敬宪皇后梓宫于
　　泰陵先是元年十二月戊辰
　　谕总理事务王大臣等曰明年二月二十二日朕亲送
　　孝敬宪皇后梓宫前往
　　泰陵前已颁发谕防今因礼部奏进仪注奉
　　皇太后懿防届期亦欲亲送朕思奉移之日距安奉地宫之期尚逺
　　皇太后慈舆可以迟数日啓行少节劳勚再三奏恳未防俞允又降
　　懿防
　　孝敬宪皇后梓宫奉移大事若不亲送于礼未尽于心未安钦此传谕总理事务王大臣礼部工部内务府将一切仪注及途次行走事宜一并详议具奏寻王大臣等议言
　　孝敬宪皇后梓宫奉移日
　　皇帝诣
　　梓宫前祭酒三爵
　　皇太后于
　　梓宫旁祭酒三爵
　　皇太后宫眷
　　皇后宫眷瞻望
　　梓宫起行
　　梓宫由殡殿出
　　皇上预诣大门外东旁跪
　　梓宫登大升轝兴在左随行至下马红桩处
　　灵驾过
　　乘舆由别路预往
　　芦殿祗
　　皇太后
　　皇后宫眷由
　　御路往行营宿次
　　灵驾将至
　　皇上跪迎过随行安奉
　　芦殿毕供献果馔
　　皇上行夕献礼毕由东南角门出翼日早
　　皇帝诣
　　芦殿前行朝奠礼
　　皇太后
　　皇后宫眷退于
　　芦殿东间瞻望
　　灵驾起行每日恭迎行礼之处皆照此例行至
　　陵之日
　　皇帝
　　皇太后
　　皇后皆先诣
　　世宗宪皇帝几筵前恭谒毕
　　皇帝至红门内东更衣殿内恭竢
　　灵驾至红门外桥东跪迎过随行竢奉安毕于梓宫前行奠献礼乃还行宫众皆退
　　皇太后
　　皇后宫眷均诣
　　殿内祭酒三爵毕囘行营从之
　　甲申
　　孝敬宪皇后梓宫至
　　泰陵暂安奉
　　芦殿
　　乙酉王大臣等奏请间日一诣
　　梓宫前奠献不允总理事务和硕庄亲王允禄等奏言昨
　　奉
　　谕防二十八日二十九日三十日俱亲诣
　　飨殿梓宫前奠献行礼【臣】等伏见
　　皇上自二十一日诣
　　孝敬宪皇后梓宫前行祖奠礼二十二日
　　梓宫发引
　　皇上步行亲送又先至
　　芦殿奉迎
　　躬亲奠献沿途每日迎送两次行礼尽敬尽哀圣躬已极劳瘁二十六日恭谒
　　世宗宪皇帝梓宫今日行奉安
　　大祭礼连日哀劳实为过甚在
　　皇上大孝性成中情纯挚不觉过哀而【臣】等瞻仰之际
　　不胜感悚伏念三月初一日
　　大祭初二日安奉
　　地宫典礼至为重大
　　皇上仁孝诚敬之心更不知如何深切若于此三日内
　　诣
　　泰陵瞻依悲痛深恐哀劳大过致烦
　　皇太后慈念且初五日
　　升祔大礼仪文隆盛归途程次遥逺
　　圣驾更为劳顿伏乞
　　俯允臣等所请间日一次前往
　　亲奠稍加撙节以慰安
