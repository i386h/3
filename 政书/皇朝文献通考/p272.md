<!-- { "loadSidebar": true } -->
　　列圣东西向设
　　四从神座于第二成
　　五岳东
　　启运
　　天柱二山从之
　　五镇西
　　隆业
　　昌瑞
　　永宁三山从之
　　四海在
　　五岳之次
　　四渎在
　　五镇之次均东西向施黄幄工部官张
　　皇帝拜次于第二成子阶上张大次于外壝北门外神
　　路之东太常寺典簿陈牲俎于
　　神厨博士辨簠簋笾豆登铏之实以次展器于神库
　　右设
　　神座供张展牲器
　　其日昩爽太常寺设黄案于
　　中和殿中
　　御座之南太常寺卿只赞事殿内司祝由内阁奉祝
　　版暂奉于
　　太和殿内初昕太常寺卿率钦天监博士至乾清门奏时
　　皇上龙袍补服乗舆出宫至
　　中和殿后降舆
　　御殿立左楹前西向记注官四人于殿右门夹槛内外立东面司祝奉祝版前列提鑪二太常寺赞礼郎十人引至
　　中和殿外阶下止司祝奉祝版由中阶进殿中门陈于案三叩兴退太常寺卿展祝文赞礼郎布拜褥
　　皇帝诣案前恭阅毕行一跪三拜礼兴复位立太常寺卿韬祝版有司彻拜褥司祝进至案前三叩恭奉祝版兴由殿中门出太常寺卿跪奏礼成
　　皇帝还宫太常寺官恭送祝版至
　　北郊奉安于
　　神库是日彻
　　乾清门斋戒牌铜人恭设于
　　斋宫
　　右
　　阅祝版
　　厥明步军统领饬所部清跸除道銮仪卫官校陈设
　　法驾卤簿不陪祀王公百官朝服咸防只送驾如仪已刻太常寺卿赴
　　乾清门奏请诣
　　北郊斋宿
　　皇帝龙袍补服乗礼舆出至
　　太和门阶下降舆銮仪卫进金辇掌卫事内大臣一人跪奏请陞辇奉辇扶辇纳陛均如仪
　　皇帝陞辇
　　驾发警跸
　　午门鸣钟鼓
　　皇帝由协和门东华门出导迎乐前引不作左右涂巷皆设布幛防军统领步军统领率弁校辟除如诣
　　南郊仪
　　右
　　銮舆出宫
　　驾至
　　北郊由西门入至
　　方泽北门外【谨按乾隆三十五年奏准由西门入礼毕仍由西门还宫】掌銮仪卫内大臣跪奏请降辇前引内大臣右赞引左对引太常寺卿二人恭导
　　皇帝由外壝北右门至
　　皇只室诣
　　皇地只香案前立司香太常寺少卿一人跪进香皇帝跪受香拱举仍授司香兴三上香毕以次诣
　　列圣前上香如仪
　　皇帝行三跪九拜礼两庑
　　从位遣分献官上香行礼
　　皇帝诣
　　方泽陞子阶第一成恭眂
　　皇地只位
　　列圣配位赞引官以次跪奏毕恭导
　　皇帝由内壝西右门诣
　　神库恭眂笾豆赞引跪奏如前仪遂遣官并眂牲牢
　　皇帝由内壝北右门出陞辇诣
　　斋宫从祀王公百官分班只随坛斋宿均如祀
　　南郊之仪
　　右
　　眂
　　神位
　　坛位笾豆眂牲斋宿
　　将事之夕夜分太常寺卿率官属入然炬明镫具器陈于案各以其序第一成
　　皇地只幄内犊一登一簠二簋二笾十有二豆十有二金
　　鑪一黄镫金镫各二爵垫一
　　列圣幄内皆犊一登一簠簋各二笾豆各十有二金鑪各一黄镫金镫各二爵垫一幄北中设一案少西南向供祝版西设一案东向陈黄琮一郊祀制帛一【色黄】奉先制帛二【白色】香盘三尊三匏爵九壶一实福酒盘一实胙肉东设一案西向陈奉先制帛三【色白】香盘三尊三匏爵九凡牲陈于俎凡玉帛实于篚凡爵实酒承以舟疏布幂勺具第二成
　　四从幄内皆牛一羊一豕一登一铏簠簋各二笾豆各十琖三十鑪一镫四各设一案陈礼神制帛各一【岳镇色用青赤黄白黑五山色用白四海色用青白赤黑四渎色用黑】尊一爵三香盘一俎篚幂勺具銮仪卫冠军使设洗于大次乐部率太常协律郎设中和韶乐于二成阶下与
　　南郊礼同
　　右陈设
　　陈设毕礼部侍郎一人由东阶陞第一成太常寺博士前引诣
　　皇地只位前省眂玉帛齍盛及登俎笾豆之实以次诣列圣位前省齍毕仍由东阶降至第二成
　　从位前周眂如仪
　　右省齍
　　辨行礼位第一成子阶上为读祝受福胙
　　皇帝拜位第二成黄幄次为
　　皇帝行礼拜位南向第二成阶下为陪祀王公拜位左翼东位西上右翼西位东上庭中夹神道东西为分献官拜位外壝门外为陪祀百官拜位东西各五班均面南重行异等西位东上东位西上辨执
　　事位第一成太常寺官二人立
　　皇帝拜位前一司拜牌东面一司拜褥西面司祝一人立祝案西东面司香三人司玉帛一人司帛二人司爵三人序立西案之西东面司香三人司帛三人司爵三人序立东案之东西面光禄寺卿二人立西司香之后侍卫二人立东司香之后太常寺赞赐福胙一人立西司爵之次均南上侍仪礼部尚书一人侍郎一人立东案之北西面都察院左都御史副都御史各一人乐部典乐一人立西案之北东面均南上阶下太常寺典仪一人西立东面第二成司拜褥拜牌官各一人分立黄幄次东西与第一成子阶同第二成阶下记注官四人东立西面引王公行礼鸿胪寺官二人纠仪御史四人礼部祠祭司官二人分立拜位左右均东西面司乐协律郎乐工序立东西乐悬之次歌工立乐工之次乐舞生文武八佾分行序立西在歌工之右东在歌工之左皆西列东上东列西上太常寺传赞四人二人循内壝墙立二人循外壝墙立外壝门外纠仪御史四人礼部祠祭司官四人分立陪祀百官之次鸿胪寺序班东西各一人立于纠仪官之次稍后均东西面掌瘗官一人率瘗人立于瘗坎之西北隅
　　右辨位
　　祀日日出前七刻司祝诣
　　神库恭请祝版设于祝案跪叩如仪礼部尚书一人率太常寺卿属恭请
　　神位銮仪卫官校豫设凤亭一于
　　皇只室阶下正中北向又设凤亭五于左右稍后均北向凤亭四于北稍后均东西向至时太常寺官启
　　神龛礼部尚书诣
　　皇只室各香案前上香行礼如仪太常寺卿率属分诣皇只室及
　　从位前各行一跪三叩礼先请
　　四从位奉至丹墀东西向次请
　　列圣神位于殿内东西向俟请
　　皇地只神位北向先行乃奉
　　列圣神位以从既出殿乃奉
　　四从神位以从依次奉安于凤亭内跪叩如初校尉舁
　　亭太常寺官十人前引礼部尚书由
　　方泽南门入至子阶亭止
　　皇地只居中
　　列圣左右稍后均北向
　　从位再后东西向太常寺官诣各亭前跪三叩兴恭请
　　皇地只
　　列圣神位陞子阶诣第一成
　　四从神位陞东西阶诣第二成以次奉安于
　　神位各行一跪三叩礼退
　　右请
　　神位
　　太常寺卿赴
　　斋宫奏请诣
　　坛行礼
　　皇帝御祭服乗礼舆出
　　斋宫陞金辇銮仪卫校鸣
　　斋宫钟前引后扈如常仪
　　皇帝至外壝门外神路西降辇赞引对引太常寺卿恭
　　导
　　皇帝诣大次少竢赞礼郎引分献官于外壝左门外序立鸿胪寺官引陪祀王公于外壝门外侍卫后百官于行礼位后按翼东西序立只太常寺卿告奉安
　　神位毕奏请行礼
　　皇帝出大次銮仪卫官跪奉盥巾如仪赞引对引恭导皇帝由外壝北右门入陞子阶就第二成拜位侍卫至内壝门外前引内大臣执鑪镫官至第二成阶下均止立后扈大臣随侍鸿胪寺官引阶下王公咸就拜位立赞礼郎引分献官入内壝左门至分献拜位立鸿胪寺官引百官均就拜位序立典仪赞乐舞生登歌执事官各共乃职武舞执干戚进赞引奏就位
　　皇帝就拜位立
　　右就次盥洗就位
　　皇帝既就位典仪赞瘗毛血迎
　　神司乐赞举迎
　　神乐奏中平之章协律郎举麾工鼓柷乐作赞引奏跪拜
　　兴
　　皇帝行三跪九拜礼传赞赞跪叩兴王公百官均随行
　　礼协律郎偃麾工戛敔乐止
　　右迎
　　神
　　典仪赞奠玉帛左右司香奉香盘以次进至香案前恭左司玉帛官暨司帛官由西案奉篚右司帛官由东案奉篚以次进至
　　神位前恭司乐赞举奠玉帛乐奏广平之章乐作赞引
　　奏陞坛暨对引官恭导
　　皇帝陞第一成对引官至北阶上止立【后同】赞引恭导皇帝诣
　　皇地只香案前司香跪赞引奏跪
　　皇帝跪奏上香司香进香
　　皇帝上炷香次三上瓣香兴赞引恭导
　　皇帝诣
　　皇地只位前司玉帛官跪赞引奏跪
　　皇帝跪奏奠玉帛司玉帛官进篚
　　皇帝受篚拱举奠于案兴以次诣
　　列圣位前上香献帛仪同赞引奏复位恭导
　　皇帝复第二成拜位立乐止
　　右奠玉帛
　　既奠玉帛典仪赞进俎赞引对引恭导
　　皇帝转立拜位旁西向起拜褥太常寺官引分献官鸿胪寺官引王公各退避东西面立有司贮羮于壶恭执太常寺官二人引至坛阶下止立执壶官升子阶以次登过幄次仍布拜褥恭导
　　皇帝复位王公及分献官皆引复位执壶官诣
　　皇地只
　　列圣位前跪拱举兴以羮沃俎者三退由西阶降司乐赞举进俎乐奏含平之章乐作赞引奏陞
　　坛恭导
　　皇帝陞第一成诣
　　皇地只位前立赞引奏跪
　　皇帝跪奏进俎
　　皇帝拱举进俎兴以次诣
　　列圣位前进俎仪同赞引奏复位恭导
　　皇帝复第二成拜位立乐止
　　右进俎
　　典仪赞行初献礼有司掲尊幂勺挹酒实爵左右司爵以次进至各
　　神位案前恭竢司乐赞举初献乐奏太平之章乐作司乐
　　举节舞干戚之舞赞引奏陞
　　坛恭导
　　皇帝诣第一成
　　皇地只位前司爵跪赞引奏跪
　　皇帝跪奏献爵司爵进爵
　　皇帝受爵奠于垫中兴赞引奏诣读祝位
　　皇帝诣读祝拜位立司祝至祝案前跪三叩兴奉祝版
　　跪案左乐暂止赞引奏跪
　　皇帝跪羣臣皆跪赞引赞读祝司祝读祝辞曰维某年
　　月日
　　嗣天子臣御名敢昭告于
　　后土皇地只曰时当夏至羣物方亨生长发育有生咸赖
　　功德至厚上配
　　皇天谨以玉帛牲醴齍盛庶品用将只祀奉
　　太祖承天广运圣德神功肇纪立极仁孝睿武端毅钦安文定业高皇帝
　　太宗应天兴国德彰武寛温仁圣睿孝敬敏昭定隆道显功文皇帝
　　世祖体天隆运定统建极英睿钦文显武大德功至仁纯孝章皇帝
　　圣祖合天运文武睿哲防俭寛裕孝敬诚信中和功德大成仁皇帝
　　世宗敬天昌运建中表正文武英明寛仁信毅大孝至诚宪皇帝配尚
　　飨读毕兴奉祝版跪安
　　皇地只位前篚内三叩兴退乐作赞引奏拜兴
　　皇帝率羣臣行三拜礼兴赞引恭导诣
　　列圣位前以次献爵仪同赞礼郎引分献官由东西阶陞
　　诣各
　　从位前上香献帛献爵毕赞引奏复位恭导
　　皇帝复第二成拜位立分献官咸降阶退各复拜位立
　　乐止武功之舞退文舞执羽籥进
　　右初献读祝
　　典仪赞行亚献礼司爵执爵以进司乐赞举亚献乐奏安平之章乐作舞羽籥之舞赞引奏陞
　　坛恭导
　　皇帝陞第一成以次奠爵于左仪如初献赞引奏复位皇帝复位立乐止
　　右亚献
　　典仪赞行终献礼司爵执爵以进司乐赞举终献乐奏时平之章乐作【舞同亚献】赞引奏陞
　　坛恭导
　　皇帝陞第一成以次奠爵于右仪如亚献赞引奏复位
　　恭导
