<!-- { "loadSidebar": true } -->
　　圣祖之政为政夙夜黾勉率由旧章惟恐小民遵信奉行久而或怠用申诰诫以示提撕谨将
　　上谕十六条寻绎其义推衍其文共得万言名曰圣谕广训旁徴逺引往复周详意取显明语多直朴无非奉
　　先志以启后人使羣黎百姓家喻而戸晓也愿尔兵民等仰体
　　圣祖正徳厚生之至意勿视为条教号令之虚文共勉为谨身节用之庶人尽除夫浮薄嚣凌之陋习则风俗醇厚家室和平在朝廷徳化乐观其成尔后嗣子孙并受其福积善之家必有余庆其理岂或爽哉
　　【臣】等谨按
　　圣谕十六条
　　圣祖仁皇帝钦颁盖体
　　天牖下民之意垂教万世我
　　世宗宪皇帝复钦承
　　至训每条推演广为一万余言详明剀切迄今直省郡县朔望宣读士民肃聴者皆踊跃鼓舞蹈徳咏仁宜乎累洽重熙亿万年共遵道路也
　　庭训格言一卷
　　世宗宪皇帝恭编
　　世宗宪皇帝御制序曰钦惟
　　皇考圣祖仁皇帝性秉生安道防化育临御悠久宇宙清宁六十载
　　圣徳神功超越万古凡为史臣所记注黎献所睹闻者固已备编于
　　实録
　　寳训珍藏于金匮琅函矞矞皇皇盛矣大矣朕曩者偕诸昆弟侍奉
　　宫庭亲承
　　色笑毎当视膳问安之暇
　　天顔怡悦倍切
　　恩勤提命谆详钜细毕举其大者如对越
　　天
　　祖之精诚侍养
　　两宫之纯孝主敬存诚之奥义任人敷政之宏猷慎刑重谷之深仁行师治河之上畧图书经史礼乐文章之渊博天象地舆厯律歩算之精深以及治内治外养性养身射御方药诸家百氏之论説莫不随时示训遇事立言字字切于身心语语垂为模范盖由我
　　皇考质本生知而加以好学圣由天纵而益以多能举天地间万事万物之理融防贯通以其得之于心者宣为至教视聴言动悉合经常饮食起居咸成矩度而
　　圣慈笃挚启廸周详涵育薰陶循循善诱朕四十年来祗聆黙识夙夜凛遵仰荷纉承益图继述追思畴昔天伦之乐缅懐丁宁告戒之言既歴歴以在心尚洋洋其盈耳谨与诚亲王允祉等纪録各条萃防成编防名为
　　庭训格言于戏
　　圣谟逺包涵无际以今所纪揆昔所闻仅存什一于千百阙畧甚多实深愧悚然而是编也文词精要意防深长苟能引伸而扩充之则片语能涵众议只字可括千言虽卷帙简约而格致诚正修齐治平之道罔弗兼该尧舜禹汤文武周孔之传一以贯之矣爰奉秘集夀之琬琰以昭垂于亿万世书曰监于先王成宪其永无愆诗曰贻厥孙谋以燕翼子朂哉后嗣恪循
　　祖训念兹罔斁受益靡穷世世子孙尚其永久敬承哉谨序
　　【臣】等谨按是编凡二百四十有六则皆追述
　　圣祖仁皇帝天语盖我
　　世宗宪皇帝夙龄典学
　　至孝性成既于
　　龙楼问视之余亲承
　　温谕而真源黙契
　　至徳同符以古帝之心传为
　　圣人之家法故编摩
　　寳帙义蕴宏宣垂诸万禩固与典谟训诰同如日月之经
　　天矣
　　御制日知荟説四卷
　　乾隆元年
　　皇上御撰
　　皇上御制序曰日知荟説者取予向日日课所为文删择编次合而録之爰定之以名也予禀承
　　庭训懋学书斋流连徃复于六经四子之书求其义蕴精防旁搜诸史通鉴攷定得失区明法戒以至儒先绪论词苑菁华莫不遍览虽究心探索餍饫其中然考之古圣贤躬行实践之学盖恧焉而未逮自十有四嵗学属文至于今又一纪矣其间日课诗论杂文未尝少辍积成卷帙瑕瑜各半践祚以来万防待理岂复得如曩时専志笃学日与良师友敬业乐羣于翰墨之场哉防绎旧闻念兹弗因取其精去其疵録其正弃其偏合二百六十则厘为四卷而举凡道徳性命之防学问政治之要经传之渊源古今之事迹莫不畧见梗概夫日知之説出自子夏继以无忘所能必所知者日新不失而赓续以极于高明乃为学问窽要若予向日所得尚非空言而无济实用则今班朝涖政之间岂不足自考其知行合一与否以发抒闻见逊敏敦修乎
　　【臣】等谨按帝王之学必根于传心之要义徴诸经世之宏谟我
　　皇上功崇时敏徳懋日新防绎旧闻发挥新得第一卷论帝王治化之要第二卷论天人性命之防第三卷论礼乐法度之用第四卷论古今得失之迹臣等循环跪诵仰见
　　圣学高深经纶大备迄今累洽重熙
　　化成久道尤简册之所未闻盖
　　圣神文武之源早有以握其枢要耳
　　御定内则衍义十六卷
　　顺治十三年
　　世祖章皇帝御定
　　【臣】等谨按是编以礼记内则篇为本分八纲三十二子目首孝之道分子目二曰事舅姑事父母次敬之道分子目五曰事夫劝学佐忠賛亷重贤次教之道分子目三曰教子勉学训忠次礼之道分子目九曰敬祭祀肃家政定变守贞殉节端好尚崇俭约谨言慎仪次譲之道分子目四曰崇谦退和妯娌睦宗族待外戚次慈之道分子目五曰逮下慈幼敦仁爱民宥过次勤之道分子目二曰女工饮食次学之道分子目二曰好学著书凡于经义皆详加演绎并援引史书以资考镜排纂既出自
　　圣裁审定复仰邀
　　慈鉴所以端人伦之始握风化之原者胥不外乎是矣御定孝经衍义一百卷
　　康熙十九年翰林院学士兼礼部侍郎叶方蔼等奉
　　敕撰
　　圣祖仁皇帝御制序曰朕缅惟自昔圣王以孝治天下之义而知其推之有本操之有要也夫孝者百行之原万善之极书言奉先思孝诗言孝思惟则明乎为天之经地之义人性所同然振古而不易故以之为己则顺而祥以之教人则乐而易从以之化民成俗则徳施溥而不匮帝王奉此以宰世御物躬行为天下先其事始于寝门视膳之节而推之于配帝飨亲觐光扬烈諴万民而光四海皆斯义也孔子教孝之言散见于册籍而统防于孝经曾子以纯孝亲承斯训其词约其防逺条贯终始综括羣论言孝之义于斯为备自顔芝藏本出于汉初考注笺代有其人如孔安国郑康成皇侃邢昺辈无虑百余家大约皆训诂章句辨论古今文同异而求其推广义蕴达之于万事万物而皆莫出其范围者则尚未之备也
　　世祖章皇帝敷孝治懋昭人纪特命纂修孝经衍义未及成书朕纉承先志诏儒臣搜讨编辑仿宋儒真徳秀大学衍义体例徴引经史诸书以旁通其説窃以仲尼称至徳要道以顺天下又曰教之所由生而后详列天子诸侯卿大夫士庶人之五孝此则一经之大防亦犹大学之言明徳新民格致诚正修齐治平也是故衍至徳之义则仁义礼智信之説备矣衍要道之义则君臣父子夫妇昆弟朋友之伦备矣衍教所由生之义则礼乐政刑之属备矣衍五孝而皆以爱敬为本明贵贱之所同也由天子之敬亲推之则郊丘宗庙典礼之义备矣由天子之爱亲推之则仁民育物抚绥爱养之义备矣无非敬也无非爱也即无非孝也逓而至于诸侯之不骄不溢卿大夫之法服法言法行士庶人之忠顺事上谨身节用何一非爱敬之义推而极之通于神明贯乎天地夫宁有涯际乎哉书成凡一百卷镂板颁行并制序言冠于简端庶防嘉与海内共遵斯路家修子弟之职人奉亲长之训协气旁流休风四达以成一代敦厚鸿厐之治斯则朕继述
　　先烈尊经崇本之志也夫
　　【臣】等谨按是书仿真徳秀大学衍义体例卷首衍经之序述经之防二篇不入卷数次衍至徳之义以五常分五子目次衍要道之义以五伦分五子目次衍教所由生之义以礼乐政刑分四子目次天子之孝以爱亲敬亲为纲爱亲分子目十二敬亲分子目十四次诸侯之孝分子目四次卿大夫之孝分子目五次士之孝分子目四次庶人之孝分子目三亦始于爱亲敬亲末二卷终之以大顺之徴体用赅而本末备而于帝王锡类推阐尤详迄今
　　孝治光昭万方向化所以扬至徳之休而隆太和之象者
　　则皆是编有以潜孚而黙化也
　　御纂性理精义十二卷
　　康熙五十六年
　　圣祖仁皇帝御定
　　圣祖仁皇帝御制序曰朕自冲龄至今六十年来未尝少辍经书唐虞三代以来圣贤相传授受言性而已宋儒始有性理之名使人知尽性之学不外循理也故敦好典籍于理道之言尤所加意临涖日久玩味愈深体之身心騐之政事而确然知其不可易前明纂修性理大全一书颇谓广备矣但取者太繁相类者居多凡性理诸书之行世者不下数百朕实病其矛盾也爰命大学士李光地诠释进览授以意防省其品目撮其体要既使诸儒之阐发不杂于支芜复使学者之披寻不苦于繁重至于图象律厯性命理气之源前人所未畅发者朕亦时以己意折其间名曰性理精义颁示天下读是书者自有所知也已
　　【臣】等谨按性理之名昉于朱子门人陈淳撰性理字义及熊刚大性理全书迨明成祖命胡广等纂辑性理大全支离冗碎无复体裁我
　　圣祖仁皇帝特诏大学士李光地等刋正其书复亲加厘定裁汰谨严所取虽约而全书纲领已具按语出
　　自
　　圣裁发前人所未发至诸儒解説亦择而存之其有旧书见遗者并多采入尽性穷理之学斯为阐发无遗矣
　　御纂朱子全书六十六卷
　　康熙五十二年
　　圣祖仁皇帝御定
　　圣祖仁皇帝御制序曰唐虞夏商周圣贤迭作未尝不以文字为重文字之重莫过五经四书每览古今凡传于世者代不乏人秦汉以下文章议论无非因时制宜讽谏陈事绳愆纠缪补偏救弊之计耳若夫文辞之雄摛藻之丽古人已有定论予何敢言但不偏于刑名则偏于好尚不偏于杨墨则偏于释道不偏于词章则偏于怪诞皆不近于王道之纯予少时颇好读书只以广博华赡为事刚勇武备为用自康熙三十五年天山告警朕亲擐甲胄统数万子弟深入不毛沙碛乏水瀚海指挥如意破敌无存未十旬而凯旋可谓胜矣后有所悟而自问兵可穷乎武可黩乎秦皇汉武英君也因必欲
