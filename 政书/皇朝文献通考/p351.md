<!-- { "loadSidebar": true } -->
　　册宝加上
　　圣祖母昭圣慈夀恭简安懿章庆敦惠太皇太后徽号曰昭圣慈夀恭简安懿章庆敦惠温庄太皇太后
　　圣母仁宪皇太后徽号曰
　　仁宪恪顺皇太后崇
　　两宫之显号洽万国之欢心于戏祉贻孙子宏昭式谷之源礼备尊亲大锡覃恩之典布告中外咸使闻知
　　六年
　　圣祖仁皇帝躬亲大政十一月丁巳加上
　　昭圣慈夀恭简安懿章庆敦惠温庄太皇太后徽号曰昭圣慈夀恭简安懿章庆敦惠温庄康和太皇太后加上仁宪恪顺皇太后徽号曰
　　仁宪恪顺诚惠皇太后前期一日遣官祭告
　　天
　　地
　　太庙
　　社稷
　　圣祖仁皇帝礼服诣
　　太皇太后
　　皇太后宫恭上奏书届日恭奉
　　册宝诣
　　太皇太后
　　皇太后宫加上
　　徽号行礼如仪次日
　　颁诏天下
　　诏曰朕惟自古帝王建极绥猷保民图治莫不以懋昭先徳只尽孝忱为务朕缵承丕基躬亲庶政恭惟
　　世祖章皇帝功徳兼隆当崇配享暨
　　圣祖母太皇太后
　　圣母皇太后恩勤备至宜尽显扬是用上稽前典下协舆情谨告
　　天
　　地
　　宗庙
　　社稷率诸王贝勒文武羣臣于康熈六年十一月朔有七日冬至恭祀
　　上帝十六日如夏至仪恭祀
　　地只并奉
　　世祖章皇帝配享十七日恭奉册宝加上
　　圣祖母昭圣慈夀恭简安懿章庆敦惠温庄太皇太后徽号曰
　　昭圣慈夀恭简安懿章庆敦惠温庄康和太皇太后加上圣母仁宪恪顺皇太后徽号曰
　　仁宪恪顺诚惠皇太后庆礼兼行鸿恩广逮于戯率由旧章以觐前烈之髙厚永膺纯嘏覃敷怙冒之恩慈彰孝道于千秋合欢心于万国布告天下咸使闻知
　　十五年正月甲午以
　　册立皇太子礼成加上
　　昭圣慈夀恭简安懿章庆敦惠温庄康和太皇太后徽号
　　曰
　　昭圣慈夀恭简安懿章庆敦惠温庄康和仁宣太皇太后
　　加上
　　仁宪恪顺诚惠皇太后徽号曰
　　仁宪恪顺诚惠纯淑皇太后前期一日遣官祭告天
　　地
　　太庙
　　社稷
　　圣祖仁皇帝礼服诣
　　太皇太后
　　皇太后宫行礼恭上奏书届日恭奉
　　册宝诣
　　太皇太后
　　皇太后宫加上
　　徽号行礼如仪次日
　　御太和殿受贺
　　颁诏天下
　　诏曰朕惟帝王绥理万方首崇孝治尊亲之典因事加隆至建立元储懋敦国本尤必推源懿徳上晋徽称此厯代不易之盛轨也钦惟我
　　圣祖母昭圣慈夀恭简安懿章庆敦惠温庄康和太皇太后佐
　　皇祖太宗文皇帝肇造丕基启
　　皇考世祖章皇帝恢大业
　　圣母仁宪恪顺诚惠皇太后母仪茂着克嗣徽音朕奉事慈闱并承训育绍基图治宵旰靡宁兹者祗遵懿命册立皇太子礼成仰惟垂裕之仁式举显之典谨告
　　天
　　地
　　宗庙
　　社稷于康熈十五年正月十一日率诸王贝勒文武羣臣恭奉
　　册宝加上
　　圣祖母昭圣慈夀恭简安懿章庆敦惠温庄康和太皇太后徽号曰
　　昭圣慈夀恭简安懿章庆敦惠温庄康和仁宣太皇太后圣母仁宪恪顺诚惠皇太后徽号曰
　　仁宪恪顺诚惠纯淑皇太后庆礼告成恩纶宜沛于戱崇仪显号昭令范于千秋锡类推恩洽欢心于四海布告中外咸使闻知
　　二十年十二月癸夘以滇黔荡平加上
　　昭圣慈夀恭简安懿章庆敦惠温庄康和仁宣太皇太后徽号曰
　　昭圣慈夀恭简安懿章庆敦惠温庄康和仁宣靖太皇太后加上
　　仁宪恪顺诚惠纯淑皇太后徽号曰
　　仁宪恪顺诚惠纯淑端禧皇太后前期遣大学士勒徳洪
　　明珠诣
　　慈宁宫奏加上
　　徽号礼仪
　　太皇太后谕曰自叛逆搆乱于今八年皇帝焦心劳思运竒制胜故得宼盗削平海宇宁谧皇帝应受尊号以答臣民之望予处深宫之中不与外事受此尊号于心未惬此典礼不必行勒徳洪等奉
　　太皇太后防还奏
　　上复遣诣
　　慈宁宫奏曰厯稽往代国家凡有大庆必归美于尊亲太皇太后鉴臣微忱特允奏请臣虽无尊号传示中外亦有荣光
　　太皇太后复不允勒徳洪等还奏
　　上复遣诣
　　慈宁宫奏曰自宼乱用兵以来将士疲劳生民困苦疮痍未复喘息未苏虽兵戈乍戢疆宇初平国家纪纲正宜整顿地方元气正宜培养臣何敢晏然自处以为太平无事受纳尊号惟祈
　　太皇太后圣心欢豫俯体羣情允行大典臣实幸甚天下幸甚
　　太皇太后曰皇帝既惓惓恳情至于再三予亦不能固辞可照礼仪行前一日遣官告祭
　　天
　　地
　　太庙
　　社稷届日
　　圣祖仁皇帝率王公大臣侍卫等恭奉
　　册宝诣
　　太皇太后
　　皇太后宫加上
　　徽号行礼如仪礼毕
　　御太和门【以　太和殿工未告成故】受贺如仪是日
　　皇贵妃以下诣
　　太皇太后
　　皇太后宫行庆贺礼质明公主王妃以下县君镇国将军夫人以上民公侯伯都统子内大臣大学士尚书等官命妇以上俱朝服在
　　永康右门齐集其引礼前引后随大臣命妇俱朝服在右翼门齐集礼部引至
　　隆宗门礼部堂官传内监奏请
　　皇贵妃等诣
　　太皇太后宫行礼
　　皇贵妃
　　贵妃
　　诸妃礼服升舆依次出
　　隆宗门赴
　　慈宁宫其引礼大臣命妇前导公主王妃以下大臣命妇
　　等随至
　　永康左门降舆入
　　慈宁门内丹陛上西旁立引礼命妇传内监奏请太皇太后升座
　　太皇太后礼服御内殿乐作
　　陞座乐止
　　皇贵妃等前进
　　皇贵妃在左
　　贵妃在右
　　诸妃分左右立稍后率公主王妃以下大臣命妇依次排立行六肃三跪三叩礼乐作礼毕乐止
　　皇贵妃等复原位立内监奏请
　　太皇太后还宫乐作进宫乐止
　　皇贵妃等出宫乘舆引礼命妇前导赴
　　皇太后宫行礼与
　　太皇太后行礼同礼毕
　　皇贵妃等还宫公主王妃以下大臣命妇等皆退是日
　　颁诏天下
　　诏曰朕惟帝皇缵承鸿绪首重尊亲显号洊加彞章具在矧式遏祸乱耆定厥功实禀诲育之恩应极尊崇之典比者逆贼吴三桂反叛煽动多方朕夙夜靡宁肆张天讨仰惟
　　圣祖母昭圣慈夀恭简安懿章庆敦惠温庄康和仁宣太皇太后
　　圣母仁宪恪顺诚惠纯淑皇太后懿训次第翦灭克奏荡平上慰
　　宗庙之灵下拯生民之厄非借
　　慈庇曷克臻此兹用晋休称载盛徳谨告
　　天
　　地
　　宗庙
　　社稷于康熈二十年十二月二十四日率诸王贝勒文武羣臣恭奉
　　册宝加上
　　圣祖母昭圣慈夀恭简安懿章庆敦惠温庄康和仁宣太皇太后徽号曰
　　昭圣慈夀恭简安懿章庆敦惠温庄康和仁宣靖太皇太后
　　圣母仁宪恪顺诚惠纯淑皇太后徽号曰
　　仁宪恪顺诚惠纯淑端禧皇太后礼旣备于
　　两宫泽宜敷于四海于戯庆洽宫闱聿展因心之孝恩覃中外丕昭锡类之仁布告天下咸使闻知
　　三十六年七月以朔漠平定请加上
　　仁宪恪顺诚惠纯淑端禧皇太后徽号
　　懿防不允是日癸未大学士等拟尊上
　　皇太后夀康显宁徽号
　　圣祖仁皇帝命满大学士等奏知
　　皇太后
　　皇太后不允
　　上复令大学士奏请奉
　　皇太后懿防皇帝懋建宏勲予不胜欣悦际此昌期予心慰矣尊加徽号向虽有例并非断不可已者着停止予心始安大学士等回奏
　　上命大学士集议甲申大学士等复奏请
　　皇太后
　　皇太后谕曰皇帝旣不受尊号这加徽号不必行大学士
　　等乃议言
　　皇太后不受徽号懿旨已经三颁相应谨遵
　　懿旨
　　上从之
　　六十一年十一月
　　世宗宪皇帝嗣位尊
　　圣母为
　　皇太后恭上
　　徽号曰
　　仁夀皇太后是月辛丑
　　世宗宪皇帝谕礼部朕惟君国之道必崇孝理化民之本务重尊亲钦惟我
　　圣母仁承
　　天徳顺协坤仪恭俭温慈懋昭淑范恩勤顾复诞育藐躬朕缵荷鸿图恭承
　　懿训显
　　圣善仪典宜隆式考旧章恭上
　　皇太后尊号尔部详察典礼具奏十二月乙夘礼部奏恭
　　上
　　皇太后尊号礼仪奉
　　皇太后懿旨予自幼入宫
　　大行皇帝深恩备位妃列几五十年虽夙夜小心勤修内职未能图报万一
　　龙驭升遐即欲相从皇帝再三谏阻情词恳至勉慰其心未伸予志今诸王大臣援引旧典请上尊称此时
　　梓宫大事正在举行凄切哀衷何暇他及尊崇典礼实非予心所安况予戒慎居心谦冲训子但愿予子体
　　先帝之心永保令名诸王大臣体
　　先帝之心各抒忠悃则兆民胥赖海宇防休予躬大有光荣胜于受尊称逺矣诸王大臣复叩请再三始防
　　慈允礼部衙门恭拟上
　　徽号曰
　　仁夀皇太后制造
　　册宝仪仗于雍正元年
　　圣祖山陵事毕之后诹吉举行典礼从之
　　雍正十三年九月
　　皇上御极尊
　　圣母为
　　皇太后十二月戊寅恭上
　　圣母皇太后徽号曰
　　崇庆皇太后先是九月壬寅
　　谕礼部朕惟致治之本孝道为先尊养之隆鸿称首重钦惟
　　皇太后顺徳承
　　天坤元应地温恭慈惠懋着
　　徽音诞毓朕躬恩深鞠育兹者
　　母仪万国福履茂膺当申显懿之隆名以展尊崇之钜典
　　尔部详察典礼具奏大学士等恭拟
　　徽号曰
　　崇庆皇太后诹吉
　　上躬进
　　册宝行礼前期一日遣官各一人祭告
　　天
　　地
　　太庙后殿
　　奉先殿
　　社稷其日恭上
　　皇太后奏书所司设
　　皇太后仪驾陈乐悬设黄案于
　　慈宁门正中又设案于
　　中和殿陈奏书于案上
　　上礼服御
　　中和殿北向立祗阅奏书大学士捧奏书先行
　　上乘舆从至
　　永康左门外降舆入立于
　　慈宁门东
　　皇太后陞慈宁宫座
　　上诣案前跪恭献奏书陈于案宣读官奉奏书北面跪
　　宣讫
　　上行三跪九叩礼礼成复位立
　　皇太后还宫乃退至是日陈卤簿乐悬设
　　皇太后仪驾乐悬设黄案于
　　太和殿内陈
　　册宝于案上设
　　册宝亭于黄案左右
　　上礼服御殿阅
　　册宝毕奉
　　册宝官安于亭内銮仪校舁行
　　上升舆从至
　　永康左门外降舆入立于
　　慈宁门东奉
　　册宝官陈
　　册宝于黄案
　　皇太后陞慈宁宫座
　　上诣拜位跪恭献
　　册宝次宣读官宣
　　册文
　　宝文毕内监捧
　　册宝案由中门入陈于
　　慈宁门外正中
　　上行三跪九叩礼王公百官皆随行礼礼毕
　　皇太后还宫乃退是日
　　皇后率
　　贵妃
　　妃
　　嫔及公主王妃大臣命妇诣
　　慈宁宫庆贺行礼如仪次日
　　颁诏天下不
　　御殿受贺
　　诏曰朕惟自古帝王膺图御宇溯风化之有基教由慈壸展显扬之夙志礼重隆称尧母纪美于陶唐太姒表徽于姬室伦钜典熈代鸿规钦惟
　　圣母皇太后徳协乾元恩侔坤厚温恭秉性聿彰蔼吉之
　　音俭约持躬并赞肃雝之化奉
　　庭闱而笃孝孚鉴
　　天心居宫掖以宣勤恪襄内治佐我
