<!-- { "loadSidebar": true } -->
　　谕前据何裕城奏请将丁忧知县王垂纪留办西安城工一折已批所奏不可行并谕该抚即饬该员回籍守制昨又据富纲奏请以丁忧云州知州宋昌琤接办宁台厰务亦批不必令另选合例之人具奏矣夺情起复非所以教孝敦伦古人惟于军旅之事偶一行之若地方遇有不情如拉尔逆回等事军务要其承办军需之各州县设遇丁忧该督抚自不妨奏请权令在任守制至城工厰铜非军务可比有何必须一人始终经理而为此破例之举设遇其人病故又将如何岂必起死囘生而后可不致乏员办事耶大抵该督抚之为此奏非徇情市恩即系该员干求请托并非専为地方政务起见徒令此等在任守制之员坐拥防俸恋职忘亲转借王事覊留不得稍尽人子之礼资为口实于官方政化俱有闗系着通饬各省督抚嗣后非遇军务不得以丁忧人员奏请留任着为令又工部议准街道防管理街道向例由工部歩军统领衙门各选派司官二员都察院选派御史二员带领引
　　见恭
　　钦防毎衙门各一员工部司员既有部务难以兼顾步军统领衙门又止有满员其本衙门事务亦繁即所派之御史若専止满员恐该员等住居内城不能常赴外城查阅应请嗣后保送管理街道之御史兼派满汉各一员俾住居城外之汉御史更得就近不时稽查并查照旧例责成巡城御史各按所管地方协同管理又街道向系一年为满恐更换太速未免责任不专嗣后并请仿照巡城之例统以两年为满方请更换至管理街道之司员御史及协理之巡城御史如不认真督办致有道路不平惰民索诈等叅奏议处似此立定章程庶外城街道整顿有方可以肃观瞻而便行旅从之辟举
　　【臣】等谨按汉初诸王列侯之国惟相命于天子其御史大夫以下皆自置至州郡别驾长史以及掾吏皆刺史太守自辟是犹沿袭三代封建时诸侯荐人于天子二卿命于天子一卿命于其君之制不知既举封建而郡县之又使其长得自辟僚属不惟启大权旁落之渐亦殊非官方画一之规
　　我朝无辟举之令一命以上皆归于吏部或外省督抚陛辞之日自请擕带人员随往委用嗣即停止我
　　世宗宪皇帝许督抚保举幕賔限年奏请録用亦不数行至于保举堪任言职及经学分别补用其白首穷经癃老不能至都者并蒙
　　异数给与职衔附辟举卷内以备我
　　朝之掌故云
　　顺治二年
　　诏举秦中山林隠逸并録用故明文武进士举人十二年科臣朱徽奏请饬督抚无论前代遗绅与山林隠逸果有才堪理民学足辅世者覈实具奏该部覆覈即加擢用其不愿仕者亦准其原官休致庶四方向风人才軰出下所司议行
　　十七年四川道御史杨素蕴奏言臣阅邸报见平西王呉三桂恭请陞补方面一疏以副使胡允等十员俱拟陞云南各道并奉差部曹亦在其内臣不胜骇异夫用人国家之大权惟
　　朝廷得主之从古至今未有易也即前此经畧用人奉有
　　吏兵二部不得掣肘之
　　防亦惟以军前効用各官或五省中人地相宜资俸应得者酌量具题从未闻以别省不相干渉之处及见任京官公然坐缺定衔如该藩今日者也且该藩疏称求于滇省既苦索骏之无良求于逺方又恐叱驭之不速即如所言湖南蜀省去滇稍近犹可计日受事若京师山东江南等处距滇省万里不知所谓逺更何在也况该藩用人
　　皇上所以特假便宜者不过欲就近调补无误地方耳若尽天下之官不分内外不论逺近皆可择而取之则何如归其权于吏部照常铨授尤为名正言顺也即云贵新经开辟料理乏人诸臣才品为该藩所知亦宜先行具题奉
　　防俞允然后令吏部照缺铨补犹不失权宜之中计乃径行拟用无异铨曹不亦轻名器而防国体乎夫古来人臣忠邪之分其故莫不起于一念之放肆在该藩厯有年应知大体即从封疆起见未必别有深心然防微杜渐当慎于先机伏乞
　　天语申饬令该藩嗣后惟力图进取加意绥辑一切威福
　　大权俱宜禀命
　　朝廷则
　　君恩臣谊两得之矣疏入报闻
　　康熙十九年云南巡抚伊辟奏请将随行人员坐名题补
　　上谕大学士等曰此等坐名随行人员果堪用者亦复何害乃一时仓卒奏请往往不能尽当如知府知县等官俱将此辈补授徒误地方此后坐名题补各员概为停止吏部仍照例铨补
　　雍正元年吏部奉
　　谕防各省督抚衙门事繁非一手一足所能办势必延请幕宾相助其来乆矣但幕宾贤否不等每有不肖之徒勾通内外肆行作黜陟属员则清浊混淆申理讼狱则曲直倒置败督抚之清操误督抚之功名彼则置身事外饱槖而去殊属可限夫今之幕宾即古之叅谋记室凡节度观察等使赴任之时皆徴辟幕僚功绩果着即拜表荐引彼爱惜功名自不敢任意茍且嗣后督抚所延幕客须择厯练老成深信不疑之人将姓名具奏如効力有年果称厥职行文咨部议叙授之职位以示砥砺该部详议具奏寻议各省督抚应将幕客姓名造册报部勤慎无过者照应得职衔即用无职衔者量给职衔特疏举荐者从优议叙如狥私保举照狥庇例议处从之
　　六年内阁奉
　　谕防向来督抚赴任之时有奏请将平日所知人员带往以备委用者朕因督抚事务甚繁欲得素所熟悉之人
　　以收臂指之効事属可行是以允从所请令其带往酌量题补近闻督抚等带往人员在地方不甚相宜或羣相趋奉而指为上司之腹心或妄生议论而以为上司之偏袒其中端日生以致流言不少朕思所带之二三人其得力者有限而阻众人効力之心且督抚等果公正精明善于察吏则阖属中岂无有亷干之员可相信以心相资为理者何必带往之一二人是頼而启众口之疑议乎除已经到任之后因本地要缺奉防题补不必解任外如杨文干陈时夏莽鹄立及各省督抚大吏从前所请带往之人目今见在属下者俱着回京请防另用
　　乾隆元年奉
　　谕防尚书杨名时奏荐进士庄亨阳举人潘永季蔡徳峻秦蕙田吴防贡生官献瑶监生夏宗澜等七人皆留心经学可备録用杨名时见管国子监事务所荐庄亨阳等七人着该部调来引见为该监属员聼杨名时等分委办事以收成均课士之益
　　二年
　　诏地方有才品优长山林隐逸之士着该督抚核实具奏酌予録用
　　七年奉
　　谕防朕御极以来广开言路虚心纳谏其言是者不次超擢未是者亦曲予优容科道官当体朕心于国家纲纪政事利官吏贤否民生休戚一一据实指陈方为无忝厥职乃黾勉尽言者固不乏人而或者以讦为直务自取为名髙而朝廷卒不获其益者亦复不少此皆用匪其人官不称职朕亦不能辞其咎也夫言官为风纪所闗止为身谋则将来或因以分门树异或因以植党营私必致惑人心而揺国是史册所垂足为殷鉴古者谏无专官故进言之路广三代而下始设官而责之以言然如马周阳城之起布衣而为御史其事犹可风也兹特降谕防着大学士九卿择以素所深知其人有骨鲠之气直朴之风而复明通内外政治者不拘资格列名封奏朕将量加録用焉其外而督抚于各属员中有深知灼见可备纠绳之任者亦准列名封奏
　　十六年选举经学人员先是乾隆十四年奉
　　谕防圣贤之行本也文末也而文之中经术其根柢也词章其枝叶也翰林以文学侍从近年来因朕毎试以诗赋颇致力于词章而求其沈酣六籍含英咀华究经训之阃奥者不少槩见岂笃志正学者鲜与抑有其人而未之闻与夫穷经不如敦行然知务本则于躬行为近崇尚经术良有闗于世道人心有若故侍郎蔡闻之宗人府府丞任启运研穷经术敦朴可嘉近者侍郎沈徳潜学有本源虽未可遽目为钜儒收明经致用之效而视獭祭为工剪防为丽者逈不侔矣今海宇升平学士大夫举得精研本业其穷年矻矻宗仰儒先者当不乏人奈何令终老牖下而词苑中寡经术士也内大学士九卿外督抚其公举所知不拘进士举人诸生以及退休闲废人员能潜心经学者慎重遴访务择老成敦厚纯朴淹通之士以应精选勿滥称朕意焉至是大学士九卿等保举经学人员遵
　　防加核实奏上奉
　　谕防保举经学之陈祖范吴鼎梁锡璵顾栋髙既据大学士九卿等公同覆核众论佥同其平日研穷经义必见之著述朕将亲览之以觇实学在京者俱交送内阁进呈其人着该部带领引见在籍者行文该督抚就取之朕观其著述另降谕防或愿赴部引见或年老不能来京者听嗣于八月奉
　　谕防据王师折奏保举经学之陈祖范顾栋髙年力老迈不能来京陈祖范顾栋髙俱着赏给国子监司业职衔以为绩学之劝所有著述留览寻授吴鼎国子监司业梁璵额外司业
　　三十八年
　　谕前据办理四库全书总裁奏请将进士邵晋涵周永年余集举人戴震杨昌霖调取来京同司校勘业经降防允行但念伊等现在尚无职任自当予以登进之途以示鼓励着该总裁等留心试防年余如果行走勤勉实于办书有益其进士出身者准其与壬辰科庶吉士一体防馆举人则准其与下科新进士一体殿试朕酌量録用
　　四十五年
　　谕原任陜西巡抚毕沅保奏之闗中书院掌教进士戴祖启着加恩以国子监学正学録用




　　皇朝文献通考卷五十八
<史部,政书类,通制之属,皇朝文献通考>
　　钦定四库全书
　　皇朝文献通考卷五十九
　　选举考【十三】
　　考课
　　【臣】等谨按虞书三载考绩黜陟幽明周官六计羣吏以亷为本重有守也汉法刺史以六条察二千石唐以四善二十七最课其属分九等定考金制十七最视唐为简易矣宋辽元明代有考课之法然如明末邱橓所奏八事请托公行贪墨不禁徇资格以判等差结私交而忘公义则察吏之典固已荡然我
　　国家定鼎之初惩明季之旧习重为扫除京察大计时内而六卿外而督抚或加衔或镌级或竟罢斥之莫不指其优劣立示劝惩凡朝觐官员
　　召对殿迋申严戒饬至再至三我
　　圣祖仁皇帝御极六十余年每优擢亷吏皆至显官世宗宪皇帝吏治肃清小亷大法乾隆七年
　　廷试进士
　　制策有云康熈年间有清官雍正年间无清官非无清官也夫人而为清官也
　　治化重熈垂扵
　　今日我
　　皇上春温秋肃上继
　　列圣之鸿规去繁文而求实效考试词垣澄清台省督抚藩臬定朝觐之期守牧令丞拜章服之
　　赐兼以
　　六飞巡幸所至入疆循览
　　褒擢时加昔之以劝课农桑观风问俗为殿最者至是
　　而得其实焉【臣】等谨按年编纂我
　　朝选举之法扵斯大备矣
　　天命八年奉
　　谕防朕扵八和硕贝勒设大臣八人副之者欲察扵心也谁则以己之事人之事视为一体而公以持论谁则扵己之事非是不自引咎而变色拒谏尔八大臣公察之知其非即直言责之不受以闻朕设尔等之意此其一至扵国事之何以成何以败当深为经画有辅弼帝业者则称其堪任而举之有才不胜任者则指其无能而劾之此其二总兵以下及诸武臣凡行军之事宜谋其何以得何以失若野战须何器具若攻城须何器具凡应用者修治之能将兵者则称其能不能将兵者则指其不能此其三若不肖者不降不革则恶无以惩贤者不举不用则善无以劝尔等果能经理国事各得其宜则朕之心自泰然而愉快矣
　　天聪五年奉
