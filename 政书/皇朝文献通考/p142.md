<!-- { "loadSidebar": true } -->
　　是年除江南丹徒县滨江坍没田租凡百八十一顷二十三亩有竒又免防湾鳯山县畨妇口赋【臣】等谨按鳯山县八社额徴丁赋畨妇每口徴谷二石今以雍正三年为断计八社畨妇一千八百四十四口折纳谷三千六百八十石自雍正四年为始准此徴收免其计口纳赋
　　五年
　　谕各省之中赋税最多者莫如江南之苏松二府浙江之嘉湖二府考四府赋税加重之由盖始于明初籍富民之田以为官田按私租以为正赋此洪武之刻政也明二百余年减复不一我朝定鼎以来仍照明例徴収盖因陆续办理军需经费所在未便然裁减
　　皇考圣祖仁皇帝常论及此雍正三年朕仰体
　　皇考圣心已将苏松二府额徴浮粮豁免今特沛恩膏将嘉兴府额徴银四十七万二千九百余两着减十分之一计免银四万七千二百九十余两湖州府额徴银三十九万九千九百余两着减十分之一计免银三万九千九百九十余两共二府免银八万七千二百八十余两永着为例
　　六年除陜西西乡县康熙六十一年浮粮银千二百三十九两九钱有竒
　　七年
　　谕除湖南武陵县宿郎堰湖滨淹田额赋
　　八年湖南永顺土司改土归流照原额秋粮分则新科仍免科一年
　　九年
　　谕曰朕闻淮安府阜宁县属射阳湖地方于雍正五年题升淤地八千一百余顷升租银四千余两又康熙五十九年丈量射阳湖北岸滩地案内升四百余顷应升银一百七十两皆系有银无地小民赔累难堪向来积欠累累从未清完甚属累民着将前项升地八千六百五十顷四十九亩零租银四千二百六十一两有竒悉行豁除以苏民困
　　又江南开河筑堤占废之民屯田陜西武功县之坍没田福建宁洋县无徴铁税凤山县荘地阙额赋银悉予免科
　　十三年
　　皇上登极
　　恩诏苏松前已
　　世宗宪皇帝谕防裁免四十五万两以纾民力但江省粮额尚有浮多之处着再加恩免额徴银二十万两乾隆元年
　　谕江苏淮安府属之桃源县徐州府属之宿迁县睢宁县沿河地亩淹涸靡常雍正五年涸出睢宁县报升地五千三十九顷宿迁县报升地四千七十二顷桃源县报升地三千八百四十二顷嗣防
　　世宗宪皇帝以淤地勘报不实令河臣防同督臣委官察勘共豁地七千二百余顷万民感颂存地五千七百余顷照各县成例折算实地三千五百余顷科则亦经减轻其淮安一卫裁汰改归州县徴収乃比年以来仍催征不前盖此淤出之地即旧有粮田是以民力维艰输将不继也朕既洞悉其中情事自当加恩开除以纾民力着将宿迁睢宁桃源三县见存新淤涸后改科地粮额徴银六千五百四两全行豁免其雍正十三年淤地未完钱粮亦免徴收至水沈地亩仍照例每年冬勘
　　是年江南泗州安河两岸淤地甘肃狄道县山东郯城县二十八州县河南祥符等四十二州县荒
　　田又山东章邱县诈报垦荒各赋悉令除免定新设湖北鹤峯州长乐县雍正十二年至乾隆元年免其升科
　　【臣】等谨按鹤峯长乐本容羡土司地自雍正十二年改土归流至是奏报起科得
　　防照容羡原徴秋粮之数为额仍免三年至明年起科
　　二年
　　谕江苏阜宁盐城二县有滨河地亩淹涸靡定有司误报升科小民纳赋甚觉艰难着该督抚确核地亩额徴银数悉行豁免其从前未完之旧欠一并赦除是年江南髙邮等五州县河堤民防租湖北沔阳州未经清丈田雍正十三年乾隆元年逋赋山东商河县鹻地赋甘肃河西各州县卫所随徴马粮悉予免除
　　三年除四川射洪等六县坍没田租
　　四年
　　谕云南勲荘变价一案尚欠银千八百二十九两有竒此项田屡被水冲沙压难以耕种承变各户逃散无可着追颇为地方之累着将应徴银准予豁免是年西安同州鳯翔三府水冲屯荘银米悉予除免
　　五年除河南中牟封邱等十四州县水冲沙压各荒地额赋并除郑州地户积逋
　　六年除湖南湘乡临武二县坍荒田租
　　七年除浙江钱塘县及河南洧川等十一州县河坍沙压荒田额赋
　　八年
　　谕曰朕闻浙江温台二洋为渔采捕之所从前玉环未经展复以前凡渔被泛兵需索陋规无异私税后因展复玉环地方官恐经费无出遂将陋规改收涂税此一时权宜之计也朕思滨海编氓以海为田每嵗出没于波涛之中捕渔糊口生计淡薄应加轸恤着将此项永逺革除免致不肖官弁丁役苛刻需索扰累贫民
　　是年除湖北兴国黄冈二州县荒田租
　　九年四川水被决田一百九十六顷二十四亩有竒冲没碾榨磨共十有九座并除其租课
　　十年除江西乐平徳兴玉山宜黄陜西郃阳各坍荒田租
　　十年除江苏城租初居民沿城搆屋赁地输租后屋毁他徙租遂逋悬州县率以罚锾抵觧至是禁滥罚始奏除之
　　是年
　　谕减直庆云县额赋十之三着为令又浙江云和县坑鑪税广东琼州府杂税福建无着渔课悉予免科
　　十二年免直天津苇渔课
　　十六年
　　谕曰朕闻常州府属之武进阳湖二县开抵役田租银一项原系前明时虚田领价后因本户逃亡株连亲族各将已产开抵实非前明原置之田亦非当日领价之户小民条粮役租力难并输以致积年拖欠朕省方所至民隠勤求清问既周倍深轸念着将武进阳湖二县开抵役田除应办条漕仍照民田一例完纳外其新旧租银概予豁免以除民累
　　是年除浙江淳安临海瑞安陜西吴堡各县坍荒田租
　　十七年除甘肃狄道等十五州县坍荒田租十八年浙江山东灶地安徽太平县福建台湾府及直四旗通判热河八沟同知所辖田地其坍荒者免科
　　二十年
　　谕诸罗县民陈天松等系海外穷黎垦荒追罚与抗欠额赋不同且歴年乆逺上年台属又被灾伤情殊可悯所有未完罚粟及折价银两着加恩即予豁免二十二年
　　上念山东海丰县东北乡黎敬等五庄低洼易涝谕勘改下则徴收
　　二十九年免湖北汉阳县积年坍田租凡五百五十顷六十亩有竒
　　三十一年
　　谕曰滇省山多田少水陆可耕之地俱经垦辟无余惟山麓河濵尚有旷土向令边民垦种以供口食而定例山头地角在三亩以上者照旱田十年之例水濵河尾在二亩以上者照水田六年之例陞科第念此等零星地土本与平原沃壤不同倘地方官经理不善一切丈量查勘胥吏恐不免从中滋扰嗣后滇省地头地角水濵河尾俱着聼民耕种概免陞科以杜分别查勘之累
　　又湖广汉川县汈汊垸地势低洼每多水患将垸内上八总民田红粮三则均改为渔粮上则徴收其均田科则改为渔粮下则徴收至下八总民地内应徴南未照上八总南米一并减免
　　三十六年除临清及陵县沙压盐鹻地亩租赋及江苏江宁震泽清河坍荒田租其泰州坍荒田亩民逋悉除之
　　是年除江西袁贑饶建各卫所水冲沙压屯田粮又直喀喇河屯防所属被水粮地并巴里坤垦不成熟地六千三百亩俱予免科
　　三十七年湖北江陵县直永定河下口江苏宿迁县各修筑月堤占废田租并予豁免其水冲沙压之江苏靖江县属十顷二十八亩有竒甘肃中卫县属一千九百九十四亩陜西兴平县属二十三顷五十二亩又郃阳县属五十余顷一体免徴三十八年直文安大洼连络四淀向来涨涸靡常
　　上念各业户所有地亩积水占田粮无所出虽水小时尚可佃渔覔利究不若力田收获之多嗣后视积水之多寡以定赋粮之等差水大则全行蠲除水小量行减赋
　　是年山西丰镇防属旗地五百六十顷二十亩直涿州民地九十七亩浙江仁和荡地五千三百亩有竒均被水冲坍又湖北监利县创筑月堤占压田亩六十三顷有竒悉予免租
　　三十九年免浙江钱塘桐庐余杭临安乌程各县属及江苏上元江宁清河六合上海江浦震泽铜山常熟各县属坍荒及筑堤压占田赋又除直懐柔县属江西新昌宁都等五州县属冲坍田亩额租
　　四十年甘肃朔宁县属沙压地一千三百余亩应徴刍粮永行豁除又免山丹县草湖等渠坍没地七十七顷一十三亩田租
　　是年湖北监利县筑堤挖压之军屯田江苏江宁镇洋丹徒各县属坍没占废田均予免科
　　四十一年除福建建阳台湾县属江西新淦新城县属江苏桃源浙江仁和等县属冲坍田地租赋又免江苏丹徒县坍废田地漕米四百四十九石有竒
　　四十二年免直喀喇河屯水冲沙压地亩租赋四十三年除江苏常熟娄县嘉定长洲坍没田租及浙江仁和场三江场被潮坍没灶课
　　四十四年除江苏沿江坍没田租及常熟嘉定所属坍没田地漕赋并免甘肃高台县水冲沙压地亩额徴
　　四十五年
　　谕阿桂所奏修复马港河西堤残缺之处及接筑无堤处所聮至北潮河西岸民堰以御倒漾自应如此办理其二套以下由北潮河入海之处既系路捷势顺设遇漫溢正可分泄盛涨俾尾闾益得畅逹转可不必添建闸坝云梯闗以外原不必与水争地今二套以下既为分泄盛涨之道则马港河堤东滩地即不能保无漫溢其应徴减则地亩钱粮着交萨载等查明奏请加恩豁免
　　是年免河南孟津县坍没田租并甘肃平畨碾伯二县被水冲没地亩应徴刍粮永行豁除以免民累
　　四十七年浙江仁和场仁和仓三围等处坍没存减则地九百二十亩有竒自乾隆四十五年为始令予豁除
　　四十八年浙江仁和场扶基等处粮地续被坍没又直懐柔县水冲地亩均予豁免额赋
　　四十九年
　　谕苏州藩司所属地丁漕项公田余租等欵积欠银粮业经概予蠲除因思吴县公田已与民田一律交纳条银漕米并加徴义租嗣因该县冇积年无着田粮复于公田徴收余租米二千二百余石抵捕无着虚粮七百余石外尚余米一千四百余石留为该县地方公用歴年均有拖欠民力拮据所有该县无着田粮除照旧于此项余租徴收扺补外其留备地方公用应徴米一千四百余石着永免徴收
　　五十年免河南郑州水冲堤压废地租赋
　　右免科
　　免役
　　顺治元年除各旗庄丁差徭其粮草布疋亦永停输纳
　　二年除江南丹徒丹阳二县明末加派马折银三年除浙江钱塘仁和县间架房税
　　七年除江南桐城潜山太湖宿松休宁句容六县逃丁额赋
　　十一月除江西逃丁额赋
　　十八年准江南江都如臯海州民能修理烽墩马路者各免一年差徭
　　康熙十二年除河南佥派河夫
　　十六年禁有司罚民修筑城楼垜口
　　三十三年
　　圣祖仁皇帝南巡免山东江南经行各州县卫所丁银三十八年除江宁市防嵗输房号廊钞银五十二年
　　恩诏嗣后编审増益人丁止将滋生实数奏闻其徴收办粮但据五十年丁册定为常额永不加赋
　　五十四年定社仓捐谷免徭之例富民能捐谷五石者免本身一年杂派差徭有多捐一倍二倍者照数按年递免
　　雍正二年禁官司科派大小文武官到任其属官或吏役均不得科派兵民供具或官司指称修署借端派累兵民者文照科敛武照尅扣律各坐罪如上司官狥庇或勒令属员修署供具者均论如律又定官署遇有所需用物照市价工给时值不得科敛违者论
　　六年覈天下丁银实数尽匀入地粮徴收永罢口率之赋
　　八年
