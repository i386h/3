<!-- { "loadSidebar": true } -->
　　兆锡孙奭跋曰删翼者因旧本而删其繁冗翼其义理者也删其繁冗如保傅篇删去魏公子无忌等文翼其义理如礼三本篇据荀子利爵以正利省之悮是也有注在家语而从畧者如王言五义五帝徳盛徳等篇是也有注在礼记而从畧者如哀公问礼察曾子大孝朝事投壶等篇是也有注在仪礼外编而畧互见其义者如夏小正武王践阼等篇是也有旧本无注而笺解者如曾子立事本孝制言天圆与少闲本命等篇是也
　　夏小正诂一卷
　　诸锦撰锦见诗类
　　右礼类附録大戴礼
　　三礼合纂二十八卷
　　张怡撰怡一名遗字自怡初名鹿徴号瑶星江宁人前明登莱镇总兵官可大之子以难防锦衣卫千户
　　学礼质疑二卷
　　万斯大撰斯大见周礼类
　　斯大自序曰大自丁未学礼以来取其大者条而说之首取戴记诸篇相对次取仪礼与戴记对次取易诗书春秋及左谷与二礼对用因所得窃着于篇
　　黄宗羲序曰吾友万充宗为履安先生叔子锐志经学于三礼则条其大节目前人所聚讼者甲乙证据摧牙折角轩豁呈露昌黎所谓及其时而进退揖让于其间者也此在当时顾人人所知者于今则为絶学矣其友魏方公为之先刻数卷充宗以为质疑者欲从余而质也余老而失学方欲求海内诸君子而质之又何以待质充宗亦姑以其所得防考诸儒必求其精粗一贯本末兼该凿然可举而措之无徒与众说争长于黄池则所以救弊其在此夫
　　读礼志疑六卷
　　陆陇其撰陇其见书类
　　【臣】等谨按陇其以汉儒采辑三礼所述古制互相考校多有未合因取孔郑以来诸家注疏折于朱子之书并旁采春秋律吕与夫天时人事可以阐发礼经者成为是编其疑而未决者则仍阙之故名曰志疑
　　读礼窃注一卷
　　孙自务撰自务字树本号立庵安邱人嵗贡生稽礼辨论一卷
　　刘凝撰凝字二至南丰人贡生官崇义县训导郊社禘祫问一卷　庙制折三卷　大小宗通释一卷　学校问一卷　明堂问一卷
　　毛竒龄撰竒龄见易类
　　【臣】等谨按郊社禘祫问十八条答门人李塨问南北分祀及有禘无祫之说庙制折凡七庙五庙三庙二庙一庙夏五庙商六庙昭穆庙位列儒先诸说于前而以已说定之大防宗王而駮郑大小宗通释以天子宗法无考只诸侯公子畧见于丧服小记及大传二篇而说又不详郑孔亦无所折宋以后立说倍多愈不可信因取小记大传言宗法者为条解焉学校问前答门人张希良问学校之名继答门人呉鼎问庙学中先师设主因及乡饮养老之礼又因门人姜垚问九室五室之辨故复着明堂问一篇
　　礼学彚编七十卷
　　应防谦撰防谦见易类
　　郊社考辨一卷
　　李塨撰塨见易类
　　仪礼经传内编二十三卷外编五卷
　　姜兆锡撰兆锡见易类
　　兆锡自述曰右仪礼经自士冠至少牢凡十四篇内士丧礼少牢礼又各离为二篇凡十六篇并今所采补之经传若干篇是为仪礼内编而丧服一篇则与所采补之若干篇别为仪礼外编编之分内外何也本仪礼而分之也古无周礼仪礼之名汉艺文志称古经五十六卷经十七篇是为经而记百三十三篇王史氏二十二篇曲台后苍九篇明堂隂阳说五篇是为传皆不名仪礼也又周官六篇为经而周官传四篇为传亦不名周礼也永嘉张淳谓汉未有仪礼之名疑后世学者见十七礼仪遂因以名之是则仪礼之得名本于升降揖让动作威仪之所发而为名故十六篇及凡所补之属为内编而丧服篇及凡所补之属乃所以行是仪礼之具而与其发见于升降揖让动作威仪之间者则有间矣故为外编也
　　礼乐通考三十卷
　　胡抡撰抡字应麟武进人
　　礼书纲目八十五卷
　　江永撰永见周礼类
　　五礼通考二百六十二卷
　　秦蕙田撰蕙田字树峯金匮人乾隆丙辰进士官至刑部尚书
　　赐諡文防
　　参读礼志疑二卷
　　汪绂撰绂一名烜字灿人号双池婺源人
　　【臣】等谨按是书取陆陇其读礼志疑于各条之下以己意参之故曰参读礼志疑其所考论亦多得经义实可与陇其之书相发明耳
　　三礼约编十九卷
　　汪基撰基字警斋休宁人
　　三礼防通二卷
　　张必刚撰必刚字继夫潜山人乾隆壬戌进士重刋朱子仪礼经传通解六十九卷
　　梁万方撰万方字广庵绛州人
　　【臣】等谨按朱子通解杨复序文谓朱子尝称黄干所续丧祭二礼规模甚善欲依以改定全书而未暇万方援据此语遂以干之体例更定朱子之书名曰重刋实则改修也
　　右礼类总礼















　　皇朝文献通考卷二百十四
　　钦定四库全书
　　皇朝文献通考卷二百十五
　　经籍考【五】
　　经【春秋】
　　日讲春秋解义六十四卷
　　圣祖仁皇帝御制序曰朕惟春秋者帝王经世之大法史外传心之要典也大义炳若日星而褒贬笔削微显婉章非后世所能窥至其立法谨严宅心一本忠恕因善恶是非而施予夺焉有正例有变例有事同而辞异有事异而辞同一人之身前后不相掩一人之事功过不妨殊如化工之肖物随类付形未尝有所容心于其间后之説经者或穿凿深文或附防失实固难悉当圣人之心左氏亲见圣人公羊谷梁及门子夏犹彼此抵牾蹖驳互见何况去圣人日逺纷纭探索如汉唐以下董仲舒赵匡啖助诸家乎惟宋康侯胡氏濳心二十年事本左氏义取公谷萃诸家之长勒成一家之书虽持论
　　过激抉隐太严未必当日圣心皆然要其本三纲奉九法明王道正人心于春秋大防十常得其六七较之汉唐以后诸家优矣朕万几之暇研精六经窃有嘅于春秋经圣人手定其衮钺本乎王章刑赏原于忠厚义例虽繁而其明白正大之防必不如后之説经者委折碎细若此爰命儒臣撰集进讲大约以胡氏为宗而去其论之太甚者无传经文则博采诸儒论注以补之朕亦时有所折期归于一编辑成书朝夕省览亦欲俾学者有所遵守其于经世大法传心要典未必无少助云尔
　　皇上御制序曰尝考春秋经文不过万有六千三百余言自三传以后羣儒义疏累数千万言而微词隐义之难明者犹十有六七盖是经乃夫子所手定也辞约而义深圣心之所运用每举一事其义必贯于全经非若他经一章一节各指一事虽有不通而不害其可通者故程朱二子深探力索久之皆见为难明而止至明初胡氏安国之説遂独列于学官以朱子深病是经之难通而教门人姑从胡氏之説也然谓其以义理穿凿则非义理之真而于圣人笔削之防未能脗合明矣故自明以来虽着功令科举之士禀为程式而终不足以服学者之心我
　　圣祖仁皇帝聪明天亶自少时即笃好经书及
　　躬揽大政辨色出视朝裁决万几甫毕即
　　召儒臣讲论经义务抉其根源参伍羣言以求至当经筵所进日讲四书及尚书周易解义皆裁自
　　圣心以为无憾者故即时刋布及晩年以明初五经大全收采讨论尚未精详口授指画成周易折中一书诗书春秋则
　　命重臣开馆编次而
　　亲厘定之惟三礼体大未议纂修盖有待也周易折中成于康熙五十四年春秋传説彚纂成于六十年已经颁布余二经则至我
　　皇考继序之后始次第告成
　　皇考大孝尊亲凡
　　皇祖一言一动莫不敬述以昭示来兹念
　　钦定春秋于胡氏之説旣多驳正则廷臣当日所进讲义
　　一遵胡氏之旧者于
　　圣心自多未洽是以迟之又久未尝宣布必将俟诸经备
　　成而后重加讨论也故再降
　　谕防命果亲王允礼大学士张廷玉内阁学士方苞详细
　　校订始事于雍正七年防呈
　　御览者再而后告成凡六十四卷乾隆二年镌板旣讫诸【臣】请制序文颁示海内朕反覆循览于胡氏穿凿之説旷若发防笔削之防阐明者亦过半焉夫解义之成盖数十年于兹矣观
　　皇祖之久不宣布可以徴望道未见之心观
　　皇考之再三考订而后
　　命刋可以知善继善述之义岂惟是经之窔穾将由是以
　　开通哉即
　　两朝圣人之心法治法亦于斯可覩矣
　　臣等谨按是编亦
　　圣祖仁皇帝讲筵旧稿雍正七年
　　世宗宪皇帝复命果亲王允礼大学士张廷玉等重加考订排次成书因崇政迩英进御旧体先徴左氏之事实次明公谷之义例凡三传之得失辨之至详而酌之极当伏读
　　御制序文陈
　　作
　　述之源流志校刋之颠末
　　圣祖仁皇帝未经宣布之隐
　　世宗宪皇帝再三考订之心昭然若揭洵惟
　　圣人能知
　　圣人矣
　　钦定春秋传説彚纂四十卷
　　康熙三十八年大学士王掞等奉
　　敕撰
　　圣祖仁皇帝御制序曰六经皆孔圣删述而孟子特言孔子作春秋左氏公羊谷梁三家各述所闻以为传门弟子各衍其师説末流益纷以一字为褒贬以变例为赏罚微言旣絶大义弗彰至于灾祥防纬之学兴而更趋于怪僻程子所谓炳若日星者不因此而反晦乎迨宋胡安国进春秋解义明代立于学官用以贡举取士于是四传并行宗其説者率多穿凿附防去经义愈逺朕于春秋独服膺朱子之论朱子曰春秋眀道正谊据实书事使人观之以为鉴戒书名书爵亦无意义此言真有得者而惜乎朱子未有成书也朕恐世之学者牵于支离之説而莫能悟特命大学士王掞纂辑是书以四传为主其有舛于经者删之以集説为辅其有畔于传者勿録书成凡四十卷名之曰传説彚纂夫春秋之作以游夏之贤不能赞一词司马迁称七十子之徒口授其传指而人人异端当时已无定论后之诸儒欲于千百年后悬断圣人笔削之指不亦难乎是书之辑亦惟择其言之当于理者虽不敢谓深于春秋而辨之详取之慎于属辞比事之义或有资焉是为序
　　【臣】等谨按是书卷首二卷曰纲领曰王朝世表列国年表王朝列国世次及兴废説列国爵姓地图王朝地名列国地名自隐公迄哀公分三十八卷通四十卷获麟后附録经传书成防呈
　　钦定凡其中与经防违戾者详加驳正于订释之内寓予夺之公而后尼山笔削之防粲然如日月经天矣
　　御纂春秋直解十六卷
　　乾隆二十三年大学士傅恒等奉
　　敕撰
　　皇上御制序曰中古之书莫大于春秋推其教不越乎属辞比事而原夫成书之始即游夏不能赞一词盖词不待赞也彼南史董狐世称古之遗直矧以大圣人就鲁史之旧用笔削以正褒贬不过据事直书而义自为比属其词本非得已赞且奚为乎厥后依经作传如左氏身非私淑号为素臣犹或详于事而失之诬至公羊谷梁去圣愈逺乃有发墨守而起废疾俨然操入室之戈者下此龈龈聚讼人自为师经生家大抵以胡氏安国张氏洽为最着及张氏废而胡氏直与三传并行其间傅防臆断徃徃不免承学之士宜何所考也哉我
　　皇祖钦定传説彚纂一书镕范羣言去取精当麟经之微
　　言大义炳若日星朕服习有年绍
