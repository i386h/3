<!-- { "loadSidebar": true } -->
　　应考试者原有准入武场一体乡试之例不必又附名学校若以一身而兼顾两途必且互相牵制转致两误着通行陜甘各提镇将兵内之文武生员查明革粮令其归学如有情愿革去生员当兵食粮者即行知该学政除名准留营差操并饬行各将弁嗣后文武生员一槩不许滥收入伍将此通行各省知之
　　更定湖南澧州等处儒童入学额数时岳州府属之澧州衡州府属之桂阳州俱改为直州以岳州府属原额取进文武童生各五名归澧州以衡州府学原额取进文武童生各三名归桂阳州更定安徽六安州等处儒童入学额数时庐州府属之六安州鳯阳府属之泗州頴州亳州俱改为直州以庐州府学原额取进文童三名武童二名归六安州以鳯阳府学原额取进文童五名以二名归泗州二名归頴州一名归亳州
　　更定河南陕州等处儒童入学额数河南府之陕州汝宁府之光州俱改为直州以河南府学原额取进文童三名武童六名归陕州以汝宁府学原额取进文童四名归光州
　　更定陕西耀州等处儒童入学额数西安府属之耀州同州华州干州延安府属之鄜州巩昌府属之秦州俱改为直州于西安府学原进文童额内以三名分归耀州同州华州二名归干州原进武童额内以一名归干州属之武功县于延安府学原进武童生额内各以三名归鄜州于巩昌府学原进文武童生额内各以三名归秦州
　　更定四川苗民入学例学臣隋人鹏条奏川省苗民久经向化嗣后苗童有读书向上者准与汉民文武童生一体考试于各学定额内慿文去取卷靣不必分汉苗字様部覆应如所请从之
　　増奉天永吉州学廪増生及按年出贡例旧设廪増各一名今以长宁县学归永吉州管辖改设廪増各一名五年出贡一次
　　以贵州可渡河南界生童归云南宣威州学考试时以威宁州所属宣化里可渡河之田地户口俱经改归云南宣威州管辖
　　増定江苏太仓等州儒童入学额数苏州淮安扬州三府分设太仓通海三州于苏州府学额内以文童五名武童三名归太仓州于扬州府学额内以文童五名武童三名归通州于淮安府学额内以文童二名武童三名归海州
　　设台湾府彰化县学廪増生员彰化设学已久文风日盛议准额设廪増各十名十年后出贡一名嗣后四年一贡俟人文加盛之日再照县学之例题増廪额并二年出贡一名
　　以山东曹州泰安两州学为府学更定教职等官时改曹州为曹州府泰安州为泰安府各置府教授一员其原设州训导俱改为二府附郭新县训导
　　改山东武定沂州两州学为府学设廪増生各四十名取进文武童生各二十名一年一贡其新设附郭之惠民兰山县学设廪増各二十名取进文武童生各十五名二年一贡
　　更定安徽鳯阳府属之夀州新分鳯台县各学生员额数州学取进文生十二名县学取进八名州学取进武生九名县学取进六名州学准其额定廪増各十八名县学廪増额定各十二名州学二年一贡县学三年一贡





　　皇朝文献通考卷七十
<史部,政书类,通制之属,皇朝文献通考>
　　钦定四库全书
　　皇朝文献通考卷七十一
　　学校考【九】
　　直省乡党之学【三】
　　雍正十三年九月
　　皇上初登大寳
　　恩诏各省入学额数大学加七名中学加五名小学加三名
　　吏部奏请
　　钦防各省学政奉
　　上谕各省学政有训导士子校阅文艺之贵闗系甚重非才守兼优素有学问者不克胜任朕即位之初于诸臣之才学品行未能深知难以降防简用着大学士尚书侍郎于翰詹科道部属内各据所知保举一二员开列送部彚奏请防
　　加给各省教官品级先是直省教职未入流品至是奉
　　上谕各省教职乃师儒之官所以训迪约束为多士之表率也若不能给品秩则与杂职无异恐本人遂以冗散自居不知殚心课士以尽职任其应如何加给品级以示鼓舞责成之意着吏部议奏寻议准京府教授四氏学教授各府卫儒学教授为正七品官各州学正各县教谕为正八品官各府州县卫训导为从八品官
　　更定河南陈州府学许州学及新设淮宁石梁二县学廪増生员各额数陈州许州各设学照例各取进文童二十名武童二十名廪増各额设四十名自乾隆元年嵗考为始新设淮宁石梁二县学并取进文武童生各十五名额设廪増之处仍照县学例
　　定贵州苗学及廪増额数新进苗生大学五名中学三名小学二名均附各学肄业苗籍廪増大学各三名中小学各一名
　　更定山东益都县及分设博山县各学文武生员额数益都文童取进十五名武童取进十二名分设之博山县照小学例取进文武童生八名令黔省毕节县属之赤水河北地方童生拨归永宁县籍者统归川省考试不得两地冒考赤水河北地方应考儒童自永邑归川之后即赴永宁考试入学已逾三年而文武生员嵗科两试仍赴黔省隔省多有未便故有是令
　　定粤省各卫所屯军籍童生照直河间等卫裁并归县考试例以军籍童生额多人少且军民两籍混冒控讦不已也凡各卫所屯军籍童生一并归入现在住居办粮之州县民籍内应试
　　乾隆元年
　　命免举贡生员杂色差徭是时各省有令生员充当总
　　甲图书之役者奉
　　上谕嗣后举贡生员等着槩行免派杂差俾得専心肄业倘于本户之外别将族人借名滥免仍将本生按律治罪
　　又
　　恩准直省抗粮续完未清遇蠲之革生仍予开复定例士子倚恃青衿抗欠国课者褫革追比至革后清完者仍予开复先是
　　上初登大寳
　　恩诏将直省所有雍正十二年以前旧欠钱粮俱行豁
　　免至是复
　　念革生内容有所欠钱粮亦已陆续完纳祗縁尾欠未清未曾循例开复而所欠又奉豁免之
　　恩诏遂令所革衣顶永无开复之期情殊可悯
　　特谕各省督抚转饬各州县查明开复俾得改过自新并将姓名登记档册倘将来再有抗欠着该督抚严防治罪
　　増定
　　恩诏加广奉天等处满合字号及辽阳州儒童入学额数礼部奏准奉天府学满字号照中学例加五名锦州府学复州学合字号照小学例加三名其辽阳州等学原额七名五名者加额二名四名二名者加额一名举行一次不着为例
　　敕各省通行
　　御纂诸经并
　　谕士子诵习成熟者听学臣考试优録先是
　　圣祖仁皇帝御纂周易折中尚书彚纂诗经彚纂春秋彚纂等编及朱子全书性理精义诸书颁行直省
　　世宗宪皇帝敕直省布政司敬谨刋刻准士子赴司呈请刷印嗣各省士子以赴司递呈必俟批发既多守且一生所请不过一部不能特为发板开刷是以刷印寥寥至是
　　特谕直省抚藩诸臣加意招募坊贾人等听其刷印通行严禁胥吏阻挠需索之
　　谕各省学臣毎科嵗按临时预饬各该学确访生童中有诵读
　　御纂诸经者或専一经或兼他经开明册报俟考试文艺之后该学政就四经中斟酌旧説有所别异处摘取数条另期发问只令以义条答不必责以文采有能答不失指者所试文稍平顺童生即予入泮生员即予补廪以示鼓励
　　又
　　钦颁
　　圣祖仁皇帝御制律书渊源于直省学宫并令礼部招募
　　坊贾刷印听其翻刻
　　定广东改府州各县取进文武童生额数嘉应州属之兴宁长乐二县前恵州平逺镇平二县前潮州至是四县改属嘉应州辖将恵州府学文武童生各减三名归兴宁长乐二县潮州府文
　　武童生各减二名归平逺镇平二县拨入州学其嘉应州武童原额止十二名取进原未加増准于潮州府学武童内再减二名拨归嘉应州学又连州改为直隷州学额进八名准再于广州府学内拨取文童一名归连州学
　　定河南复设南召县学廪増生员増额照中学例文武入学各额取十二名廪増各额设二十名更定广东普宁潮阳二县学取进文武童生额普宁县文童取进十名武童九名潮阳县文童十八名武童十四名
　　定陜西同州府县各学廪増生员各额时改同州为府嵗科两考取进文武童生各二十名廪増各四十名大荔县学取进文童二十名武童十五名廪増各二十名原减西安府额内拨归白水朝邑蒲城三县之文童三名仍归西安府学定额取进文武童生各二十名
　　定湖北新设宜昌府县各学廪増生员各额数府学额取文武童生二十名廪増各四十名彛陵州改为东湖县准照州学原额取进文武童生十五名廪増各二十名
　　严定贡监生员包揽钱粮例侵收入已者革去衣顶照常人盗仓库钱粮律并赃论罪系八十两以上照不应为而为之律杖八十仍斥革如不及八十两以上仍照揽纳税银杖六十之例定拟収赎奉
　　上谕书院之制所以导进人才广学校所不及我
　　世宗宪皇帝命设之省防发帑金以资膏火恩意至渥也古者乡学之秀始升于国然其时诸侯之国皆有学今府州县学并建而无递升之法国子监虽设于京师而道里辽逺四方之士不能胥防则书院即古侯国之学也居中讲习者固宜老成宿朢而从游之士亦必立品勤学争自濯磨俾相观而善庶人材成就
　　足备朝家佐使不负教育之意该部即行文各省督抚学政凡书院之长必选经明行脩足为多士模范者以礼聘请负笈生徒必择乡里秀异沉潜学问者肄业其中其恃才放诞佻达不覊之士不得滥入书院中酌仿朱子白鹿洞规条立之仪节以检束其身心仿分年读书法予之程课使贯通乎经史有不率教者则摈斥勿留学臣三年任满谘访考核如果教术可观人材兴起各加奨励六年之后着有成效奏请酌量议叙诸生中材噐尤异者准令荐举一二以示鼓舞
　　又
　　上以各省学政有衡文育材之责人文繁盛应试众多者莫如江南而江南学政养亷江苏二千两安徽一千五百两较他省为少以此养赡家口延致幕客未免不敷
　　特谕从今秋后为始上下两江学政养亷各赏银四千两使伊等用度从容益得尽心于职业以副朕任官课士之至意
　　更定举报优劣例定例学政嵗科二试并行举报优劣于三年任满彚题至是改定于嵗试时随场举报优劣一次造册送部仍竢任满彚题从前科试举报之例停止
　　停止五生互结之例先是严禁生监抗粮唆讼行止有亏令各该学教官嵗底责取各生甘结以五生互结为例至是部议生监并隷黉宫如有不法该学自可详革若惟以五生互结为凭良善者固气类相投不肖者岂不能朋比掩饰应将互结之例停止从之
　　禁地方官擅行斥责生员凡生员偶有过愆止应戒饬者地方官防同教官在明伦堂扑责有擅自叱呵斥责者听学臣察防以违例处分其有肆行不法等事该地方官察禀即行申详督抚学臣革退审理如挟私妄报者照例防处
　　令顺天府尹脩葺义学饬大兴宛平二县清理义学旧址酌量脩葺慎选文行兼优之士延请为师不论乡城老幼愿就学者皆听肄业其中有贫乏无力者酌给薪水其脩建学房师生膏火需费统于存公银内奏请动拨
　　饬黔省设立社学礼部奏准黔省地处偏僻其有未经设立社学之处令该督遵照雍正元年定例饬令州县官酌量举行
　　更定月课三次不到者详革之例定例月课不到者戒饬三次不到者详革至是改定三次不赴课者该学教官严教饬其有并无事故终年不到者详请禠革
　　二年禁止各学教官率领文武生员迎送官司之习
