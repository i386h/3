<!-- { "loadSidebar": true } -->
　　定流罪里程刑部覆准安西按察使何师俭条奏嗣后流罪佥发三等里数应自该犯原籍府属至应流省分一并核算如未及应流本数者将该犯分别远处之府属安揷如己逾应流本数应即于本省府属内计里足数之地方安揷再请令各该督抚将原籍府属至应流府属道里实数彼此移查明确照军犯定卫之法按三等所限道里将该犯系某府属者应于所流之省某府属安揷逐一酌定造册报部彚送律例馆详核刋刻颁发遵行十三年定留养人犯枷号之例军流徒犯应留养者除应得杖数外仍将军流人犯枷号四十日徒罪人犯枷号一个月
　　定刨坟伙犯分别发遣充军之例除为首及伙犯三次开棺照律拟绞外二次者照三犯窃盗赃数不多例改遣一次者发附近充军【详见刑制门】
　　定因戏而误杀旁人者佥妻流三千里至配所杖一百仍追埋银两给付尸亲【详见刑制门】








　　皇朝文献通考卷二百三
　　钦定四库全书
　　皇朝文献通考卷二百四
　　刑考【十】
　　徒流
　　雍正十三年定蠧役索诈贫民致令卖鬻男女者为首佥妻安挿奉天为从徒三年【详见刑制门】
　　改遣应发宁古防等处人犯奉
　　谕嗣后发遣人犯有应发宁古防等处者皆改发三姓地方给与八姓一千兵丁为奴计一千人足数再行请防
　　定稽查军流人犯之例凡军流人犯到配令该管印官每月防騐二次并造具年貌籍贯册结呈报府防稽查如该管官不行防騐以致脱逃者议处乾隆元年正月详定窃盗三犯分别赃数发遣之例凡窃盗三犯除五十两以上照例拟绞外其五十两以下至三十两者俱发鄂尔坤种地自三十两以下至十日以上改发极边逺充军如银不及十两钱不及十千者俱照伪造印信诓骗财物无多例杖一百流三千里
　　定军流查佥妻室之例凡审拟军流各犯即将该犯有无妻室讯明有妻室者将姓氏年貌声明招内依限转详以便于题结之日即行佥遣如无妻室者取具隣族州县印甘各结随招申送
　　定聚众格鬭杖流例刑部议准闽省嗣后有因防嫌起衅辄敢聚众执持鎗棍等格鬭者照康熙五十八年沿江滨海用鎗棍混行鬭杀之例将两造为首及鸣锣聚众之犯杖一百流三千里伤人之犯杖一百徒三年附和未伤人者枷号一个月责四十板【互见刑制门】
　　改定汉人发配之例刑部以发遣鄂尔坤种地之例停止奏请仍发黒龙江宁古防吉林乌拉等处奉
　　谕黑龙江宁古防等处若概将罪人发遣则该处聚集匪类恐本地之人渐染恶习有闗风俗嗣后如满洲有犯法应遣者仍发黒龙江等处外其汉人应改发各省烟瘴地方总理事务王大臣防同刑部议奏寻议除满洲防古汉军及旗下家奴有发遣者仍照定例外其民人有犯如强盗免死及窝盗三人以上之犯发云南贵州四川广东广西极边烟瘴地方其平常发遣人犯酌发云贵川广烟瘴少轻地方从之
　　定遣犯逃后为匪之例刑部议准嗣后平常发遣人犯逃后无行凶为匪者仍照例科防外其审有行凶为匪者悉照现在所犯分别拟改加重治罪至如窃盗计赃鬭殴伤人俱有罪止于杖者应照逃后无行凶为匪例枷号两月之外再枷号一月【详见刑制门】
　　定殴死期亲弟妹改照本律满徒加一等杖一百流二千里【详见刑制门】
　　定职官举贡生监犯发遣者免其为奴凡黒龙江宁古防等处发给披甲为奴之犯有曽为职官及举贡生监者查明照例一概免其为奴即于戍所另编入该旗该营令其出户当差并
　　谕嗣后法司定案除反叛强盗免死减等人犯外其职官举贡生监等有罪应发遣者不得加以为奴字様定遣犯妻室病痊补解及老疾免遣之例凡军流人犯之妻如有患病留养本犯先行发遣者伊妻于病痊补解时许亲属随行再犯人之妻如有年逾六十老病不能随行者聴
　　二年复汉军遣犯以枷责准折之例
　　上以汉军犯军流等罪者其亲族坟墓俱在京师边方逺土风尚顿殊平时不习生计类难存活且与百姓交错不无滋扰故有是
　　命
　　定盐徒十人以下拒捕伤一人为从佥妻流三千里至配所杖一百【详见刑制门】
　　定外遣罪犯已故妻子准回旗回籍之例奉
　　谕军流人犯本身已故其妻子准其回籍从前已于恩诏内着为定例今朕思从前发遣在外安置及当差之犯虽情罪较重然本身已故其妻子原系连坐之人着该管官查奏准其回旗回籍【互见刑制门】
　　定辛者库旗人犯军流一体折枷责之例刑部议奏汉军犯军流等罪既仍照例枷责完结其辛者库内务府佐领旗鼓佐领人等与汉军同属旗人自应画一办理从之
　　定私越畨地及偷越深山抽藤采棕分别杖徒例【详见刑制门】
　　定捕役串同伙盗教供妄认作为盗首者照诬良为盗律减一等杖一百徒三年【详见刑制门】
　　三年定妄攻冐籍为首照诬告人杖罪加所诬三等律杖六十徒一年【详见刑制门】
　　更定窝留逃旗过三月者杖九十徒二年半过一年者杖一百徒三年邻佑知情者杖六十徒一年【详见刑制门】
　　定图奸仆妇不遂毒殴致死者发往黒龙江当差【详见刑制门】
　　定刨参遣犯免解部之例刑部题刨参人犯该将军既已审明定拟复送臣部转发徒费往返且本犯先发续以佥妻年少妇女实属不便嗣后宁古防等处拏获刨参人犯一经审明定拟即径解各犯原籍交与该督抚将应发遣者照例发遣应杖徒者照例充徒免其解部庶人犯无辗转解送之苦而妻室无长途单行之累矣从之
　　定窝留窃贩子女分赃首从俱发边卫充军【详见刑制门】
　　定旗人三犯窃盗枷责后复行偷窃者发宁古防当差【详见刑制门】
　　定描画纸牌减刻卖纸牌一等科罪例【详见刑制门】定兵丁豢窃分别名数发遣例凡兵丁勾通窃盗坐地分赃豢窃一二名者照常人窃盗治罪外加枷号三月三四名者杖一百流三千里五名以上者发边卫充军如勾通积匪巨猾一二名者发附近充军三四名者边逺充军五名以上者极边烟瘴充军【详见刑制门】
　　定窃盗三人以上者照九项例改发先是乾隆二年九卿议准嗣后民人有犯强盗情有可原免死减等者强盗行刼数家止首一家者伙盗供出首盗所在即时拏获者窃盗临时拒捕杀人为从者偷刨坟墓二次者并未卖身旗下谎称卖身者民人谎称旗下逃人者民人假称逃人具告行诈者民人卖逃买逃者以上九项遣犯查明有妻室者照旧例佥发宁古防黒龙江等处给披甲人为奴如无妻室之犯并其余各项犯遣民人悉行改发云贵川广等省分别极边烟瘴与烟瘴少轻地方其民人窃盗三人以上之遣犯不在九项之内至是刑部以该犯情罪轻重请照九项遣犯之例查明有妻室者改发宁古防黒龙江等处给披甲人为奴如无妻室者酌发云贵川广极边烟瘴地方交与地方官严行管束从之
　　四年定继母致死前母之子审非故杀者将继母偏爱之子分别流徒例【详见刑制门】
　　定官役因事受财限内完赃者死罪减一等改流军流以下各减一等发落限内不完照原拟监追流罪以下即行发落【详见刑制门】
　　定内地民人略卖畨仔者不分首从均杖一百流三千里例【详见刑制门】
　　定军流各案题奏之例向来军流各案有特疏具题者有年终彚题者有咨部完结者办理不一至是刑部议定嗣后除人命强盗情罪重大应发黒龙江宁古防等处者仍令各督抚特疏具题外其余一切军流各案情节明显别无疑窦者迅速审拟咨部完结年终彚题从之
　　定遣犯亲老丁单妻室免佥之例定例民人犯军流者必父母年逾七年家无次丁方准留养未及七十者伊子不准留养妻室一同发遣至是刑部议准嗣后除强盗免死及情罪重大佥妻发遣外其余军流等犯父母未及七十例不留养者如年已衰迈不愿随往配所又家无次丁愿留妻侍奉其亲者应令该督抚确查免佥从之
　　定伙盗年未及嵗被胁随行者不论分赃不分赃并流三千里不准收赎例【详见刑制门】
　　定盗首自首免死改遣之例九卿议覆嗣后如未伤人之盗首能于罪未发而自首者佥妻发边卫充军闻拏自首者照情有可援例佥妻发遣无妻室者仍照例改发云贵川广烟瘴地方再窝家盗线与盗首无异如有自首及闻拏投首亦照此例分别定拟从之【互见刑制门】
　　五年更定免死人犯为匪之例九卿议奏嗣后免死人犯除在配杀人及为强盗并逃后复犯行凶为匪仍照定例外其在配所行窃赃至满贯以上及三次窃盗律应拟绞者俱拟斩立决犯该徒罪以上者均拟斩监犯该笞杖者俱枷号鞭责其有犯别项罪名亦照此分别定拟从之【互见刑制门】定强夺良家妇女未成奸者杖一百流三千里【详见刑制门】
　　定两家互殴各毙一命的系各凶身本宗亲属将应拟人犯免死发边卫充军【详见刑制门】
　　定奸胥揑充牙行照更名重役例杖一百徒三年其诓骗客货为害商民者枷号一月发附近充军【详见刑制门】
　　改定军流发配例三条刑部议准嗣后贪赃官役应发尚阳堡辽阳者改发川陜边省安挿为民按其原罪定地逺近其衙役索诈十两以上例发奉天安挿者改为边卫充军至于官船户将私铸钱文夹带移往他处虽于私铸为从稍间而情罪重大原例枷杖发辽阳安挿今改为杖一百流三千里其无票出口情节稍轻改为杖一百流二千里至十四年又议准官船户夹带私钱及无票出口之例并改照偶为买使例杖一百徒三年
　　定遣犯中途脱逃罪刑部议准嗣后免死减等人犯有在中途脱逃者除逞凶拒捕及逃后行凶为匪者仍照例正法外如无拒捕行凶为匪别故亦照在遣所脱逃之例枷责解配管束
　　六年更定罪止拟流断给财产例凡殴死同堂卑幼罪应拟流及殴至笃疾罪不至绞者均于该犯名下照例断追一半财产给死者及笃疾之家定私贩诬扳平人者照诬告人流徒杖罪加所诬三等律杖一百流三千里【详见刑制门】
　　定限内定赃减流为徒之官犯不准收赎例山东巡抚朱定元奏叅革拟徒之盐法道杨宏俊手足疯瘫恳请收赎奉
　　谕杨宏俊系计赃拟流之犯既经援例减等为徒今又以废疾题请收赎则贪劣之员竟可脱然法外矣况所称废疾亦未必确杨宏俊不准收赎朱定元着严饬行【互见刑制门】
　　定私铸砂殻小钱为从律应绞法者改为发遣应发遣者改为满流【详见刑制门】
　　定原殴伤轻保辜正限后十日内因风致死者杖一百徒三年【详见刑制门】
　　七年定遣犯家属条例刑部议准侍郎张照条奏嗣后旗民发遣人犯系奉
　　防佥遣及例应佥妻者其妻子解至遣所聴该管衙门同本犯一例管束至情愿随往之人与连坐家口不同到配时毋得与本犯一例羁管如本犯身故其妻女子孙有愿擕骸囘旗回籍者即准回归不在奏请之例又军流发遣人犯到配后生长子孙本犯未故其子孙如欲他往耕种贸易呈明该管衙门聴其自便其生长之女或许嫁他处或寄养与人亦聴其自便至赏旗为奴人犯之在籍子孙有前往遣所省亲及随往之子孙原不在佥遣之内欲行回归即赴该管衙门报明给票准其回归本犯之主倘有挟势羁留刁难计陷者照存养良家男女为奴婢律治罪
