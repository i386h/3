<!-- { "loadSidebar": true } -->
　　又加增湖南收买铅觔价值户部议各省分出产黑铅除贵州之外惟湖南最称旺盛是以京局嵗需铅七十万余觔前于黔省黑铅短少不能办解案内臣部酌议题交湖南接办每百觔照依康熙雍正年间定价以二两八钱三厘报销节据湖南廵抚奏称工本不敷部议黑铅闗系京局鼓铸必上不亏帑下不病商方可经久黔省工本省而脚价多湖南路近于黔以节省之脚费抵不敷之工本办理自觉从容应请嗣后湖南办运除课铅尽数凑解无庸给价外其收买商铅运京比照从前贵州办运之数每百觔定给脚价银四两六钱按年解运照数支给从之
　　十七年派専员董理郴桂二州矿厰事宜加增收买余铜价值湖南廵抚范时绶奏言楚省开采矿厰税课攸闗立法稽查理宜严密湖南郴桂二厰据前抚杨锡绂于题请开采事宜案内请于各处设卡廵防令该二州为监督衡永郴桂道为总理经臣部覆准在案兹复据称该二州驻劄州城离厰窎逺不能亲赴督查转委亲友家人料理舞营私势所不免请遴委専员弹压凡一切领价报销及抽收税课办解铜铅俱归经手一年期满新旧更替造册题销并令该二州互相查察及州同州判随从协办仍责成该道总理是责任各有攸归防范更为严密应如所奏办理至郴桂二厰所出铜觔原议每炼铜百觔除抽课二十觔外余铜八十觔给价九两六钱收买据该省廵抚以定价不敷商本采办维艰请照前抚杨锡绂所奏每余铜八十觔给价银十一两二钱八分收买部议以湖南产铜之区祗宜量为加增请照粤西定例每出铜百觔除抽课二十觔外余铜八十觔给价银十两四钱则采办自必从容不致有亏商本应令该抚自题准之日为始照数支给报销从之二十三年准湖南郴桂二州厰税俱归官办湖南廵抚富勒浑奏言湖南省郴桂二州铜铅矿厰从前开采伊始一切估色设卡等事官役俱未谙悉是以必须商办迩年以来官役已经熟练而税课铜铅较之从前有增无减是商人力所难办之事归之厰员承办实力稽查既有成效于厰务自有禆益应如所奏从之
　　二十六年准甘省暂开骚狐泉磺矿大学士公傅恒等议覆陜甘总督杨应琚奏请采硫磺以资储用查磺觔为营伍所必需遇有缺乏例得给批赴产磺地方购买备用若以本地开采之磺供支各营操防之用较之购自逺处实多节省兹访得骚狐泉磺矿自封闭后矿砂旺盛请照前例责成兰州府招商开采自属筹备营伍之要应如所请办理至称口外不产硫磺处所应需火药现经行文咨调一节查现今回部库车等处俱有磺矿从前用兵时曾经采取配用充裕即伊犂及乌噜木齐一当日凖噶尔亦用鎗炮又从何处购办可见口外原自不乏磺觔应请交与各该处办事大臣留心体访向来产磺处所一体查明采购或附近地方产有磺觔亦可采取配药运徃并可省内地办运之烦更为便益其现议骚狐泉开采事宜应请交与该督委员妥办毋令滋事从之
　　二十九年准四川屏山县开采铁矿四川总督阿尔泰奏屏山县之李村石堰凤村及利店茨黎荣丁等处产铁每矿砂十觔可煎得生铁三觔每嵗计得生铁三万八千八百八十觔请照例开采十分抽二变价拨充兵饷户部议如所请从之又准云南通海县开采黑铅厰云南廵抚刘藻奏通海县逢里山厰产黑铅试采有效请照例每百觔抽正课十觔变价充饷余课十觔以五觔充公五觔为官役亷食所余之铅给价收买户部议如所请从之
　　又准云南弥勒州开采白铅厰云南廵抚刘藻奏弥勒州野猪畊厰产白铅试采有效请照例每百觔抽正课十觔余课十觔所余之铅给价收买拨运广西局鼓铸于钱法实有禆益户部议如所请从之
　　三十年准四川江油县开采铁矿四川总督阿尔防奏江油县木通溪和合硐等处产铁每矿砂一十五觔可煎得生铁四觔八两每嵗计得生铁二万九千一百六十觔请照例开采十分抽二变价拨充兵饷户部议如所请从之
　　又停止陜西华隂县开采黒铅华隂县之华阳川地方产黑铅自乾隆十三年题准开采每年得铅五六万觔至十万觔不等自二十三年以后得铅日以减少至二十八年分仅得四百觔陜西抚臣奏请停止户部议如所请从之
　　三十一年准四川宜宾县开采铁矿四川总督阿尔泰奏宜宾县滥坝等处产铁每矿砂十觔煎得生铁三觔整每嵗计得生铁九千七百二十觔照例十分抽二变价按年徴收拨充兵饷户部议如所请从之
　　又准贵州清平县开采铅矿贵州廵抚方世儁奏清平县之永兴塞产黑铅矿砂试采有效请准其开采照例抽课每年可收课铅一万二三千觔除支给各标营操演铅觔外尚有余剰存贮拨用户部议如所请从之
　　又准广西融县开采白铅矿广西廵抚宋邦绥奏融县四顶山产白铅矿砂因无煤炭不能煎炼成铅而罗城县冷峝山跴有煤路可以运徃就煤煎炼试采已有成效请准其开采煎炼照例每炼铅百觔抽正课二十觔撒散三觔造册报部稽核户部议如所请从之
　　又酌定滇省开采矿厰事宜【详见钱币考】
　　三十七年
　　谕滇省各铜厰前因马骡短少柴米价昻每铜百觔准暂加价银六钱俟军务竣后停止嗣后展限一二年今念该省频嵗曾获有秋而米粮柴炭等价值仍未即能平减着再加恩展限二年俾各资本寛余踊跃开采庶于铜务有禆而厰民亦得以资充裕该抚仍留心体察俟厰地物价一平即行奏明停止






　　皇朝文献通考卷三十
　　钦定四库全书
　　皇朝文献通考卷三十一
　　征考【六】
　　杂征敛【山泽津渡】
　　顺治二年以寺臣条奏芦政传
　　防训饬太常寺典簿王文言条奏江南长江一带荻芦数千余里中多膄地乞遣台臣部臣以次清查立为芦政以充国用得
　　防江南初经归附治平急务惟在安民王文言何得借端言利不准行
　　【臣】等谨按濒江之地沙土随水性迁移渐成洲渚小民植芦为业田曰洲田课曰芦课上农耕治之后即可以艺菽麦种秔稻与良田等非仅以菰芦萑苇之盛为地利也盖大江两岸坍涨靡常此落彼淤有司者随时亲勘备书于册越五年按籍履畆而覆核之其坍没于水者除赋水落沙长者分年起徴以方田之法度其丈尺而乗除之其隔江对岸地分两属则令两地牧令防勘酌其赢缩以定抵补之数顺治九年暨十八年廷臣论奏芦政利弊未尝不采用之典簿王文言以小臣越职言事首论及此非真有度支盈绌之计特以
　　圣政维新觊恩泽于分外传
　　防申饬以深折之恭诵
　　圣谕治平急务惟在安民一语遂开我
　　朝亿万年乐利之休云
　　四年裁山东明季牙杂二税从巡抚丁文盛请也九年革除江隂青浦二县坐派飬牛杂税戸部奏言江隂青浦二县有坐派飬牛之税实属病民请严饬督抚按臣行府州县官将牛牙杂税等项止许于买卖市集照例抽收若有横派乡民者指名叅处
　　又定芦课五年丈量例工部奏言计臣王永吉按臣秦世祯请以芦课归并有司诚以丈量催提等弊重为民扰也但各州县正项钱粮尚亏定额恐芦课零星分散逋欠益多今后芦课应仍归主事管理毎五年一丈量止丈新涨新坍之地涨者増额坍者开除不涨不坍毋得丈量以滋骚扰报可十八年准巡按御史条奏芦课六弊戸部议覆巡按江宁御史何可化条奏芦课六弊坍设之赔累宜豁收解之耗费宜革豪强之占宜清洲书之飞洒宜禁佃蠧之侵欠宜究蠲免之条例宜漙俱应如所请从之
　　又清查各省芦政工部议覆工科给事中王曰高条奏芦政利弊四欵一严催征以惩积欠一清踏勘以核实数一按地形以清课额一酌久任以专责成俱应如所请得
　　防江南江西湖广每省差满汉司官各一员严行清查康熙二年免崇明县加征芦课江寕巡抚韩世琦疏言崇明县大粮田九千六十顷五十亩零除正赋外复征芦课银八千三百八十余两实系一田两赋亟请蠲豁部议应如所请从之
　　六年免广东杂税四千两有竒广东巡抚王来任请免粤东杂税四千有竒以苏民困部议不准
　　上特允之
　　十年准江南江西湖广等省芦课钱粮归并地方官管理戸部奏江南江西湖广芦课钱粮原系地方官按畆征收转解监督衙门与各闗差监督亲收商税者有别请嗣后停止差遣部员将芦课钱粮归并地方官管理从之
　　三十八年准内地商人往杀虎口外伐木入口贩卖騐放输税工部议覆山西巡抚倭伦疏言殷实商人愿往杀虎口外大青山等处采木者请令其赴部具呈给票守口官兵騐明放行输税入口贩卖查杀虎口外从无砍木之例应将该抚所请毋庸议得
　　防内外之民俱属一体大青山木伐卖商民均为有益着
　　照该抚所请行
　　四十八年除革私设牙行吏部议覆江南道监察御史张莲条奏贸易货物设立牙行例给官帖使平凖物价乃地方棍徒于果菜蔬等物亦私立牙行名色勒掯商民请敕部查税课定例除应立牙行者照旧设立外其余一切私设尽数除革应如该御史所请从之【互见市籴考】
　　五十三年议准呼努呼河等处木植抽分差奉天部院司官一员管理工部议覆
　　盛京工部侍郎贝和诺疏言呼努呼河等处商人所贩木植于十五根之内抽取一根请派
　　盛京各部才能司官一员抽分一年差满更换应如所请从之
　　雍正七年免贵州军田上契税银戸部覆准云贵广西总督鄂尔泰疏言原任工部侍郎申大成条奏黔省军田许照民田一体买卖每畆上税银五钱给契为业经九卿议覆准行但黔省军田一畆之价可买民田二畆应纳粮赋一畆亦可扺民田二畆其每畆上契税银仰请豁免嗣后凡有军田授受悉照常例报税从之
　　十年免西宁煤税奉
　　谕防朕闻西宁北川口外白塔地方出产石煤附近汉土畨回民人穵取贩卖以为生计每防纳税钱三十文西宁府委员收解充饷约计每年收银一千九百余两近因西陲用兵之际西宁移驻兵弁较前为多率皆用煤以供炊防煤价渐至昻贵若仍照例征收税银恐价值不能平减于兵民均有未便着将应收税银寛免十一年饬令各省额设牙帖报部存案
　　谕内阁各省商牙杂税额设牙帖俱由藩司衙门颁发不许州县滥给所以防増添之弊不使贻累于商民也近
　　闻各省牙帖嵗有増添即如各集场中有杂货小贩向来无借牙行者今概行给帖而市井奸牙遂恃此把持抽分利息是集埸多一牙戸即商民多一苦累甚非平价通商之本意着直省督抚饬令各该藩司因地制宜着为定额报部存案不许有司任意増添嗣后止将额内退帖顶补之处查明换给再有新开集场应设牙行者酌定名数给发亦报部存案庶贸易小民永免牙行苛索之累【互见市籴考】
　　十二年免黔省遵义府各山埸小税云南广西总督尹继善等疏奏黔省遵义府除遵义仁懐两大税之外又有遵义县小板山场绥阳县永兴山埸桐梓县新街山埸共小税银四百十九两零到场之物皆系遵义仁懐两大税处已经征税者查黔省原有各山场小税久经豁免遵义向川省是以仍循旧规今既改黔省应请一例邀免以除民累得
　　防遵义等县山埸小税着照黔省通例一并加恩豁免十三年禁止契纸契根并停征収税课议叙之例奉
