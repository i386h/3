<!-- { "loadSidebar": true } -->
　　四十八年三月甲午
　　皇上亲祭
　　歴代帝王庙
　　四十九年七月重定
　　歴代帝王庙祀典时内阁奉
　　谕防朕因览四库全书内大清通礼一书所列庙祀歴代帝王位号乃因旧防典所定有所弗惬于心敬忆
　　皇祖实録有饬议增祀之谕令查取礼部原议红本则系康熙六十一年十一月内具题尔时诸王不能仰体
　　圣怀详细讨论未免因陋就简我
　　皇祖谕防以凡帝王曾在位者除无道被弑亡国之主此外尽应入庙即一二年者亦应崇祀煌煌
　　圣训至大至公上自羲轩下至胜国其间圣作明述之君守文继体之主无不馨香妥侑不特书生臆论无能仰喻
　　高深即歴代以来升歆议礼未有正大光明若此者也乃防议疏内声明偏安亡弑不入祀典而仍入辽金二朝不入东西晋元魏前后五代未免意有偏向视若仰承
　　圣意而实显与
　　圣谕相背朕意若谓南北朝偏安不入正统则辽金得国亦未奄有中原何以一登一黜适足启后人之訾议即因东西晋前后五朝有因簒得国摈而不列如曹丕不得为正统之例殊不知三国时正统在昭烈故虽以陈夀三国志之尊魏抑蜀而本不能夺万世之公评至司马氏簒窃以还南朝神器数易如宋武帝崛起丹徒手移晋祚自不能掩其簒夺之罪其他虽祖宗得国不正而子孙能继绪承休即为守文中主亦不可概从缺畧况自汉昭烈以至唐高祖统一区夏时之相去三百余年其间英毅之辟节俭之主史不絶书又安可置而不论至于后五代如朱温以及郭威或起自冦窃或身为叛臣五十余年更易数姓中华统绪不絶如线然周世宗承借郭氏余业慿有疆域尚不失为令主此而概不列入则东西晋前后五代数百年间创守各主祀典缺如何以协千秋公论他若元魏雄据河北地广势强太武道武勤思政理讲学兴农亦可为偏安英主并当量入祀典以示表章朕前命馆臣録存杨维祯正统辨论内详晰宣谕以维祯所辨正统在宋不在辽金之説为是所以存春秋纲目之义见人心天命之攸归且检阅孙承泽春明梦余録所载明代崇祀古帝王位号原未列辽金二朝今通礼内崇祀辽金而不入东西晋前后五代似此互相入主出奴伊于何底此皆议礼诸臣有怀偏见明使后世臆説之徒谓本朝于歴代帝王未免区分南北意存轩轾甚非
　　皇祖降谕之本意也至明之亡国由于神熹二宗纲纪堕而法度弛愍帝承统时国事已不可为虽十七年身厯勤苦不能补救倾危卒且身殉社稷未可与荒淫失国者一例而论是以
　　皇祖睿裁将神熹二宗撤出而愍帝则特令庙祀褒贬予夺毫厘不爽实千古大公定论乃诸臣于定议时转复将汉之桓灵增入岂未思炎汉之亡亡于桓灵而不亡于献帝乎从前定议未将东汉全局详审论断转使昏闇之君滥叨庙食所议未为允协夫自古帝王统绪相传易代以后飨祀庙迋原以报功崇徳至于严簒窃之防戒守成之王或予或夺要必衷于至当而无容心于其间方协彰瘅之义所有歴代帝王庙祀典着大学士九卿更行悉心详议具奏并着于定议后交四库馆恭録
　　皇祖谕防并朕此防于通礼庙飨首卷以昭殷鉴歴朝垂示万年之至意嗣大学士伯伍弥泰等遵
　　防议奏臣等跪读之下仰见我
　　皇上以
　　圣祖之心为心以天地之量为量
　　念为君之实难崇前王之祀典不论其方域之广狭而综其政治之盛衰不惟其遭遇之亨屯而覈其事功之隆替垂爼豆于千秋
　　示权衡于万世诚非臣等所见窥测于万一者也伏查歴代帝王立庙崇祀所以崇徳报功垂昭法戒前代列
　　祀祗及开创之君实为缺畧仰防
　　圣祖仁皇帝
　　特诏迋臣详议增祀俾歴代守成继统之君咸得馨香庙食实阐数十年来未发之幽光举数十朝以来未备之钜典而诸臣莫喻
　　高深致定议尚多疎漏兹
　　皇上指示两晋南北朝后五代创守各主祀典缺如复命臣等悉心详议臣等恭绎
　　圣训所述
　　圣祖仁皇帝谕防云帝王曾在位者除无道被弑亡国之
　　主此外尽应入庙煌煌
　　谟训于大公至正之中严簒夺之防着守文之戒盖人君临御区宇诚能承先裕后善始令终固足称为谊辟其或天运有期遭逢不幸非尽由政事之失者如明之愍帝防
　　圣祖仁皇帝特予庙祀允为万世定评此外或功徳光于
　　前烈或基绪贻诸后人皆宜恪遵
　　圣训详加酌议窃考前代史评溢美者每多失实责备
　　者或有苛求均未能折衷至当伏读
　　御批通鉴辑览一书进退褒贬酌理凖情毫厘不爽实为千古史家绳凖臣等谨就管窥所及按代寻绎如魏代勃兴北边奄甸河洛世有贤君允宜光昭爼豆晋及前后五代虽得国非正而嗣业之君合于
　　圣训所云继绪承休即为守文中主者亦宜并膺庙食
　　臣等详列一单仰邀
　　论定其他以簒窃得国以失徳亡国不应入祀者列为
　　一单并呈
　　御览抑臣等据义引伸兾以推广我
　　皇上阐扬前王之至意窃见康熙六十一年防议本内唐代增入高祖以下十四帝而不及宪宗金代增入太宗以下三帝而不及哀宗但考史载宪宗削平僭叛不惑羣议功业实不可没而哀宗图存于亡从容殉国较之明愍帝更为有光臣等谨以此二帝另立为一单可否一体増祀伏候
　　睿裁至于歆报之典宁严无滥汉亡于桓灵而不亡于献帝犹明之亡于神宗光宗熹宗而不亡于愍帝乃明神宗以下三主业奉
　　圣祖仁皇帝谕黜而桓灵二主转得滥邀入祀诚为未协
　　自应遵
　　防将汉桓帝灵帝神牌撤出以昭予夺之公伏候命下神牌入龛事宜交礼部工部办理入庙吉期由钦天监选择告祭典礼交太常寺遵办祭文由翰林院撰拟所有臣等遵
　　防详议之处谨合词恭折具奏奉
　　谕防据大学士九卿等防议增祀两晋元魏前后五代各帝王一折并声请唐宪宗金哀宗应否一体增祀等语宪宗处唐中叶各镇节度慿凌防扈僭叛不臣宪宗命将专征削平淮西厥功颇伟在有唐一代中尚属英主其末年被弑系祸变猝乗与荒乱失徳召变致衅者不同至金哀宗处衰弱之时国势已不可问推其致败之由实因熙宗海陵淫虐阶厉哀宗自缢殉国与明之愍帝事同一例自应一体增祀余俱着照所议钦此
　　【臣】等谨按诸臣遵
　　防议覆酌拟增入庙祀单内开列
　　晋元帝明帝成帝康帝穆帝哀帝简文帝
　　宋文帝孝武帝明帝
　　齐武帝
　　陈文帝宣帝
　　元魏道武帝明帝太武帝文成帝献文帝孝文帝宣武
　　帝孝明帝
　　唐宪宗
　　后唐明宗
　　后周世宗
　　金哀宗共二十五帝列单呈
　　览下所司遵照办理嗣奉
　　谕防明春增祀神牌入庙即于春祭前一日安奉祭日照常年春祭仪注举行不必另议惟祝文内应将增祀之处交翰林院添撰数语钦此
　　五十年二月辛丑
　　皇上亲祭
　　歴代帝王庙时以增祀两晋后五代南北朝各主亲诣行礼祭文曰仰惟
　　诸帝应运代兴治隆开创业懋继承报功崇徳秩祀肇
　　增聿光
　　前典牲爼香升
　　二十五帝礼殿同登报于仲春
　　神其式慿
　　祭
　　歴代帝王庙礼成恭纪【乾隆五十年】
　　予小子既敬遵
　　皇祖圣训增祀
　　歴代帝王以今年二月春祭之吉奉
　　神主入庙礼以克成祭不欲数于是退而恭纪曰
　　皇祖之圣允符我
　　皇考所尊称大成有类
　　先师孔子而无以复加也即此增入之
　　防实为大公至明乃称歴代之名义而非有意于其间也夫歴代者自开辟以来君王者之通称非如配享
　　先师孔子有所旌别彰瘅于其间也夫有所旌别彰瘅于其间则必有所进退而是非好恶纷然起矣入者主之出者奴之将无所底止且以旌别彰瘅言之汤武即有慙徳则歴代开剙之君汤武且不若审如是
　　三皇五帝之外其宜入庙者有几是非祭
　　歴代帝王之义也故我
　　皇祖谓非无道亡国被弑之君皆宜入庙者义在此但引而未发予小子敢不敬申其义乎盖自洪武建庙南京以来北京祖之而祀者寥寥【明洪武六年始建歴代帝王庙于南京崇祀者三皇五帝夏禹王商汤王周文王武王汉高祖光武帝隋高祖唐高祖太宗宋太祖元世祖十九帝而罢周文王隋高祖唐高祖之祀嘉靖九年罢南京庙祀建　　歴代帝王庙于北京二十四年又罢元世祖之祀】及我
　　世祖定鼎燕京
　　防龄即位百度毕举尔时议礼之臣于议
　　歴代帝王庙位次亦颇有所出入【我　　世祖定鼎燕京因明代祀典顺治元年增祀辽太祖金太祖世宗元太祖明太祖凡五帝】而我
　　皇祖之谕亦因近
　　大事之际在康熙六十一年十一月诸臣未能仰遵圣意其出入亦颇不伦【防典载康熙六十一年　　皇祖谕防凡帝王在位除无道被弑亡国之主外尽宜入庙崇祀尔时迋臣不能仰体圣意详细讨论且疏奏在十一月　　大事前数日所议増祀夏商以来帝王一百四十三位并汉之桓灵皆入之实不伦矣】予小子于昨嵗阅大清通礼始悉其事因命大学士九卿更议增祀而以仲春躬祀入所增
　　神主于庙【昨嵗因阅大清通礼见崇祀　　歴代帝王位次有不惬于怀者如汉之阑入桓灵而于前后五代全未议及因勅大学士九卿更议增祀晋元帝以来二十五帝而于桓灵则撤出之以昭公论今嵗仲春入　　神主于庙躬礼致祭详见礼成述事诗并序】予尝论之洪武之去辽金而祀元世祖犹有一统帝系之公嘉靖之去元世祖则是狃于中外之见而置一统帝系于不问矣若顺治初之入辽金而去
　　前五代则尔时议礼诸臣亦未免有左之意孰若我
　　皇祖之大公至明昭示千古为一定不易之善举哉夫天下者天下人之天下也非南北中外所得私舜东夷文王西夷岂可以东西别之乎正统必有所系故予于通鉴辑览之书大书特书一遵春秋不敢有所轩轾于其间【予于歴代通鉴辑览一书自隆古以至本朝四千五百余年于南北朝及宋元辽金正统偏安　　天命人心系属存亡之际大书特书必公必平如南宋自徳祐以前尚有疆域可慿至临安既破帝防见俘宋统始絶故自丙子三月以前为宋帝防徳祐二年三月以后为元世祖至元十三年至于元顺帝北迁沙漠委弃中原则自至正二十八年八月以后正统乃归之明为洪武元年我朝世祖定鼎京师在甲申五月维时明福王尚监国南京故通鉴辑览仍书明以别之直至乙酉五月大清兵下江南福王就执始书明亡折衷义例惟严惟谨一遵春秋之法无所容心曲殉于其间也】以为一时之议虽权万世之论不可欺也然则
　　歴代帝王之祀果即非配享
　　先师孔子漠无旌别彰瘅于其间乎曰不然也
　　歴代帝王胥祀于景徳之殿其有徳无徳若南若北曰中曰外是一家非一家章章如昭昭如孰可以为法孰可以为戒万世之后入
　　庙而祀者孰不憬然而思惕然而惧耶是即不明示旌别彰瘅而已寓旌别彰瘅于无穷矣其有不憬然思惧者则是无道之伦必不能入此
　　庙矣呜呼可不惧哉可不惧哉虽然予更有后言焉盖宜入
　　庙与不宜入诚昭然应知惧而我大清国子子孙孙祈
　　天永命所以绵万禩无疆之庥者更当以不入斯庙为棘安不忘危治不忘乱用慎苞桑之固思及此者有不忍言而又有不忍不言者世世子孙其尚凛难谌之戒乎
