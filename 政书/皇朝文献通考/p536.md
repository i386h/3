<!-- { "loadSidebar": true } -->
　　快船冲风旗
　　中巡船旗
　　小巡船旗
　　桅旗
　　兵仗
　　钦定工部则例造兵仗式【乾隆二十一年定】
　　春秋刀
　　朴刀
　　挑刀
　　腰刀
　　斩马刀
　　滚被双刀
　　牌刀
　　长刃大刀
　　寛刃大刀
　　双手带刀
　　背刀
　　长片刀
　　寛刃防刀
　　虎牙刀
　　窝刀
　　鸳鸯刀
　　船尾刀
　　割刀
　　缭风刀
　　长枪
　　长矛
　　火焰枪
　　蛇防枪
　　雁翎枪
　　梨花枪
　　钩防枪
　　双钩防枪
　　十字防枪
　　喷筒火防枪
　　虎牙枪
　　攅竹手枪
　　木杆手枪
　　虎枪
　　钉枪
　　竹杆枪
　　双锏
　　双锤
　　马义
　　鳯翅攩
　　五齿铁攩
　　月牙快把
　　通天把
　　长柄斧
　　双斧
　　双钺斧
　　三须钩
　　铁挽
　　梨头标
　　铁斗标
　　单连环棍
　　双连环棍
　　齐眉棍
　　虎头棍
　　藤牌
　　挨牌
　　燕尾牌
　　圆木牌
　　长木牌
　　虎头皮牌
　　滚被
　　头号战被
　　二号战被
　　三号战被
　　皮帐
　　火器
　　大者曰礮其制或铁或铜或铁心铜体或铜质木瓖或鐡质金饰重自五百六十觔至七千觔轻自三百九十觔至二十七觔长自一尺七寸七分至一丈二尺其击逺或宜铁弹或宜铅子均助以火药引以烘药铁弹自四十八两至四百八十两铅子自二两至二十两火药自一两三钱至八十两烘药自三四钱至二两皆按礮尺髙下度数以定所及之逺近铸钉时或命官监督或由部委官无常制小者曰鸟枪曰火甎曰火毬曰火箭曰弩箭曰喷筒曰铳皆随时成造
　　太宗文皇帝天聪五年红衣大礮成
　　钦定名镌曰
　　天祐助威大将军天聪五年孟春吉旦造督造官总兵官额驸佟养性监造官游击丁啓明备御祝世隆铸匠王天相窦守位铁匠刘计平先是未备火器造礮自此始其年征明久围大凌河而功以成用大将军力也自后师行必擕之
　　崇徳七年
　　命梅勒章京马光辉孟乔芳率刘之源旗下杨名髙祖泽润旗下李茂佟国赖旗下佟国防石廷柱旗下金玉和吴守进旗下孙徳隆金砺旗下柯永盛巴顔旗下髙拱极墨尔根侍御李国翰旗下杨文魁及铸礮牛彔章京金世昌王天相等往锦州铸
　　神威大将军礮
　　八年
　　命固山额真刘之源吴守进同梅勒章京金维城曹光弼
　　率将士赴锦州督铸红衣礮
　　顺治初年定八旗礮厰镶黄旗正白旗镶白旗正蓝旗各三十五间在镶黄旗教空地正黄旗正红旗各三十间在德胜门内镶红旗镶蓝旗各二十三间在阜城门内八旗火药厰镶黄旗正黄旗十二间在安民厰余六旗二十间在
　　天坛后皆拨八旗官兵看守安民厰在西直门内之北收贮礮位其縧而胡同局安定门局并贮礮位又定各省需用铳礮火甎火箭喷筒火毬铁弹铅子等由各督抚奏请造备工料银报部察核十年遣官祭
　　红衣礮之神
　　康熙十三年
　　上谕兵部大军进须用火器着治理歴法南懐仁铸造大礮轻利以便登涉
　　十四年造大礮八十位各长七尺三寸口径四寸九分膛口径二寸七分底径六寸七分铁弹重二觔用火药一觔八两礮车全
　　十五年造礮五十二位
　　钦定名为
　　神威无敌大将军内重二千二百七十四觔铜礮八位各长七尺七寸口径一尺膛口三寸七分底径一尺二寸铁弹重八觔用火药四觔重一千六百十三觔铁礮二十四位各长七尺六寸口径八寸五分膛子三寸三分底径一尺一寸鐡弹重六觔用火药三觔木瓖大礮二十位各重八百十七觔礮车均全
　　十八年奉
　　上谕攻击海贼营垒宜用火礮内造西洋礮甚利且轻便易运可以湖广所有西洋礮二十具委官递送福建军前用资勦御
　　十九年造防金龙礮八位各长五尺七寸重二百五十觔至三百觔铅子重十三两至十四两是年议准各省大小铜礮多余铁礮均令解京铁礮坏者销铁备用寻以铁礮解送劳民多余者准原处留贮
　　二十年造铜礮二百四十位
　　钦定名为
　　神威将军各重三百九十觔长六尺六寸火门后径五寸七分口径三寸三分合膛铅子重十八两用火药八两中的至一百弓用火药九两中的至一百五十弓口篐之上立星表与甲乙线相等礮车全
　　是年奉
　　防直隶沿边及路险地方各礮不必解送又令松江铜礮留存原处备用
　　二十一年奏准福建四川云贵两广路途险逺铜铁礮均留贮
　　二十四年造鐡心铜礮八十五位各长五尺二寸重一百觔至一百二十觔铅子重四两五钱至多两铁竒礮一位长五尺六寸重三十三觔铅子重二两五钱
　　二十五年造鋄金龙礮一位长四尺五寸重八觔铅子重五两二钱
　　二十六年造礮五位
　　钦定名为
　　威逺大将军【即冲天礮】各长二尺一寸重二百八十五觔至三百三十觔生铁弹重二三十觔大如瓜中虚仰穴两耳铁环其法先置火药于铁弹内次用螺蛳转木纒火药撚里以朝鲜贡纸挿入竹筒入于弹内下留药撚一二寸以达火药上留药撚六七寸于弹外余空处亦塞满火药以铁片盖穴口外用腊封固于小膛底下火药间以木马加土寸许乃安铁弹于大膛又加潮土数寸以隔火如放二百步至二百五十步用药一觔三百步増二两如放二三里用药三觔火门施烘药次以礮尺髙低度数定放之逺近其最逺在礮尺四十五度本度上下若干即减逺若干临时施放先防弹口火药撚再速防火门烘药
　　二十七年福建进台湾铜礮云南进浑铜礮二十八年造大礮六十一位
　　钦定名为
　　武成永固大将军重自三千六七百觔至六七千觔长自九尺七寸五分至一丈二尺膛口自三寸八分至四寸九分用铁弹自十觔至二十觔火药自五觔至十觔铁轴礮车均全
　　又改造木瓖礮八十位
　　钦定名为
　　神功将军各重千觔长七尺一寸膛口二寸七分用铁弹三觔八两火药一觔十二两礮车全二十九年造铁子母礮二百有二位各长五尺五寸重八十觔至百觔铅子重四两至六两又铜冲天礮八位各长二尺三寸重五百六十觔生铁弹重三十觔
　　三十年议准将八旗大礮运交宣化大同各四十位内神功将军十六位神威将军二十四位各发铅铁礮子万个存库备用火药由各州县制造交营
　　三十四年造铜礮四十八位
　　钦定名为
　　制胜将军内四十六位各重五百觔长五尺一寸膛口三寸四分用铁弹三觔火药一觔八两二位重三百六十觔各长五尺用铁弹二觔火药一觔五十六年覆准福建省旧有城寨处设立礮台又覆准广东沿海立礮台每年正月九日委就近文职防同该营弁每礮演放十余次具报总督察覈五十七年造
　　威逺将军铜礮十位各长三尺一寸重一百七十觔铅子重十九两
　　五十八年造
　　威逺将军铜礮十六位各长三尺重一百四十觔铅子重十五两
　　六十年造铁子母礮六位各长五尺重百觔铅子重五两又铁虎尾礮二位各长三尺重二十七觔铅子重二两
　　雍正二年定各营收贮大礮随时演放毋致鏥蚀三年给成都子母礮二十四
　　又议准荆州六门每门设发贡礮一设八旗行营子母礮四十
　　又议准江宁城之仪鳯朝阳太平三门每门设发贡礮五八旗驻防满洲兵每旗分给子母礮三共二十四京口驻防汉军毎旗分给子母礮二共一十六
　　五年造
　　威逺将军铁礮十位各长一尺七寸七分重四十五觔铅子重二十八两用火药十四两又鋄金子母铁礮十七位重四十八觔者六位各长五尺二寸铅子重四两用火药二两重四十觔者一位长五尺五寸铅子重二两六钱用火药一两三钱重三十六觔者十位各长五尺五分铅子重二两五六钱用火药一两三钱又鋄银子母礮重四十八觔者十位重三十六觔者四位又子母铁礮三位重四十八觔者一位重三十六觔者二位尺寸均与鋄金铁礮同
　　是年奉
　　上谕各处应设礮竢给齐后将彼地所有子母礮解送来京交部寻议定旧例各省每兵千名设立威逺礮四位
　　子母礮六位今自
　　盛京宁古塔二处近海黑龙江与俄罗斯接壤此三处子母礮百位照旧设立外其余直省子母礮尽行解部别制冲击便利之礮总以兵千名设礮十
　　位之数为凖再沿海沿边及水师战船并直省守防城池要隘口之礮仍旧存留至小口戍兵无多礮应撤回存贮督抚捉镇驻劄地方库内遇需用时酌发
　　十年奏准青州驻防兵増设子母礮十六位交造辨处给发
　　十一年覆准张家口独石口柴沟龙门等处为沿边要地驻劄副将逰击应将宣化镇收存大礮四十位内于张家口独石口二处各拨给神功礮二位神威礮四位于柴沟龙门二处各拨给神威礮二位神功礮二位演放需用火药即在额数内分给铅铁礮子于部发原存数内动支旧存礮车在存公项下动支修整再向来演礮并不加子施放以致凖头逺近星斗髙低官兵茫然不知礮位堪用与否礮手亦不谙练应拣发旗员一人礮手二名往该处騐看演放竢熟悉后即令回京至大同收存大礮应一例于山西要隘口酌拨安设演习
　　十二年议准大礮攻守兼资必平时预备齐全临时方能得用各省大礮择其坚好者存留鏥坏者即报明铸造督抚提镇严饬该管官将现有之礮建置礮车加谨盖藏以避风雨潮湿每年十月间演放一次以防鏥蚀一有损坏详明动项制造如本营未备而别营有余者通融拨取造册咨部备案若有盖藏不谨及遇有损壊并不修整者将该管官照烧燬军器例议处
　　是年广东进九节铜礮
　　十三年覆准大同镇大礮生铁铸造移动演放均不轻便且年逺鏥蚀现今各营子母礮一百二十七位兼以神功神威礮均可适用应将大礮分别存留销燬报部毋庸从新铸造
　　十六年奏准黑龙江地方发子母礮四十位八旗汉军礮局所贮镶黄旗六十九位正黄旗七十九位正白旗六十九位正红旗七十四位镶白旗六十三位镶红旗六十八位正蓝旗六十五位镶蓝旗七十二位
　　四十七年议准甘肃各标按照每枪兵二百名添建劈山礮一位
　　五十年议准湖北添建劈山礮二十位湖南添建劈山礮二十九位
　　钦定工部则例造火器式【乾隆二十一年定】
　　母子礮　　　　　　威逺礮
　　靖氛礮　　　　　　决胜礮
　　得胜礮　　　　　　行营礮
　　靖平礮　　　　　　提行礮
　　铁行礮　　　　　　靖海礮
　　靖蛮礮　　　　　　灭逆礮
　　神威礮　　　　　　荡冦礮
　　红衣礮　　　　　西洋礮
　　发贡礮　　　　　贡礮
　　带子贡礮　　　　霸王鞭礮
　　赵公鞭礮　　　　百子鞭礮
　　鞭礮　　　　　　百子礮
　　班机礮　　　　　过山鸟礮【又名鸟机礮】
　　佛郎机礮　　　　劈山礮【又名开山礮】
　　信礮　　　　　　号礮
　　河塘礮　　　　　威风礮
　　涌珠礮　　　　　连珠礮
　　转轮礮【又名腰边礮】　　独弹礮
　　车礮　　　　　　喊礮
　　响礮　　　　　　地雷礮
　　通闗礮　　　　　扳槽礮
　　鲎尾礮　　　　　斗头礮
　　肆把连礮　　　　大将军礮
