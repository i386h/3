<!-- { "loadSidebar": true } -->
　　右门司帛奉篚司爵奉爵诣
　　列圣案前行初献礼司帛跪献篚奠于案三叩兴司爵立献爵奠于垫中各退司祝诣祝案前跪三叩兴奉祝版跪案左赞跪遣官跪司祝读祝文
　　后殿祝辞曰维某年月日
　　孝孙嗣皇帝御名谨遣某官某敢昭告于
　　肇祖原皇帝
　　原皇后
　　兴祖直皇帝
　　直皇后
　　景祖翼皇帝
　　翼皇后
　　显祖宣皇帝
　　宣皇后曰兹者嵗暮特修祫祭之礼
　　太庙恭迎同格飨祀伏惟
　　鉴知谨
　　告
　　中殿祝辞曰维某年月日
　　孝孙嗣皇帝御名谨遣某官某敢昭告于
　　太祖承天广运圣徳神功肇纪立极仁孝睿武端毅钦安文定业髙皇帝
　　孝慈昭宪敬顺仁徽懿徳庆显承天辅圣髙皇后太宗应天兴国徳彰武寛温仁圣睿孝敬敏昭定隆道显功文皇帝
　　孝端正敬仁懿哲顺慈僖庄敏辅天协圣文皇后孝庄仁宣诚宪恭懿至徳纯徽翊天启圣文皇后世祖体天隆运定统建极英睿钦文显武大徳功至仁纯孝章皇帝
　　孝惠仁宪端懿慈淑恭安纯徳顺天翊圣章皇后孝康慈和庄懿恭惠温穆端靖崇天育圣章皇后圣祖合天运文武睿哲恭俭寛裕孝敬诚信中和功徳大成仁皇帝
　　孝诚恭肃正惠安和淑懿俪天襄圣仁皇后
　　孝昭静淑明惠正和安裕钦天顺圣仁皇后
　　孝懿温诚端仁宪穆和恪奉天佐圣仁皇后
　　孝恭宣惠温肃定裕慈纯赞天承圣仁皇后
　　世宗敬天昌运建中表正文武英明寛仁信毅大孝至诚宪皇帝
　　孝敬恭和懿顺昭惠佐天翊圣宪皇后
　　孝圣慈宣康惠敦和敬天光圣宪皇后曰兹者嵗暮特修
　　祫祭之礼恭迎
　　肇祖原皇帝
　　原皇后
　　兴祖直皇帝
　　直原后
　　景祖翼皇帝
　　翼皇后
　　显祖宣皇帝
　　宣皇后同格飨祀伏惟
　　鉴知谨
　　告读讫兴奉祝版跪安于
　　神位前篚内三叩退遣官三叩兴行亚献礼司爵诣列圣案前献爵于左行三献礼司爵献爵于右均如初仪遣官行三跪九叩礼兴乃送燎司祝司帛诣
　　神位前咸跪三叩司祝奉祝司帛奉篚兴司香诣香案前跪奉香兴以次恭送燎所遣官避立拜位西东面竢过复位既送燎赞礼毕引遣官仍降西阶退
　　后殿
　　中殿同
　　右祗告
　　是日太常寺卿率属洁蠲
　　前殿借以防荐恭设
　　列圣
　　列后神座于
　　殿内
　　肇祖原皇帝居中
　　原皇后配
　　兴祖直皇帝左
　　直皇后配
　　景祖翼皇帝右
　　翼皇后配
　　显祖宣皇帝次左
　　宣皇后配
　　太祖髙皇帝次右
　　孝慈髙皇后配均南向
　　太宗文皇帝东位西向
　　孝端文皇后
　　孝庄文皇后配
　　世祖章皇帝西位东向
　　孝惠章皇后
　　孝康章皇后配
　　圣祖仁皇帝东次西向
　　孝诚仁皇后
　　孝昭仁皇后
　　孝懿仁皇后
　　孝恭仁皇后配
　　世宗宪皇帝西次东向
　　孝敬宪皇后
　　孝圣宪皇后配展两庑配享位如时享之仪
　　右设神位
　　祭日日出前七刻司祝一人恭奉祝文安设于
　　前殿祝案上如仪公一人率宗室官八人诣
　　后殿上香行礼如时享奉请
　　神位之仪恭奉四室
　　帝
　　后神位于寝室出中门降阶太常寺官十人前引由内垣
　　中门循
　　中殿东出王一人率宗室官十五人诣
　　中殿上香行礼仪同恭奉五室
　　帝
　　后神位出寝室竢
　　后殿神位陟阶至
　　中殿神路中南向前行
　　中殿神位乃以位随行入
　　前殿依序奉安于各
　　宝座上如仪退
　　右请神位
　　祝辞曰维某年月日
　　孝孙嗣皇帝御名敢昭告于
　　肇祖原皇帝
　　原皇后
　　兴祖直皇帝
　　直皇后
　　景祖翼皇帝
　　翼皇后
　　显祖宣皇帝
　　宣皇后
　　太祖承天广运圣徳神功肇纪立极仁孝睿武端毅钦安文定业髙皇帝
　　孝慈昭宪敬顺仁徽懿徳庆显承天辅圣髙皇后太宗应天兴国徳彰武寛温仁圣睿孝敬敏昭定隆道显功文皇帝
　　孝端正敬仁懿哲顺慈僖庄敏辅天协圣文皇后孝庄仁宣诚宪恭懿至徳纯徽翊天启圣文皇后世祖体天隆运定统建极英睿钦文显武大徳功至仁纯孝章皇帝
　　孝惠仁宪端懿慈淑恭安纯徳顺天翊圣章皇后孝康慈和庄懿恭惠温穆端靖崇天育圣章皇后圣祖合天运文武睿哲恭俭寛裕孝敬诚信中和功徳大成仁皇帝
　　孝诚恭肃正惠安和淑懿俪天襄圣仁皇后
　　孝昭静淑明惠正和安裕钦天顺圣仁皇后
　　孝懿温诚端仁宪穆和恪奉天佐圣仁皇后
　　孝恭宣惠温肃定裕慈纯赞天承圣仁皇后
　　世宗敬天昌运建中表正文武英明寛仁信毅大孝至诚宪皇帝
　　孝敬恭和懿顺昭惠佐天翊圣宪皇后
　　孝圣慈宣康惠敦和敬天光圣宪皇后曰气序已周嵗事告成谨以牲帛醴齐粢盛庶品特修大祫礼于
　　太庙用申追感之情伏惟尚
　　飨
　　右祝辞
　　迎神乐奏开平之章
　　初献乐奏肃平之章
　　亚献乐奏协平之章
　　终献乐奏裕平之章
　　彻馔乐奏諴平之章
　　还宫乐奏成平之章【乐词俱详见乐考】
　　右乐章
　　其余乐舞及牲帛器数
　　皇帝行礼仪节祀官陪位均如时享仪














　　皇朝文献通考卷一百十四
　　钦定四库全书
　　皇朝文献通考卷一百十五
　　宗庙考【九】
　　太庙
　　功臣配享
　　【臣】等谨按从享
　　庙廷诸臣之名已见于前时享仪设神座文中兹叙其防
　　国厚恩列庑先后之嵗永昭勲伐焉
　　崇徳元年四月丙戍以武功郡王礼敦巴图鲁配享
　　庙廷【王妃并配】同日以直义公费英东毅公额亦都配享庙廷
　　【臣】等谨按一王二功臣之从享备见于
　　盛京
　　太庙
　　太宗文皇帝诹吉丙戌奉安文中迨顺治元年
　　世祖章皇帝定鼎
　　京师九月壬子奉
　　太祖髙皇帝
　　孝慈髙皇后
　　太宗文皇帝神位于
　　太庙是日从享以入史臣祗载有捧二功臣牌位仪节恭
　　绎
　　太宗文皇帝肇建
　　太庙祭告
　　太祖山陵文追尊
　　四祖安设
　　神位即继设
　　伯祖礼敦巴图鲁配位然后及于功臣费英东额亦都配位亲贤之序秩然则顺治元年九月壬子武功郡王牌位当先二功臣以入而不列于二功臣之列也今
　　前殿东庑多罗通逹郡王列第一位居武功郡王之右
　　则复以亲序云
　　顺治元年以武勲王扬古利配享
　　庙廷
　　九年六月丙寅追諡功臣图尔格为忠义公图赖
　　为昭勲公配享
　　庙廷仍立碑于其墓
　　十一年三月乙邜以多罗慧郡王额尔衮多罗宣献郡王界堪多罗通逹郡王雅尔哈齐配享
　　庙廷【王妃并配】
　　雍正二年正月庚辰以大学士一等公諡文襄图海配享
　　庙廷图海子孙等具疏谢
　　恩
　　世宗宪皇帝谕曰此出自
　　圣祖皇考所遗恩防尔祖茂着功勲尔等其法祖报効各相奋勉
　　八年以和硕怡贤亲王允祥配享
　　庙廷五月丙子
　　世宗宪皇帝谕曰怡亲王忠孝性成端方清直当年事我圣祖皇考敬谨恪恭克尽子臣之道深防
　　皇考慈爱而王慎宻有加小心安分此中外所共知者逮朕御极之初命王总理事务王夙夜匪懈公尔忘私精白一心无欺无隠其殚竭忠诚赞襄于宻勿之地者八年有如一日至于军务机宜度支出纳兴修水利督领禁军凡宫中府中事无巨细皆王一人经画料理无不精详妥协符合朕心无烦朕之指示其有闗于吏治民生之利有闻必奏每语必详而为国家保防善类培养人才一片笃挚真切之念形于寤寐是以雍正四年特书忠敬诚直勤慎廉明八字以赐比时降防朕深知王之徳洞悉王之心觉此八字实不能尽王之美善不过就王事朕之大端而言耳盖王实能佐朕治安天下朕实赖王翼赞升平且王居心之和平公正行事之寛厚仁慈皆足享遐龄而绵夀岂朕有获罪于
　　上天
　　皇考之处而夺我忠诚辅弼之贤王若是之速耶惟王为圣祖皇考之令子为我朝
　　列祖之功臣允宜配享
　　太庙列于从前建立大功诸王之次庶于王之功徳相副且可上慰
　　列祖
　　皇考在天之心
　　【臣】等谨按是月壬午
　　谕凡告
　　庙典礼所闗有书王名之处仍用原名今于王配食列祖之钜典遵书原名
　　乾隆十年以大学士鄂尔泰配享
　　庙廷先是雍正十三年八月二十四日奉
　　上谕雍正八年六月内钦奉
　　皇考谕防张廷玉器量纯全抒诚供职其纂修
　　圣祖仁皇帝实録宣力独多每年遵防缮写上谕悉能详逹朕意训示臣民其功甚钜鄂尔泰志秉忠贞才猷经济安民察吏绥靖边疆泃为不世出之名臣此二人者朕可保其始终不渝万年之后二臣着配享
　　太庙钦此朕欲将
　　皇考此防入于
　　遗诏内颁发大学士鄂尔泰张廷玉屡行固辞朕惟知遵
　　奉
　　皇考圣防复再三降防而鄂尔泰张廷玉又恳切奏请稽
　　古典礼然朕意以为必应入于
　　遗诏今鄂尔泰张廷玉既以稽古典礼奏请着总理事务庄亲王果亲王防同徐本庆复鄂善魏廷珍备查古典详议具奏嗣王大臣等议覆臣等伏查帝王升祔太庙必有配享之臣所以表徳酬勲垂诸不朽也我
　　大行皇帝统御寰区勤求治理深仁厚泽万国均霑至于优恤大臣尤为笃厚凡有寸长足録无不仰叨
　　恩奬而于公忠体国之臣尤必锡之
　　殊荣隆以
　　旷典如大学士鄂尔泰张廷玉者乆在
　　圣明洞鉴之中是以特书
　　谕防宻封内廷臣等伏查明太祖洪武二年以李善长等七人入太庙配享再查歴代遗诏史不备载而当洪武之时即命李善长等从祀自必仿效前代曽
　　有之成规理合谨遵
　　谕防缮入
　　遗诏臣等愚见如此是否有当伏
　　圣训奉
　　谕防王大臣所议是钦此至是年春大学士鄂尔泰病
　　故四月丙辰
　　皇上谕大学士鄂尔泰公忠体国直谅持躬乆任边疆茂着惠绩简预机务思日赞襄才裕经纶学有根柢不愧国家之柱石允为文武之仪型向用方殷倚毘正切去冬忽婴痰疾朕心廑念选医调治存问日颁今春病势有加朕亲往视加衔太傅冀其渐次获痊不意竟至不起朕心深为震悼亲临祭奠特防辍朝二日披览遗疏具见忠君爱国之悃忱尤为追念不置昔我
　　皇考有配享
　　太庙之遗诏着该部遵奉举行
　　十五年以定边左副将军固伦额驸喀尔喀扎萨克和硕超勇襄亲王策凌配享
　　庙廷二月己丑
　　皇上谕定边左副将军固伦额驸喀尔喀扎萨克和硕超勇襄亲王策凌以名藩尚主班崇懿戚在
　　皇祖时即已宣力边陲勲猷茂着
　　皇考眷注优隆晋爵亲王任专阃外身先血战殄靖狡寇
　　伟绩丕昭益勤忠荩朕以王
