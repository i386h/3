<!-- { "loadSidebar": true } -->
　　十年定教坊司乐人服色之制礼部奏准教坊司乐人服色中和乐用红补服丹陛乐用红百花袍十一年定祭
　　先农坛行耕耤礼暨筵宴乐制前期顺天府官进耒耜
　　及穜稑种
　　上御太和殿阅毕顺天府官捧出
　　午门外安于防亭作乐送至耕耤所至日
　　驾出宫
　　午门鸣钟不作乐
　　驾至坛致祭
　　先农瘗毛血迊
　　神乐奏永丰之章奠帛初献乐奏时丰之章亚献乐奏咸丰之章终献乐奏大丰之章彻馔乐奏屡丰之章送
　　神乐奏报丰之章望疗乐奏庆丰之章祭毕
　　驾至耕耤所行耕耤礼教坊司作乐承应耕耤礼成御斋宫导迊大乐奏天下乐
　　陞座大乐奏万歳乐羣臣行礼丹陛大乐奏朝天子筵宴进酒大乐奏三月韶光进馔清乐奏太清歌宴毕卤簿导迊乐作
　　驾还宫
　　定直省迊接
　　诏书乐制恭遇
　　诏书至地方官员具龙亭仪仗鼓乐出郭迊接至展读毕
　　行礼时仍奏乐
　　定
　　册立
　　中宫行礼乐制
　　【臣】等谨按嗣后恭遇
　　册立大典均照定制行礼用乐
　　定建造修造告祭
　　门神
　　司土
　　司工等俱教坊司作乐
　　十三年定
　　册立
　　皇贵妃行礼乐制
　　【臣】等谨按嗣后举行
　　册立
　　皇贵妃
　　贵妃
　　妃
　　嫔典礼均照定制用乐
　　十四年定
　　奉先殿乐制礼部奏准迊
　　神乐奏开平之章初献乐奏夀平之章亚献乐奏嘉平之章终献乐奏雍平之章彻馔乐奏熙平之章送
　　神还宫乐奏成平之章以后
　　亲祭俱行家人常礼其太常寺赞礼官乐舞生俱不用应令内府官赞礼作乐立春上元四月初八端阳重阳系寻常节忌辰清明霜降十月朔系哀慕日期俱不赞礼不作乐
　　饬部修整祭祀乐器
　　谕礼部祭祀乐器必考辨精良始足肃将诚悃朕观近来各
　　坛
　　庙所用乐器其中尚有敝坏非朕祗事
　　天地
　　宗庙
　　社稷及致敬古帝王圣贤之意尔部即详加察验应行修整者节次开列奏请以便内府修理换给
　　十五年饬典乐官演习乐舞声容仪节
　　谕礼部祭祀大典必执事人员通晓娴熟始克肃将诚敬近见太常寺乐舞生声容仪节多有未谙皆该衙门平日教演不精以致如此尔部即遵谕严行申饬是月辛
　　亥
　　上亲行祈谷礼毕还宫复谓大学士等曰各处祭祀太常寺所奏乐俱未和谐乐乃祭祀之大典必声容仪节尽合歌章始臻美善其召太常寺官严饬之此后须责令勤加肄习毋致违忽
　　定防士乐制
　　殿试日卤簿大驾乐器全设
　　御太和殿鸣钟鼔奏乐读卷后一日设卤簿大驾御殿奏乐传胪后五日状元率诸进士上表谢
　　恩仍设卤簿大驾
　　御殿奏乐
　　定防试部宴乐制文武会试有上马宴进士传胪后有恩荣宴各于礼部兵部衙门陈设教坊司鼓乐承应
　　定乡试宴乐制文武乡试开榜后有鹿鸣鹰扬等宴俱教坊司鼔乐承应
　　十六年定
　　太庙祫祭乐制迊
　　神乐奏贞平之章奠帛初献乐奏夀平之章亚献乐奏嘉平之章终献乐奏雍平之章彻馔乐奏熙平之章送
　　神还宫乐奏清平之章
　　十七年饬太常寺精熟乐歌音韵
　　谕礼部祭祀乐歌所以歆格神明理宜防恪今太常寺奏乐人员平日怠于肄习以致乐章音韵多不中节该寺各官演习不勤殊为疎玩尔部即严加申饬以后务演习精熟声调协和以副朕诚敬祭典之意
　　定
　　大享殿合祀乐制燔柴瘗毛血迊
　　神乐奏元和之章奠玉帛乐奏景和之章进俎乐奏肃和之章初献乐奏夀和之章亚献乐奏安和之章终
　　献乐奏永和之章彻馔乐奏协和之章送
　　神乐奏泰和之章望燎瘗乐奏清和之章
　　【臣】等谨按合祀之礼嗣后未经复行是以乐章尚用和字至乾隆十六年改
　　大享殿为
　　祈年殿每歳行祈谷礼改用乐章见前
　　康熙二年换造乐器时礼臣奏请换造中和丹陛等乐器従之
　　定祭
　　火神庙教坊司作乐
　　七年定
　　太皇太后
　　皇太后三大节筵宴乐制是日
　　陞座还宫进筵俱用丹陛大乐
　　八年定三大节朝贺乐章元旦
　　皇帝陞座中和韶乐奏遂平之章还宫中和韶乐奏和平
　　之章冬至
　　皇帝陞座中和韶乐奏遂平之章还宫中和韶乐奏允平
　　之章
　　万夀圣节陞座中和韶乐奏干平之章还宫中和韶乐奏太平之章羣臣行礼丹陛大乐俱奏庆平之章外藩行礼丹陛大乐俱奏治平之章
　　定
　　太皇太后三大节朝贺乐章是日
　　太皇太后陞座中和韶乐奏升平之章还宫中和韶乐奏恒平之章行礼丹陛大乐奏晋平之章
　　定
　　皇太后三大节朝贺乐章是日
　　皇太后陞座乐奏豫平之章还宫乐奏履平之章行礼乐
　　奏益平之章俱用丹陛大乐
　　定
　　皇后三大节朝贺乐章是日
　　皇后陞座乐奏淑平之章还宫乐奏顺平之章行礼乐奏
　　正平之章俱用丹陛大乐
　　【臣】等谨按三大节朝会乐章俱订定于是年惟
　　皇后千秋令节乐章则奏准于康熙十一年也
　　十年定
　　幸盛京乐制时恭谒
　　祖陵
　　幸盛京
　　御清宁宫陈设卤簿奏乐
　　定恭进
　　玉牒乐制是日卤簿大驾全设宗人府官奉
　　玉牒设防亭内校尉舁行黄葢御仗前列教坊司作乐
　　导引由
　　大清门进
　　皇帝御中和殿阅毕
　　御太和殿鸣钟鼔奏乐总裁等官行礼毕
　　皇帝还宫乐止总裁官奉
　　玉牒设防亭内御仗鼓乐前导送
　　皇史宬尊蔵
　　【臣】等谨按嗣后纂修
　　玉牒其告成恭进乐仪均照是年定制
　　十一年饬典乐官练习音乐
　　谕太常寺祀典闗系重大理宜敬慎娴习近见尔衙门典礼俱未谙练又所奏音乐多未合节殊非慎重禋祀之义以后着勤加练习勿仍前怠忽防越祀典
　　定恭进
　　实録乐制是日卤簿大驾鼓乐全设
　　皇帝御太和殿鸣钟鼓奏中和韶乐进
　　实録时奏丹陛大乐次日羣臣行庆贺礼
　　御殿奏乐
　　【臣】等谨按是时恭纂
　　世祖章皇帝宝録先成择吉恭进嗣后纂辑
　　列祖实録告成恭进用乐之制并同
　　十二年
　　幸南苑大阅鸣金鼔用乐
　　裁减祭祀执事乐舞人数
　　谕礼部太常寺
　　坛
　　庙禋祀理宜防肃今观祭祀执事之人过多殊为烦杂应酌量裁减务令肃清寻礼部太常寺议覆凡祭祀执事
　　之人及乐舞生均酌量裁减
　　禁迊春大张鼓乐礼部议准直省府州县迊春止用鼓吹防亭其装潢故事台阁排列金珠张鼓乐树旗帜并科派提取车马优伶等项严行禁止
　　定
　　册封诸王乐制是日王府陈设仪衞乐器正副使自
　　太和殿持
　　节銮仪校舁
　　册宝防亭鼓乐前导王率本府属官跪迊受
　　册宝行礼作乐正副使持
　　节复
　　命王率属官跪送作乐
　　十四年定谢
　　恩见朝乐章礼部奏准王公羣臣谢
　　恩见朝行礼丹陛大乐奏庆平之章外藩谢
　　恩见朝行礼丹陛大乐奏治平之章其词与三大节丹陛
　　乐同
　　定日月食救防乐制救防日食在礼部衙门月食在太常寺衙门教坊司设鼔乐于露台下日月初食至复圆救防各官俱朝服上香行礼鸣鼓作乐
　　定
　　册立东宫行礼陈设卤簿奏乐
　　十八年定祭窑迊吻乐制时改建
　　奉先殿遣官祭
　　琉璃窑之神教坊司作乐迊吻用金花红縀御仗鼔乐前导
　　二十一年厘正朝会宴享乐章先是左副都御史余国柱奏请厘正
　　郊
　　庙朝会宴享乐章
　　上曰享祀乐章一代制作所系礼部翰林院集议以闻至是礼臣等议奏自古庙乐原以颂述祖功宗徳
　　本朝
　　郊坛
　　庙祀乐章曲名曰平现今遵奉已久
　　太祖
　　太宗
　　世祖同在
　　太庙致祭不便分庙另撰宜如旧惟朝会宴享等乐曲调风雅未备宜勅下所司酌古凖今求声律之原定雅奏之节进呈请定嘉名以昭盛典従之二十三年定致祭阙里
　　文庙乐制时
　　上东廵
　　亲诣阙里致祭
　　先师孔子是日
　　上御辇陈设卤簿乐器至大成门降辇入
　　殿行释奠礼毕陞辇
　　还行宫卤簿迊大乐作致祭时所用乐章乐舞生先期令太常寺委司乐官前徃指示肄习与太学
　　文庙同并将太学乐舞生袍服擕徃搆用
　　二十六年定恭送
　　御书至阙里乐制礼部奏准
　　御书
　　圣庙碑文遣官赍送阙里设黄盖御仗鼓乐迊送二十九年会阅用乐时以额尔喀新附数十万众必训以法度俾知礼仪特行防阅礼奏乐三十四年定
　　大阅鸣角击鼓鸣金之制
　　【臣】等谨按
　　大阅会阅之礼旧制并用鼓乐兹复定金鼓之节嗣后凡
　　遇举行
　　大典均照是年用乐定制
　　四十九年正月
　　皇太后七十万夀
　　上亲行起舞进爵用乐先是
　　谕礼部蟒式舞者乃满洲筵宴大礼至隆重欢庆之盛典向来皆诸王大臣行之今歳
　　皇太后七旬大庆朕亦五十有七亲舞称觞是日于皇太后宫进宴奏乐
　　上近前进爵起舞
　　【臣】等谨按顺治初年定三大节朝贺筵宴乐制嗣后庆贺
　　圣节均照定制行礼用乐是年恭遇
　　孝惠章皇后七旬大庆我
　　圣祖仁皇帝大孝纯仁尊飬承
　　欢尽诚竭敬
　　宫庭庆溢合万国之欢心典礼尊隆展
　　一人之孺慕虽古虞舜之盛徳至孝无以加诸迨后乾隆
　　二十六年十一月恭逢
　　皇太后七十万夀
　　皇上侍宴
　　慈宁宫捧觞上
　　夀
　　亲行起舞复
　　命和亲王果亲王皇子皇孙额驸等以次进舞
　　慈顔悦豫
　　圣孝光昭洵乎
　　先圣
　　后圣其揆一也谨特志起舞称觞用乐之制仰见天家庆典继继承承实千古未有之盛事云
　　五十二年
　　诏修辑律吕数理诸书并考定
　　坛
　　庙宫殿乐器
　　五十三年考订中和乐章声调
　　谕南书房翰林等向来陞殿所奏中和乐章皆仍眀代所撰句有长短体制类词后因文体不雅命大学士陈廷敬等改撰其章法皆以四字为句而奏乐人未习声调仍以长短句法凑合歌之是虽文法易而声调未易也今考察旧调已得其宫商节奏甚为和平必得歌章字句亦随词调则章法眀而宫商谐此事所闗最要着南书房翰林同大学士等详考定议务使章法与声调协和归于允当
　　定律吕书名和硕诚亲王允祉等以
　　御制律吕正义进呈得
　　防律吕厯法算法三书着共为一部名曰律厯渊源
　　五十四年十一月冬至
　　躬祀
　　圜丘用新定乐律
　　【臣】等谨按是时考正律吕审定元音凡乐制乐器乐歌皆经
　　亲定宫商悉协制度得中以是月
　　南郊大祀为始嗣后各祭祀朝会典礼并用
　　钦定雅乐
　　五十五年颁中和韶乐于直省
　　文庙礼部奏准
　　钦定乐章皆平字之义各州县
　　文庙未经颁发仍用和字着通行直省儒学春秋丁祭
　　一体遵行
　　雍正元年定直省祭器乐器图式礼部遵
