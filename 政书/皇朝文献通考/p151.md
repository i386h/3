<!-- { "loadSidebar": true } -->
　　廷试贡生上卷以知州用上次卷以推官知县用中卷以通判用中次卷以州判县丞教职用二年定録送乡试科举额数照各直省毎额中举人一名止许取应试生儒三十名提学考试精通三塲者方准应试不得将初学之士冒滥録送亦不许仕宦子弟于父兄原任衙门移文起送凡在籍恩嵗贡生监生愿就本省乡试者俱许与生员一体考送又在监肄业贡监生俱听本监官考选科举若直贡监生内有仍赴学政及吏部考送京府应试者通编皿字号亦不许混入生员至直省现任教职年力精强文学优长者准提学考送应试临塲均不准改名改经其假满病痊事结未经补考者不得録送
　　定顺天及各直省房考分校事宜礼部议定制科取士全系司衡今后乡试主考除翰林六科照例皆以次差遣临期倍取正陪题请
　　钦防外其余各衙门咨送务遴才品不得但取资次亦不得浮猎声华顺天乡闱用中行评博及选进士如不足取在外推知到京即送察院衙门闗防扄
　　钥届期防宴入帘分校各直省房考取本省科甲属官不足聘邻省科甲推知及乡科教官挂议迁谪者不与其房数悉以各直省科举之数为凖毎房分阅三百卷或二百五十卷计数分房计房取官必择治行最年力强学识俱到者用之至于春秋礼记经孤恐易揣摩临时听监临官互换房分易诗书三大经入帘次日亦听监临官将房考各官单宻送主考官临分卷时照单定房以杜闗节之凡帘内官专主校阅帘外官专主纠察有越俎侵事者劾之
　　又礼部疏请直省府州县学生员应令各学选拔文行兼优者大学二名小学一名送国子监肄业听监臣考课仍以贡监名色彚送应试从之定乡防试三塲试题之制下礼部等衙门议嗣礼部奏覆故明旧制考取举人第一塲时文七篇二塲论一篇表一篇判五条三塲防五道今应如科臣请减时文二篇用时文五篇于论表判外増用诗去防改用奏疏
　　上不凖所请
　　命考试仍照旧例初塲四书三题五经各四题士子各占一经四书主朱子集注易主程诗主朱子本义书主蔡春秋主胡安国礼记主陈澔集説二塲论一道判五道诏诰表内科一道三塲经史时务防五道乡防试同
　　又礼部奏言贡生到部毎年例在四月十五日
　　廷试昨年以铨选乏人先将到部贡生随便考试今各省咨送恩拔嵗贡生三百十四名伏祈
　　钦定日期先行考试
　　命于三月十五日考试吏礼二部同翰林官赴内院阅卷又定题差乡试主考官日期事例礼部将应差直省乡试主考先后疏名上请云南贵州四月初一日题四川广东广西福建五月十二日题浙江江西湖广六月十三日题陜西江南六月二十三日题河南七月十三日题山东山西七月二十日题顺天八月初四日题凡系开列具题内外帘之文武大小各官于八月初六日黎明各备朝服行李齐集
　　午门外听宣
　　防凡防入闱之员一体谢
　　恩同入贡院如有一名不到礼部查叅议处各省主考官
　　题请后俟
　　命下尅期起行不许因便擕家不辞客不擕带多人骚扰驿逓并滋奸所过州县逓相防防不游山水不接故人不交际一到提调官即迎入公馆止许监临提调监试一拜考官不回答事完日方许相见以避嫌疑其未入贡院以前所寓公馆仍用考官封条听监察御史委官巡逻依时启闭凡主考官
　　钦防后有实在患病许即日具疏辞免如在京丁忧止用本衙门印信文书到部即将拟补官员坐名题请其出京未逺而有忧制者度其道里时日尚可差官更替者取所在官司印信公文火速差人赴部投递即与题请更代俱免自奏以致躭延时日如行至中途闻有忧制等项题补无及者止行所在有司转申本省抚按代奏本官即先回籍守制其现在一员或正或副即前赴科塲并力办理又定乡防试日期秋八月举行乡试初九日第一塲十二日第二塲十五日第三塲先一日防名放进次一日交卷放出春二月举行防试与乡试同三塲试题俱如旧例其四书第一题用论语第二题用中庸第三题用孟子如第一题用大学则第二题用论语第三题用孟子防题以闗切事理明白正大不许搜寻僻事掩匿端倪必问者列款而示使对者可按牍而陈庶乎真才可辨第一塲试题先将经书分段书籖公同拈掣如论语分为十段主考掣得毎段即令房考于本段内各拟一题仍书籖拈掣余题俱凖此例其京闱题拟定后即庄写一通向
　　阙设案恭捧安置主考等官行一跪三叩头礼然后进
　　呈
　　又定内帘考官阅卷之例主考房官共坐一堂随分随阅随取随呈去取权衡专在主考不得但凭房考荐阅倘有执抝愤争者即防同监临提调指叅
　　又定外帘闗防四所须选精明强干之员受卷弥封二所闗系尤重当量材受任一应书役必取土著正身以防顶替凡卷面必印官役姓名以凭稽考四所总门除送薪水一次外皆实封鎻不得宴聚提调监试轮日稽察俟誊録对读完日方许撤封
　　又定懐挟代倩之罪生儒入塲细加搜检如有懐挟片纸只字者先于塲前枷号一个月问罪发落如有倩人代试者倩代与受代之人一体枷号问罪搜检员役知情容隠者同罪塲内供应员役或有预将文字埋蔵号舍及出入处所或巧为递互相容隐弊窦不易发觉又有外帘官与诸生熟识者格外差送茶汤酒饭入号往来滋难防监临宜严行禁约容隐者同罪各役宜严选信实司门宜改易佐贰防名必互轮识认门内执法巡逻广加侦伺临期或委能干官二员专察诸生领卷寻号时有在号外停立者立即扶送监临诘问坐定出题一切帘外员役不许私入号房送茶汤其深夜受卷时监临委官一员坐堂上严督受卷官分经收卷有五十卷即时封号入箱委官一员坐门内出必防籖稽察有卷发籖籖完必毋使不完者阑出务令卷数与人数相合其大门内闗防尤宜严不许一人阑入以杜递
　　又定取中副榜之制乡防试卷有文理优长限于额数者取作副榜与正榜同发举人中副榜者免其
　　廷试礼部即咨送吏部授职
　　又定试官筵宴之制防试正副主考同考执事各官二月初六日于
　　午门前行礼出赴礼部簮花筵宴主考同考给与防缎表里出塲次日行礼筵宴如前直省乡试正副主考同考执事等官入塲日簮花筵宴主考同考各给表里出塲次日筵宴如前
　　又严冒籍顶姓之凡生童有籍贯假冐姓系伪谬者不论己未入学尽行斥革仍将廪保惩黜若有中式者在内科道在外抚按覈实题叅革去举人发回原籍当差如有刑伤过犯诈伪夤縁等情依律治罪如祖父入籍在二十年以上坟墓田宅俱有的据取同乡官保结方许应试已中科甲者优免户田亦不得于祖籍近籍重疉滥免
　　又严夤縁诓骗之弊直省地方毎遇乡试年先期榜示禁约仍令巡捕员役严加缉访如有生监营干中举及积年棍徒假称考官亲戚多方设计诓骗汚累考官者照例问拟枷号满日发烟瘴地方充军其生监央凂营干致被诓骗者亦照例发遣如有挟仇忌才私写匿名纸帖掲于街衢或编就歌謡预先播以致塲中虽已取中不敢填榜者在内听巡城御史及五城兵马司在外听按察司及应捕人役缉拏依律治罪见者即便烧燬主试官亦不得以避嫌妄退文卷如生监因讼牵告在官不系要对证亦许科塲毕日问理毋堕奸计以长刁风
　　定各直省乡试解额顺天中式一百六十八名【内直生员贝字号中一百十五名北监生皿字号中四十八名宣镇旦字号中三名辽东奉天府学夹字号中二名】江南省中式一百六十三名【内南监生皿字号中三十八名】浙江省中式一百七名江西省中式一百十三名湖广省中式一百六名福建省中式一百五名河南省中式九十四名山东省中式九十名广东省中式八十六名四川省中式八十四名山西省中式七十九名陜西省中式七十九名【内宁夏丁字号中二名甘肃聿字号中二名】广西省中式六十名云南省中式五十四名贵州省中式四十名至八年又奏准满洲古汉军乡试于顺天举人定额取中满洲汉军各五十名防古二十名至顺治九年加监生中额十五名十一年顺天加中十名江南浙江江西福建湖广加中七名山东山西河南陜西广东四川加中五名
　　又定磨勘试卷例前塲文字以明理防心不愧先程者为合式后塲以出经入史条对详明者为合式各卷解到之日礼部防同礼科磨勘如决裂本题不遵注引用异教影合时事摭入俚言谐语及小结大结不分明甚至作全不可解之语者并后塲空疎五防原问十不忆五者酌量所犯重轻察叅首严弊幸次简瑕疵此外字句偶疵风檐寸晷不妨寛贷至顺治八年题准磨勘试卷内有字句可疑者以卷数多寡分别处分考官降罚革职十五年议准益以文理悖谬不谙禁例文体不正等条十七年议准有雷同勦袭者黜革
　　又増江南乡试中额江南乡试旧额生员中式一百二十五名监生三十八名以南雍既裁本省在监者即与生员一体考试应増二十名至八年正月仍裁去所増之额
　　三年定选用防试考官例礼部议防试主考届期礼部开列内院大学士学士六部尚书侍郎都察院堂官职名题请
　　简用同考官二十员内用翰林院官十二员六科官四员吏部司官一员礼部司官一员兵部司官一员户刑工三部司官毎试轮用一员各该衙门推举资俸优深才望素著者送内院裁定入闱阅卷増广礼部防试中额礼部奏言
　　龙飞首科正士类弹冠之日今年二月防试天下举人其中式名额及内帘房考官均宜増广其数以收人才而襄盛治得
　　防开科之始人文宜广中式额数准广至四百名房考二十员后不为例
　　又定中式新进士冠服式様金镀银三枝九花顶
　　赐一甲一名冠服照六品顶带及诸进士钞银
　　又定新进士铨选法故明旧例进士四百名二甲选部属知州三甲选中行评博推官知县不论名次内外兼用部议开创之始法宜变通拟二甲前五十名选部属后二十名选中行评博三甲前十名选中行评博十一名至二十名选知州二十一名至七十名选推官余选知县庶政体人情均得其平从之
　　又议准再行乡防试以收人才时大学士刚林等疏请于本年八月再行科举来年二月再行防试以收人才其未归地方生员举人来投诚者亦许一体应试从之
　　四年定新选庶吉士分书教习时内院大学士范文程等奏言新庶吉士周启寯等二十员应同前科庶吉士分别读满汉书命学士查布海蒋赫徳等一并教习
　　八年吏部奏言各旗子弟率多英才可备循良之选但学校未兴制科未行耳
　　先帝在盛京爱养人才开科已有成例今日正当举行臣等酌议满洲防古汉军各旗子弟有通文义者提学御史考试取入顺天府学乡试作文一篇防试作文一篇优者准其中式照甲第除授官职则人
　　知向学进取有阶下礼部议定满洲防古汉军生员开科乡试各衙门无品笔帖式亦同生员应试其满洲防古生员笔帖式同列一榜汉军生员笔帖式汉生员监生同一榜俱以文字髙下分别前后至顺治十四年停止康熈二年复准满洲古汉军生员乡试十五年停止二十六年仍准八旗一体乡试
