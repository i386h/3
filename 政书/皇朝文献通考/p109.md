<!-- { "loadSidebar": true } -->
　　四十四年议令河南各属建仓积谷以河南府居数省之中宜积谷以备赈济山陜之需议令将四十三年漕米每米一石易谷二石共谷四十六万五千六百八十二石于河南府收贮谷二十三万五千六百八十二石造仓厫二百九十三间贮之其余二十三万石于近汴近洛之祥符贮三万石中牟贮二万五千石汜水贮二万石巩县贮二万五千石渑池贮二万石偃师贮二万八千石陜州贮二万七千石灵寳贮二万八千石阌乡贮二万七千石共造仓厫三百六十四间加谨收贮每年青黄不接之时出陈易新照依三分之一借给农民秋后还仓
　　四十六年以江苏旱灾动支藩库银至湖广买米平粜从巡抚于准请也
　　四十七年以江南米贵截留湖广江西漕米四十万石分拨江宁苏州松江常州镇江扬州六府减价平粜
　　又令福建采买米谷存贮以福建去嵗被灾各处商贩稀少米价渐昻借藩库银于他省采买存贮备赈
　　又以江苏久雨米贵令各州县将截留分贮米石平粜并
　　勅各省督抚听商人贩米出境
　　又定州县官经理仓谷议叙议处之例议定州县官于额贮积谷之外买谷贮仓照盘查赢余例准其议叙或捐谷本仓以少报多或将现贮之米揑作捐输以邀议叙后遇本官任内有亏空事发除知府分赔外原报之督抚一并议处至职官将仓谷私借与民计赃以监守自盗论所少谷石着落追赔
　　又截留漕粮于江浙被灾各州县减价平粜江苏截留十万石安徽截留五万石浙江杭嘉湖三府截留八万石俱令减价平粜价银贮库于来嵗收获后买米还项
　　四十八年
　　命江浙二省有司劝谕绅民于秋收时遵行捐输之法又以江浙米价腾贵清查收买囤积之弊时湖广江西稻谷丰收沿江贩米甚多而江浙米价愈贵縁富豪之家广收囤积于中取利
　　勅廷臣详议寻议应檄各该督抚选委亷能官员凡有名马头令其严行察访如有富豪人等将市米囤积者即令在囤积之处照时价发粜违者以光棍例治罪其有贩米私出外洋者令沿途文武官弁严查禁止使湖广江西贩买之米俱入江南浙江地方则米价自平
　　上谕大学士等曰如照尔等所议则胥役借此稽察徒滋需索而已朕意以为必于本源之地清查自无收买囤积之湖广江西之米或江浙富商或土著人民某人于某处买米石若干清查甚易应行文湖广江西督抚委贤能官将有名马头大镇店买卖人名姓及米数一并查明每月终一次奏闻并将奏闻之数即移知浙江督抚湖广江西之米不往售于江浙更将何徃此米众所共知则买与卖不待申令而米之至者多即大有利于民也
　　四十九年议陜甘存贮米石发粜陜甘存贮米石已厯年久恐有浥烂议定粮贵之年存五粜五粮贱之年存七粜三
　　又令湖南镇筸地方积贮平粜湖南镇筸地方自
　　改协为镇之后兵民聚处生齿日繁至是署巡抚王度昭言请酌借帑银三千两买谷贮仓谷贵之时平价发粜秋成谷贱之时买补还仓预备赈济每年将余剰价银于六年之内补还所借之项从之嗣户部议定将买贮谷石责令鳯凰营通判専管辰沅靖道兼辖年终盘查出结如有亏空那移道员照知府例通判照知县例议处
　　准浙江开例捐监定额贮仓先是江南开例捐监定额贮仓捐足奏明停止至是浙江巡抚黄秉忠言江浙二省财赋之地人民繁庻止于江省开捐则湖广江西之米俱聚集江南而浙省捐纳之人亦必将米运赴江南浙米势必腾贵民食愈艰请亦照江南捐监例各府议定贮仓米谷额数捐足即行停止从之
　　五十一年议准山东省分贮捐谷大县一万石小县八千石仍于沿河等处酌留数十万石以备邻省拨运
　　五十二年
　　诏发米一万石于京城减价平粜
　　又
　　命都察院左都御史赵申乔徃广东发常平仓谷平粜广东米价腾贵发常平仓谷三十万石平价粜卖交与赵申乔等前徃办理寻奉
　　谕防俟八九月北风起时从江浙两省拨米二十万石用水师营战船装载由海运徃若广东丰收将此运至米石一半存贮粤省一半分运闽省备赈【嗣以浙省歉收十万石俱留备本省之用拨江南米五万石运至福建五万石运至广东到日即行平粜】
　　又饬江西省严查出粜仓谷江西巡抚佟国勷言入夏以来米价渐长小民吁请发粟臣已将所贮仓谷令有司粜卖俟秋后买补还仓
　　上谕大学士等曰去年江西省年谷甚熟或因地方官亏空仓谷借此抵销亦未可定着户部详议具奏寻议佟国勷题报发粜仓谷原疏内并未声明系何州县及所粜仓谷若干应行令该抚严查其现在粜谷州县中有浥烂亏空借此开除等即着指名题防从之
　　五十四年以宻云古北口闗隘要地各运米石存贮
　　又议定直省社仓劝输之例凡富民能捐谷五石者免本身一年杂项差徭多捐一二倍者照数按年递免绅衿能捐谷四十石令州县给匾捐六十石知府给匾捐八十石本道给匾捐二百石督抚给匾其富民好义比绅衿多捐二十石者亦照绅衿例次第给匾捐至二百五十石咨部给以顶带荣身凡给匾民家永免差役
　　五十五年发热河仓米减价粜卖时
　　上驻跸热河
　　谕领侍卫内大臣等闻热河米价甚贵每石至一两七钱扈从人等复行齐集采买则米价愈加腾贵官兵每月既得钱粮若复给口粮未免重复但以所给钱粮买米又恐不敷着将热河之仓及唐三营仓所贮之米发出设立一厰每石定价银一两卖与随驾官兵令各该管之人查视不许多买自无转卖之而于官兵亦大有禆益矣
　　又暂开山海闗米禁户部议覆直巡抚赵宏燮疏言永平府属艰食臣闻得山海闗外米谷颇多向因奉禁不敢入闗请暂开两月之禁俾闗外之民以谷易银益见饶裕闗内之民以银易粟得赖资生应如所请从之
　　又以京师米贵发米三万石减价平粜
　　又饬查河南山东商贾贩卖麦谷数目禁止囤积大学士九卿等遵
　　防议定河南山东与京师甚近兼之连年丰收乃京师麦价未见甚减者皆由商贾富户等预行收买所致
　　应行文河南山东巡抚查明由水路北来买与商贾麦谷数目每月缮折奏闻仍行文直巡抚凡本处商贾及沿途富户有多买者俱严行禁止从之
　　五十六年发通仓积米分运直各府州县存贮平粜
　　五十七年禁湖南遏籴广东广西总督杨琳疏言粤东之米资借粤西粤西之米又资借湖南湖南贩米至粤必由永州府经过彼地奸民每借禁粜名色拦阻勒索商贩不前请令湖南督抚如有奸民阻截取利者行令该地方官查拿治罪从之五十九年于河南截留漕米内拨十万石运至西安存贮
　　六十年以京师米贵发京通仓米石并内务府庄头谷石减价平粜
　　以陜西嵗歉拨运河南米石平粜再拨河南湖广米各十万石运徃存贮备用是时陜西歉收
　　上念陜省富户积藏米石甚多复发内库银五十万两令左都御史朱轼光禄寺卿卢询徃陜省劝谕富户照时价粜卖米石
　　议令直省督抚严查各州县现在存仓米石
　　谕大学士等曰古人云三年耕则有一年之蓄九年耕则有三年之蓄言虽可听行之不易如设立社仓原属良法但从前李光地张伯行曽经举行终无成效至于各省积贮谷石虽俱报称数千百万实在存仓者无防即出陈易新之法亦不为不善苐春间仅有所出秋后并无所入州县官侵蚀入已急则以折银掩饰此等积朕知之甚详其报荒之真伪虚实朕亦无不洞悉如热河所积谷石每年减价平粜秋收籴补还仓数目无多稽查颇易所以每有余粮尔等防同详议具奏于是议定各省州县现在存仓米麦谷石令该督抚严查如有亏空勒限补足
　　又令直山东河南山西四省将常平仓谷平价粜卖直山东河南山西陜西被旱除陜西已差大臣赈济外现查常平仓米谷直一百六十万五千二百七十石零山东四百七十三万石零河南一百三十四万七千石零山西四十八万二百石零令四省巡抚遣官分赈并平价粜卖又令浙江运米三万石至福建厦门收贮以福建地方需米孔殷
　　勅浙江巡抚提督于乍浦地方严禁私买不许出海动帑买米三万石预备海船装载派官兵防送押运从海运至厦门收贮其福建贩卖米石不必禁止又以山西建立社仓经奉差山西左都御史朱轼疏请晋省建立社仓用备荒歉奉
　　谕防建立社仓之事李光地任巡抚时曽经具奏朕谕以言易而行难尔可姑试李光地行之数年并无成效民多怨言张伯行亦奏称社仓颇有禆益朕令伊行于永平地方其果有成效禆民之处至今未奏且社仓有益无益朕久已留心采访凡建立社仓务须选择地方敦实之人董率其事此人并非官吏无权无役所借出之米欲还补时遣何人催纳即丰收之年不肯还补亦无可如何若遇歉收更谁还补耶其初将众人米谷扣出收贮无人看守及米石缺空之时势必令司其事者赔偿是空将众人之米弃于无用而司事者无故为人破产赔偿矣社仓之设始于朱子其言具载文集此法仅可行于小邑乡村若奏为定例属于官吏施行于民无益今朱轼以建立社仓具奏此事不必令他人办理即令伊久住山西鼓励试行
　　六十一年
　　谕户部赵宏燮奏将收贮正定顺徳各州县四万石米平粜其余各州县有米贵之处亦将仓米平粜十分之三俱俟秋收后买补还项等语去年各州县收贮荘头等所交米石部内曽遣司官防同地方官粜卖其粜米银
　　两至今尚未完缴据此各州县收贮仓米俱无实际平日积贮原为备荒而设今值青黄不接之时固应平粜但地方官亏空仓米即借此掩饰亏空究竟仓米既亏百姓从何籴买于民生并无禆益也现在存仓米谷如果足数即照该督所请粜卖倘朕遣大臣查看时州县并无米谷黎庻不得籴买将州县官即行正法该管上司从重治罪








　　皇朝文献通考卷三十四
　　钦定四库全书
　　皇朝文献通考卷三十五
　　市籴考【四】
　　籴
　　雍正元年饬直省督抚查核存仓米石刑部尚书励廷仪言各省存仓米石虽有司道知府盘查不能保其一无徇私当责之督抚严加核实造册具奏督抚离任将册籍交代新任限三个月查核奏闻如有亏空即行题防徇庇者议处仍令分赔从之
　　又动支浙江库帑买米三万石运至福建分贮厦门收贮一万石泉漳二府各贮六千石其余八千石运赴福州遇米价稍贵奏请平粜
　　又以河北三府艰于粒食议令截留漕米六万二千五百九十石于卫辉府仓存贮拨运陜州收捐米二万石于懐庆府仓存贮备用
　　又
　　谕河南巡抚石文焯河南居四方之中地广民庶素封之家常喜储藏米谷以收居竒之利比年连遇荒歉民食维艰特遣官往赈该抚即豫为筹画俾富室之粟皆得流通出粜于官以为赈恤之用
　　又以采买备赈米石
　　敇有司毋得阻遏商贩时以北省二麦歉收差员到南省
　　采买米石以备赈贷平粜
　　上闻各省地方官有因差员买米禁止商贩不许出境者特谕以浙江及江南苏松等府皆仰食于湖广江西令该部速即行文各省凡有米商出境任便放行毋得阻挠二年以江浙沿海地方海潮泛溢令湖广江西河南山东安徽各省动帑买米运往平粜湖广买米十万石江西买米六万石运交浙江巡抚平粜河南买米四万石山东买米六万石安徽买米五万石运交苏州巡抚平粜
　　又议定社仓事例先是奉
