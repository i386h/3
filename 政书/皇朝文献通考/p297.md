<!-- { "loadSidebar": true } -->
　　太祖神位前一叩头退代祭官及捧主官行读祝礼赞礼官赞行一跪一叩头礼毕赞行亚献礼太常寺官献爵如初献礼毕赞行终献礼太常寺官献爵亦如初献礼毕各退二功臣位前亦各三献爵毕赞礼官赞行四跪四叩头礼阶下各官亦照行礼毕赞焚祝额色黒捧祝诣焚祝所各官东向鞠躬阶下各官亦鞠躬焚祝毕各官北向揖阶下各官亦揖代祭官立阶西侧捧功臣牌位各官立阶下西侧导引官引奉
　　太祖武皇帝
　　孝慈武皇后
　　大行皇帝神主官诣
　　神位前行一跪一叩头礼兴各奉
　　神主由殿内后门进至
　　后殿跪安于
　　神位上退出殿门外行一叩头礼兴导引官引至功臣庑
　　前代祭官齐出
　　十月辛酉恭上
　　大行寛温仁圣皇帝
　　尊諡曰
　　应天兴国徳彰武寛温仁圣睿孝文皇帝
　　庙号
　　太宗前一日遣官祭告
　　天
　　地
　　社
　　稷是日遣固山额真谭泰等祭告
　　太庙遣固山额真宗室拜尹圗祭告
　　大行皇帝【凡上　　　尊諡皆前祭告】
　　二年七月甲子恭进
　　太祖武皇帝
　　孝慈武皇后
　　太宗文皇帝玉
　　册玉
　　寳奉安
　　太庙先期太常寺官设案于
　　太庙神位前是日礼部鸿胪寺官设案于
　　武英殿内院官奉
　　册居左
　　宝居右并祝文置各案上设防亭于殿门外陪祭官太庙门外序立不陪祭官
　　午门外序立
　　上出武英殿恭阅
　　册
　　寳祝文行一跪三拜礼毕西向立内院官奉
　　册
　　寳授捧
　　册捧
　　寳官安防亭内恭送入
　　太庙
　　午门外官
　　太庙门外官跪迎由
　　太庙中门进至
　　前殿奉安毕礼部尚书觉罗郎球大学士刚林学士伊
　　图进
　　后殿一跪三叩兴郎球
　　太祖武皇帝神主伊图奉
　　孝慈武皇后神主刚林奉
　　太宗文皇帝神主出安于
　　前殿一跪三叩兴赞引官引代祭官由右门进各官皆进序立典仪官赞乐舞生就位执事官各司其事赞礼官赞就位代祭官就位协律郎赞奏开平乐行迎神礼鸣賛官赞代祭官同各官行三跪九叩礼毕典仪官赞进
　　册赞引官引代祭官至香案前鸣赞官赞跪赞进册蒋赫徳刘清泰恩格徳跪从案上捧
　　册以次进于代祭官代祭官受献讫授内院大学士刚林祁充格学士伊圗跪接置于各案赞宣
　　册刚林祁充格伊圗各跪
　　册案前宣毕三叩赞进
　　寳蒋赫徳刘清泰恩格徳跪从案上捧
　　寳以次进于代祭官代祭官受献讫授刚林祁充格伊图
　　跪接置于各案赞宣
　　寳刚林祁充格伊图各跪
　　寳案前宣毕三叩賛礼官赞叩头代祭官三叩赞复位代祭官复位赞行礼代祭官同各官行三跪九叩礼毕典仪官赞行初献礼
　　太祖神位前甲喇章京陈泰献帛侍卫噶布喇穆成格献
　　酒
　　太宗神位前侍卫巴泰献帛侍卫穆理玛献酒协律郎赞奏夀平乐献毕乐暂止賛礼官赞跪代祭官跪各官皆跪鸣赞官赞宣祝宣祝官一跪三叩捧祝文跪宣文曰
　　维顺治二年嵗次乙酉七月庚戌朔越十五日甲子孝孙嗣皇帝　　　【世祖章皇帝庙讳】遣英俄尔岱代告于
　　太祖承天广运圣徳神功肇纪立极仁孝武皇帝孝慈昭宪纯徳贞顺成天育圣武皇后神位前曰前者宣扬功徳已加
　　尊諡今恪遵典制造成玉
　　册玉
　　寳敬献
　　几筵尚
　　飨
　　太宗文皇帝前祝文同宣毕赞礼官赞叩头代祭官三叩
　　宣祝官捧祝文跪进于
　　神主案三叩典仪官赞行亚献礼献酒如前仪协律郎赞奏嘉平乐献毕乐止典仪官赞行终献礼献酒复如前仪协律郎赞奏雍平乐献毕乐止典仪官赞撤馔协律郎赞奏熈平乐撤毕乐止协律郎赞奏成平乐行送神礼鸣賛官赞代祭官及各官行三跪九叩头礼礼毕乐止典仪官赞捧祝捧帛诣燎所乐奏捧祝捧帛官一跪三叩捧祝帛送燎所代祭官退立拜位东西向既过复拜位鸣賛官赞礼毕代祭官与各官出
　　太祖武皇帝册文曰云雷初动经纶开草昧之天日月在躬光耀先照临之域既灵承于后嗣宜丕着夫前猷洪惟我
　　太祖承天广运圣徳神功肇纪立极仁孝武皇帝博厚髙明圣神文武始则龙潜渤海藏九天九地之规继而虎步金源恢百战百克之势三灵协助援钟鼔而对天休万帐来王倾醍醐而饮帝徳于是旧邦式廓天街望紫气之祥新命诞敷黒水正真人之位丰年恒庆多黍多稌国士彚征如罴如虎披草莱而立
　　祖庙始荐馨香扫荆棘而朝羣臣岂惟绵蕞用能使耿光大烈丕显丕承厚俗淳风可久可大协昌期于嗣圣衍骏业而重光兹者神臯是宅庇及眇躬盛徳载扬念予
　　烈祖乃镌
　　徽号永夀天球于戏寳玉函文写贻谋之逺金縢启幄知创业之艰难惟
　　神在天歆兹无斁谨言
　　寳文曰
　　太祖承天广运圣徳神功肇纪立极仁孝武皇帝之寳孝慈武皇后册文曰壸教协黄裳应地兆安贞之吉徽音昭彤管伣天开长发之祥既庆灵源宜扬惠问钦惟
　　皇祖妣孝慈昭宪纯徳贞顺成天育圣武皇后性成仁孝心秉塞渊肃雍在宫尧母俪元妃之徳祗承于
　　帝邑姜防十乱之功华星朗耀于轩辕内则勤供于穜稑求贤卷耳载襄栉风沐雨之思致孝苹蘩不忘昧旦鸡鸣之节是以流虹绕电笃生
　　圣人诞凯育元门多才子用能赞助鸿圗造有东夏昭宣凤徳逺被南邦维躬之追孝前人实
　　圣善之宜孚中土聿新清庙爰述瑶函于戏鸟呈祥授昌期于百世閟宫启颂洽嫔则于万年翼我皇风昭哉嗣服谨言
　　寳文曰
　　孝慈昭宪纯徳贞顺成天育圣武皇后之寳
　　太宗文皇帝册文曰三才定位首出咸推圣人万国来同配天实惟元后莫不令闻奕世昭明显融洪惟
　　皇考寛温仁圣皇帝道合乾坤功参化育绥文谟而扬武烈海域賔王义问以济仁心华风载穆声灵足以震九有尚谦让而未遑勲业可以表百王犹开诚而尽下闗睢麟趾之意偕黄钺而并挥岩筑射钩之贤望彤墀而交罄是以白狼槃木接踵来歌紫塞鸡田开闗望幸克享
　　天眷爰集鸿图暨予眇躬诞膺丕绪惟见休于士女卜宅神臯览陈锡于几楹推原
　　盛徳集羣工之笃论合四海之欢心表号称天垂统作极上
　　尊諡曰
　　应天兴国徳彰武寛温仁圣睿孝文皇帝
　　庙号
　　太宗于戏七庙观徳时钦右序之文明堂肇禋世述维清之典敬镌寳册用借鸿休谨言
　　寳文曰
　　太宗应天兴国徳彰武寛温仁圣睿孝文皇帝之寳
　　【臣】等谨按恭进
　　太祖武皇帝
　　册十页白玉修八寸八分广三寸九分厚四分镌字深二
　　厘面底二页镌升降龙
　　寳白玉方四寸二分厚一寸五分纽髙二寸七分修四寸
　　二分广三寸五分
　　孝慈武皇后
　　册十页白玉修广厚同镌字深与底面二页升降龙同寳白玉方同厚一寸七分纽髙二寸三分修同广三寸三
　　分
　　太宗文皇帝
　　册十页白玉修广厚同镌字深与面底二页升降龙同寳白玉方同厚一寸六分纽髙二寸八分修四寸五分广
　　三寸四分
　　五年四月癸酉以重修
　　太庙遣官祗告恭奉
　　神牌暂安
　　后殿
　　六月癸亥以
　　太庙工成遣官祗告奉安
　　神位于
　　正殿
　　十一月戊辰冬至追尊
　　肇祖原皇帝
　　原皇后
　　兴祖直皇帝
　　直皇后
　　景祖翼皇帝
　　翼皇后
　　显祖宣皇帝
　　宣皇后恭奉
　　神主奉安
　　太庙是日
　　世祖章皇帝亲诣
　　后殿奉安
　　神位致祭如时享仪祝文曰
　　维顺治五年嵗次戊子十一月辛酉朔越八日戊辰孝孙嗣皇帝庙讳敢昭告曰受命一统之模道隆尊
　　祖推
　　祖自出之本义重格
　　天惟世徳以作求当肇称而上祀恭惟
　　太祖以上四世
　　始祖
　　曾祖
　　祖
　　考钟祥毓瑞长发纯禧创业贻谋久膺笃祜谨尊始祖泽王为
　　肇祖原皇帝
　　始祖妣为
　　原皇后
　　曾祖庆王为
　　兴祖直皇帝
　　曾祖妣为
　　直皇后
　　祖昌王为
　　景祖翼皇帝
　　祖妣为
　　翼皇后
　　考福王为
　　显祖宣皇帝
　　妣为
　　宣皇后伏惟
　　神圣鉴此孝思谨
　　告恭进
　　肇祖原皇帝册文曰维顺治五年嵗次戊子十一月辛酉朔越八日戊辰孝孙嗣皇帝庙讳稽首顿首上言于
　　皇祖泽王今天下一统大业已成皆由
　　皇祖笃祜所致爰修典礼用殚孝思敬荐
　　册
　　寳尊上
　　諡号曰
　　肇祖原皇帝以垂功徳于万禩谨
　　告
　　兴祖直皇帝
　　景祖翼皇帝
　　显祖宣皇帝册文同
　　原皇后册文曰维顺治五年嵗次戊子十一月辛酉朔越八日戊辰孝孙嗣皇帝庙讳稽首顿首上言于
　　皇祖妣今天下一统大业已成皆由
　　祖妣赞勷
　　肇祖原皇帝行善笃祜之所致也爰修典礼用殚孝思敬荐
　　册
　　寳尊上
　　諡号曰
　　原皇后以垂懿徳于万禩谨
　　告
　　直皇后
　　翼皇后
　　宣皇后册文同
　　寳文曰
　　肇祖原皇帝之寳
　　原皇后之寳
　　兴祖直皇帝之寳
　　直皇后之寳
　　景祖翼皇帝之寳
　　翼皇后之寳
　　显祖宣皇帝之寳
　　宣皇后之寳
　　七年二月丁亥恭奉
　　册
　　寳上
　　大行皇太后
　　尊諡曰
　　孝端正敬仁懿荘敏辅天协圣文皇后恭进
　　册文曰孝子嗣皇帝庙讳稽首顿首上言壸闱着圣善之仪凝禧未艾典礼重徽懿之报偹物宜隆聿示来兹用光前美惟
　　皇妣大行皇后安贞应地敬顺承天佐
　　先皇致治之功启冲子纉承之业方竭诚于奉养忽抱痛于升遐爰考旧章博咨公议用申哀慕式表尊崇谨奉
　　册
　　寳上
　　尊諡曰
　　孝端正敬仁懿庄敏辅天协圣文皇后荐显号于几筵垂休有永昭鸿名于简册锡祜无疆谨
　　告
　　寳文曰
　　孝端正敬仁懿庄敏辅天协圣文皇后之寳
　　八年正月丁夘恭奉
　　孝端正敬仁懿荘敏辅天协圣文皇后神主升附太庙前一日遣官祗告
　　太庙是日
　　世祖章皇帝亲诣行礼先奉
　　神主祗见
　　太祖武皇帝
　　孝慈武皇后
　　太宗文皇帝
　　世祖章皇帝恭代行三跪九拜礼兴恭奉
　　神主奉安于
　　太宗文皇帝神位之次行一跪三拜礼毕行大飨礼如仪
　　【凡升祔皆前祗告】
　　九年二月己未恭进
　　四祖考皇帝
　　四祖妣皇后
　　孝端文皇后玉
　　册玉
　　寳奉安
　　太庙
　　【臣】等谨按恭进
　　肇祖原皇帝
　　册十页青玉修八寸八分广四寸厚四分镌字深二厘面
　　底二页镌升降龙
　　寳白玉方四寸二分厚二寸纽髙二寸六分修四寸广三
　　寸
　　原皇后
　　册十页青玉修八寸九分广厚同镌字深同面底同寳青玉方厚同纽髙二寸八分修同广三寸三分兴祖直皇帝
　　册十页白玉修九寸广厚同镌字深同面底同
　　寳白玉方厚同纽髙二寸七分修同广三寸四分直皇后
