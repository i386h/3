<!-- { "loadSidebar": true } -->
　　浙江道监察御史满洲汉人各二人【初设汉六人顺治九年裁一人十六年裁二人康熈七年裁一人雍正四年増一人乾隆十四年定满汉各二人】分理浙江刑名稽察礼部都察院事务
　　山西道监察御史满洲汉人各二人【初设汉五人顺治十年裁一人十八年裁二人】分理山西刑名稽察兵部翰林院六科中书科总督仓场坐粮防大通桥监督通州二仓事务
　　山东道监察御史满洲汉人各三人【初设汉五人顺治十八年裁二人康熈七年裁一人乾隆十四年定满汉各三人】分理山东刑名稽察刑部太医院总理河道催五城命盗案牍缉捕之事
　　陕西道监察御史满洲汉人各二人【初设汉四人顺治十八年裁三人雍正四年增一人】分理陕西刑名稽察工部宝源局覈勘在京工程事务
　　湖广道监察御史满洲汉人各二人【初设汉六人顺治八年裁一人九年裁一人十五年裁一人康熈七年裁一人】分理湖广刑名稽察通政司国子监事务
　　江西道监察御史满洲汉人各二人【初设汉六人顺治十年裁一人十六年裁一人十八年裁二人】分理江西刑名稽察光禄寺事务
　　福建道监察御史满洲汉人各二人【初设汉五人顺治十年裁一人十五年裁一人康熈七年裁一人】分理福建刑名稽察太常寺事务
　　四川道监察御史满洲汉人各一人【初设汉四人顺治十八年裁二人康熈七年裁一人雍正四年増一人乾隆十四年裁一人】分理四川刑名稽察銮仪衞事务
　　广东道监察御史满洲汉人各一人【初设汉五人顺治十八年裁二人康熈七年裁二人雍正四年増一人乾隆十四年裁一人】分理广东刑名稽察大理寺事务
　　广西道监察御史满洲汉人各一人【初设汉四人顺治十八年裁一人康熈元年裁一人乾隆十四年裁一人】分理广西刑名稽察太仆寺事务
　　云南道监察御史满洲汉人各一人分理云南刑名稽察理藩院钦天监事务
　　贵州道监察御史满洲汉人各一人【初设汉四人顺治十八年裁二人康熈七年裁一人雍正四年増一人乾隆十四年裁一人】分理贵州刑名稽察鸿胪寺事务
　　【臣】等谨按初满洲防古御史自为定数不分道今遵乾隆十四年所定满汉御史分道之数考其沿革如右
　　其属经厯满洲汉人各一人【初设司务后改经厯】都事满洲汉人各一人【初设汉军都事一人康熈三十九年裁】笔帖式满洲三十五人防古二人汉军五人
　　稽察旗务每旗遣满洲御史二人调旗派遣嵗一更代【雍正元年定】
　　稽察宗室于宗室之给事中或御史派二人嵗一更代
　　巡视京师通州十有四仓或御史或给事中各仓一人嵗一更代以满洲汉人叅半用【雍正五年设】巡视盐课御史长芦河东两淮各一人均给勅书歳一更代或奉
　　特简用内务府司员【详见征考又凡巡盐及巡视盛京台湾互见于后直省官】巡视漕运淮安济宁天津通州或御史或给事中各一人嵗以次奏请各给闗防满洲汉人叅半用济宁巡漕兼理疏濬运河之事
　　巡视
　　盛京吉林黒龙江满洲御史或给事中各一人【三年更代】巡视归化城察哈尔游牧各一人【三年更代】
　　巡视台湾或御史或给事中满洲汉人各一人【三年更代】汉御史兼提督台湾学政
　　巡视五城分中东南西北或御史或给事中满洲汉人各一人三年差满巡视地方厘剔奸以资弹压凡出差者则题请署事所属兵马司正指挥汉人各一人掌巡捕盗贼疏理街道及囚徒火禁之事副指挥汉人各一人【初设二人康熈十一年裁一人】吏目汉人各一人凡京城内外咸画境分领之
　　【臣】等谨按崇德元年设都察院承政左右叅政及理事官顺治元年改从今名又有启心郎满洲一人汉军二人顺治十五年裁防古章京二人康熈元年裁古御史二人康熈五十七年裁汉军御史八人康熈三十九年裁三人寻俱裁内务府御史四人雍正四年改山东道贵州道满御史兼管巡按御史毎省各一人顺治元年设十七年裁巡视上下两江御史二人顺治二年设六年裁巡视屯田御史一人顺治二年设四年裁督理陵西甘肃洮宁等处茶马御史一人顺治二年设康熈七年裁三十四年复设四十二年复裁巡视山东湖河工务御史一人雍正元年设三年裁雍正三年分遣满汉御史及部员巡察各省专司稽察盗贼巡查驿站烟炖不干预地方事后亦裁
　　又谨按巡视五城初设满洲汉军汉人御史毎城各一人六月更换一次雍正元年始定毎城或派给事中或御史满洲汉人各一人
　　六科
　　吏科戸科礼科兵科刑科工科掌稽察六部百司之事凡
　　制勅宣行大事覆奏小事署而颁之如有失封还执奏内外章疏分类抄集叅署付部驳正其违悮焉【臣】等谨按六科于雍正元年始都察院职掌如旧制凡出差则题请署事
　　吏科掌印给事中满洲汉人各一人给事中满洲汉人各一人分稽铨衡注销吏部顺天府文卷戸科掌印给事中满洲汉人各一人给事中满洲汉人各一人分稽财赋注销户部文卷
　　礼科掌印给事中满洲汉人各一人给事中满洲汉人各一人分稽典礼注销礼部宗人府理藩院太常寺光禄寺鸿胪寺国子监钦天监文卷兵科掌印给事中满洲汉人各一人给事中满洲汉人各一人分稽军政注销兵部銮仪衞太仆寺文卷
　　刑科掌印给事中满洲汉人各一人给事中满洲汉人各一人分稽刑名注销刑部文卷
　　工科掌印给事中满洲汉人各一人给事中满洲汉人各一人分稽工程注销工部文卷
　　笔帖式八十人分各科视其事之繁简为额【臣】等谨按初设六科增减不一顺治十八年设满汉都给事中各一人满汉左右给事中各一人汉给事中二人其都给事中由左给事中转左给事中由右给事中转康熈四年满汉各留给事中一人余悉裁五年増定满汉掌印给事中各一人通政使司
　　通政使司掌受内外章疏臣民宻封申防之事凡在外之题本奏本在京之奏本并受而进之于朝覈其不如式及程途稽限者凡大政大狱咸得偕部院预议焉通政使满洲汉人各一人副使满洲汉人各一人防议满洲汉人各一人
　　【臣】等谨按顺治元年初设有满汉左通政各一人汉右通政二人乾隆十年裁右通政一人十三年复裁右通政一人以左通政改为副使初设满左防议二人汉左右防议各二人康熈三十八年裁汉右防议一人五十二年裁汉右防议一人乾隆十年定满汉防议各一人去左右衔
　　其属经厯满洲汉人各一人【初称司务后改经厯】掌出纳文移知事满洲汉人各一人笔帖式满洲六人汉军二人掌繙译
　　登闻鼓防笔帖式满洲一人汉军一人
　　【臣】等谨按旧例派给事中或御史一人更替管理康熈六十一年归并通政使司兼管
　　又谨按设署以专掌书牍表疏章奏其制实昉于宋之通进使与进奏院而明通政使承其制则法更详官更备焉洪武初置察言司既改置通政使司建文中改司为寺改使为卿至永乐仍复旧制推明代立法之初意原未尝不善审命令达幽隠凡执奏者毋忌避驳正者毋阿随敷陈者毋匿蔽引见者毋留难上谕所司谆谆训饬故曽秉正刘仁之徒犹能循谨守法然其规太宻其权太重内外章疏四方陈情或告不法等事总先由司启视然后奏闻甚至事闗机宻重大亦必用本司印记乃入奏若径自封奏则叅驳随之大政大狱防推文武大臣使司必皆叅预若是乎规条之宻事权之重通政一司且中外庶政之扼其要矣嘉靖后通政日不得人甚至赵文华与严嵩相结嵩恐劾疏至无私人为之计遂专任文华俾得上下其手于是擅操章奏之权五军六部莫之敢发而政府大坏未尝非综要太重之故而司厥事者得乘间行私也我
　　国朝规制尽善深鉴有明一代稗政而独定万年无之法凡内外臣工封事许其自达其陈事之疏在京径送内阁在外邮递至司移送内阁则皆进
　　呈
　　御览无执奏之专无封驳之重无中蔽之隠无叅预之私于庶事为大公于羣情为直达所谓维政犹水长得通流者欤此通政司一官名虽沿而实则异谨考顺治以来逮
　　圣上所定规制如右云
　　大理寺
　　大理寺掌审谳平反刑狱之政与刑部都察院为三法司凡会勘之案先经刑部审明送都察院叅核既送大理寺平允防稿具题议同者合其防语异则另为一议具奏凡有应议大政大狱与六部都察院通政使称九卿防议焉卿满洲汉人各一人少卿满洲汉人各一人【初设汉少卿二人乾隆十三年裁一人】其属左右寺丞满洲汉军汉人左右各一人左右评事汉人二人堂评事满洲一人分掌在京及各省刑名与刑部司官同御史称小三法司防谳之【初设有左右寺副二人汉军评事一人康熈三十八年裁】司务满洲汉人各一人笔帖式满洲四人汉军二人
　　【臣】等谨按顺治十一年直省有恤刑一差五年一次差官同巡按御史审録罪囚御史执法防其失出恤刑原情防其失入刑部差郎中员外郎十三人本寺差寺正寺副二人取谙练刑名科深任乆者充选寻俱省


　　皇朝文献通考卷八十二
　　钦定四库全书
　　皇朝文献通考卷八十三
　　职官考【七】
　　内务府
　　内务府掌
　　内府财用出入祭祀宴飨饍馐衣服赐予刑法工作教习之事武备院上驷院奉宸苑皆焉总管大臣无定员于满洲文武大臣或王公内
　　简用
　　其属有七司曰广储曰会计曰掌仪曰都虞曰慎刑曰营造曰庆丰
　　【臣】等谨按
　　国初置内务府设总管间以大臣总理顺冶十一年裁十八年复设分司六曰广储会计掌仪都虞慎刑营造又设武备院上驷院与织染局康熙二十三年增庆丰司为七司又增奉宸苑其后以王公大臣管理府事
　　广储司管理六库郎中二人郎中四人【内掌印一人】员外郎十二人主事一人分掌库藏以蓄经费凡六库曰银库裘库缎库衣库磁库茶库【磁茶二库康熙二十八年于表缎二库内分设】司库十二人笔帖式二十六人【初设员外郎八人康熈十八年增四人】会计司郎中三人【内掌印一人】员外郎六人主事一人分掌内务府帑项庄园地畞戸口徭役之事笔帖式二十六人【初设郎中三人康熙三十八年裁一人雍正元年增一人】
　　掌仪司郎中二人【内掌印一人】员外郎八人主事一人分掌宴筵祭祀礼仪乐舞之事司俎豆官五人赞礼郎十七人笔帖式二十二人【初设郎中三人康熙三十八年裁一人】都虞司郎中二人【内掌印一人】员外郎五人主事一人分掌内务府防军训练禁旅及畋渔之事笔帖式二十六人【初设郎中三人员外郎六人康熈三十八年各裁一人】
　　慎刑司郎中二人【内掌印一人】员外郎四人主事一人分掌审谳刑狱覈其情罪之重轻仍防同刑部定拟笔帖式二十人【初设郎中三人康熙三十八年裁一人初设员外郎六人康熙三十六年裁一人六十一年又裁一人】
　　营造司郎中二人【内掌印一人】员外郎八人主事一人分掌缮修工作及煤炭陶冶之事司匠二十人笔帖式二十六人【初设郎中三人康熙三十八年裁一人】
