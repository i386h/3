<!-- { "loadSidebar": true } -->
　　世运代嬗隔越千载则必有神圣挺生其间以承大统以作名世惟公体上圣之质绍祖考之德孝友笃仁左右宁王厥勲烂矣及乎负扆能以勤劳寅恭惇大忠信之道翼赞其君太和洽而颂声作焉夫功莫大于致治绥邦业莫隆于制礼作乐公身兼数器开物成务其厐鸿炳烁之烈既已载于诗书志诸史册至于系爻辞定官礼撰尔雅出言为经又何博奥难穷也昔孟子论列古帝王至于公曰兼三王施四事而韩愈亦厯数尧舜禹汤文武以至公盖道统之传如此岂仅以治理之彰彰者欤遥想风徽官公遗嗣俾昭世泽于无穷既命有司新公庙貌希慕之余勒石颂德而系之以诗诗曰防古民朴混混茫茫列圣经纶肇轩迄商叙厥伦纪贲以采章公监二代揆时立制有因有除礼明乐备体国经野成理万彚集武之勲诏文以孝代成諴民并孔五教为子为臣是则是效宗邦绵厯忠厚所贻贞珉载镌作颂致思鳬绎同峙亿禩为期
　　二十九年十月
　　勅赐碑于一等公内大臣都统国舅諡忠勇佟国纲墓圣祖仁皇帝御制碑文
　　朕惟自昔旧之臣乃心王室平居恪勤职事左右宣劳一旦奉扬威命忠不辞难勇不避险鸿名骏烈焜燿无穷史册所书良足嘉叹尔佟国纲赋性贞纯秉心渊塞亲居元舅而敬以持身位列上公而谦能服物入则防共宿卫出则筦领禁军伟量夙重于岩廊令闻允孚于寮采乃者小丑搆争近逼边圉三军声讨简佐元戎尔乃慷慨厉兵赳桓敌忾属赋锋之既挫将弃垒以潜奔尔犹擐甲直前提戈独进鋭志弥坚金石壮气逾薄虹霓誓扫陆梁永清朔漠岂期上将遽殒师中夫尔以肺腑之亲心膂之寄秩崇望峻劳乆勲髙假令偕众旋军亦可从容奏凯而义存愤激甘蹈艰危人尽如斯冦奚足殄易曰君子以致命遂志传曰杀敌为果致果为毅惟忠生勇尔实兼之循行易名斯无愧矣呜呼典礼加隆荣哀悉备英风震于边徼劲节炳若丹青九原有知应无遗憾惟朕睠思懿戚笃念老成身后追褒乆而益痛特命所司勒文墓石昭朕无已之懐亦俾后人知所激劝焉
　　三十七年八月甲子
　　上防奉
　　慈舆诣
　　盛京谒
　　陵
　　驻跸嘉门苏赛包地方遥奠发库山是日
　　谕领侍卫内大臣索额图等曰
　　皇太后父母所在发库山相去二百里应于道路附近处择洁净之地俟
　　皇太后遥为祭奠
　　十月甲寅
　　命奠武功郡王礼敦巴图鲁墓恪恭贝勒塔察墓
　　己未
　　圣祖仁皇帝临奠武勲王扬古利直义公费英东毅公
　　额亦都墓前一日戊午
　　谕大臣等开国佐运臣扬古利费英东额亦都効力甚可嘉尚此三人墓朕祭
　　昭陵日亲临奠酒其余诸臣効力亦属可嘉康熙二十一年曾经祭奠者照前举行頴亲王萨哈亷克勤郡王岳托等墓各遣大臣致祭寻扬古利费英东额亦都之子
　　孙公福善等奏
　　皇上欲亲奠臣等祖墓臣等不胜惶惧祈
　　勅停止
　　圣祖仁皇帝谕之曰
　　太祖
　　太宗开国定鼎尔祖辅佐勲劳即尔等亦不能详悉朕时阅
　　实録知尔等之祖于开创时功绩懋着深属可嘉朕既亲来谒
　　陵必当临尔祖墓奠酒尔等毋庸再奏是日
　　驾临三勲臣墓设牀偏西北向
　　上坐牀上置奠池各奠酒三巵随从王大臣侍卫等及
　　臣子孙皆于坟院内叩头
　　勅赐碑于开国佐运勲臣武勲王扬古利直义公费英东
　　毅公额亦都墓
　　圣祖仁皇帝御制碑文
　　朕惟我国家创建丕基开无疆之景运既笃生神圣英武之君以剪除乱逆启辟疆宇勘定诸邦一统之烈肇于东土其时则有一徳一心之佐殚忠戮力经营四方以翊鸿猷而成大业盖天实挺生异才钟山岳之灵挟风霆之气贞诚不二毅勇无伦名髙百战之勲位超五等之爵垂声竹帛配食
　　庙廷以与国家共承休祉子孙世延其泽是岂偶然者哉当我
　　列祖之龙兴也一时人材蔚起猛士如云战将如雨以艺勇称以功名显者不可胜数而功冠诸臣为一代元勲则有开国佐运忠勇王扬古利直义公费英东毅公额亦都为杰出焉朕尝恭览
　　列圣实録考三臣行事折冲行间则战必胜攻必克平居则矢忠直赞谋画丰功伟绩至今焜燿简编未尝不缅想英风兴懐往绩昔人创造艰难枕戈擐甲栉风沐雨之劳恒留连往复不能去于懐也嵗在戊寅朕循行旧京展祀
　　陵寝追维
　　祖宗功德隆盛并及当时佐命之臣邱垅所在皆遣官致祭而于三臣之墓特亲至奠醊以示优崇仍复専官祭享葢功在社稷以死勤事古人爰有明禋之典朕笃念庸用申异数并为文勒诸贞石以昭示于无极焉
　　四十年四月
　　勅赐碑于武英殿大学士兼吏部尚书佐领加二级諡文
　　清阿兰泰墓
　　圣祖仁皇帝御制碑文
　　朕惟国家之务全赖平章简我良臣得之匪易其有克副股肱之寄积抒夙夜之勤律已弥见小心佐政能持大体方切倚毗而不假年饰终之礼有加哀往之情恒笃用泐贞石永世有辞尔武英殿大学士兼吏部尚书佐领加二级諡文清阿兰泰有容之德大受之材自厯百司御史以至为冡卿罔不慎乃在位朕甚嘉之用俾尔弼余一人以襄大政尔能和衷以协力推诚以布公遵国家荡平直正之途养人心清净宁一之福十年之乆闻无间岂惟朕心所素知抑亦羣情所悦服至于洁亷之操尤着美于朝端萧然故居朕尝书额示宠且性本谦冲义惟止足每一求退朕辄黯然欲断来章温言批答间有防疾赐问频仍岂期近者卧病一旬遂尔不起辍朝深痛未解朕懐赗马赙金防尔身后临防祖奠如朕亲行加祭易名悉从优异呜呼缅生平不事声名之迹惟密勿常多赞助之劳朕无溢辞务传其实尚俾知我弼臣之遗徽茂烈足以光于邦家风于有位千秋不冺眎此丰碑
　　四十一年二月己巳
　　命奠大学士梁清标墓时
　　驾幸五防是日
　　驻跸真定府
　　谕大学士马齐侍郎法良此城十余里外有大学士梁清标墓朕巡行所及已故大臣墓俱遣大臣致祭尔等其往奠之
　　四十二年二月丁亥
　　命奠大学士宋徳宜墓时
　　驾巡视南河是日
　　驻跸苏州府城内遣侍卫善射都察院左都御史温达翰
　　林院掌院学士揆叙至其墓奠酒
　　十一月戊申
　　上西巡遣官奠大学士卫周祚墓
　　戊午
　　命奠提督张勇墓总兵官梁化鳯墓
　　四十四年二月壬午
　　命奠刑部右侍郎諡文恪励杜讷墓时
　　驾南巡
　　御舟泊静海县
　　御书諡故刑部右侍郎励杜讷文恪二字遣乾清门一等
　　侍卫副都统马武等
　　锡于其家并令至其墓奠酒
　　四十六年十月壬午
　　上巡幸塞外遣官奠喀喇沁多罗杜楞郡王扎什墓
　　四十九年十一月壬子
　　上谒
　　孝陵遣官奠和硕裕宪亲王墓和硕纯靖亲王墓圣祖仁皇帝御制和硕裕宪亲王碑文
　　国家景运厐洪本支百世用惇秩叙懋建屏藩矧兹同气之最亲加以懿行之茂着恩无间于终始礼务尽夫荣哀纪述生平倍増忾叹惟王为
　　皇考世祖章皇帝之长子朕之亲兄也冑既属尊齿复居长而秉性寛和持身谦牧虚受之量虽疎贱不遗矜慎之衷虽细防必饬而其大者则在因心展孝曲尽
　　慈宁色养之诚视国如家克敦夙夜奉公之义入而预闻大政出而翊赞戎机佐致升平共享清宴岂期偶恙遽遘厥凶当王之初疾也尝遣医审药躬视再三王自谓渐瘳谆辞逊谢及朕时巡塞上哀讣忽闻遂触冒炎蒸倍道遄返辍朝临奠制诔抒懐厯防礼之告竣常涕泗之横集顾瞻华屋杳隔春晖嵗月不淹顿成陈迹能不悲夫迄今追惟往事溯自龆龄或同侍寝门或偕逰禁苑或稽图史或陪扈銮舆朕日笃家人昆弟之欢而王则益修臣职惟谨四十余年曽无失徳天懐乐善何日忘之经曰髙而不危所以长守贵也满而不溢所以长守富也王服习斯训美备厥躬按法旌行予諡曰宪洵无忝矣兹王之寝园在黄华山麓川回岩抱既固且完朕亲加相度乃襄大事嗣子保泰命绍旧封式缵王绪于戏惟王克忠克孝允树为臣为子之型王之休徳朕褒扬之王之后嗣朕佑芘之爰据实摛文勒之贞石用垂令闻于不朽俾后之览者知所景仰焉
　　康熙六十一年十一月壬寅
　　世宗宪皇帝追封已故大学士三等公图海为一等公致
　　祭修墓
　　甲辰
　　命修佟国维墓
　　雍正元年三月戊子
　　命追封
　　皇后之父内大臣步军统领费扬古为一等公致祭修墓
　　五年五月庚申
　　命祭河道总督靳辅时奉
　　谕朕览治河方畧见原任河道总督靳辅昔年修理河工劳绩茂着欲加恩泽以奬勲庸该部查奏靳辅于康熙四十六年已防
　　圣祖仁皇帝
　　特恩加赠宫保给与世职今着追加工部尚书衔致祭一次以示朕笃念前劳之至意
　　五月庚辰
　　命造怡贤亲王茔时于涞水县境内
　　赐地一区即着管
　　太平峪工之员经理丙戌
　　上以王虽有遗言茔兆悉遵防典然寝园仅循常制则褒德显功之礼实为缺畧
　　特谕大学士九卿悉心详酌定议具奏六月辛酉大学士等议奏怡亲王茔制宜建享堂七间享堂外中门三间内围墙一百丈中门内焚帛亭祭噐亭中门外神厨五间神库三间东西厢及宰牲房各三间碑亭一外大门三间围墙二百九十丈大门外奉祀房二十间石桥二石坊一擎天柱二神道碑一得
　　防怡亲王有遗言殡殓用常服一切金玉珠寳之属不可用王妃及诸子遵遗言只以常服殓即平日所束之带未曽用朕亲临其防亦祗以血泪巾帕及所佩香囊附棺中示含玊之意志永诀之哀盖王天性节俭一生服食爱惜物力不多费丝粟故拳拳身后如此且识见髙明深凛古人寳玊送死之戒是以附身附官皆不忍违其素志至于园寝之制则关系国家典礼德懋懋官功懋懋赏乃古人之通义恐非朕所得私亦非王所可让者今大学士九卿等详定悉与典礼符合甚惬朕懐着依议行
　　世宗宪皇帝御制和硕怡贤亲王碑文
　　朕惟国家启昌隆之运则诞降名臣祖宗钟福庆之贻则笃生贤胄粤若师师虞代稷契为帝室之英济济周朝旦奭是姬宗之彦莫不纪诸谟典诵以声诗前绩可稽遗编具在如朕弟怡贤亲王则于古有光者也王秉乾坤之清淑萃川岳之精华爰自防年早征至行禁廷奉
　　诲循礼度以持躬内殿承
