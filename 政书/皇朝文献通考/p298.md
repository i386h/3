<!-- { "loadSidebar": true } -->
　　册十页青白玉修广厚同镌字深同面底同
　　寳青玉方厚同纽髙同修同广三寸二分
　　景祖翼皇帝
　　册十页白玉修同广三寸九分厚同镌字深同面底同寳青玉方厚同纽髙同修同广三寸三分
　　翼皇后
　　册十页青玉修同广三寸九分厚同镌字深同面底同寳青玉方厚同纽髙同修同广三寸二分
　　显祖宣皇帝
　　册十页白玉修同广三寸九分厚同镌字深同面底同寳白玉方厚同纽髙同修同广三寸三分
　　宣皇后
　　册十页青玉修同广三寸九分厚同镌字深同面底同寳青玉方厚同纽髙同修同广三寸三分
　　孝端文皇后
　　册十页青玉修八寸九分广厚同镌字深二厘面底二页
　　镌升降龙
　　寳青玉方同厚一寸七分纽髙二寸五分修四寸二分广
　　三寸五分
　　十年定
　　太庙悬庆成灯每嵗元宵自正月初七日起至十七日止令工部豫期办造街门中门一对左右门各一甎城中门一对左右门各一防门中门一对左右门各一
　　前殿中门一对左右门各一
　　中殿中门一对左右门各一
　　后殿中门一对左右门各一东庑西庑各一
　　十三年十二月戊戌
　　命
　　太庙匾额停书防古字止书满汉字
　　十八年正月己未
　　圣祖仁皇帝即位三月癸酉恭奉
　　册
　　寳上
　　大行皇帝
　　尊諡曰
　　体天隆运英睿钦文大徳功至仁纯孝章皇帝庙号
　　世祖先是正月己未
　　圣祖仁皇帝谕礼部朕惟自古圣贤之君必有显号徽称用昭功徳之隆垂于万世此国家不易之钜典也仰惟我
　　皇考大行皇帝缵绍鸿绪统一寰区十有八年敬天尊
　　祖勤政爱民奉侍
　　慈闱克谐孝道敦宗睦族攸叙伦典学日新修身思永制礼作乐振武崇文勅法明刑立纲陈纪盛徳之事不一而足朕方与天下臣民均切怙戴不幸
　　龙驭上賔顾予冲人嗣膺大统仰承启佑之恩敢后显扬之礼谨考章宜升
　　尊諡尔部详察具奏戊寅和硕安亲王岳乐等议奏上自古有天下者祖有功而宗有徳故凡勲髙大定功垂奕叶者类皆称祖以尊之其庙祀百世弗祧此世祖所由称也又按諡法法度大明敬慎髙明曰章洪惟
　　大行皇帝神武止戈崇文劝学恩泽覃敷于庶物孝治立极于人伦徳固懋昭功尤隆着是以化行教洽逺至迩安生民以来莫斯为盛【臣】等谨咨羣议载考章
　　大行皇帝尊諡宜
　　天赐之曰
　　体天隆运英睿钦文大徳功至仁纯孝章皇帝庙号
　　世祖得
　　防是下所司拟撰册文进
　　览是日恭奉
　　册
　　寳上
　　尊諡恭进
　　册文曰承先启后恢大业于无疆扬烈觐光荐徽称于有永载考显名之典用摅报本之忱允合舆情肇修殷礼洪惟
　　皇考大行皇帝圣神天縦睿哲性成帝命溥将绍万年之寳箓先猷式廓大一统之鸿圗敷政而陈纪立纲备燕贻之逺畧典学而朝乾夕惕直符精一之真传敬
　　天昭事以寅恭倍肃明禋之举尊
　　祖单心于继述特防
　　圣训之修孝治丕崇极
　　慈宫之隆养彞伦攸叙睦宗族以深仁慎庶狱而勅祥刑轸民依而施大赉恩膏溥洽跻海甸于雍熙声教遐宣合殊方而王享乃圣不自圣亿万民之疾苦时切其咨而勤以益勤十八载之忧劳日新靡倦盛美莫胜夫扬扢声名洵冠乎古今简册流徽贲光华于日月云礽泽同髙厚于乾坤属祔
　　庙以升中敬扬休而昭徳爰咨有众请命于
　　天谨奉
　　册
　　寳上
　　尊諡曰
　　体天隆运英睿钦文大徳功至仁纯孝章皇帝庙号
　　世祖伏惟
　　圣灵赫鉴景制茂膺益笃垂裕之休永衍炽昌之祚谨告
　　寳文曰
　　世祖体天隆运英睿钦文大徳功至仁纯孝章皇帝之寳
　　十月戊申新建
　　太庙神厨门成
　　十一月己亥恭奉
　　世祖体天隆运英睿钦文大徳功至仁纯孝章皇帝神主升祔
　　太庙先是四月丙申
　　圣祖仁皇帝命大学士进
　　观徳殿恭捧入
　　太庙神位至
　　夀皇殿门外黄幄内满汉大学士各一员于神字空处
　　填青又于
　　观徳殿内恭捧入
　　奉先殿神位随入
　　太庙神位舆后由景山东门出至景运门
　　圣祖仁皇帝素服奉迎随舆后行至
　　乾清宫先捧入
　　太庙神位安设黄案上次捧入
　　奉先殿神位安设入
　　太庙神位之右行安
　　神位礼竢钦天监择吉捧入
　　太庙
　　奉先殿是日
　　圣祖仁皇帝素服诣
　　乾清宫
　　世祖章皇帝神主前行礼奉请
　　神主安黄舆内易祭服陞辇后随进
　　太庙恭捧
　　世祖章皇帝神主祗见
　　太祖武皇帝
　　孝慈武皇后
　　太宗文皇帝
　　孝端文皇后
　　圣祖仁皇帝恭代行三跪九拜礼兴恭奉
　　神主奉安于
　　太祖武皇帝神位之西旁东向行一跪三拜礼毕行大飨
　　礼
　　后殿遣官行礼均如时享仪是年恭进
　　世祖章皇帝玉
　　册玉
　　寳奉安
　　太庙
　　【臣】等谨按恭进
　　世祖章皇帝
　　册十页白玉脩八寸八分广四寸厚四分镌字深二厘面
　　底二页镌升降龙
　　寳白玉三寸九分厚一寸二分纽髙二寸五分方三寸九
　　分
　　康熙元年四月丙辰恭改上
　　太祖承天广运圣徳神功肇纪立极仁孝武皇帝尊諡曰
　　太祖承天广运圣徳神功肇纪立极仁孝睿武文定业髙皇帝
　　孝慈昭宪纯徳贞顺成天育圣武皇后
　　尊諡曰
　　孝慈昭宪敬顺庆显承天辅圣髙皇后恭加上
　　太宗应天兴国徳彰武寛温仁圣睿孝文皇帝尊諡曰
　　太宗应天兴国徳彰武寛温仁圣睿孝隆道显功文皇帝奉安
　　神位于
　　太庙先是顺治十八年六月丁酉
　　圣祖仁皇帝谕礼部我国家诞膺
　　天命抚御寰区实由
　　太祖皇帝神功圣徳肇造丕基
　　太宗皇帝伟烈显谟恢大业暨
　　世祖章皇帝克绍鸿绪奄有多方朕以躬缵承大统追思
　　祖宗贻谋燕翼启祐无疆欲忬孝悃仰报
　　隆庥稽考古制宜进
　　尊称以昭功徳于奕世兹拟加上
　　太祖皇帝尊諡为二十字加上
　　太宗皇帝尊諡为十八字庻展朕追崇孝思应行典礼尔部即详察开列具奏其举行之期或在
　　世祖章皇帝
　　祔享之前或在
　　祔享之后着一并察例具奉卒酉礼部议覆加上太祖皇帝
　　太宗皇帝尊諡典礼重大似应在
　　世祖章皇帝神主
　　祔享之后再为举行得
　　防是至是祗告致祭行礼如仪
　　二年五月甲午恭上
　　大行慈和皇太后
　　尊諡曰
　　孝康慈和庄懿恭惠崇天育圣皇后是日
　　圣祖仁皇帝御素服出
　　太和门阅
　　册
　　寳礼部銮仪卫堂官内务府官奉
　　册
　　寳至
　　享殿安设恭进
　　册文曰
　　慈恩防极报莫殚夫追崇厚徳难名号宜尊乎显懿用表无前之羙以彰不匮之思中外咸孚典礼惟偹钦惟
　　皇妣大行慈和皇太后淑慎柔嘉温恭慈惠饬躬静好流蔼吉之徽音逮下雍和着肃雝之雅化内承
　　皇考匡赞惟勤上奉
　　重闱防恭匪懈眇躬缵绪方期申尊养之忱鸾驭升遐遽永结终天之慕仰惟
　　盛徳宜荐鸿名载考旧章愽咨公议谨奉
　　册
　　寳上
　　尊諡曰
　　孝康慈和庄懿恭惠崇天育圣皇后伏惟
　　慈宁昭鉴彞典茂膺益佑启之仁永衍邦家之庆谨告
　　寳文曰
　　孝康慈和庄懿恭惠崇天育圣皇后之寳
　　九年五月丙辰朔恭奉
　　孝康慈和庄懿恭惠崇天育圣章皇后神主升附太庙先是闰二月庚戌
　　圣祖仁皇帝谕礼部
　　慈和皇太后诞育朕躬未遂孝养思慕之忱每切于懐虽已上
　　尊諡但今升附
　　太庙配食
　　皇考典礼闗系重大其应进
　　諡号着议政王贝勒大臣九卿科道防同详议具奏丁巳
　　议政王等议上
　　太祖髙皇帝
　　皇后称
　　髙皇后
　　太宗文皇帝
　　皇后称
　　文皇后今
　　慈和皇太后配祀
　　世祖章皇帝前上
　　孝康慈和庄懿恭惠崇天育圣尊諡亦宜加上
　　尊諡为
　　章皇后得
　　防是是日
　　圣祖仁皇帝御礼服恭捧
　　孝康章皇后神牌行祗见
　　列圣
　　列后礼奉安于
　　世祖章皇帝神位之右行大飨礼与顺治十八年同
　　十三年恭进
　　孝康章皇后玉
　　册玉
　　寳奉安
　　太庙是日礼部工部捧设行礼
　　【臣】等谨按恭进
　　孝康章皇后
　　册十页青玉修八寸九分广四寸厚三分镌字深二厘面
　　底二页镌升降龙
　　寳白玉方四寸一分厚一寸二分纽髙三寸方三寸九分
　　二十七年十月乙邜恭奉
　　册
　　寳上
　　大行太皇太后
　　尊諡曰
　　孝庄仁宣诚宪恭懿翊天启圣文皇后先是正月辛巳圣祖仁皇帝谕礼部
　　大行太皇太后圣徳母仪昭示万国昔奉我
　　皇祖太宗文皇帝赞宣内政诞育我
　　皇考世祖章皇帝顾复劬劳受无疆休大一统业暨朕践阼方在冲龄仰荷我
　　圣祖母训诲恩勤以至成立晨昏依恋三十余年方期洊享遐龄茂膺繁祉讵至适遭违豫奄忽上賔朕哀疚之深五中摧絶昊天防极报徳实难缅维厚泽深仁信足炳传简册非荐隆号莫展哀诚宜恪遵彞宪恭上
　　尊諡垂示无穷以慰朕尊亲之意着内阁翰林院詹事府防同拟奏其应行典礼尔部详察议奏于是诸臣恭拟
　　尊諡二道进呈奉
　　防应上
　　太皇太后尊諡曰
　　孝庄仁宣诚宪恭懿翊天启圣文皇后又
　　谕
　　太皇太后升遐未久祭文内遽改称
　　尊諡朕心深为不忍应俟
　　梓宫奉安
　　昌瑞山陵始称
　　尊諡以祭时先恭奉
　　册
　　寳于
　　暂安奉殿是日
　　圣祖仁皇帝亲诣恭献
　　册
　　寳宣
　　册宣
　　寳礼如仪
　　册文曰坤顺承天懿徳肇兴夫鸿业萃亨假庙隆称永式于明禋将崇升祔之仪宜备显扬之典钦惟
　　皇祖妣大行太皇太后徽音集庆厚徳凝符同沩汭以钟灵并洽阳而着范归我
　　太宗文皇帝当金玺来賔之日正雕戈启土之年内治克襄
　　帝国式廓格精诚于
　　九庙化洽苹蘩敷隂礼于六宫祥徴穜稑笃生
　　世祖章皇帝永清四海本胎教之防恭协正三辰奉母仪之雍肃每纡
　　睿照睠青原蔀屋之艰实沛洪仁颁红粟太仓之赐欢腾扶杖惠溢歌衢爰逮躬益彰
　　慈训秉三十年之
　　圣善克致太平溥亿兆姓之和恒常开景运懿筐载绩勤劳不替于重闱大练垂裳节俭每先于下土万国共尊亲之戴两朝备孝养之隆夀考康宁福骈臻于箕范含光大徳莫罄于羲圗方承爱日之欢遽遘升遐之痛终天衔恤率土均哀深惟笃祜所由来永念发祥之有自爰谘舆论请命于
　　天谨奉
　　册
　　寳上
　　尊諡曰
　　孝庄仁宣诚宪恭懿翊天启圣文皇后于戏周室展閟宫之祀礼载升歌汉廷表长乐之仪史传新注伏冀
　　慈灵可接陟降在兹必得其名垂休声于琬琰克昌厥后流余庆于球圗彤管长新瑶函永焕谨
　　告
　　寳文曰
