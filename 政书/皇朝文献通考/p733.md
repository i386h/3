<!-- { "loadSidebar": true } -->
　　求食甚太阴赤道经度以半径一千万为一率太阴距二分弧与赤道交角之余为二率太阴距二分弧之正切线为三率求得四率为太阴距春秋分赤道度之正切线得太阴距春秋分赤道经度自冬至初宫起算得食甚太阴赤道经度求食甚太阴赤道宿度察食甚太阴赤道经度足减本年赤道宿钤内某宿度分则减之余为食甚太阴赤道宿度
　　求食甚太阴赤道纬度以半径一千万为一率太阴距二分弧与赤道交角之正切线为二率食甚太阴距春秋分赤道经度之正为三率求得四率为距纬之正切线得食甚太阴赤道纬度求影距赤道度以半径一千万为一率黄赤大距二十三度二十九分之正为二率影距春秋分黄道经度之正为三率求得四率为影距赤道度之正得影距赤道度太阳在春分后秋分前影在赤道南太阳在秋分后春分前影在赤道北求黄道赤经交角以影距春秋分黄道经度之余为一率黄赤大距二十三度二十九分之余切线为二率半径一千万为三率求得四率为黄道赤经交角之正切线得黄道赤经交角
　　求影距北极置九十度加减影距赤道度得影距北极
　　求初亏复圆影距正午赤道度以初亏复圆各距子正之时刻变赤道度得初亏复圆影距正午各赤道度初亏复圆时刻在子正前者影在正午东在子正后者影在正午西
　　求初亏复圆赤经高弧交角以北极距天顶为一边影距北极为一边初亏复圆影距正午各赤道度为所夹之角用斜弧三角形法自天顶作埀弧至赤道经圈即成两正弧三角形先以半径一千万为一率影距正午各赤道度之余为二率北极距天顶之正切线为三率求得四率为距极分边之正切线得距极分边以距极分边与影距北极相加减为距影分边次以半径一千万为一率影距正午各赤道度之正切线为二率距极分边之正为三率求得四率为埀弧之正切线又以距影分边之正为一率垂弧之正切线为二率半径一千万为三率求得四率为赤经高弧交角之正切线得初亏复圆赤经高弧各交角
　　求初亏复圆黄道高弧交角置黄道赤经交角加减初亏复圆赤经高弧交角得初亏复圆黄道高弧交角太阴在夏至前六宫影在午西则减亦为限西影在午东则加加过九十度与半周相减亦为限东若相加不及九十度则不与半周相减变为限西太阴在夏至后六宫影在午东则减亦为限东影在午西则加加过九十度与半周相减亦为限西若相加不及九十度则不与半周相减变为限东
　　求并径交实纬角以并径化秒为一率食甚实纬化秒为二率半径一千万为三率求得四率为并径交实纬角之余得并径交实纬角
　　求初亏黄道交实纬角置九十度加减斜距黄道交角得初亏黄道交实纬角食甚月距正交初宫六宫为减五宫十一宫为加
　　求初亏并径黄道交角以初亏黄道交实纬角与并径交实纬角相减得初亏并径黄道交角凡并径交实纬角小于初亏黄道交实纬角则初亏距纬之南北与食甚同大于初亏黄道交实纬角则食甚为纬北者初亏为纬南食甚为纬南者初亏为纬北若两角相等则并径与黄道合无交角求复圆黄道交实纬角置九十度加减斜距黄道交角得复圆黄道交实纬角食甚月距正交初宫六宫为加五宫十一宫为减
　　求复圆并径黄道交角以复圆黄道交实纬角与并径交实纬角相减得复圆并径黄道交角凡并径交实纬角小于复圆黄道交实纬角则复圆距纬之南北与食甚同大于复圆黄道交实纬角则食甚为纬北者复圆为纬南食甚为纬南者复圆为纬北如两角相等则并径与黄道合无交角求初亏并径高弧交角置初亏黄道高弧交角加减初亏并径黄道交角得初亏并径高弧交角初亏在限东者纬南则加纬北则减初亏在限西者纬南则减纬北则加如无初亏并径黄道交角则初亏黄道高弧交角即初亏并径高弧交角求复圆并径高弧交角置复圆黄道高弧交角加减复圆并径黄道交角得复圆并径高弧交角复圆在限东者纬南则减纬北则加复圆在限西者纬南则加纬北则减如无复圆并径黄道交角则复圆黄道高弧交角即复圆并径高弧交角求初亏方位初亏在限东者初亏并径高弧交角初度为正下四十五度以内为下偏左四十五度以外为左偏下九十度为正左过九十度为左偏上初亏在限西者初亏并径高弧交角初度为正上四十五度以内为上偏左四十五度以外为左偏上九十度亦为正左过九十度为左偏下并径黄道交角大反减黄道高弧交角者则左变为右求复圆方位复圆在限东者复圆并径高弧交角初亏为正上四十五度以内为上偏右四十五度以外为右偏上九十度为正右过九十度为右偏下复圆在限西者复圆并径高弧交角初度为正下四十五度以内为下偏右四十五度以外为右偏下九十度亦为正右过九十度为右偏上并径黄道交角大反减黄道高弧交角者则右变为左求食限总时以初亏复圆距时倍之得食限总时推月食带食法
　　【臣】等谨按考成下编后编推月食带食法各有不同今以钦天监所遵用者序列之
　　求日出入卯酉前后赤道度同推日食带食法求日出入时分同推日食带食法
　　求带食距时同推日食带食法
　　求带日距弧同推日食带食法
　　求带食两心相距以半径一千万为一率带食距弧之余为二率食甚实纬之余为三率求得四率为带食两心相距之余得带食两心相距求带食分秒以太阴视半径倍之得太阴全径化秒为一率十分化作六百秒为二率并径内减带食两心相距余化秒为三率求得四率为秒以分收之得带食分秒
　　求带食赤经高弧交角以影距赤道度之余为一率北极高度之正为二率半径一千万为三率求得四率为赤经高弧交角之余得带食赤经高交角带出地平为东带入地平为西求带食黄道高弧交角置黄道赤经交角加减带食赤经高弧交角得带食黄道高弧交角太阴在夏至前六宫影在午西则减午东则加太阴在夏至后六宫影在午西则加午东则减
　　求带食两心相距交实纬角以带食两心相距化秒为一率食甚实纬化秒为二率半径一千万为三率求得四率为交角之余得带食两心相距交实纬角
　　求带食两心相距与黄道交角以初亏或复圆黄道交实纬角与带食两心相距交实纬角相减得带食两心相距与黄道交角带食两心相距交实纬角小于黄道交实纬角则带食距纬之南北与食甚同大于黄道交实纬角则食甚为纬北者带食为纬南食甚为纬南者带食为纬北若两角相等则两心相距与黄道合无交角
　　求带食两心相距与高弧交角置带食黄道高弧交角加减带食两心相距与黄道交角得带食两心相距与高弧交角食甚前带出地平食甚后带入地平者纬南则加纬北则减食甚后带出地平食甚前带入地平者纬南则减纬北则加如带食两心相距与黄道无交角则带食黄道高弧交角即带食两心相距与高弧交角
　　求带食方位食甚前与初亏同食甚后与复圆同推各省月食法
　　【臣】等谨按考成下编后编推各省月食法各有不同今以钦天监所遵用者序列之
　　求各省月食时刻置京师月食时刻按各省东西偏度所变之时分加减之得各省月食时刻求各省月食方位以各省北极高度及各省初亏复圆时刻依京师推月食方位法算之得各省月食方位

　　皇朝文献通考卷二百六十五
　　钦定四库全书
　　皇朝文献通考卷二百六十六
　　象纬考【十一】
　　月五星凌犯
　　【臣】等谨按马端临考月五星凌犯咸据诸史列占应今钦天监于月星相距之度分皆可预推葢由行度迟速经纬逺近得之则端临所谓史氏记述岂足凭姑述故事广异闻者无庸仍其例也兹阐明夫凌犯之数理焉
　　太隂与五星恒星相距十七分以内曰凌十八分以外曰犯两纬同度曰掩
　　以本日太隂经度在星前次日太隂经度在星后为入限纬度在北为上在南为下如同在黄道北逺者为在上近者为在下同在黄道南近者为在上逺者为在下太隂在上者以二度为距限太隂在下者以一度为距限
　　五星自相距及与恒星相距三分以内曰凌四分以外曰犯两纬同度曰掩
　　以本日此星经度在彼星前次日此星经度在彼星后为入限纬度无论在上在下皆以一度为距限五星自相距以行速者为凌犯之星行迟者为受凌犯之星如迟速相同而一顺一逆则以顺行者为凌犯之星逆行者为受凌犯之星
　　太隂与五星皆循黄道右旋皆得相距
　　太隂行黄道南北不过六度填星行黄道南北不过三度嵗星行黄道南北不过二度荧惑行黄道南北不过五度太白行黄道南北不过十度辰星行黄道南北不过四度故太隂每凌犯五星五星每自相凌犯
　　恒星在黄道南北三度以内者太隂五星皆得与相距四度以内者太隂填星荧惑太白辰星得与相距五度以内者太隂荧惑太白辰星得与相距六度以内者太隂荧惑太白得与相距七度以内者太隂太白得与相距十度以内者太白得与相距紫微垣诸星皆在黄道北二十度外太隂五星莫得犯之
　　太微垣右执法星右上将星左执法星左上相星长垣第三星第四星灵台三星明堂第一星第二星在黄道南北三度内太隂五星皆得犯之长垣第一星在黄道北四度内太隂填星荧惑太白辰星得犯之内屏第二星谒者星在黄道北五度内太隂荧惑太白辰星得犯之内屏第一星第三星右次将星长垣第二星明堂第三星在黄道南北六度内太隂荧惑太白得犯之五帝座第五星三公第一星第三星内屏第四星右次相星左次相星在黄道北十度内太白得犯之其他诸星在黄道北十度外莫得犯之
　　天市垣左垣墙宋星在黄道北十度内太白得犯之其他诸星在黄道北十度外莫得犯之
　　角宿角第一星平道二星进贤二星在黄道南北三度内太隂五星皆得犯之天门第二星在黄道南六度内太隂荧惑太白得犯之角第二星天门第一星在黄道南北十度内太白得犯之
　　亢宿亢第一星第四星在黄道北三度内太隂五星皆得犯之折威第六星第七星在黄道南七度内太隂太白得犯之亢第二星折威第二星第三星第四星第五星在黄道南北十度内太白得犯之其他诸星在黄道南北十一度外莫得犯之氐宿氐第一星第二星在黄道南北三度内太隂五星皆得犯之第三星在黄道北五度内太隂荧惑太白辰星得犯之第四星天辐二星在黄道南北十度内太白得犯之其他诸星在黄道南北十度外莫得犯之
　　房宿房第三星第四星键闭星钩铃二星东咸第三星第四星日星在黄道南北三度内太隂五星皆得犯之罚第三星西咸第三星第四星东咸第二星在黄道北四度内太隂填星荧惑太白辰星得犯之房第一星在黄道南五度内太隂荧惑太白辰星得犯之东咸第一星在黄道北六度内太隂荧惑太白得犯之西咸第二星在黄道北七度内太隂太白得犯之房第二星罚第二星在黄道南北八度内太白得犯之其他诸星在黄道南北十三度外莫得犯之
　　心宿心第一星第二星在黄道南四度内太隂填星荧惑太白辰星得犯之第三星在黄道南六度内太隂荧惑太白得犯之其积卒二星在黄道南十二度外莫得犯之
