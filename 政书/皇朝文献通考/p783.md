<!-- { "loadSidebar": true } -->
　　平越府在省治东一百七十里东西距三百十里南北距四百二十里东至镇逺府施秉县界一百五十里西至贵阳府开州界一百六十里南至都匀府都匀县界六十里北至思南府婺川县界三百六十里东南至都匀府清平县界六十里西南至贵阳府贵定县界五十里东北至遵义府遵义县界二百五十里西北至开州界一百八十里自府治至
　　京师七千五百里明洪武十四年置平越卫四川寻改贵州都司万歴二十八年兼置平越军民府
　　本朝初因之康熙十一年増置平越县二十六年罢军民府之名称为平越府凡领州一县四长官司二
　　平越县【附郭明洪武时置平越卫　本朝康熙十一年改置县为府治】
　　瓮安县【在府北六十里】
　　湄潭县【在府北二百二十里】
　　余庆县【在府东北一百四十里】
　　黄平州【在府东一百二十里旧治今州西北境康熙二十六年移州于兴隆卫故地为今治】
　　杨义长官司【在府东三十里】
　　岩门长官司【在黄平州东北境】
　　遵义府在省治东北二百五十里东西距七百九十里南北距三百六十里东至平越府湄潭县界一百五十里西至四川叙永防界六百四十里南至贵阳府修文县界一百二十里北至四川重庆府綦江县界二百四十里东南至思南府婺川县界一百五十里西南至大定府黔西州界一百五十里东北至重庆府涪州界五百里西北至四川泸州界四百三十里自府治至
　　京师七千九百二十里明洪武四年归附仍曰播州宣抚司六年升宣慰司万歴二十九年始改置遵义军民府四川布政使司
　　本朝初因之康熙二十六年罢军民府之名称为遵义府雍正七年改贵州凡领州一县四
　　遵义县【附郭】
　　桐梓县【在府北一百二十里】
　　绥阳县【在府东一百里】
　　正安州【在府东三百六十里旧治今州东北境康熙中移今治】
　　仁怀县【在府西北一百八十里旧治今县西境康熙中移今治】
　　【臣】等谨按贵州地号黔中考秦之黔中郡治在今湖南辰州府沅陵县西境汉改黔中为武陵郡移治义陵在今辰州府叙浦县境其今之沅州常徳永顺三府及澧靖诸州皆黔中之地在古荆州境内者也自宇文周以故巴郡涪陵县地置黔州与古黔中地犬牙相错隋为黔安郡唐亦为黔中郡治彭水县在今四川酉阳州境乃荆州西界及梁州南界其所领覊縻诸州即今之石阡思南平越遵义等府在荆梁二州徼外者也马考承杜佑之旧以唐黔州都督所领费思夷播珍溱诸州统入古荆州境葢因黔中之名与古相乱遂混而为一其实秦汉之黔中在今之湖南隋唐之黔中在今之贵州其地原各不相同云
　　皇朝文献通考卷二百九十
<史部,政书类,通制之属,皇朝文献通考>
　　钦定四库全书
　　皇朝文献通考卷二百九十一
　　舆地考【二十三】
　　牧厰
　　【臣】等谨按冀北之野良马所自出战国时燕赵擅骑射之利故兵雄于北而自元魏及辽并以马之蕃耗觇国之强弱金立羣牧使皆在昌桓抚三州葢草肥土衍自昔而然我
　　太宗文皇帝既平察哈尔谓此地宜畜牧遂置各牧场于此长林丰草讹寝咸宜游牝别羣孔阜孔硕凡马驼牛羊之孳息者嵗以千万计考牧之盛越于前古其地在彰武台及独石口张家口边外于内务府庆丰司上驷院及太仆寺等衙门故列于各郡县之后
　　牧厰东至科尔沁左翼前旗界西至镶红旗察哈尔界南至边墙北与察哈尔正蓝镶白正白镶黄
　　正黄正红等旗壤地相错汉为辽东郡上谷郡代郡雁门郡之北境辽为东京中京西京道境内地金为东京北京西京路境内地元为上都及兴和等路地其东为辽阳路之北境其西为大同路之北境明皆为边外地
　　本朝置牧厰其最东为杨柽木牧厰西为
　　御马厰又西为太仆寺左翼牧厰又西为镶黄等四旗牧厰又西南为正黄等四旗牧厰最西为太仆寺右翼牧厰设总管副总管等员管辖
　　杨柽木牧厰驻杨柽木河旁杜尔笔山在
　　盛京锦州府广宁县北二百十里东西距一百五十里南北距二百五十里东与北并至科尔沁左翼前旗界西至土黙特左翼南至彰武台边门界至
　　京师一千二百五十里汉辽东郡地辽金元为懿州地明初置广宁后屯卫永乐八年徙卫治义州遂废为边外地
　　本朝置牧厰
　　御马厰亦名上都牧厰驻博罗城在独石口东北一百四十五里东西距一百三十里南北距一百九十七里东至多伦诺尔防界西与北并至镶白旗察哈尔界南至独石口边界至
　　京师六百七十五里汉上谷郡北境唐为奚契丹地金置桓州领清塞县属西京路在今厰地北境元为开平府建置宫室号为上都设留守司在今厰地东北境明初置开平卫并置凉亭等八驿宣徳五年徙卫治独石遂废为边外地
　　本朝置牧厰
　　太仆寺左翼牧厰驻喀喇尼墩井在张家口东北一百四十里东西距一百三十里南北距五十里东至张家口边界西至镶黄旗牧厰界南至镶蓝旗牧厰界北至镶黄旗察哈尔界至
　　京师五百五十里汉上谷郡地辽金为望云县地元为云州地明为宣府边外地
　　本朝置牧厰
　　镶黄等四旗牧厰驻控果罗鄂博冈在张家口北一百里东西距一百四十里南北距一百五十里东至镶蓝旗牧厰界西至正黄旗牧厰界南至张家口边界北至镶黄旗察哈尔界至
　　京师四百一十里汉上谷郡地金置抚州治柔逺县属西京路元中统时陞为隆兴路后改为兴和路在今厰地西南境武宗时置中都在今厰地西北境明置兴和守御千戸所永乐二十年徙所治宣府遂废为边外地
　　本朝置牧厰
　　正黄等四旗牧厰驻诺穆罕博罗山在张家口西北二百里东西距一百三十里南北距二百五十里东至镶黄旗牧厰界西与北并至正黄旗察哈尔界南至丰镇防边界至
　　京师六百十里汉代郡北境金为抚州之集宁县及丰利县地元为集宁路明为天成卫边外地
　　本朝置牧厰
　　太仆寺右翼牧厰驻齐齐尔罕河在张家口西北三百十里东西距一百五十里南北距六十五里东至正黄旗察哈尔界西至镶红旗察哈尔界南至丰镇防边界北至正红旗察哈尔界至
　　京师七百二十里汉雁门郡疆隂县地辽为大同府长青县北境金为大同府白登县北境元为大同府北境明为阳和卫边外地
　　本朝置牧厰
　　察哈尔
　　【臣】等谨按察哈尔部落本元代后裔终明之世雄长北陲我
　　朝肇基王业各防古相率归诚惟察哈尔恃其强盛未即款服逮
　　太宗文皇帝统众亲征林丹走死其子额哲稽首来降锡以王爵列在藩封至康熙年间以布尔呢叛逆复加戡定始迁其众于宣大边外惟以总管等官临治与各札萨克之袭有世爵者不同第其散处边陲习于游牧则固与诸防古无异也其地在独石口张家口杀虎口外与各牧厰相接于理藩院典属司故列于牧厰之后
　　察哈尔八旗东至克什克腾界西至归化城土黙特界南至太仆寺等各牧厰及山西大同府朔平府边界北至苏尼特及四子部落界袤延千余里汉为上谷郡代郡雁门郡之北境直匈奴左王居及单于庭后汉为乌桓鲜卑地乌桓校慰治马元魏置御夷懐荒柔元抚防武川懐朔六镇唐时突厥及奚居之辽为归化奉圣诸州北境及乙室部讹仆括部撒里葛等部所居金为西京路之桓州抚州等地元为上都路兴和路大同路及宁昌应昌徳宁全宁净州集宁等路地明洪武时置开平等卫所后俱弃为边外地自明初元裔阿裕实理达喇退居和宁在今喀尔喀境数传之后去国号称为鞑靼号曰汗至明景泰中元裔托克托布哈之子玛拉噶尔嗣立始称小王子其后皆以小王子为号成化治之间小王子屡入据河套嘉靖间有小王子卜赤驻牧察哈尔之地因以名部亦曰插汉儿时谙达方强惧为所并及徙帐于辽东边外收福余杂部四传至林丹自称胡土克图汗渐强盛万厯四十三年屡犯辽东崇祯元年乗势犯宣大邀嵗赏东西驰逐侵暴诸部其所属各台吉等俱率众次第归于
　　本朝天聪八年
　　太宗文皇帝统大军亲征察哈尔林丹惧欲走往图伯特奔至打草滩而卒明年其子崆果尔额哲率余众来降封为亲王即其部编旗驻义州顺治五年额
　　哲卒其弟阿布鼐袭爵传至布尔呢兄弟于康熙十四年叛讨诛之移其部众驻牧宣化大同边城外后从征噶尔丹有功増给军饷复以来降之喀尔喀厄鲁特人编为佐领焉其八旗分为东西二翼东四旗曰镶黄旗又东为正白旗又东为镶白旗最东为正蓝旗西四旗曰正黄旗又西为正红旗又西为镶红旗最西为镶蓝旗凡各旗坝内官地及旗人与民人交涉事件以四旗防及多伦诺尔防独石口防张家口防丰镇防宁逺防治之本旗事务设都统副都统及总管等员管辖镶黄旗察哈尔驻苏们哈达在张家口北三百四十里东西距一百六十里南北距一百九十里东至正白旗察哈尔界西至正黄旗察哈尔界南至镶黄旗牧厰界北至苏尼特界至
　　京师七百五十里汉上谷郡北境金为抚州地元为兴和路地明为万全右卫边外地
　　本朝镶黄旗察哈尔驻牧
　　正黄旗察哈尔驻穆逊特格山在张家口西北三百二十里东西距一百十里南北距二百八十里东至镶黄旗察哈尔界西至正红旗察哈尔界南至太仆寺右翼牧厰界北至苏尼特界至
　　京师七百三十里汉代郡且如县地金抚州威宁县元兴和路威宁县地明为天成卫东北边外地
　　本朝为正黄旗察哈尔驻牧
　　正白旗察哈尔驻布尔噶台在独石口西北二百九十里东西距七十八里南北距二百九十五里东与北并至镶白旗察哈尔界西与南并至镶黄旗察哈尔界至
　　京师八百二十里汉上谷郡北境辽金皆为望云县地元为云州北境明为龙门卫边外地
　　本朝为正白旗察哈尔驻牧
　　镶白旗察哈尔驻布延阿海苏黙在独石口北二百四十五里东西距五十六里南北距一百九十七里东与北并至正蓝旗察哈尔界西至正白旗察哈尔界南至太仆寺牧厰界至
　　京师七百七十里汉上谷郡北境金为桓州地元为上都路西境明初为开平卫地后废为边外地
　　本朝为镶白旗察哈尔驻牧
　　正红旗察哈尔驻古尔班托罗海山在张家口西北三百七十里东西距五十五里南北距二百八十里东至正黄旗察哈尔界西至镶红旗察哈尔界南至太仆寺右翼牧厰界北至四子部落界至
　　京师八百里汉雁门郡北境辽为大同府天成长青二县北境金元皆为大同府北境明为天成阳和二卫边外地
　　本朝为正红旗察哈尔驻牧
　　镶红旗察哈尔驻布林泉在张家口西北四百二十里东西距五十里南北距二百九十里东至正红旗察哈尔界西至镶蓝旗察哈尔界南至大同府边界北至四子部落界至
　　京师八百三十里汉雁门郡北境辽徳州东北境金元皆为大同府北境明为大同边外地
　　本朝为镶红旗察哈尔驻牧
　　正蓝旗察哈尔驻札哈苏台泊在独石口东北三百六十里东西距二百六十五里南北距九十五里东至克什克腾界西至镶白旗察哈尔界南至上都牧厰界北至阿巴噶界至
　　京师八百九十里汉上谷郡北境金为桓州地元置开平府加号上都在今旗地东南境明初为开平卫地后废为边外地
