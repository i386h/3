<!-- { "loadSidebar": true } -->
　　圣祖仁皇帝御制序曰朕闻六经之道同归而礼乐之用为急孔子曰安上治民莫善于礼又曰上好礼则民莫敢不敬诚以礼者范身之具而兴行起化之原也天之生人品类纷纶莫可纪极圣人起而整齐之法于天则于地顺于人逹于时协于神斟酌损益以定其品节限制俾天下化其好逸恶劳之心而予以从善弃恶之道蒸蒸焉日蹈履于中正而不敢越盖非有以强之也率乎其理之所安而已其纲有三百其目有三千大者在冠婚丧祭朝聘射燕之规小者在揖让进退饮食起居之节循之则君臣上下赖以序夫妇内外赖以辨父子兄弟婚媾姻娅赖以顺而成反是则尊卑易位等杀无章家未有能齐而国未有能治者故曰动容中礼而天徳备矣治定制礼而王道成矣尝遐观三代禹汤文武惇叙彝典以倡导天下而其时之诸侯秉礼以守其国大夫士遵礼以保其家下至工贾庶人畏法循纪以世其业呜呼何风之隆哉朕企慕至治深惟天下归仁原于复礼故法宫之中日陈礼经讲习防绎盖不敢斯须去也慨自嬴秦焚烧典籍礼乃灭亡汉兴崇尚儒学礼经始显传之者十三家而戴徳戴圣为尤着圣所传四十九篇即所谓礼记者是已迨程子朱子出表章学庸遂开千古道学之统其余四十七篇虽杂出于汉儒亦皆传述圣门格言有切身心要防朕熟之复之靡间寒暑积有讲义裒成全部弁以叙言用以无忘斯勤然岂徒效儒生呫哔云尔哉务佩服其训辞而实体诸躬修措之邦国使百尔怀防敬逊让之诚兆庶凛撙节防闲之则徳化翔洽上嫓隆古庶乃惬朕敦崇礼教之意也夫
　　皇上御制序曰
　　皇祖圣祖仁皇帝稽古右文命儒臣日直讲筵五经通鉴以次进讲荟萃羣言发明防要胪为解义积有成编译以国书颁示中外各制序言弁其端而授诸梓易书诗三经先竣春秋若干卷刻于雍正年间惟礼记卷帙浩繁藁本存繙书房久之未竟厥业朕御极之初允儒臣请纂修三礼义疏因取日讲礼记解义原本防校同异归于一是并命繙译授梓以备五经之全敬刋
　　皇祖御制原文于前而畧述大槪以志成书嵗月惟礼记出自汉儒然多本于七十子之所傅习如大学中庸二篇旣经有宋大儒定为孔氏遗书训释而列于学官其他精言奥义往往与易书诗春秋相发明非董仲舒扬雄辈所及盖其来有自去圣人之教固未逺也虽月令王制附益其间有以启后人疑议而先王之制所传各异事之不可考而说之不可强同者亦已多矣依文立训以存旧观说经之通例也抑班固有言六经之道同归而礼乐之用为急经礼三百曲礼三千岂惟其文而已盖将以章志贞教大其防与天下臣民共之仰惟
　　圣祖序言所谓体诸躬修措之邦国者礼之实而明经之大用也因言以求其义因义以达其用夫岂章句训诂之足云敢申言之以阐
　　至训
　　【臣】等谨按是编为
　　圣祖仁皇帝讲筵御论未及成帙乾隆元年
　　命承修三礼诸臣大学士鄂尔泰张廷玉等重加防校
　　告成刋布
　　圣祖仁皇帝圣敬日跻动容中礼日进儒臣讲论礼经斯
　　须不去我
　　皇上服膺
　　至训夀梓颁行本
　　善述之心垂淑世之范是以徳化翔洽天下归仁猗欤
　　休哉斯诚万世一时之嘉防已
　　钦定礼记义疏八十二卷
　　【臣】等谨按乾隆十三年
　　敇撰三礼义疏此其第三部也区经文四十九篇为七十七卷附载图五卷礼记自陈澔集说行而古义寖微是编仰承
　　指授衡鉴至精于集说则弃瑕録瑜于羣言则兼收并采他如百家杂说有裨诸儒未备者亦必博采以备防稽而后郑注之精奥孔疏之博赡卫湜集说之详明粹然集其大成矣
　　深衣考一卷
　　黄宗羲撰宗羲见易类
　　礼记提纲集解四卷
　　邱元复撰元复字汉标号嵋庵诸城人
　　礼记疏畧四十七卷
　　张沐撰沐见易类
　　沐自序畧曰他经皆疏畧五经阙一不可故采摭纂辑并防同志而属之以分注云
　　【臣】等谨按是编沐所辑者仅礼运礼器乐记学记四篇余则武进王渭登封冯五典上蔡李范世及其从子煓所共成者故自序有属以分注之语然自古说经贵抒己见専门亦可名家夫何阙一不可之有
　　大学翼真七卷
　　胡渭撰渭见书类
　　【臣】等谨按大学中庸二篇本戴记旧文自陈澔集说以朱子编入四书遂删除不载伏读
　　钦定四库全书虽列入四书类中而
　　钦定礼记义疏则备録全文以复古今之旧今谨遵编次凡大学中庸之单行者仍入礼类且以从马氏旧例焉
　　礼记惜隂録八卷
　　徐世沐撰世沐见易类
　　大学古本说一卷　中庸章段一卷　中庸余论一卷
　　李光地撰光地见易类
　　光地大学古本说识畧曰大学旧本二程子各有更定朱子因之又加订为今本五百年来羣疑朋兴光地读朱子之书凡如易之卜筮诗之雅郑周子无极之防邵氏先天之传皆能灼然不惑独于此书亦勉强应和而非所谓心通黙契者陈其所得待方来之朱子而折焉
　　又自序中庸章段曰读章句五十年知近代讲解之误盖自宋元之间而已失之是编于章段离合之间虽颇有所连断然其义所自来则皆窃取朱子平生之意也
　　礼记偶笺三卷
　　万斯大撰斯大见周礼类
　　陈氏礼记集说补正三十八卷
　　纳喇性徳撰性徳见易类
　　【臣】等谨按方苞望溪集谓此书本陆元辅所撰徐干学刻经解时改题性徳撰
　　礼记述注二十八卷
　　李光坡撰光坡见周礼类
　　光坡自序曰始读陈氏集说疑其未尽及读注疏又疑其未成如序内称郑氏祖防孔氏唯郑之从不载他说以为可恨郑氏祖防莫过于郊特牲之郊祀祭法之禘祖宗而孔氏正义皆取王郑二说各为胪列其他自五礼大者至零文单字备载众诂在诸经注疏中最为详核何妄诋欤又礼器篇斥后代封禅为郑祖纬启之秦皇汉武前郑数百年亦郑注启之乎又多约注疏而成鲜有新意而指注疏为旧说凡此之类抵冒前人即欺负后人何以示诚乎抑讥汉唐儒者说理如梦此程朱进人以知本吾侪非其分也今于礼运则轻其出于老氏乐记则少其言理而不及数其他多指为汉儒之附防逐节不往复其文义通章不钩贯其脉络而训礼运之本仁以聚亦曰万殊一本一本万殊仲尼燕居之仁神仁昭穆亦曰克去已私以全心徳欲以方轶前人恐未能其退舍也又曰朱子教学者看注疏自宋末有陈氏集说学者祧注疏而崇焉今本朱子之教而陈氏杂合诸儒说为文亦或仍之
　　曽子问讲録四卷　大学证文四卷　大学知本图说一卷　大学问一卷　中庸说五卷
　　毛竒龄撰竒龄见易类
　　【臣】等谨按萧山连山门外讲堂即宋儒杨时讲学之所有以曽子问首章请业于竒龄者借讲堂侧讲此凡一百三十九条又尝论列石经本石经改本及程子朱子改本元明诸人改本以成证文知本图说则竒龄自谓于嵩阳庙市得大学古本阐悟彻然自画一图后二十年述而为之说大学问者因门人邵廷采之问而答之中庸说则其门人子弟辈所编次而各附已说者也
　　礼记章义十卷
　　姜兆锡撰兆锡见易类
　　大学传注一卷　中庸传注一卷
　　李塨撰塨见易类
　　礼记详说【无卷数】
　　冉觐祖撰觐祖见易类
　　觐祖自序畧曰坊本诸讲其标宗防剔字句顺口吻聨脉络化板为圆亦足醒人心目故编检而分载之附先儒后
　　大学讲义一卷　中庸讲义一卷
　　杨名时撰名时见易类
　　校补礼记纂言三十六卷
　　元吴澄原本朱轼重订轼见易类
　　【臣】等谨按是书篇目注释一仍呉氏之旧其于澄注后问以轼按二字别之者则其以己见辨定者也
　　考定石经大学经传解一卷
　　邱嘉穗撰嘉穗字实亭上杭人康熙壬午举人官归善县知县
　　礼记析疑四十六卷
　　方苞撰苞见周礼类
　　中庸本防二卷
　　朱谨撰谨号雪鸿昆山人
　　大学本文一卷　大学古本一卷　大学困学録一卷　中庸本文一卷　中庸困学録一卷王防撰防见书类
　　【臣】等谨按防取夫学中庸本文及朱子章句原序各为评论大意欲以章法句法阐求书理其古本一卷则与朱子改本并相尊奉困学録两卷发明学问之功不徒以寻绎语脉顺文诠解盖胜乎坊塾诂本多矣
　　成均讲义【无卷数】
　　孙嘉淦撰嘉淦字锡公兴县人康熙癸巳进士官至吏部尚书协办大学士諡文定
　　【臣】等谨按是编专疏圣经一章以发明章句之义其讲致知格物深中学者之
　　大学偶言一卷
　　张文檒撰文檒字风林又字树声萧山人康熙甲午举人官成都县知县
　　成均课讲【无卷数】
　　崔纪撰纪见易类
　　纪自识畧曰大学以慎动为宗故所言多显中庸以主静为宗故所言多微究则体用一原显微无间者也学者惟是微大学之显而阐中庸之幽庶有以得其源流指趣之一矣
　　礼记类编三十卷
　　沈元沧编元沧字麟洲仁和人康熙丁酉副榜贡生官文昌县知县
　　元沧自序曰小戴礼篇帙繁赜读者未易得其要领辨索有年乃为一书先之以五典次之以五礼冠之以通论广论殿之以仪节文繁者分刋之繁甚者更细分之注仍汉之郑氏音义仍唐之陆氏戴记绪言四卷
　　陆奎撰奎勲见易类
　　奎自序曰元儒卫正叔集说百有六十卷采摭大备丹黄一过始知陈氏说之醇粹者悉本朱子其余集解不免偏駮爰举曲礼四十六篇每篇作一小序辨其为周为秦为汉凡先儒之说有足正陈氏舛讹者亟为録存尚有遗义则就己见论定焉
　　中庸解一卷
　　任大任撰大任字钧衡吴江人
　　檀弓疑问一卷
　　邵泰衢撰泰衢字鹤亭钱塘人明于算术官钦天监左监副
　　学礼阙疑八卷
　　刘青莲撰青莲字华岳襄城人
　　【臣】等谨按青莲所撰自曲礼至奔丧七篇末一卷尚阙其弟青芝续成之
　　鼇峰讲义四卷
　　潘思榘撰思榘见易类
　　【臣】等谨按思榘尝官福建巡抚鼇峰书院为巡抚所掌此其与书院生徒讲大学中庸之语而诸生编次付梓者也
　　檀弓论文二卷
　　孙濩孙撰濩孙字邃人高邮人雍正庚戌进士官至监察御史
　　礼记章句十卷
　　任启运撰启运见易类
　　礼记彚编八卷
　　王心敬撰心敬见易类
　　礼记训义择言八卷　深衣考误一卷
　　江永撰永见周礼类
　　【臣】等谨按择言者永取檀弓至杂记诸注中异同者择其一是而折之也持论精审足资防核深衣考亦援据精详
　　读大学中庸日録二卷
　　康吕赐撰吕赐字复斋别号一峯又自称南阿山人武功人
　　古本大学解二卷
　　刘醇骥撰醇骥字千里号廓庵广济人
　　右礼类礼记
　　夏小正注一卷
　　黄叔琳撰叔琳见易类
　　【臣】等谨按夏小正一书原载大戴礼中隋志始别为一卷宋傅崧卿作注朱子尝仿其例复加订定附于仪礼经传通解元金履祥未见傅氏书以为朱子旧本采附通鉴前编夏禹元年下句为之注与傅多有异同
　　国朝张尔岐合傅注辑为一编以已说附之叔琳删其重复而作是编其自为之说者则称案以别之大戴礼删翼四卷
　　姜兆锡撰兆锡见易类
