<!-- { "loadSidebar": true } -->
　　谕防运道浅阻旧例拨派民夫挑浅济运朕思连年薄收百姓困苦未必堪此重役将来流亡日多民生日蹙深为可悯古人救荒之策有大兴工作以济民食者不若竟动正项钱粮雇募民夫给以工食挑濬运河则应募既多散者复聚民资工食稍延残喘民心鼓舞工程易就运道早通于兴役之中即寓赈济之意莫便于此又严禁各衙门书办缺主凡经制书役年满缺出该管官在现充书识内佥防更替其弊也老吏把持所管止令新役出名任事而操纵夤縁仍属老吏或索取租银谓之缺主虽律有明禁无能斥革者至是都察院奉
　　谕防各衙门募设书办不过令其缮写文书收贮档案为日既久熟于作弊已经考满复改姓换名窜入别部奸弊丛生更有一等缺主名色掌握一司之事盘踞其中交通贿赂上下朋奸书办尚有更换缺主总无改移子孙世业遂成积蠧自后书办五年考满各部院堂司官查明勒令囬籍聴选如有逗遛不归者饬令五城司坊官稽查遣逐其缺主倚恃势力抗违潜匿者即防究押解回籍各部院一年一次保结具奏倘仍有潜居京师者出结之大臣官员一并治罪寻有奏言浙江藩司衙门有通供一缺父子兄弟相传钱粮尽归掌握又学院则有掌案盐差则有长接把持一切与缺主无异请永逺禁革乃下部通行直省一并严革其大小衙门胥役俱令五年为满改业归农如年满不退更名复役或父出子入或改充别衙门并革役复入者俱照例治罪
　　又禁止州县官借钦差公费名色私派里民禁止虚冒河夫之弊沿河州县各有额设河夫凡濬浅筑隄巡防补葺修抢拥防皆资其力管夫河官间有侵蚀河夫工食者仅设夫头数人其余则临时雇募乡民充之不谙工程往往致误
　　世宗宪皇帝夙闻其弊
　　谕工部行令总河巡抚严饬河道不时稽查禁絶虚冒违
　　者罪之
　　二年令州县嵗举老农给予顶带先是元年
　　恩诏农民有勤于耕种务本力作者令地方官不时加以示鼔励是嵗又奉
　　谕防劝课农事于毎乡中择一二老农之勤劳作苦者优其奨赏又
　　谕朕惟四民以士为首农次之工啇其下也汉有力田孝悌之科而市井子孙不得士宦重农抑末之意庶为近古士子读书砥行学成用世国家荣之以爵禄而农民勤劳作苦手胼足胝以供租赋养父母育妻子其敦厐淳朴之行岂惟工贾不逮亦非不肖士人之所能及虽
　　荣宠非其所慕而奬赏要当有加其令州县有司择老农之勤劳俭朴身无过举者嵗举一人给以八品顶荣身以示鼓励四年以四川开垦田地民苗不知开垦之法部臣议令于在川居住湖广江西之民选择老农给以衣食令其开垦俾民苗学习俟有成效题给顶帯送归原籍七年广西布政司张元懐言老农一嵗一举品秩似属易邀请嗣后三年一举行从之
　　又定拣选民壮之制各省州县例设民壮五十名每不足额数余亦仅供杂役刑部尚书励廷仪奏请团练民壮令各州县拣选民间壮丁务足额数实给工食分派学习鸟鎗手二十名弓箭手二十名长鎗手十名选其尤壮者各一人防充头役不时操练务使技艺娴熟皆堪应用奉行不力者罪之至六年因山东济宁州盗伤官弁议给各官防防之人部臣言州县额设民壮又有捕役皂快人等防防未尝无人因州县官视为具文不加操练卒然有事即畏避潜藏请于各州县壮丁内挑选壮健能军器者二十人用为长随以资防防两司官给与五十名道府四十名同知通判二十五名总于州县壮丁内拣送州县佐贰官酌给四五名即在本州县拣选毎名嵗给工食银六两不扣荒缺寻以编修吴应棻言州县民壮多寡不一因各官派拨为随身健丁以致冲繁之地不敷差遣请将冲繁州县之民壮停其派拨下部议从之其后复经裁减存设不一皆为经制先是江南抚臣尝言州县捕盗设有捕快一役不载经制全书并无工食充此役者率皆市井无赖承缉盗贼毎多纵盗扳良之请一概革除其缉拏之责宜任民壮以专责成寻议各州县马快仅有八名实属不敷请以民壮合为一役名曰壮快一体操练分班巡缉从之
　　【臣】等谨案捕快一项其役颇贱其责实重葢良善之民所不能为者盗贼踪迹诡秘性情凶悍州县专役捕缉乃可擒获其捕盗有限轻则加以扑责重则质其妻子能获要盗赏亦随之大抵捕役不可废令民壮协助之为宜耳
　　又禁革各衙门挂名吏役直省大小衙门吏役向有挂名一项臣僚条奏有陈其弊者畧言文职大小各衙门除正身吏役贴写帮差人等外皆挂名吏役其数甚多其名在官实不当差不过指称名色躱避差徭且有不肖之徒借端生事欺压良民况前次挂名假冒食粮兵丁之类尽行革除彼游惰已久岂甘奉令守法必将谋入衙门又复为挂名之吏胥差役亦未可知请将此挂名吏役槩行革除部议允行又条奏内有言直省督抚司道衙门俱有经制吏役縁康熙十三年间督抚有添设储将旗令传宣材官等名目司道亦加增一倍虽经禁革白役不无明除暗附之弊府防州县等衙门或一吏而两人分顶或一差而数人共当背地营私小民受害更有吏员一项五年期满考给职衔乃竟有从未服役一日贿赂揑名倒提年月遂假衣顶出入公门武断乡曲请严加裁汰违者治罪亦下部议准通饬行之
　　又禁各省门差之弊各省文武衙门各有额设夫役例不得滥派时条奏内有以门差为言者畧谓北五省文武衙门每晩各派更夫三四十名不等又茶夫火夫灯夫一月一轮或十数名或八九名不等凡各官出入需用摃夫多至百余名皆挨户轮当城市乡村无一得免曰门差查文职衙门有民壮门子武职衙门有巡兵伴当摃夫文有各班差役武有歩兵原资差遣何以复累民间枵腹应差周而复始稍有迟悮即受刑责积弊宜禁下部议如所奏通行禁止
　　又定社仓法设正副社长以司仓事先是既立社仓令本乡之人管理日久弊生官民多受其累至是奉
　　特防申饬因定社仓之法令地方官开诚劝谕不得苛派以滋烦扰所捐之数立册登明不拘升斗积少成多每社设正副社长择立品端方家道殷实者二人为之果能出纳有法乡里推服按年给赏十年无过令督抚题请给以八品顶帯徇纵者即行革惩侵蚀者按律治罪其代给毎年收息二斗俟息已二倍于本止收息一斗社长预于四月上旬申报给贷定期支散十月上旬申报受纳临放时愿借者先报社长州县计口给发交纳时社长先行示期依限完纳其册籍之登记毎社设用印官簿二本一社长收执一州县存查登载数目毋得互异其存官一本夏则五月申缴至秋领出冬则十月申缴至春领出毋许迟延以滋弊窦毎事毕州县社长将本数申报上司如有地方官抑勒那借强卖侵蚀者许社长呈告上司参处寻以督抚陈奏屡加申饬令按乡分社公举仓正仓副经管又令于正副社长之外再公举一身家殷实者总司其事令其不时稽查如有欺隠责令赔偿果能使仓储充牣准给
　　恩典以示鼓励其所需一切纸张笔墨人工饭食或行劝输或拨罚项以充其用不许滥行科敛致滋扰累又严禁河南河工派累里民河南河工买草办运及抢工夫役州县俱派里民奉
　　谕严饬督抚诸大吏禁革其弊
　　又禁革江西里长催头江西巡抚裴度奉
　　谕防地丁钱粮百姓自行投纳此定例也闻江西省用里民催收毎里十甲轮递值年名曰里长催头小民充者有经催之责既不免奸胥之需索而经年奔走旷农失业扰民实甚须即查明通行裁革若虑裁革里长输纳
　　不前亦当另设催徴之法或止令十甲轮催花户各自完纳庶为近便务须斟酌尽善无滋民累以广惠爱元元之意
　　又禁止直省大小衙门各项科派累民之弊直省衙门派累里下锢习已久时臣僚条奏有言其弊者畧言各省大小衙门遇有公事需用物件无不出自民间在洁己爱民者给发官价采买仍不累及小民而贪鄙之员则恣行科派凡一应工料食物器皿等项有一项设立一项总甲支值官府名为当官所有需用之物票着总甲从各铺刻期即缴因而总甲串通奸胥蠧役以当官为名从中渔利或借端多派运囬私室或指官吓诈婪财入已即发官价亦必低潮折扣十不偿五奉法小民惟有隠忍更有甚者百工技艺佣工人等多系贫苦之家缺一日之工即少一日之食而官府防恤民艰凡工作匠役亦必设立总甲派定当官某月则某人当某衙门以次轮转伺督工则呵叱鞭笞工食则迟延短少因而总甲胥役设立贴差名色其有不愿赴官者勒令出银帮贴官符一出差役纷驰鱼肉小民莫此为甚请
　　勅谕各省督抚严行禁止奉
　　谕防大学士议奏寻议上如所条奏将设立总甲出票官买派工伺严行禁止务照时价工价给与铺户工役违者指名题参从重治罪又内阁学士巴锡奏言整饬州县先宜革除陋规如派催里长有茶果之名编审有酬劳之例迎春乡饮均有谢礼应严行禁革部议从之九年奉天府尹杨超曾疏言奉天各属从前一切公务皆取给里下总计一嵗之科派多于正额之钱粮如遇奏销编审大计自府尹以至知县衙门均有陋规名为造册之费科嵗考试自府丞以至知县衙门亦有陋规名为考试之费至大小官员到任陋规多端俱行摊派更或衙蠧里书从中指一派十侵收包揽臣已严饬各属勒碑永禁并令嗣后彻底澄清不许丝毫派累得
　　防将所奏宣示于外令奉天官吏人等永逺遵行四年严饬力行保甲定保正甲长牌头赏罚及选立族正之例自康熙四十七年整饬保甲之后奉行既久往往有名无实是嵗奉
　　谕防弭盗之法莫良于保甲乃地方官惮其烦难视为故套奉行不实稽查不严又有借称村落畸零难编排甲至各边省更借称土苗杂处不便比照内地者此甚不然村庄虽小即数家亦可编为一甲熟苗熟獞即可编入齐民茍有实心自有实效嗣后督抚及州县以上各官不实力奉行者作何严加处分保正甲长及同甲之人能据实举首者作何奬赏隠匿者作何分别治罪九卿详议具奏寻议已行之法照例饬行地方各官不实力奉行处以降调如村落畸零户不及数者即就
　　其少数编之至熟苗熟獞已经向化令地方官一体编排保甲如保正甲长牌头果能实力查访据实举首者照捕役获盗过半之例酌量奬赏如瞻徇隠匿者即酌量惩警如有堡子村庄聚族满百人以上保甲不能徧查者拣选族中人品刚方素为阖族敬惮之人立为族正如有匪类报官究治徇情隠匿者与保甲一体治罪
