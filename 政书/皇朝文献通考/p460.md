<!-- { "loadSidebar": true } -->
　　湛湛零露维丰之芑猗与在公思皇多士宴示慈恵以洽百礼敬慎威仪福禄来只
　　皇帝三大节筵宴乐章
　　乾隆七年定
　　进果丹陛清乐奏海宇升平日之章
　　海宇升平日景物熙然徧乾坤草木乐清时河清海宴麦双岐麟游凤集枝连理风澹澹日依依正蓬壶乍启奉
　　天顔有喜金门嶰竹传仙吹金猊篆袅香烟细合殿欢
　　声殷地一统山河万年
　　天子【一解】佳气佳瑞满皇畿天门詄荡御筵披千峯叠嶂排晴翠动龙蛇日暖旌旗菁葱玉树万年枝晏温温玉戺金墀【二解】天上四序平分嵗
　　皇心惟念小民依一自农功始祁寒暑雨徧畴咨崇墉栉比丰乐成民瑞真民瑞茅檐外箫鼓乐豳诗【三解】溯当年深仁厚泽到于今累洽重熙
　　皇心继述踵前徽勤宵旰勅惟时惟防【四解】孝享吉蠲脩祀事捧明粢于豆于登祝繁禧为民祈
　　圣心无逸
　　天休至
　　天心锡福
　　圣无为
　　圣无为太平恭已垂裳治【五解】得贤臣襄上理贲干旌连茹彚征至蝉有緌鹭在墀九苞飏彩映朝曦来集上林枝【六解】民俗恬熙盈宁妇子康衢黄发偕儿齿食旧徳服新菑想中天尧舜世鼓腹共游嬉亦越于兹戴尧天遵舜轨【七解】重译来时梯航万里冠裳玉帛图王防于万载太平基想中天尧舜世鼓腹共游嬉亦越于兹载尧天遵舜轨【八解】
　　皇心和豫阳春似自万类光辉盛美四海共倾葵五云
　　齐献瑞【趋辞】
　　进酒丹陛清乐奏玉殿云开之章
　　玉殿云开金门春在蓬壶界日月昭回景福齐天大【一解】乾坤清泰五云深处是三台看勾陈北指更阁道南回明朗朗左枢兼上相烂荧荧龙角枕河魁际中天珠连壁合仰紫极麕至鳬来
　　一人有庆万国春台【二解】府事脩和吁俊才扇仁风徧九
　　垓万方乐育仰栽培
　　一人宵旰符真宰防康劼毖天工代民生亦快哉饔飱
　　厪
　　圣怀励忧勤保大持盈泰歌
　　帝力望尧阶【三解】香馥馥葡萄泼醅天浆泛玉罍光灔灔露从仙掌开北斗倾万夀觞南山献延夀杯庆玉食万方来【四解】看蓬瀛春暖林峦间早梅喜风和日丽年华入
　　睿才况山巅水隈玲珑万卉开緑芊芊藓似茵红灼灼花如海雨过也隠隠轻雷【五解】到清和暑风来茂对乘时长景恢台敞水殿红纷绿骇曳暄飔杨栁毰毸【六解】金飚至商序回清秋皓月扬光彩芙蓉初日舒蓓蕾平畴防防黄云霭嵗登大有万民欢
　　皇仁优渥敷天戴【七解】寒云沍四序该一阳来复天心防兕觥酾酒公堂介丰年蜡飨吹豳赛干资美利本无言
　　帝恩广运真无外【八解】天呈瑞惬
　　睿怀金镜光辉玉烛和谐鸣凤雝喈尧栋上云影徘徊舜琴中愠为吾民解奏南薫还阜民财冠裳玉帛图王防
　　皇风荡荡
　　圣徳巍巍【九解】渊思往代茅茨土阶不图不绘黄幄心斋不筑崔嵬不重玫瑰不贵腥羶菹醢却猩蜃减豹胎惟寳贤才亦有盐梅和舟楫九棘三槐念民依饥渴殷懐愿时和田不污莱神仓御廪藏精粺五风十雨无僭无差【十解】日晶荧云靉叇蓂叶芳生玉阶绀露丹霞接上台
　　帝居深在蓬莱泛瑶觞玉斝云罍宫漏铜壶缓缓催颂元首明哉喜君赓臣拜太平时节万年杯【趋辞】进馔中和清乐奏万象清宁之章
　　万象清宁海宇承平瑞日丽彤廷干主大生坤职资生四序不言而成
　　宸居端拱敷皇极
　　帝道无为法健行五纬明百度贞万邦额手欢庆【一解】轩图丽日悬金镜尧阶蓂荚舒长景阳回黍谷开春令帝车运转杓携柄天道本无言
　　主徳惟居敬万方感颂吾
　　皇圣【二解】欢幸累洽重熙际太平万国献葵诚簪绂盈庭筐篚充庭图王防奏咸英防飔不动珠卷露仙掌髙擎酒初馨荐瑶觥共祝
　　一人有庆【三解】彤墀上花砖布影瑶阶上炉烟细生凤凰鳷鹊敞云屏宫漏悄玉壶清【四解】泰阶久平大有屡登上林草木瑞光凝卿云景星梯航万国冠裳整香烟盎盎排莲井宫殿风微仙乐盈九成韶箾来仪凤肃穆
　　天容睟以清【五解】庭燎初炳仰垂裳
　　一人有庆明离午正又千道彩霞笼瑞景西山峩峩分翠黛共南山献夀北斗天浆溟涬天长地久永兹九野盈宁万方绥定【六解】念
　　世徳承
　　天命况复寳箓鸿图嘉祥嵗嵗呈五风十雨九穂双岐紫芝朱草荣木华连理更兼之屈轶阶前指佞【七解】欣庆际昌期观
　　圣政亿万载培周鼎宵衣旰食日迈月征殚厥心为民求瘼菖叶抽时花绽杏写豳风又思省春省秋省【八解】玉振金声
　　皇朝功徳庆成从此年年献兕觥佳节良辰喜交并倾
　　尧酒尧栋云生夀箓绵绵天共永【趋辞】
　　又定上元筵宴乐章
　　皇帝陞座中和乐奏怡平之章
　　皇心保太和海宇升平乐事多琼树长新柯氷泮春流涨玉河晴云展细罗擎尧酒泛天波花舞鸟能歌齐拜手赋卷阿
　　皇帝还宫中和乐奏升平之章
　　时雍颂帝尧玉佩铿锵庆早朝紫禁瑞烟飘春意凌寒上栁条和风禁院饶陈仙乐奏箫韶三五正良宵宫漏永月轮髙
　　除夕元宵上灯中和清乐奏火树星桥之章火树星桥烂煌煌灯月连宵夜如昼春风料峭钧天奏彻奏彻箫韶烟云中瑞霭交笼着鲛鮹锦绣丛万花缭绕鱼龙夭矫嵩祝声髙【一解】分明是洞天是绛霄分明是灵台灵囿灵沼更春光乍到景物暄妍雨露饶又黄上栁条漏泄青阳在野桥【二解】贺
　　圣朝
　　世徳遥郁曈曈日丽层霄
　　圣嗣
　　圣重明继照万民欢乐万方熙皥升平节瑞应昭琼蕋飘萧寳殿开法曲云璈鱼龙夭矫嵩祝声髙【三解】金支麝气飘西吠琉璃四照影娥池凤烛烧百子池涎爇龙膏九华灯篆烟消寒星累累缀银霄蚁穿九
　　曲珠光耀好良宵是
　　皇家景福滔滔【四解】满山椒花簇百枝娇月轮正髙灯和
　　月一片氷霄是
　　皇家景福滔滔【五解】殿当中黼座髙春悄铜壶漫敲笙歌
　　千万里而遥是
　　皇家景福滔滔【六解】良宵正好正好良宵看皇都万井多娱乐良宵正好正好良宵蓬壶清窈银海光揺百和香霏瑶岛紫罗囊绣防飘花匼匝东风吹饱同庆清朝【七解】小梅梢暗香浮动淡烟笼罩月上柔枝露滴轻苞今宵巷舞衢歌遍寰瀛同庆清朝【八解】愿春光年年好三五迢迢不夜城灯月交奉
　　宸欢暮暮朝朝成矞成卿万朶祥云防帝霄【趋辞】
　　耕耤筵宴乐章
　　雍正二年定
　　进筵奏雨旸时若之章
　　祥开黼座兮布琼筵歌迭奏兮天乐宣三推既举兮赐丰年五风十雨兮时不愆优渥霑足兮溉大田
　　皇心悦豫兮福禄绵
　　进酒奏五谷丰登之章
　　龙犂转兮春风生
　　帝勤稼穑兮供粢盛戒农用兮劝服耕富教化行兮百谷成禾九穂兮麦两茎黍稷种穋兮充栋楹嵗登大有兮怡
　　圣情尧樽特进兮玉醴盈劳酒礼饮兮迈镐京
　　进膳奏家给人足之章
　　嘉禾炊馔兮云子芳仙厨琼粒兮七箸香吾
　　皇重农兮礼肃将明昭感格兮锡嘉祥千仓万箱兮百谷穰崇墉比栉兮遥相望丰亨乐利兮遍八方家多充积兮野余粮含哺鼓腹兮化日长朝饔夕飱兮夀而康万邦同庆兮璿图昌
　　乾隆七年重定
　　进果丹陛清乐奏喜春光之章
　　喜春光将瑞霭集斗杓运农祥正土脉融平野水泉滋景风至农夫涂胫长隄栁蠒馆条桑映蓑共笠村讴相永颂
　　元后眉夀万年育我民四方欢庆【一解】看风乌翔玉树外帝座临瑶堦影百辟趋搢笏共朝天抠衣拜田夫瞻望箫韶奏磬管声依永寝园内朱樱初迸玉井藕十丈移根安期枣似晶莹【二解】是瑶池来阆苑荐世间物如何并嵰雪甜王母逺相将笑留核氷桃还胜吾
　　皇念菽粟真民命异物捐芳甘俱屏富方谷在嵗有秋劳则思若时恒性【三解】辨土宜颁月令遍紫陌野人望杏玉盘待赐红垂上苑樱【趋辞】
　　进酒丹陛清乐奏云和迭奏之章
　　云和迭奏聴仓庚载鸣玉壶清漏万井欢娱桑柘隂浓緑树稠红墙外栁丝防軃鸦黄瘦更桃李暄妍晴昼
　　圣天子劳民劝相今日青辕黛耜芳塍如绣【一解】霞觞献
　　夀愿吾
　　皇万年与天齐耉玉斚尊罍栢叶芳馨緑蚁浮彤墀下绯衣玉带兼青绶更父老抠趋在后共庆祝
　　皇图巩固从此五风十雨年年大有【二解】
　　皇心在宥念春风始和不忘耕耨妇子盈宁宵旰仍懐饥溺忧深宫内心斋常屏瑶池酒喜天耤既栽黄茂坐广厦与民同乐但见遐阡迩陌黄童白叟【三解】芳防陈金石奏进九醖在廷拜手万年永锡称觥乐有秋【趋辞】
　　进馔中和清乐奏风和日丽之章
　　风和日丽时鸟初唤春晴卓午清甽外一犂春雨玉砌旁万年芳树共庆天田成礼后
　　圣主一游一豫看零雨桑田疎疎秧马阗阗村鼓【一解】云开寳殿玉案初进金盘齐举兰英末盈盈翠醑蓬池鲙纷纷细缕玉粒长腰云子饭来自神仓天庾正乐奏咸英春旗簇仗涂歌巷舞【二解】吾
　　皇厪念四海黔首吾胞吾与所无逸九功六府绘豳风筑场治圃一粟一丝民力在信是农家辛苦更问夜求衣亮工熙绩治登三五【三解】劝九歌脩六府饬太史顺时土礼成乐备尧厨扇箑蒲【趋辞】
　　皇帝陞座还宫中和乐章【与三月常朝同】
　　幸翰林院筵宴乐章
　　乾隆九年定
　　皇帝陞座中和乐奏隆平之章
　　龙文五色偕羽葆亭童法驾来秘阁列清才就日瞻云瀛丈隈象纬正三台糺缦缦卿云回元首实康哉舟用楫鼎需梅
　　皇帝还宫中和乐奏显平之章
　　恩光浃面槐瀛洲十八并追陪南山颂有台酒醴笙簧霖雨谐帝屣下蓬莱金枝霭秀华堆文光耀九垓求千里始于隗
　　进果丹陛清乐奏文物京华盛之章
　　文物京华盛论道崇儒萃衣冠礼乐在鸿都木天藻饰旧规模翚飞鸟革何轩翥麟在囿凤栖梧牙籖分四库更芸香辟蠧绮窗青琐连朱户飚轮不隔瀛洲路铃索丁东风度僚宷雍容鹓行鹭序【一解】欣遇欣遇小春初五云深处启銮舆鸣鸢风细云霞曙拥桥门万嵗山呼词林旷典古今无泝心源上接唐虞【二解】圣皇自昔需元辅都俞吁咈矢嘉谟斆学先稽古旁求爰立梦相符后先疏附左右皆心膂皆心膂如鱼水在藻更依蒲【三解】况我朝雨露涵濡采瓌材并植天衢承明著作重璠璵欲方驾子云相如【四解】
　　圣学髙深超邃古得元珠乙夜丹黄性所娱不知劬琳琅宛委图书府赤文緑字徳充符徳充符淳厐浑厚登三五【五解】戞球琳鸣笋虡际中天堂上虞琴抚献尧尊接舜壶金虀玉脍出仙厨湛露共沾濡【六解】琬琰天书鸾翔凤翥羲文奎画云霞防光藻井丽金铺矢卷阿零露湑枚马共严徐亿万斯年庆龙光歌燕誉【七解】朂尔簪裾勉思建树风云月露终无取崇实行是真儒矢卷阿零露湑枚马共严徐亿万斯年庆龙光歌燕誉【八解】翠华临幸恩光溥重儒术荣生艺圃天禄被春风石渠沾化雨【趋辞】
　　进酒丹陛清乐奏延阁云浓之章
