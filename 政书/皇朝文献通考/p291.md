<!-- { "loadSidebar": true } -->
　　皇帝率王公行三跪九拜礼兴司祝司帛诣
　　神位前咸跪三叩司祝奉祝司帛奉篚兴司香跪奉香以
　　次恭送燎所
　　皇帝转立拜位旁西向司拜褥官彻拜褥王公退立阶
　　下东西面竢祝帛过【仍布拜褥】
　　皇帝复位立賛引奏礼成暨对引官恭导
　　皇帝仍由原入之门出至神路西陞舆还
　　宫翼扈如来仪
　　午门鸣钟百官跪迎王公随
　　驾入至内金水桥恭
　　皇帝还宫皆退是日并遣官祭告
　　后殿陈设及行礼仪节如大祫前告之仪
　　右亲告
　　遣官祗告之礼承祭官及执事官均致斋一日豫期翰林院具祝文【随事撰拟】太常寺卿送内阁恭书受而奉诸
　　神库至日率属入
　　庙设祝案尊案荐脯醢果实具鑪镫恭展
　　神幄届时承祭官上香读祝行三献礼执事官賛襄厥事
　　如大祫前告之仪
　　后殿
　　中殿祗告同
　　右遣官祗告
　　因事祗告
　　奉先殿前期致斋进祝版如仪届日所司入
　　后殿明镫设祝案尊案荐脯醢果实如
　　太庙中殿祗告仪内监启
　　神龛设盥盘司拜褥官布拜褥均如仪掌仪司官诣
　　乾清门奏请
　　皇帝补服乘舆出宫导引翊卫如仪
　　驾至诚肃门降舆賛引对引恭导入
　　奉先门循
　　前殿东至
　　后殿左阶下前引大臣侍卫均止立
　　皇帝盥内监奉盥奉巾如仪毕恭导
　　皇帝陞左阶入
　　殿左门诣拜位前北向立后扈大臣佥立于后乃行祗
　　告礼迎
　　神上香读祝奠献望燎行礼仪节均与
　　亲飨同惟不设乐悬乐舞礼成賛引对引恭导皇帝由
　　奉先左门出至
　　诚肃门外陞舆还宫内监阖门众各退
　　右
　　亲告
　　皇帝遣
　　皇子暨王公大臣祗告
　　后殿出入由右门升降均由西阶内务府官賛礼读祝
　　与遣官致祭
　　前殿礼同余均如
　　亲告仪
　　右遣官祗告
　　因事祗告
　　社稷遣官一人将事凡致斋具祝文备器陈均如仪至
　　日五鼓太常寺官设
　　太社
　　太稷神座于坛上陈祭器鑪镫阶下中设一案少西北向供祝版司祝一人立于案西东面右设一案西向陈香盘二左设一案东向陈礼神制帛二尊一幂勺具爵六司香司帛司爵各一人立于案后纠仪御史左右各一人立于案北东西面太常寺典仪一人立于壝北左门东面鸡初鸣遣官豫竢于街门内賛引太常寺賛礼郎二人竢于壝西隅均朝服黎明太常寺卿率属恭请
　　太社
　　太稷神位入坛恭设座上如常祭仪遣官由街门入南门循壝西行尽壝賛礼郎二人引诣壝北门外拜位前立典仪賛就位执事官各共乃职【凡礼仪节次皆典仪唱賛】賛礼郎引遣官就位立賛迎
　　神司香奉香升东西阶分诣香案前祗竢賛礼郎賛升
　　坛引遣官升北阶诣
　　太社位前立賛跪遣官跪賛上香司香跪进香遣官上炷香次三上瓣香兴【凡遣官升降行礼皆賛皆引后同】次诣
　　太稷位前上香仪同賛复位引遣官自北阶降复位行三跪九叩礼兴賛初献司帛奉篚司爵掲尊幂勺挹酒实爵以次升北阶至
　　神案前司帛跪奠帛于案三叩兴司爵奠爵垫中皆退司祝诣祝案前跪三叩兴奉祝版升北阶至坛上正中少西跪遣官跪司祝读祝毕兴奉祝版诣
　　太社位前跪安篚内三叩兴退遣官三叩兴亚献奠爵
　　于左三献奠爵于右均如初賛送
　　神望瘗并同常祭仪礼毕引遣官仍由南门出太常寺
　　卿率属恭请
　　太社
　　太稷神位还
　　御如仪各退






　　皇朝文献通考卷一百三
　　钦定四库全书
　　皇朝文献通考卷一百四
　　郊社考【十四】
　　祈禳【祷疾　荣祭　祷水旱已见雩祭门臣】等谨案前史所载祈祷之义旧矣惟圣人诚与天通自天佑之祷不在文然亦有不能已者如成汤桑林之祀周公金縢之册是也今考
　　筞府所记皆诚敬之实意与祝史之虚文迥异故备纪于篇
　　崇徳八年四月
　　太宗文皇帝圣躬违和
　　命祷于盛京各庙复祷于境内各庙
　　顺治十三年四月
　　世祖章皇帝以灾变祭告
　　南郊
　　太庙是嵗三月
　　谕礼部朕自亲政以来夙夜氷兢罔敢怠忽务求克当天心光昭
　　祖徳民安物阜早底治平乃近者冬雷春雪陨石雨土所在见告变匪虚生皆朕不徳所致用是恐惧靡宁抚躬自责披沥悃诚冀回灾变欲昭告于
　　上帝
　　祖宗实图省改尔部择吉具奏四月乙夘祭告
　　南郊
　　太庙
　　世祖亲诣行礼
　　康熙十八年九月
　　圣祖仁皇帝以地震祷祀于
　　天坛是年七月京师地大震民居多毁屡
　　诏脩省极意赈恤遣官祷祀至九月乙巳
　　谕礼部曰前以地震示警朕恐惧脩省夙夜靡宁已经遣官防告
　　郊坛乃精诚未达迄今时复震动未巳朕心益用悚兹当防诚斋戒躬诣
　　天坛亲行祈祷尔部择期具仪来奏越五日庚戌率诸王
　　大臣文武官员诣
　　天坛行祈祷礼
　　二十一年二月
　　圣祖为
　　太皇太后祭星于景山
　　圣祖天性纯孝事
　　孝庄文皇后垂三十年致敬尽诚委曲周至是年以祝厘居景山斋戒祭星仍遣近御侍卫首领内监祭星三
　　年
　　二十六年十二月以
　　太皇太后圣体不豫歩祷
　　南郊是年冬
　　孝庄文皇后违和
　　圣祖亲尝汤药席地而坐目不交衣不觧帯者三十五
　　昼夜逮疾大渐自撰祝辞歩祷
　　南郊祝文曰臣仰承
　　天佑奉事
　　祖母太皇太后高年荷庇借得安康今者疹患骤作一旬以内渐觉沉笃旦夕可虑臣夙夜靡宁寝食捐废防治药饵徧问方医罔克奏效五内忧灼莫知所措窃思
　　天心仁爱覆帱无方矧臣躬夙防
　　慈养忆自弱龄早失怙恃趋承
　　祖母膝下三十余年鞠育教诲以至有成设无
　　祖母太皇太后断不能致有今日成立罔极之恩毕生难报值兹危殆方寸愦迷用敢洁蠲择日谨率羣臣呼吁
　　皇穹伏恳悯念笃诚立垂昭鍳俾沉疴迅起遐算长延若大数或穷愿减臣年冀增
　　太皇太后数年之夀为此匍伏
　　坛下仰祈
　　洪祐不胜恳祷之至行礼读祝伏地诚恳涕泗交頥诸王
　　大臣等莫不感泣
　　三十二年以陕西荒旱
　　御制祭文致祭
　　西岳华山【互见祭山川】
　　谕大学士等往年山东旱曽遣尚书苏赫祷于泰山今嵗陕西郡县雨泽虽布而往者数罹旱灾夫华山者闗中名山也宜遣大臣祀之寻遣
　　皇长子允禔致祭
　　御制祭文曰朕惟五岳之祀载于虞书所由来逺矣稽考厯代旧章国有庆典必举告祭之文盖以含灵布泽能福于斯民故禋祀惟防礼至重焉
　　西岳华山之神耸峙闗中照临西土比年以来秦省左右亢旱频仍百姓艰食流离转徙未有宁居田畴荒芜不能垦辟朕悯念焦劳罔间宵旰反复图惟或者因朕之不徳或者有司之不肖以致雨失节重困吾民前
<史部,政书类,通制之属,皇朝文献通考,卷一百四>者蠲租发赈屡遣大臣拯民疾苦守土巨僚亦已更置殚心竭虑以尽人事而烝民犹未臻康食朕念国家以民为本民以食为天百糓蕃滋端頼雨泽顺时霑足咸借
　　神功用是特遣皇长子允禔防申殷荐祗期黙佑时沛甘霖俾三农常沾优渥之休庶兆姓永享丰亨之乐锡民嘉祉丕慰朕怀不益光欤朕之斯举非以媚神求福也惟敬为百姓请命爰布诚悃
　　神其鍳之
　　三十四年以灾异遣官告祭
　　岳镇海渎
　　长白山【互见祭山川】
　　雍正十年三月以旱祷于
　　风神庙
　　御制祝文遣官行礼是年春夏之间京师旱多风世宗命祈于
　　风神庙
　　御制风神祝文曰朕奉
　　天子民刻刻以雨旸时若为念乃今春三月膏雨愆期恒风示警朕心怀悚惕瞻仰焦劳思过省愆戒勉臣庶伏念节宣和气
　　神实专司夙彰福国之功宜切勤民之隐是用洁蠲斋祓昭告悃忱仰冀
　　明神黙垂孚佑风威敛息防雨均霑用观百谷之成大慰三农之望竭诚吁祷惟
　　神鍳之
　　乾隆七年定祈晴禜祭
　　国门及用牲于
　　社之礼御史徐以升请立雩坛行雩祭并请祈求晴霁亦于雩坛致祷礼部议以乆雨祈晴前代皆无禜祭雩坛之礼请仿古制禜祭国门仍不止则伐鼓用牲于社【已见雩祭门】今各直省遵制行之已而直省以神位字様为请礼部议令间行禜祭则冩城门之神字様得
　　防允行
　　九年五月以嵗旱多风致祭
　　风神庙
　　御制祭文遣郡王行礼前三日奉
　　谕京师自春徂夏雨泽愆期风霾时作朕心忧惕亲制
　　祭文遣平郡王福彭防祷于
　　风神庙即于初八日敬谨举行
　　御制祝文曰维
　　神大元中精辅翊生成以吹以嘘百昌勾萌昔我
　　皇考作是灵宇在紫禁防方维厯有年所侧闻曩时旱魃
　　为灾鼓怒涨天继日以霾我
　　考竭诚爰命宗枝曰帛曰牲祝史致辞遂
　　神庥骇飇为收禾黍沐泽乃亦有秋兹者雪旱于冬雨旱于春自春徂夏震雷无闻山川出云庆防于风不
　　惟其景乃惟其终曰予不徳小民何辜无麦无禾眇愁予曰维百神各有攸职功在苍生乃庙而食用是陈辞祈
　　神之佑致是咎徴皆予之咎愿勅飞亷速收其暴油云以作雨师前导曰予不诚
　　明神之欺降罪于予予其敢辞屏息以待惟
　　神之思谨告








　　皇朝文献通考卷一百四
<史部,政书类,通制之属,皇朝文献通考>
　　钦定四库全书
　　皇朝文献通考卷一百五
　　羣祀考【上】
　　京师崇祀【五祀八蜡附】
　　【臣】等谨按我
　　朝定制大祀中祀而外厥有羣祀皆溥利垂庥布五行而防兆庶及于民有捍御功者方册所存
　　命祀咸秩谨依会典所列羣祀并据通礼所载别为羣祀考首列京师而直省并祀者附焉专祀于直省者次之考其由来详厥典礼大者不诬小者不遗周礼所谓以吉礼事邦国之神示于兹备矣顺治元年定祭
　　先医之神之礼毎年春冬祀
　　先医于景惠殿在太医院署内之左门曰咸济左右有更衣室正殿南向左右歩廊东西庑庙门南燎鑪一正殿门庑覆以防瓦门楹丹雘梁栋五采正殿内
　　太昊伏羲氏位居中
　　炎帝神农氏位居左
　　黄帝轩辕氏位居右南向配位
　　勾芒
　　风后东位西面
　　祝融
　　力牧西位东面东庑僦贷季【天师】岐伯伯高少师【太乙】雷公伊尹【仓公】淳于意王叔和皇甫谧【抱朴子】葛洪【药王】韦慈藏钱乙刘完素李杲皆西向西庑防区俞跗少俞桐君马师皇【神应王】扁鹊张机华陀巢元方【真人】孙思邈【啓元子】王冰朱肱张元素朱彦修皆东向正殿以礼部尚书一人主祭两庑以太医院堂官二人分献先期由礼部题请遣官行礼【今由太常寺】雍正十二年令太医院御医吏目等官咸斋戒陪祀致祭仪
　　致祭
　　先医之礼嵗以春冬仲月上甲遣官将事豫日太常寺官具祝版眡割牲太医院官洁蠲殿庑内外拂拭
　　神座均如仪祀日五鼓太常寺官具器陈正殿
