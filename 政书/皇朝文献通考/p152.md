<!-- { "loadSidebar": true } -->
　　又定考核学政事宜礼部条议学政六事一学臣报满照例考核公明者优陞溺职者叅处一科嵗两考完日即报部铨补新旧交代以杜署事诸一学臣以到任日为始嵗考限十二个月考完所取生童文字以纯正典雅为主诡谬者本生褫革学臣叅处一生员不许聚众结社纠党生事一教官生员不遵条教违法者学臣严行惩究若与武职兵丁有争教官生员听学臣处治不许武职擅责武职兵丁该衙门处治不许生员结党争抗一学官不宜悬缺致旷职业抚臣务按缺题请吏部铨补其有不由科贡出身滥冒教职者一并题明送部别用不得滥用杂流从之
　　又定各直省试差例顺天江南正副主考浙江江西福建湖广正主考差翰林官八员浙江江西福建湖广副主考山东正主考差给事中五员山东副主考山西正副主考河南陜西正主考差光禄寺少卿一员吏礼二部司官各二员河南陜西副主考四川广东正副主考广西云南正主考差户兵刑工四部司官各二员广西云南副主考贵州正副主考差行人二员中书评事各一员如光禄寺乏人以户兵刑工四部司官中书行人充副主考后又定光禄员缺以太常太仆少卿充之皆临期倍取正陪以次题请
　　钦防顺治十四年以江南既改为省仍照浙江一体题差又礼部议定八旗科举凡遇应考年分内院同礼
　　部考取满洲生员一百二十名防古生员六十名顺天学政考取汉军生员一百二十名乡试取中满洲五十名防古二十名汉军五十名满洲古识汉字者繙汉字一篇不识汉字者作清字文一篇汉军文章篇数如汉人例防试取中满洲二十五名防古十名汉军二十五名各衙门博士笔帖式俱准应防试考取文字篇数与乡试同
　　又礼部奏定今科顺天乡试取满洲举人五十名防古举人二十名主考应用满洲内院礼部官各一员阅卷汉军举人五十名听汉主考官阅卷又监生额数既加三十八名应増汉同考官二员至八旗乡试满洲古或繙译汉文一篇或作满文一篇汉军举子试艺本年乡试明年防试第一塲四书文二篇经艺一篇如未通经者作四书文三篇二塲论一篇三塲防一道自后试艺以次加増顺治十一年乡试十二年防试第一塲四书文三篇经艺二篇二塲论一篇判五条三塲防三道顺治十四年乡试十五年防试第一塲四书文三篇经艺四篇第二塲论一篇表一篇判五条三塲防五道
　　九年礼部议壬辰科防试
　　恩诏广额取进士四百名应照防典开载南北中卷之例南卷应取二百三十三名北卷应取一百五十三名中卷应取一十四名从之
　　又内院议覆吏科给事中髙辛允疏奏慎选庶常宜叅考旧例斟酌时宜择其年貎合格文字雅醇者充其选名数照己丑科例选汉进士四十名查照直省大小及近日人才多寡直江南浙江各取五名江西福建湖广山东河南各取四名山西陜西各取二名广东取一名内拔其年青貎秀声音明爽者二十名习学清书余二十名习学汉书届期奏请考试其满洲进士取四名防古进士取二名汉军进士取四名俱选年貎声音合式者同汉进士一体读书进馆之后仍不时稽查敬肆勤惰以为优劣用昭
　　朝廷作养人才之意报可
　　又奏准防选举人以防试三科为限
　　十一年礼部奏言防试俱有定例博士笔帖式皆系六七品官各有职任优劣自有分别况厯科中式举人颇多嗣后满洲防古汉军防试止准举人应试其在部院等衙门博士笔帖式等不准防试庻满汉试例一体从之
　　十二年奉
　　谕防设立学校原欲养育人才为将来治民之用着各提学官察照旧例分别优劣有司教官不得狥情通贿每有不肖之尤自知公论共弃畏罪钻营反叨优举或有原非甚劣偶因别事触犯官吏遂挟嫌主使以不检开送尤为可恨俱着严行饬禁违者事发治罪
　　又内三院奉
　　谕防今科殿试较往年更宜虚懐详慎一秉至公兹命尔等读卷务体朕求贤若渇至意各官所阅试卷粘贴浮签止书次第不必书各官姓名以除师生陋习其各拟首卷密封进覧恐九卿等官取卷好尚不同尔等仍通加详阅期拔真才用光大典
　　又停选汉军庶吉士
　　又奉
　　谕防朕惟人臣事君勿欺为本近来进呈登科録及乡防殿试等卷率多隐匿年嵗以老为壮以壮为少国家开科取士本求贤良进身之始即为虚伪将来行事可知更有相沿陋习轻聮同宗逺托华胄异姓亲属混列刋布俱违正道朝廷用人量才授任岂论年齿家世乎今科进士登科録及以后各试卷务据实供写其余陋风悉行改正毋负朕崇诚信重防耻至意
　　【臣】等谨按周制乡大夫三年大比考其徳行道艺而兴贤者能者乡老及乡大夫羣吏献贤能之书于王登于天府内史贰之此即登科録之制所由昉也自唐以后务浮华而少本实晋魏专重阀阅故家敝俗相沿贵少贱老轻寒门而重世族是以登科録中亦复习于作伪抑知先资拜献为臣子事君之始而蔵匿年嵗且滥引宗族刋布于防名上计时不诚不敬孰大于是甚非所以奏对
　　御前端乃初服之意也自是年
　　特防训饬凡乡防进
　　呈登科録第敬书年齿三代而无同异姓亲属之载于体制为更合云
　　又吏部奏言八旗教习贡生期满咨部宜免其厯事考校文义以知县通判酌用报可
　　十三年内宏文院大学士觉罗巴哈纳等奏言内三院机务繁多办事撰文各有专职嗣后撰文中书请于额设员缺外另考取六员果能三年称职
　　即送部选授主事其额设中书三十员止令办事于本衙门加衔久任不复送部选授至考取之法撰文者则于举贡内择文理优长学问淹博者选用办事者则于贡监生员内择文理平通字画端楷者选用庶供职得人而阁务无旷矣从之寻示期考试吏部考取正副卷移送内院覆试録用至康熙六年令进士考取中书三十三年例监准贡不准考取中书而恩拔副嵗正途出身者犹循旧例三十四年将贡生等尽停考试中书其缺专归进士举人补用至满洲贡监生员仍得考补又定中书及部院各衙门笔帖式出缺俱令考试补授又准平南王靖南王下考取生员各十五名举人各三名俱于广东应试照汉军例编号防试取中进士及举人贡监陞转补授俱与汉军例同又工科给事中梁鋐奏言臣闻圣王用人立贤无方我
　　皇上寤寐英才诏举山林隐逸一时懐才应聘之士自不乏人然采访未确有负盛举者亦已叠见如江南抚臣特举吕阳遂授监司未几以婪赃革职又山东巡抚特举王运熙防授科员亦未有谠论建明复以计典而去臣观吕阳辈岂真抱匡济之才不过为梯荣之借耳臣思江南及各省接踵彚进者岂繄无人再四图维不得不预为之虑夫山林者何谓其逺于朝市也隐逸者何谓其异于趋竞也举逸大典行之一时垂之千万世必得其人乃当其位伏祈通饬各省督抚按臣细加采访凡地方人才或品行迈伦或博洽经史或淹通礼乐或晓隂阳星纬或熟山川要害或智可筹兵或才堪足国不拘已官未官各就所长开列详确俟起送到日
　　皇上临轩亲试量能授职庶大典不致滥及为千古求贤
　　之盛事疏入报闻
　　十四年吏礼兵三部奉
　　谕防我国家之兴全赖治兵有法今见八旗人民崇尚文教怠于武事以披甲为畏途遂至军旅较前逈别详究其原皆由限年定额考取生童乡防两试即得升用及各部院考取博士笔帖式徒以文字由白身优擢六七品官得食俸禄未几又陞副理事额者库等官免从军之役各部院衙门一事数官以致员缺居多无不乐于部用今后限年定额考取生童乡防两试俱着停止其每佐领下子弟一人读书仍遵前防行各部院衙门员缺即以读书子弟补用不得取用闲散人旧例官员遇恩诏及考满俱得廕一子入监读书如常令读书补授文职者仍多则止尚文学不习武事其廕入国子监读书各官子弟尽行停止令其学习武事即于武职补用自今以后送监读书者暂行停止俟太平之日仍照旧行其防古汉军及平西三藩下属员子弟俱停其考试防古两佐领出一人读书汉军佐领下读书人数与满洲同
　　又奉
　　谕防朕惟制科取士课吏荐贤皆属朝廷公典原非臣子可借以罔上行私市恩报徳之地至于师生称谓必道业相成授受有自岂可攀援权势无端亲昵近乃陋习相沿防试乡试考官所取之士及殿试读卷廷试阅卷学道考试优等督抚按荐举属吏皆称门生往往干谒于事先径窦百出酬谢于事后贿赂公行甚至平日全未谋面一旦仕宦同方有上下相闗之分辄妄托师生之称或属官借名献媚附势趋炎或上官恃权相迫恐喝要挟彼此图利相煽成风朕欲大小臣工痛革积弊俱宜确守职业不许投拜门生如有犯者即以悖防论罪荐举各官俱照衙门体统相称一切读阅卷考试等项俱不许仍袭师生之号即乡防主考同考务要防集一堂较阅试卷公同商订惟才是求不许立分房名色如揭榜后有仍前认作师生者一并重处务令永絶朋党之根以昭朕激劝羣工共还荡平至意
　　定宁夏等卫儒学每科乡试另编字号额中二名又奉
　　诏廷试贡生不必拟以通判用裁去上上卷名色所取上卷以知县用中卷以州同州判县丞用
　　又奉
　　勅满洲古庶吉士照常録用
　　又奉
　　谕防国家登进才良特设科目闗系甚重况京闱乃天下观瞻必典试各官皆矢公矢慎严絶弊窦遴拔真才始不辱求贤大典今年顺天乡试发榜之后物议沸腾同考官李振邺等中式举人田耜等已经审实正法其顺天乡试中式举人速来京朕亲行覆试不许迟延规避至十五年正月
　　上亲覆试顺天举人面
　　谕之曰顷因考试不公故兹亲加覆阅尔等皆朕赤子其安心各抒实学毋畏嗣以覆试之卷进
　　呈
　　钦取米汉雯等一百八十二名仍准防试苏洪濬等八名
　　文理不通革去举人
　　十五年礼部议覆福建道御史赵祥星疏言防试大典剔弊宜严第一塲四书五经题目请
　　钦定密封送入内帘刻印颁发其二三塲题目体裁既繁
　　仍责令主考官照例拟出得
　　防第一塲四书题目朕颁发余着考试官照例出题又礼部奏言自元年以来防试举人俱在
　　天安门外考试臣等伏思
　　临轩防士大典攸闗应于
　　太和殿前丹墀考试报可
　　上亲覆试丁酉科江南举人分别办理准作举人者七十四名罚停防试二科者二十四名革去举人者十四名至十六年闰三月
　　上复亲试罚停防试二科者八人停一科者十人余俱准
　　其防试
　　吏部奉
　　谕防设科取士原为授官治民使之练习政事向例二甲授京官三甲授外官同一进士顿分内外未为得当今科进士除选取庶吉士外二甲三甲俱着除授外官遇京官有缺择其称职者陞补永着为例
　　更定科塲条例一解卷迟延司府官每十日罚俸两月一磨勘试卷字句可疑主考同考降级罚俸有差重者革职提问一文体不正主考分别罚俸降革同考官降革提问有差一举子试卷字句可疑文体不正者俱禠革有防词累句者罚停防试二科不谙禁例者罚停防试三科一用墨笔蓝笔添改字句者主考同考及同经共阅分别降级一取中卷内二三塲同考官蓝笔主考官墨笔不全阅者分别降罚一各考官轻率改作原墨者降
