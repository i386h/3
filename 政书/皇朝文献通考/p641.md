<!-- { "loadSidebar": true } -->
　　盛京户部员外郎
　　丰川全集二十八卷　丰川续集三十四卷王心敬撰心敬见经类
　　凡例曰康熙丙申刻有正续集二十八卷自丙申至乾隆戊午与当代大人君子相酬答及与门人子弟讲说辨论者视前刻倍多今裒成三十四卷【臣】等谨按凡例既云丙申已刻有正续集是三十四卷乃再续之本矣然二十八卷实无正集续集之分则未审其故也
　　万青楼诗文残编一卷
　　邵昻霄撰昻霄见子类
　　隠拙斋集五十卷
　　沈廷芳撰廷芳见经类
　　黄静山集十二卷
　　黄永年撰永年字静山江西广昌人乾隆丙辰进士官至常州府知府
　　史复斋文集四卷
　　史调撰调字匀五号复斋晩号云防山人华隂人乾隆丙辰进士官仙游县知县
　　趣陶园集十五卷
　　鲁之裕撰之裕见史类
　　【臣】等谨按是编目録为式馨堂集与所作急溺琐言同葢式馨堂乃集之总名此则其分题之名耳玉芝堂集九卷
　　邵齐焘撰齐焘字荀慈昭文人乾隆壬戌进士官翰林院编修
　　燕川集六卷
　　范泰恒撰泰恒字无厓河内人乾隆乙丑进士改庶吉士外补崇义县知县
　　凝斋遗集八卷
　　陈道撰道字绍洙号凝斋江西新城人乾隆戊辰进士
　　浩波遗集三卷
　　郑际熙撰际熙字大纯侯官人乾隆丙子举人际熙自述曰能诗者未尝先言法而自中法且神而明之变化以自成其法未有按一定之科条而谱之舍其性情才力俯首以从法也
　　强恕斋文钞五卷
　　张庚撰庚见史类
　　西涧草堂集四卷
　　阎循观撰循观见经类
　　放鹤村文集五卷
　　张侗撰侗字同人一字石民诸城人
　　【臣】等谨按侗文乙乙冥冥不离乎公安竟陵之窠白然方迈作侗传称其有孝行多竒节则其人足以自传矣
　　古雪堂文集十九卷
　　王令撰令字仲锡渭南人防贡生官至广东按察使
　　薪槱集四卷
　　许昌国撰昌国字仔赓原字一清荆溪人嵗贡生璞堂文钞十一卷
　　许重炎撰重炎字少来荆溪人昌国之子
　　【臣】等谨按昌国之子皆笃行好修之士故集中多讲学之文亦颇切实近理迥异空谈性命者流于忠孝节义言之尤切可谓务本之学固不必以诗文见长也
　　彚书六卷
　　王鳯九撰鳯九仙游人
　　鳯九自序畧曰是集仿笠泽丛书之例故以彚书名之
　　天门文集六卷诗集六卷
　　吴盛藻撰盛藻字观荘和州人防贡生官至广东按察使副使










　　皇朝文献通考卷二百三十三
　　钦定四库全书
　　皇朝文献通考卷二百三十四
　　经籍考【二十四】
　　集【诗集】
　　【臣】等谨按马端临于别集外复辑诗集一门凡无文而独有诗及有文而诗仍独行者胥隶焉伏读我
　　皇上御制乐善堂文集并
　　御制文初集
　　奎藻腾辉裒成巨帙而
　　御制诗自初集以至四集篇逾三万腾诵寰瀛不特为歴代帝王之所无即上下千余年望重词坛著述浩博者亦畴能仰希万一自今以往
　　富有日新更不知以几千万亿计是非分门恭辑曷由
　　见
　　典谟赓咏各极其隆有如是之空前轶后者爰仍端临旧例别辑是门而以臣下之单行诗集敬附于后其已见别集类者亦不复更载焉
　　御制诗初集四十四卷目録四卷二集九十四卷目録十卷三集一百卷目録十二卷四集一百卷目録十二卷
　　皇上御制初集序曰向叙乐善堂集云夙昔典学所心得不忍弃置后虽有作或出词臣之手真赝各半且亦不欲与文人学士争长故十数年来臣工以编次诗文集为请者概弗许然几务之暇无他可娱往往作为诗古文赋文赋不数十篇诗则托兴寄情朝吟夕讽其间天时农事之宜涖朝将祀之典以及时巡所至山川名胜风土淳漓罔不形诸咏歌纪其梗概积至今以数千百首计矣而较晴量雨悯农疾苦之作为多观其诗可以知忧劳而验今昔使阅嵗逾时或致残缺失次其不忍弃置较先为甚因取丙辰以迄丁夘所作略加编定都为四十四卷古今体计四千一百五十首有竒命翰林中字画端楷者分卷钞録装为一集不付剞劂犹初志也
　　【臣】等谨按
　　御制诗己刻者凡四卷皆合古今诸体编年为次自乾隆元年丙辰至乾隆十二年丁夘为初集计诗四千一百五十余首自乾隆十三年戊辰至乾隆二十四年己卯为二集计诗八千四百七十余首皆大学士蒋溥恭校自乾隆二十五年庚辰至乾隆三十六年辛卯为三集计诗一万一千六百二十余首大学士于敏中恭校自乾隆三十七年壬辰至乾隆四十八年癸夘为四集计诗九千七百余首协办大学士梁国治恭校通三万三千八百七十余首三百七十二卷极古今诗集之富无有过于我
　　皇上者仰见
　　敬
　　天法
　　祖勤民爱物之念殷于
　　宵旰者五十年犹如一日故宣为歌咏者三万篇如出
　　一源至于
　　览迹考器陟巘观泉
　　宸翰昭垂防非道妙盖
　　天章富有积万首始彚成编而海澨情殷阅一纪始窥新制故当四集奏竣在
　　大圣人冲懐谦抑犹是不令付梓之初心而中外臣庶
　　益思进覩
　　鸿篇方冀剞劂氏之雕锓无已也矣
　　静惕堂诗集四十四卷
　　曹溶撰溶见史类
　　橘洲诗集六卷
　　范士楫撰士楫字箕生定兴人前明崇祯丁丑进士入
　　国朝官至吏部郎中
　　【臣】等谨按士楫是集皆顺治乙酉以后所作诸诗卷首有自序一篇述其作诗梗概词多奥澁尚沿明季风气故其诗亦未能湔除余习戞然自造栖云阁诗十六卷拾遗三卷
　　高珩撰珩字防佩号念东晚号紫霞道人前明崇祯癸未进士入
　　国朝官至刑部侍郎
　　【臣】等谨按王士祯居易録曰珩生平撰著不减万篇今观其诗多不经意之作盖挥写有余而凝链不足也
　　蕉林诗集【无卷数】
　　梁清标撰清标字玉立清苑人前明崇祯癸未进士改庶吉士入
　　国朝官至保和殿大学士
　　九山游草一卷　梅花百咏一卷
　　李确撰确见史类
　　二槐草堂集【无卷数】
　　王翃撰翃字介人嘉兴人
　　王晫今世说曰翃少失学论孟不卒读识字而已弱冠偶览传竒即欣然防意曰此无难吾亦能之即据案唔唔学填词竟合调自后学不稍懈工词曲又进攻诗然贫日甚抱膝苦吟落落不问家人产
　　直木堂诗集七卷
　　释本昼撰本昼字天岳号寒泉子居绍兴平阳寺李邺嗣序曰天岳诗非有人作序几不知为曲彔座上人也
　　黄宗羲序曰天岳五律上入王孟之室次不落大复以下
　　南耕草堂诗稿【无卷数】
　　曹亮武撰亮武字渭公号南耕宜兴人
　　云龛遗稿一卷
　　梁春晖撰春晖号淑三福建长乐人
　　春晖孙澄漪防曰初名云龛吟稿尝谋锓板而力未逮藏弆既久不幸为虫鼠所戕剥蚀断烂至不可读细加检録得其首尾完具者仅十之一二裒为一卷顔曰云龛遗稿云
　　茂緑轩集四卷
　　顾梦游撰梦游字与治江宁人前明诸生
　　苎庵二集十二卷
　　吴懋谦撰懋谦字六益松江人
　　徐太拙诗稿【无卷数】
　　徐振芳撰振芳字太拙山东乐安人
　　蘧庐诗【无卷数】
　　韩纯玉撰纯玉字子蘧别号蘧庐居士归安人毛先舒序曰子蘧诗悲凉沈逺矫然不羣
　　朱彛尊序曰子蘧五古诗波澜老成南北行旅诸篇尤为竒崛
　　张秦亭诗集十三卷
　　张丹撰丹字祖望原名纲孙钱塘人
　　蕊云集一卷晩唱一卷
　　毛先舒撰先舒见经类
　　筠溪集七卷
　　范青撰青字筠坚上海人
　　橘苑诗钞十一卷
　　诸匡鼎撰匡鼎字虎男钱塘人
　　完玉堂诗集十卷
　　释元璟撰元璟字借山浙江天童寺僧
　　【臣】等谨按元璟居武陵曽结西溪吟社一时名流皆相过从推服者颇众王士祯居易録亦摘録其句虽根抵未深而落笔清新絶无一防尘俗之气冬闗诗钞六卷
　　释通复撰通复字文可嘉兴人
　　兰雪堂诗集三卷
　　谢宾王撰宾王字起东临淄人顺治丙戌进士官南康府推官
　　黄山诗留十六卷
　　法若真撰若真字汉儒号黄石一字黄山胶州人顺治乙酉以五经
　　特赐中式授中书舎人丙戌成进士改庶吉士官至南康
　　府知府
　　心逺堂诗集十二卷
　　李霨撰霨字坦园高阳人顺治丙戌进士官至大学士諡文勤
　　【臣】等谨按霨诗舂容和雅不为呌嚣之音故能黼黻
　　升平导扬雅化际一时交泰之盛荷
　　九重特达之知所谓和声以鸣盛者诚不同乎瓦缶之响
　　也
　　且亭诗集【无卷数】
　　杨思圣撰思圣字犹龙钜鹿人顺治丙戌进士官至四川布政使
　　梦吟集一卷续集一卷
　　王天春撰天春字鲁源济宁人顺治丙戌进士官至兵部侍郎
　　佳山堂集十卷
　　冯溥撰溥字易斋益都人顺治丁亥进士官至大学士
　　冯定逺集十一卷
　　冯班撰班见子类
　　【臣】等谨按班与其兄舒皆以诗名称海虞二冯然舒之论诗讲起承转合最严班则欲化去此法微有不同要其所作俱渊源于才调集玉台新咏二书则其风格犹未能进而益上也
　　志壑堂诗十五卷
　　唐梦赉撰梦赉字济武淄川人顺治己丑进士官翰林院检讨
　　姜宸英序曰读其经世之言所谓筹饷积谷铜钞改漕之法訏谟硕画凿凿皆可见之施行
　　王士祯序曰梦赉文近于防庄诗近于东坡慈溪前集二十四卷后集八卷今选定为十五卷宝纶堂集五卷
　　许纉曾撰纉曾见史类
　　【臣】等谨按纉曾集中乐府规仿旧文七言古诗多学初唐四杰之作颇能不为宋体所惑
　　漫余草一卷
　　王庭撰庭见子类
　　【臣】等谨按庭所为诗有秋间三仕二西诸草是集刻于康熈戊辰乃其晚嵗所订大约近体多于古体七律一种又多于诸体
　　循寄堂诗稿【无卷数】
　　朱廷燝撰廷燝字山辉富平人顺治己丑进士官至河南布政使防政
　　容庵诗集十卷辛卯集一卷
　　孙爽撰爽字子度钱塘人
　　万山楼诗集二十四卷
　　许虬撰虬字竹隠长洲人顺治辛卯举人官至思南府知府
　　林卧遥集三卷
　　赵吉士撰吉士见史类
　　【臣】等谨按是集凡诗一千五百余首题虽不一皆叠金坛于汉翔所贻四首之韵初名叠韵千律寻又续得五百余首名曰千叠波余合为是集夫和诗而至千余首之多亦古今所剏见以云能工则未之信也
　　张康侯诗草十一卷
　　张晋撰晋字康侯狄道人顺治壬辰进士官丹徒县知县
　　憗斋存稿四卷
　　白乃贞撰乃贞字亷叔号蘂渊顺治壬辰进士官翰林院检讨
　　堪斋诗存八卷
　　顾大申撰大申字震雉一字见山华亭人顺治壬辰进士官至户部郎中
　　陈伯玑防曰大申七律高华可追王李
　　天延阁诗前集十六卷后集十三卷花果防唱和诗一卷赠言集四卷　瞿山诗略三十三卷梅清撰清字润公号瞿山宣城人顺治甲午举人涑亭诗略一卷
　　林尧光撰尧光字觐伯莆田人顺治中防贡生官行人司行人
　　浣亭诗略二卷浣亭归来吟一卷附山防花垭长短句一卷
　　林尧华撰尧华字开伯莆田人尧光之弟顺治甲午举人官榆次县知县
