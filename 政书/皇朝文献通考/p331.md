<!-- { "loadSidebar": true } -->
　　世祖章皇帝谕礼部明末冦防都城君死社稷当时文武诸臣中岂无一二殉君死难者幽忠难冺大节可风尔部防同各部院详访实迹具奏勿遗勿滥于是刑科给
　　事中赵进美疏言明末死节诸臣防
　　谕察访异代忠魂莫不仰沾
　　圣泽伏查顺治元二年间亦有未达天心徒抱片节硁硁之志百折靡悔者虽抗顺之辜无辞斧钺而授命之义不忝昔贤仰祈
　　勅部核实表彰以作忠义得
　　防所司议奏是年六月辛亥礼部奏明末殉难忠臣大学士范景文戸部尚书倪元璐左都御史李邦华副都御史施邦耀太常寺少卿吴麟征左庶子周鳯翔检讨汪伟都给事中吴甘来御史王章陈良谟左中允刘理顺马世竒主事成德金铉驸马都尉巩永固等应加旌防得
　　防范景文等给諡赐祭依议行仍于各原籍赐地春秋致祭至是諡范景文曰文忠倪元璐曰文贞李邦华曰忠肃施邦耀曰恭愍吴麟征曰贞肃周鳯翔曰文介汪伟曰文毅吴甘来曰庄介王章曰节愍陈良谟曰恭洁刘理顺曰文烈马世竒曰文肃成徳曰介愍金曰忠洁巩永固曰忠烈遣礼部侍郎髙珩致祭
　　十二年九月壬辰遣官
　　谕祭明殉难侍郎孟兆祥等八人【其七人姓氏未详】
　　十三年闰五月庚子遣官
　　谕祭明殉难太仆寺丞申嘉允予諡端愍
　　十四年二月庚寅
　　勅赐碑于和硕武肃亲王豪格墓
　　世祖章皇帝御制碑文
　　国家纪功崇徳首重懿亲茍能宣力王室着有劳髙爵宠禄以光耀于生前丰碑美諡以流传于殁后典至钜也和硕肃亲王豪格系
　　太宗文皇帝长子朕亲兄也智畧超羣英雄盖世其征防古札鲁特东揆察哈尔鄂尔多斯等国及征明数次平定朝鲜入山海关破流贼兵二十万诸功前碑载之详矣顺治三年统率大军往征四川贼冦至陜西立解汉中府之围所属州县尽为平定攻克三寨山张阁老崖等处山寨三座各寨俱就招抚击败水陆马步兵二十二次追杀八次又招抚伪总兵副将防防以下官百十二员士卒翕然归命陜中逋冦扫荡无余又复入川攻克内江县击败张献忠一百三十六营斩贼首献忠及其伪巡抚总兵等官二千三百有竒俘获无算广宣德意招徕文武官二百三十五员马步兵六千九百九十有余四川大定建此竒功宜膺上赏睿王摄政掩其开疆拓土之功横加迫胁幽囚之忠愤激烈以致薨逝朕念手足之谊不胜凄怆亲政之后即令树立贞珉以纪厥功而加防予諡之典阙焉未举今特重叙前绩表王之德业辟土斥境折冲御侮宜諡曰武追封为和硕武肃亲王加以厚赉呜呼朕追思痛悼弗能自已是用旌尔殊勲扬尔忠义昭朕笃亲酬庸之意勒之金石用传不朽
　　七月癸丑
　　勅赐碑于和硕郑亲王济尔哈朗墓
　　世祖章皇帝御制碑文
　　朕惟国家膺图受箓天降英杰以佐鸿业勲庸既着于生前荣名宜彰于殁后故报功昭德勒碑墓道礼也况属在懿亲功髙德茂褒崇之典尤当隆重者乎叔和硕郑亲王济尔哈朗乃
　　太祖弟庄亲王之子忠贞天挺端亮性生秉志精诚夙懐英毅当我
　　太祖武皇帝肇造丕基之时暨我
　　太宗文皇帝底定鸿业之日王以本支之亲膺心膂之任躬擐甲胄奋冒矢石始征古札鲁特获把克贝勒多尔机鄂齐尔桑征髙丽攻拔城池收服其国及征明都城攻取大安口入边之后败五路援兵招服马兰峪诸堡又追踪叛贼爱塔所在败其兵而诛之驻守永平又下建昌迁安乐亭诸县及兼摄司冦秉心忠良行已端诚仰体
　　皇考好生之心以致刑清法平而治兵辅政亦皆克殚靖共因封为和硕郑亲王迨
　　皇考升遐宗室兄弟懐乱各有异谋惟王矢志翼戴永坚一心以定大计此功髙社稷较战阵之绩为尤重矣既而统大兵攻拔明中后所前屯卫中前所诸城后进征湖广道出山东闻贼据曹县偏师剿灭之及至楚境恢复寳庆等四府八州四十四县又遣兵收复贵州五府七县击败贼兵六十四阵诛伪王一伪总督一伪总兵十四文武伪官四十一收降伪总兵一伪官六十九遂定湖南至若佐辅朝政益着劳绩睿王忌王忠诚罢辅政叔王改为和硕亲王及朕亲政复封叔和硕郑亲王王克赞庙谟沃心前席其所裨益朕躬振饬纪纲者匡勷实多方期益殚嘉猷以翊太平遽尔婴疾遂致属纩呜呼若王者忠冠当时功昭后世可谓始终一德生死不渝者矣朕每切哀思用深痛悼念勲名既载于盟府而风烈宜表于隧阡爰述懋功显扬忠义勒诸贞珉俾奕世垂之不朽云
　　十八年四月壬午
　　圣祖仁皇帝赐一等阿达哈哈番侍卫傅达理祭予諡
　　忠烈
　　【臣】等谨按我
　　世祖章皇帝上宾侍卫傅达理感报
　　恩遇即以身殉至是
　　特加优防
　　康熙十年九月辛未遣官祭
　　盛京诸王暨功臣墓时以寰宇一统
　　躬诣
　　太祖
　　太宗山陵行告成礼遣官各致祭
　　十四年十月丙寅
　　上躬诣
　　孝陵遣官奠和硕襄昭亲王墓太子太保都统三等精竒
　　尼哈番佟图赖墓
　　十八年四月辛巳遣官奠辅政大臣一等公索尼墓是日
　　驾出德胜门观禾路经其墓遣内大臣觉罗武黙纳以酒
　　奠之
　　十九年正月壬子遣官奠昭勲公图赖墓是日
　　驾幸巩华城道经西山之麓遣武黙纳至其墓奠之
　　二十一年正月
　　勅赐碑于广西巡抚諡文毅马雄镇墓
　　圣祖仁皇帝御制碑文
　　朕惟臣子之谊大节为重然居平无事之时人人侈谈忠义一旦临事而为国捐躯确乎不夺者盖寡则所称成仁取义之士国家得之宜如何褒崇焉尔马雄镇洊厯禁近简授节旄恪共之誉有闻绥辑之功斯着岂意叛藩逆命怙恶防兵急变起萧墙之中孤城介桂领之外声阻援絶形绌势危尔则以死自持抗词骂贼遂触凶怒横致幽囚然犹志切输忠力图灭冦间关遣子万里来归慷慨上书一心罔贰丹诚既通于王室阖门咸殉于岩疆节挺氷霜厯四年而益厉操坚金石经百折而不挠可云烈矣呜呼惟见危乃知授命之不易疾风劲草繄尔一身实荷纲常之钜朝廷养士数十年有臣如此庶无负焉朕用既悯且嘉特考彛宪赐諡文毅跻以崇阶爰勒贞珉昭示来世几属臣僚闻风兴起咸思自励尔之为功世道岂浅欤
　　二月戊寅以云南底定海防荡平
　　躬诣
　　盛京祭告
　　陵寝遣官往伯夷叔齐庙行礼是日
　　驻跸滦州王家店遣领侍卫内大臣舅舅佟国维大学士
　　明珠往祭
　　谕曰伯夷叔齐古之圣人清风可仰尔等前往可焚香展敬
　　三月乙卯遣官祭功臣墓领侍卫内大臣舅舅佟国维祭功臣頴亲王萨哈防墓内大臣都统巴泰祭克勤郡王岳托墓内大臣伯费扬古祭武勲王扬古利墓内大臣索额图祭直义公费英东墓内大臣坤巴图鲁侍卫祭毅公额亦都墓内大臣觉罗乌黙纳祭忠义公图尔格墓
　　丙辰遣官祭诸臣墓尚书郭四海祭多罗靖定贝勒飞扬武多罗安平贝勒杜度镇国公马占墓侍郎觉罗沙赖祭硕翁科罗巴图鲁图鲁什墓侍郎
　　额星格祭辅国公塔拜镇国将军聂克塞墓侍郎郭丕祭都统纳穆泰都统楞额礼墓侍郎党务礼祭大学士达海巴克什大学士雅泰都统达尔哈额驸墓副都御史塞克德祭镇国将军汤伍泰墓侍郎温代祭内大臣伊尔登尚书萨穆什喀墓侍郎阿喇尼祭领侍卫内大臣精竒尼哈畨多尔济内大臣诺尔布占图谢土墓侍郎明爱祭二等伯明阿都统觉罗拖博辉墓学士库勒纳祭原列五大臣内硕翁科罗巴图鲁尚书伊孙墓詹事牛钮祭额驸李永芳都统博尔金侍卫墓通政使席兰泰祭镇国将军慕尔察内大臣宗室额克泰墓大理寺卿恕舒祭
　　盛京按班章京叶克书尚书冀孙墓少詹拉巴祭内大臣公常鼐一等精竒尼哈番巴竒兰墓太仆寺卿色楞祭精竒尼哈畨侍卫席尔巴墓鸿胪寺卿安太祭三等阿思罕尼哈畨安达礼三等阿达哈哈畨敦达礼墓太常寺卿席尔达祭尚书车尔格
　　墓光禄寺卿鄂哈祭
　　盛京将军阿穆尔图墓少卿防穆布祭内大臣觉罗色勒墓司业葛思泰祭尚书马福塔墓
　　己未遣官祭功臣觉罗祖墓内大臣觉罗塔达祭武功郡王礼敦巴图鲁墓内大臣公福善祭恪恭贝勒塔察篇古墓又内大臣觉罗塔达祭
　　陵寝附近地方觉罗祖墓
　　四月壬午
　　勅赐碑于浙闽总督諡忠贞范承谟墓
　　圣祖仁皇帝御制碑文
　　朕惟朝廷简畀重臣授以封疆之任平时则竭诚殚力以靖厥职猝逢事变则有凛乎不可犯确然不可夺之节舍生取义流光天壤古所谓不二心之臣如此而已尔范承谟名臣之子奋迹甲科入侍禁林出典节钺咸有声绩着于当官洎闽疆莅镇之年值狂竖盗兵之日冦起门庭祸生肘腋智未及施勇不暇展而尔志耻幸生义无茍免奋身骂贼誓不共天遂致阖室幽囚三年拘系阻敓其衣食迫胁以甲兵凶弥张贞操愈劲卒蹈白刄以作完人慷慨从容兼有其美兹者底定疆陲申明命讨罪人斯得臣节益昭倍深轸悼之情特厚饰终之礼宠以隆秩諡曰忠贞呜呼褒忠显善帝王治世之大权恩命叠颁朕曷有私于尔以培正气以植人伦庶使选愞之士覩盛典而知兴慕义之夫闻休风而加劝勒诸贞石其永有誉于无穷哉
　　五月丁亥遣官奠巴图鲁亲王达尔汉墓贝勒卓尔图墓
　　己亥遣官奠平南亲王尚可喜墓
　　十一月辛亥遣官奠和硕纯靖亲王墓时
　　躬谒
　　孝陵回銮是日
　　驻跸邦均南
　　二十二年五月
　　勅赐碑于太子太傅都统三等公议政大臣吏部尚书中和殿大学士佐领赠少保仍兼太子太保諡文襄
　　图海墓
　　圣祖仁皇帝御制碑文
　　朕抚御方夏勤求治理惟兹丞弼之臣协心毗赞绥靖邦家实依赖焉尔图海秉资忠慤砥行端勤密勿周旋厯有年所敬以事上诚以持躬渊塞沉几克膺大任自为都统时尝平荆楚西山之乱还入纶扉赞襄匪懈乃逆贼吴三桂慿借宠灵煽动南服一时羣不逞之徒嚣然附和察哈尔孤负国恩造衅搆孽尔以将军副信郡王祗承庙算出关征讨肤功立奏东服底平继以泾原骚动西土震惊命尔为大将军以乗胜之师回戈西向贼方肆其狂獗思与滇逆并力惟尔以重臣建牙遂得横截秦陇扼亢捣虚逆势穷蹙始帖耳垂尾复来効命迩年以来尔镇抚三秦威畧大着能使羣贼胆寒则凡天戈所指建耆定之成功者惟尔劳勚为多爵以上公俾之振旅方将复烦以机务与之讲持盈保泰之理共享隆平至治讵图勤瘁之余溘然殒逝腹心失倚深用防伤虽恩防有加锡之嘉諡而朕轸悼元老之心则未有已也爰命伐石树之墓道使后有溯旧之烈者得以考焉
　　二十三年十一月己夘
　　驾幸曲阜遣官祭
　　元圣周公庙先日戊寅
　　谕大学士明珠周公大圣人制礼作乐垂示万世今庙在曲阜应行致祭此系重大典礼其遣恭亲王常宁及礼部尚书介山偕往以示朕尊崇先圣之至意
　　二十四年二月庚子
　　诏修
　　周公庙立碑给祀田授后裔为五经博士
　　御制碑文
　　御书勒石文曰
