<!-- { "loadSidebar": true } -->
　　陜西通志曰铎事继母孝负米他郡以养遇水几溺尝终日不食不致母缺于供家虽贫养从兄弟及寡姊妹不少懈朔望聚族人习礼讲法以相劝勉
　　【臣】等谨按铎至性过人事母之外偶渉笔墨故著述寥寥然其笃行足以自传不必以文重也湛园集十卷　湛园未定稿六卷　真意堂文稿一卷
　　姜宸英撰宸英见史类
　　【臣】等谨按宸英未入明史馆以前自辑者为湛园未定稿大兴黄叔琳重编为十卷其文闳肆雅健有北宋人之遗风
　　澄懐园全集三十七卷
　　张廷玉撰廷玉字衡臣号砚斋桐城人康熙庚辰进士官至保和殿大学士諡文和
　　东山草堂文集二十卷诗集八卷续集一卷邱嘉穗撰嘉穗见经类
　　古剑书屋文钞十卷
　　吴廷祯撰廷祯字山抡长洲人康熙癸未进士官至左春坊左谕徳
　　【臣】等谨按廷祯恭逢
　　圣祖仁皇帝南巡以举人
　　召试防
　　赐御书古剑篇敬以名屋其孙士端刋是集成因即取以
　　名之
　　绩学堂文钞六卷诗钞四卷
　　梅文鼎撰文鼎见史类
　　【臣】等谨按文鼎精于推算诗文非所擅长而测騐之余亦能兼及著述辑成是编尝于康熙乙酉
　　圣祖仁皇帝南巡恭迎道左荷防
　　召对并
　　御书绩学叅微四字赐之因以名堂并名其集则其诗文足垂不朽畴谓一艺之微不足膺千古之荣遇乎望溪集八卷
　　方苞撰苞见经类
　　苞自述曰周秦以前文之义法无一不备唐宋以后歩趋绳尺而犹不能无过差是以所作上规史汉下仿韩欧不肯少轶于规矩之外
　　集虚斋学古文十二卷
　　方楘如撰楘如见楚词类
　　蓼村集四卷
　　王苹撰苹字秋史厯城人康熙丙戌进士
　　雪鸿堂文集二卷
　　李钟峩撰钟峩号芝麓通江人李蕃之子康熙丙戌进士官翰林院检讨
　　【臣】等谨按是编亦如其兄钟璧以父集为名首也剏见之例殊不可解
　　王石和文集【无卷数】
　　王珻撰珻字石和又字韫辉盂县人康熙丙戌进士官翰林院检讨
　　十峰集五卷
　　徐基撰基字宗顼华亭人由贡生官训导
　　【臣】等谨按是集自诗赋古文及填词凡洋洋纚纚多至数千言者皆集前后赤壁赋中字以成文竒巧之思亘古未有末卷仿古回文诸体亦错综尽变海昌陈元龙集圣教序中字以序之可谓劲敌然基以毕生之力成此一集敝精神于无用之地固大雅所弗尚若元龙之序不过偶一为之以示才人狡狯之技则亦何不可之有
　　二希堂文集十二卷
　　蔡世逺撰世逺字闻之漳浦人康熙己丑进士官至礼部侍郎諡文勤
　　【臣】等谨按世逺学诣深醇践履笃实平日究心理学不以文艺为专门而文亦理醇词正具有本原观其自作二希堂记云学问未敢望朱文公庶几其真希元乎事业未敢望诸葛武侯庶几其范希文乎则务以古贤自期不规规于浅近之业可见卷首有雍正庚戌
　　皇上在藩邸时
　　亲制序文一篇仰见
　　圣主贤臣结契在学问精微之际有非偶然者迨我皇上践阼以来眷念旧学
　　特举其文以示凖绳其他著述并
　　命録入四库全书以垂久逺每防
　　诏谕字而不名宠礼之隆实为前古所未有是集凡序四卷记一卷传一卷论说书共二卷墓表志铭行状共一卷祝文祭文共一卷杂著一卷其耕耤赋等六萹所以志荣遇故冠于简端不入卷数云退谷文集十五卷诗集七卷
　　黄越撰越字际飞康熙己丑进士改庶吉士圭羙堂集二十六卷
　　徐用锡撰用锡字坛长宿迁人康熙己丑进士官翰林院编修
　　吾庐遗书【无卷数】
　　陶成撰成见子类
　　改堂文钞二卷
　　唐绍祖撰绍祖字次衣江都人康熙己丑进士由庶吉士改刑部主事官至湖州府知府入为刑部员外郎
　　师经堂集十八卷
　　徐文驹撰文驹字子文鄞县人康熙己丑进士墨澜亭集【无卷数】
　　帅我撰我字备皆号简斋奉新人康熙辛卯举人二水楼文集十卷诗集十八卷
　　李如旻撰如旻字覆如临川人康熙癸巳进士官中书舍人
　　朱圉山人集十二卷
　　巩建丰撰建丰字子文号渭川又号介亭伏羌人康熙癸巳进士官至翰林院侍读学士
　　练溪集五卷
　　傅米石撰米石字立元钜野人康熙癸巳举人若庵集五卷
　　程庭撰庭字且硕号若庵歙县人
　　嗜退山房稿五卷
　　帅仍祖撰仍祖字宗道号介亭山人奉新人空明子文集六卷又二卷诗集十卷又八卷襍録一卷诗余一卷
　　张荣撰荣字景桓华亭人
　　荣自序曰生平共得古文襍作六百余首诗三万余首诗余一千五百余首歌謡三百余首康熙甲午检出尽付祖龙仅存三十分之一
　　云溪文集五卷
　　储掌文撰掌文字曰虞一字越渔宜兴人康熙丁酉举人官四川纳溪县知县
　　【臣】等谨按是集又名云溪随笔云溪者纳溪之旧名也
　　近道斋文集六卷诗集四卷
　　陈万策撰万策字对初一字谦季安溪人徙居晋江康熙戊戌进士官至詹事府詹事终侍讲学士白田草堂存稿二十四卷
　　王懋竑撰懋竑见子类
　　庄元仲集一卷
　　荘亨阳撰亨阳见史类
　　緑萝山房文集二十四卷诗集三十三卷
　　胡浚撰浚字希张号竹岩会稽人康熙庚子举人存砚楼文集十六卷
　　储大文撰大文字六雅宜兴人康熙辛丑进士官翰林院编修
　　蓄斋初集十六卷二集十卷
　　黄中坚撰中坚字震生吴县人
　　冷士嵋序曰震生少负文名志期逺大有不可一世意中嵗遭无妄厯艰危忧患几十年所虽困于时然年未艾即以明经荐人劝之仕谢不应耑心古学惟以著述自娱
　　秋塍文钞十二卷三州诗钞四卷
　　鲁曾煜撰曾煜字启人别号秋塍会稽人康熙辛丑进士改庶吉士乞养亲归
　　最古园二编十八卷
　　罗人宗撰人宗字紫萝湖南桃源人康熙辛巳进士官至监察御史
　　陆堂文集二十卷诗集十六卷续诗集八卷陆奎勲撰奎勲见经类
　　堂集六十一卷
　　黄之隽撰之隽字石牧号堂华亭人康熙辛丑进士官至右春坊右中允
　　【臣】等谨按之隽才华富赡记诵亦淹博其持论之正则排陆王而尊程朱然好为游戏之文又往往不能割爱譬之陆机大有才多之患其号堂者尝游浯溪爱亭之胜取以名堂而因自号焉小兰陔集十二卷
　　谢道承撰道承字又绍号古梅闽县人康熙辛丑进士官至内阁学士兼礼部侍郎
　　崇徳堂集八卷偶存草【无卷数】
　　王植撰植见经类
　　墙东杂著一卷
　　王汝骧撰汝骧字云衢一曰云劬又自书曰耘渠金坛人贡生官通江县知县
　　【臣】等谨按汝骧制艺为世所推重是编乃所作古文凡二十一首节取后汉王君公事故以墙东为名
　　改庵偶集十卷
　　仲宏道撰宏道字开一桐乡人康熙中举人官知县
　　与梅堂遗集十二卷
　　佟世思撰世思字俨若正蓝旗汉军人防生官思恩县知县
　　金闇斋集十二卷
　　金敞撰敞字廊明号闇斋武进人
　　前溪集十四卷
　　唐靖撰靖字闻宣武康人康熙中诸生
　　有懐堂诗文集一卷
　　田肇丽撰肇丽字念始号苍厓徳州人由防生官户部郎中
　　静便斋集十卷
　　王曾祥撰曾祥字麐徴仁和人康熙末诸生青屿稿存【无卷数】
　　张安弦撰安弦字琴父乌程人
　　蔗尾诗集十五卷文集二卷
　　郑方坤撰方坤见经类
　　【臣】等谨按方坤之文根柢于六朝喜作俪体其诗洋洋纚纚凌厉一切尤喜屡叠澁字险防以见出竒无穷才多之患所不免焉
　　涵有堂诗文集四卷
　　游绍安撰绍安号心水福清人雍正癸卯进士官至南安府知府
　　茧瓮集八卷续编一卷附録诗余一卷
　　纪逵宜撰逵宜字肖鲁文安人雍正癸卯进士官至刑部员外郎
　　逵宜自序曰所作有集圜集闽游集龙城集楚江集瓯越集辟雝集见山楼集闲云集晩年删定为此编
　　已山文集十卷别集四卷
　　王歩青撰歩青见经类
　　【臣】等谨按是集原名竹里草堂遗稿雷鋐督学江苏从其子士鼇取而删定之即其别号改题今名为文集十卷其别集四卷皆时文选本之序论乃士鼇所附録
　　司业文集四卷
　　陈祖范撰祖范见经类
　　果堂集十二卷
　　沈彤撰彤见经类
　　松泉文集二十卷诗集二十六卷
　　汪由敦撰由敦号谨堂钱塘籍休宁人雍正甲辰进士官至吏部尚书諡文端
　　【臣】等谨按由敦遭际
　　昌期矢音赓唱每于簮笔之余仰承
　　指授故其文具有本原诗格亦进而弥上兹集为其子
　　户部侍郎承霈所编荷
　　御制诗章弁冕简首荣传艺苑实千古词臣所罕匹者
　　已
　　王艮斋集十四卷
　　王峻撰峻字次山常熟人雍正甲辰进士官至江西道监察御史
　　笠洲文集十卷
　　瞿源洙撰源洙字时夏荆溪人雍正甲辰副榜贡生授当涂县教谕
　　源洙与汤学海书曰防拈题下笔时意多而不能割行文往往散缓无力闲常取古人之文而熟思之其高处在能弃弃之也精则出之也粹矣鹿洲初集二十卷
　　蓝鼎元撰鼎元见史类
　　小山全稿二十卷
　　王时翔撰时翔字臯谟一字抱翼号小山镇洋人雍正戊申由诸生荐举授晋江县知县官至成都府知府
　　就正草一卷
　　徐玺撰玺号雷溪进贤人雍正己酉防贡生松源集【无卷数】
　　孙之騄撰之騄见经类
　　四焉斋文集八卷
　　曹一士撰一士字谔庭号济寰上海人雍正庚戌进士官至兵科给事中
　　花语山房诗文小钞一卷附三重赋一卷燕京赋一卷金管集一卷
　　顾成天撰成天见楚词类
　　【臣】等谨按雍正庚戌辛卯二年成天侍值
　　内廷时得诗六十八首文二十三首辑为是集花语山房者
　　苑外直庐之名附赋二卷则其未通籍以前所作内三重赋一篇尝于
　　圣祖南巡恭録进献金管集者蔡嵩所摘选皆有闗世教
　　之作
　　冠豸山堂文集三卷
　　童能灵撰能灵见经类
　　桑甫集八十四卷
　　桑调元撰调元见经类
　　柯椽集一卷
　　周宣猷撰宣猷宇辰逺长沙人雍正癸丑进士官至浙江盐运通判
　　松桂读书堂集八卷
　　姚培谦撰培谦字平山华亭人
　　芝坛集二卷
　　张鹏翼撰鹏翼见史类
　　慎独轩文集八卷
　　刘青霞撰青霞字啸林襄城人雍正中诸生王心敬序曰青霞爱司马迁班固书未尝释手故
　　文颇似之
　　孱守斋遗藁四卷
　　姚世钰撰世钰字玉裁号薏田归安人
　　全祖望跋曰薏田之学私淑义门墨守太坚在亭丛藁二十卷
　　李果撰果字硕夫号在亭长洲人
　　果自述曰弇州北地文古而患乎似义乌延陵文真而患乎浅欲救似与浅之病惟在读书穷理二须堂集二卷
　　丁咏淇撰咏淇字瞻武号菉濵居士钱塘人香域内外集十二卷
　　释敏膺撰敏膺苏州花山翆巗寺僧
　　敲空遗响十二卷
　　释如干撰如干字憨休四川人主陜西兴善炖煌等寺
　　月湖賸稿一卷
　　王梁撰梁见子类
　　后海书堂遗文二卷
　　王孝咏撰孝咏见子类
　　蓝户部集二十六卷
　　蓝千秋撰千秋字长青宜黄人官至
