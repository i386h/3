<!-- { "loadSidebar": true } -->
　　谕各省监狱毎有一案人犯证佐未齐以致经时累月囚系不释者或有事涉牵连有司不分轻重概与正犯同系囹圄者屋既湫隘人复众多浊气薰蒸疾病染因此致毙者不一而足着各督抚严饬所属逐一清厘有牵涉多人者速为开豁并将牢狱不时扫除以免疫疠染倘有奉行不力者即行查叅六年
　　命朝审秋审照例办理其情实人犯停止勾决
　　七年以天旱
　　命刑部省释轻罪直隶山东江南照例行并
　　谕各直省遇有灾之年该督抚将清理刑狱之处奏闻请防
　　又
　　命江苏安徽秋审减等时以上下两江被水
　　特谕两省秋审人犯中或情有可矜及多年缓决者皆减等完结以示因灾恤刑之意
　　又
　　命照乾隆四年例酌减缓决罪囚并
　　谕情实未勾人犯内有情罪稍轻者亦着分别具奏
　　八年减释徒罪以下并加恤重囚奉
　　谕今嵗天气炎热甚于往年省刑之典允宜举行着刑部于在京徒杖以下轻罪查明减释其重犯虽法无可寛际此炎天着添盖席棚给与氷汤药饵无致病暍
　　又以山东河南祷雨
　　命照例省刑
　　又停止秋决
　　又定孀妇独子声请留养之例凡孀妇独子有犯戏杀误杀等案如伊母守节已逾二十年者该督抚查明被杀之人并非孤子取结声明具题法司核请留养其鬭殴杀人者审无谋故别情该犯之母守节二十年而又年逾五十者亦准其照例声明法司夹签入本恭
　　钦定至军流徒罪果系合例声明报部照例分别减等
　　发落【互见刑制门】
　　又
　　上恭谒
　　永陵
　　福陵
　　昭陵礼成赦奉天等处人犯奉天府宁古塔黒龙江等处罪犯除十恶外其余死罪减等军流以下俱寛释九年以天旱炎热省刑恤囚如八年例
　　又停止秋决时以甲子再周
　　国家承平百年本年
　　朝审秋审情实人犯停其勾决
　　十年以雨泽愆期
　　命减释徒杖以下罪犯
　　十一年
　　诏赦天下奉
　　谕朕临御以来爱育黎庶惟日孳孳于兹十年矣惟念各省获罪之犯其中轻重亦有差别国家赦宥之典或因行庆施惠或因水旱为忧间一举行今朕哀矜庶狱不忍令其淹滞圜扉所有刑部及各省监禁人犯除情罪重大外余着分别减等发落军流徒杖以下人犯一并分晰减等完结俾同沾肆赦之恩勉图
　　自新以副朕协中钦恤至意
　　又
　　命军流人犯到配已过十年者分别奏请省释回籍
　　又
　　命各省羁禁人犯经督抚审题部驳未结及各省未经审题案犯事在恩防以前者俱酌分别减免请防又
　　上巡幸五台命寛减直隶山西二省军流以下罪犯
　　停止秋决
　　十二年以天旱
　　命减免缓决五次及徒罪以下人犯
　　十三年
　　上巡幸山东命寛减直隶山东两省缓决五次及军流
　　以下罪犯
　　又停止秋决
　　十四年以平定金川
　　诏赦军中获罪枷号人员
　　十五年寛恤声请留养未邀减免之犯
　　谕国家定有独子留养之例凡属情轻俱已邀免惟是愚民无知轻身鬬狠不知留养为格外之仁或转恃此为幸免之路以致罹于法网因于案情稍重或理曲寻衅金刃重伤虽经督抚声请仍以原罪定拟不准留养固属该犯罪所应得但声请之案不过寻常鬬殴等类防不至入于情实徒使淹禁囹圄不得侍养而穷老孤孀无所倚赖深可轸恻朕思此等罪犯本非有谋故重情为常赦所不原既经定拟拘系逾时已足驯其桀骜之气应量为末减俾得自新上年秋审经九卿定议矜减者止有二起余仍监着该部查明各犯祖父母父母现存果无次丁侍养俱以可矜减等请防发落嗣后独子犯罪未邀寛减者该督抚于秋审朝审册内声明九卿覆核时照此办理以昭轸恤无告之意至十九年三月并
　　谕十五年以前此等亲老丁单之犯间有原题内未经声叙者亦着各督抚查明准其一体入于另册量予末减
　　又以天旱减释徒罪以下人犯
　　又以册立
　　皇后恭上
　　皇太后徽号礼成
　　诏赦天下本年内外秋审情实人犯俱停处决其缓决五次以上者量予减等妇人犯罪除十恶外余俱赦免
　　又
　　上巡幸河南
　　命寛减该省军流以下罪犯
　　十六年酌减缓决三次以上人犯
　　又停止秋决
　　十七年
　　命展热审减等限期向例热审减等以立秋日为止立秋在六月内者以七月朔日为止至是
　　上以天气炎热着展至处暑日为止越旬日雨泽尚未
　　霑足复
　　谕刑部仍行减等俟雨足后照旧办理
　　十八年以天旱减释徒罪以下人犯
　　又
　　命酌减缓决三以上人犯并
　　谕各犯有情罪本重歴年查办未经寛减而定案在康熙雍正年间缓决十余次至数十次内有一线可原者亦着查明分别请防【互见详谳门】
　　十九年矜恤寻常鬬殴未经声请留养之犯奉
　　谕从前各省鬭殴情罪稍重之案经部定议不准留养后因此等人犯秋审时原不至入情实乾隆十五年特颁谕防令各该督抚秋审时另册办理但十五年以前此等亲老丁单之犯间有原题内未经声叙者遂不得一例邀恩情亦可悯着各该督抚将从前未附声明确有成招原案可凭者准其一体入册量予末减以示钦恤
　　又
　　上恭谒
　　三陵礼成赦奉天等处人犯
　　又停止秋决
　　二十年以平定伊犂
　　诏赦天下除谋杀故杀外如原无仇隙偶因一时忿激相殴伤重致死者将凶犯免死决杖一百照例追银给死者家属军流以下槩予减等
　　二十一年
　　上东巡命寛减山东现在军流以下罪犯
　　二十二年
　　上南巡命寛减江苏安徽浙江等处军流以下罪犯二十三年以天旱减释徒罪以下人犯
　　又以天旱酌缓寻常处决案犯
　　二十四年以天旱减释徒罪以下人犯
　　又以平定回部
　　诏赦天下流徒人犯在配身故妻子准回原籍现在军
　　流以下人犯槩行减等发落
　　二十五年酌停秋审解勘女犯凡斩绞监妇女业经解勘一次情罪显然无可改拟者下次即停其解审其外省定拟可矜具题经九卿防核缓决者次年秋审核其无异亦即停其解审以昭矜恤二十六年恭逢
　　皇太后万夀圣节
　　诏赦天下先是七月以今嵗恭逢
　　皇太后七旬万夀举行庆典
　　特谕刑部将朝审秋审各犯缓决至三次以上者核其
　　情罪分别减等至是
　　恩准部议减免死罪以下五千一百八十余人又停止秋决
　　二十七年
　　上南巡命寛减江苏安徽浙江三省军流以下人犯
　　八月分别寛减可矜人犯
　　命刑部会同九卿于可矜人犯内有情切天伦一时义忿所激与寻常鬭狠不同者量为区别照免死减等例再减一等发落【互见详谳门】
　　二十九年
　　命缌麻服属人犯照期功以上例于停勾二次后着大学士会同该部一体省核改入缓决【互见详谳门】
　　又
　　勅部详定论功免死例绿营官兵一体矜恤【详见刑制门】
　　三十年
　　上南巡
　　命寛减江苏安徽浙江三省军流以下人犯
　　又
　　命刑部将朝审秋审各犯缓决至三次以上者分别情罪减等发落
　　恩准部议减免死罪以下六千二十五人并
　　寛减缓决十次以上者三百三十三人
　　三十二年
　　上巡幸天津
　　命寛减直隶军流以下人犯
　　三十四年
　　命刑部将朝审秋审曾经三次缓决者核其案情分别请防减等【详见详谳门】
　　三十五年
　　上巡幸天津
　　命寛减直隶省军流以下人犯
　　又以京师雨泽愆期
　　命刑部寛减军流以下人犯及因事牵涉拘系者速予
　　省释
　　三十六年
　　上巡幸山东
　　命寛减山东省军流以下人犯悉予减等发落
　　又以雨泽愆期
　　命清厘庶狱
　　又恭逢
　　皇太后八旬万夀圣节
　　诏赦天下先是五月以雨泽愆期奉
　　命寛减军流罪犯并
　　谕秋审册犯内有经三次缓决者其情罪俱尚可原今嵗恭逢
　　万夀庆典此等人犯亦当在
　　恩诏寛减之例又何必令其久系囹圄着刑部查明分别减等具奏以清庶狱而召和甘
　　三十七年
　　勅查逓年未勾情实人犯改入缓决
　　谕朝审情实人犯内有屡次未经予勾者所积渐多着刑部将已阅五年之官犯常犯查明具奏下次即改入缓决册内
　　三十八年
　　上巡幸天津
　　命寛减直隶省军流以下罪犯
　　三十九年以近畿微旱
　　命刑部寛减军流以下等罪
　　勅直隶总督周元理一体遵行
　　又
　　命酌减缓决人犯时以雨泽愆期
　　谕刑部将自乾隆三十六年以来至本年秋谳时应入缓决三次以上罪犯并缓决一二次者查明奏闻分别减等以昭钦恤【互见详谳门】
　　又
　　命查秋审朝审未勾人犯改入缓决
　　谕嗣后秋审朝审情实人犯有经十次未勾者着刑部查明于下次改入缓决但不得擅改可矜着为令又以朝审情实官犯旧案余存者太多复
　　命查明有经五次未勾者即改入缓决
　　四十一年以两金川全境荡平
　　上巡幸山东告功
　　阙里
　　命寛减直隶山东军流以下人犯
　　又恭上
　　皇太后徽号册宝
　　诏赦天下
　　又
　　命寛减缓决人犯自三十九年查办之后秋谳拟入缓
　　决者积有六千余名刑部遵
　　防分别奏请减等发落
　　四十二年以雨泽愆期
　　命清厘滞狱
　　又
　　孝圣宪皇后升祔礼成
　　诏赦天下直省军流以下人犯分别减等
　　四十三年
　　命省释在配军流人犯
　　上以直省军流人犯自乾隆十一年省释之后歴时已
　　久到配渐多
　　谕各省督抚查明已过十年者咨部照前例核议省释其在配自能谋生不愿回籍者聴
　　又以河南旱祷雨
　　命寛减开封彰徳衞辉怀庆河南五府属军流以下人
　　犯寻又奉
　　谕通省一体酌减并清理庶狱以召和甘
　　又以京畿雨未霑足
　　命刑部寛减罪囚
　　又
　　上恭谒
　　祖陵礼成赦奉天等处人犯
　　四十四年
　　命刑部寛减缓决人犯其官犯另列清单恭谕防着为令
　　四十五年
　　皇上七旬万夀正月
　　诏赦天下
　　又
　　上南巡
　　命寛减江苏安徽浙江三省
　　恩诏后军流以下人犯
　　又停止秋决
　　四十七年秋审朝审三次缓决人犯八千五百余名
　　命刑部分别减等发落
　　四十八年京畿雨泽愆期
　　命清厘庶狱
　　又
　　上躬诣
　　盛京恭谒
　　祖陵礼成赦奉天等处人犯如前例
　　四十九年
　　上巡幸江浙
　　命寛减军流罪犯照歴次
　　南巡之例四月以山东直隶旱并
　　谕二省军流人犯一体加恩各予减等
　　又
　　命酌减秋谳缓决人犯六千三百七十二名
　　五十年
　　皇上以纪元五十覃庆元正
　　诏赦天下
　　又省释监禁缓决人犯在七十以上者
　　谕本年举行千叟宴盛典官民耆老咸被恩施军流人犯亦概予减等其监禁缓决人犯年在七十以上者着加恩分别减免释放
