<!-- { "loadSidebar": true } -->
　　又戸部议运京铜铅经吏部以运员开行以后定有逾限处分而开行以前迟逾向无定例伏思处分之轻重总以限朝为权衡其未经开行与既经开行责任各有攸归自应分晰酌定以昭画一查向来运铜委员抵泸州领兑过秤打包雇船装运定限五十五日者原因在永宁泸州两地分领予限是以寛余今既在泸州一处领兑较便应酌减二十日止准扣限三十五日作为开行以前之定例至铅运委员自永宁领兑装运赴泸州向来予限三十日自泸州至重庆予限二十日在重庆镕铅按照每日镕化二万余觔计算照旧每运限三个月又在重庆雇船开行限二十五日应请均作为开行以前之定例合计前后限期虽分而于旧例仍无増减嗣后运员任意逗遛以致开行逾限者即照违限议处不准扣除定限如此则各该员自顾考成益加迅速儧办于京运实属有禆从之贵州巡抚裴宗锡言近年滇铜丰旺现又増给厰价商民采挖踊跃除供京省外应有余剰而黔省自减炉以后不惟铸息缺额而官钱既少市价増昻请拨滇铜之有余补黔局之不足将原减炉五座复加安设在滇省每年只加拨铜十一万一千觔为数无多亦属易办戸部议如所请从之臣等谨按宝黔局向设炉二十座年铸四十六卯额用滇铜四十八万八千四百觔黔铜三万二千四百觔嗣因黔厰产铜甚旺续加二十三卯迨乾隆三十五六两年黔省钱价平贱铸钱艰于销售又值铜厰渐衰滇省亦以产铜不旺减拨铜十一万一千觔经前抚宫兆麟李湖先后裁去二十三卯复裁炉五座仍照四十六卯分铸至是始补足二十炉之数嗣于四十四年滇省产铜稍少议减贵州省额买滇铜十分之三将该局四十六卯减铸十卯
　　四十二年署云贵总督图思徳言滇省局存钱文自三十九年起至四十一年十月底止仅存钱四千八百余串自应仍照向例以三成搭放但查省局原设炉二十五座今又新添炉一座约计每年铸获钱文除驿站鞭祭等项及搭放三成兵饷外尚余钱三万二千串有竒别无需用久贮易致贯朽请自本年为始俱以银钱对半搭放戸部议如所请从之
　　【臣】等谨按云南省局铸出钱文向例用银七钱三搭放兵饷嗣以局钱壅滞经前督呉达善等节次奏明以银五钱五各半搭放至三十八年又因局钱积至十八万余串之多复经督臣彰宝奏请全数支给钱文至是仍循乾隆二十七三十等年之例各半搭给寻于四十三年督臣李侍尧又以钱价平贱兵丁暗中亏折奏请如钱价在一千二百文以内照例搭放如在一千二百文以外悉给银两
　　四十四年云贵总督李侍尧言滇省所筹铜数只有一百九十余万觔不敷各省采买谨就三迤地势民情悉心酌核除省城东川府需钱较多未便议裁外请于大理局减去一座只留三座将省局二十五炉内减去五座移设大理共成八炉广西局裁去四座将东川局二十炉内减去四座移设广西各加铸半卯其临安曲靖保山三局复设十三座尽数裁去以节铜觔统计滇省共存四十八炉年共需铜一百一十余万觔较上次节省铜七十一万余觔连前次余存节减铜共获铜二百四十万余觔合之各省鼔铸实用铜数止不敷铜二十余万觔宁台厰现有旧存铜觔尽可凑拨加以现在广跴子厰多开硐已有可望撙节筹办自可源源接济从之至四十五年又以各厰采铜竭蹶且距省稍逺稽察难周将大理府所设八炉遵
　　防移归省局其东川府只留十座余六座与广西局炉
　　四座一并裁撤
　　又减广西省炉座先是广西省鼓铸十六炉年用铜三十八万三千余觔上年以滇省近年出铜较少将广西省年买额铜减十分之三经巡抚呉虎炳奏请减炉三座今请于四十四年夏季起再减一炉共减铜九万五千九百余觔除本省金鸡头厰获铜抵补应用外尚应买滇省高低铜二十五万八千觔有竒计比从前减铜十二万五千觔有竒其遇闰之年仍请加买至减存十二炉年止铸钱五万七千六百串其炉匠工料薪水杂费概以银两给发从之
　　【臣】等谨按是年湖北宝武局亦以滇铜短缩减买十万觔除添买汉镇商铜五万九百觔有竒抵补外仍不敷年需四十万觔之数议准于二十四卯之中酌减三卯
　　四十五年戸部议查直等设局鼓铸均系派委府防州县等官司道大员唯总理稽查即云南东川等局亦系派委府州等官经管责成该管道员稽查独宝云局以臬司自为管办耳目稍有未周弊端即难尽絶且与各省成规不能画一应如该督所奏即以云南府知府职司鼓铸局务每年奏销即由该府造册转报以専责成而昭画一仍令臬司不时详察倘有夹带等弊一经查出即将局员严叅并将总理之臬司一并勘究
　　四十六年戸部议查四川宝川局新旧设炉四十座嵗需本省铜一百四十万觔嗣因该省铜觔不敷接铸奏减新旧炉铸十二卯今据该督文绶奏近来各厰产铜嵗止七八十万觔请再停十二卯连前共省铜六十万觔核计近年出铜之数足供配铸其每年应用黒铅四十九万八千觔以供正铸近年本省各厰产铅四五十万觔除供加卯应用外尚余二十余万觔请嗣后存积三四年核计足敷旧炉正铸一年之用即将黔铅停买一年现在局存黔铅一百五十九万余觔足敷两年鼓铸所有本年应买黔铅缓至来嵗秋间再行酌办得
　　防允行
　　四十九年四川总督李世杰奏称钦奉
　　谕防铜铅一到川省即系该督应办要件此项船只着交沈清任率属妥办以専责成等因沈清任止能于所辖之重庆地方照料其自永宁至泸州泸州至重庆自应一体専派大员督同地方官代为雇备查永宁道驻劄泸州铜铅两运所过地方皆其専管应请即责令该道督同永宁县知县泸州知州按照定价代为雇办倘有疎虞即将船戸柁水送至所在地方官追出原领脚价枷示河干其经过汉口仪徴两处均应换船装运亦应查照此例一律办理请
　　敕下湖北江苏各巡抚严饬各地方道员督属代为雇
　　办以昭慎重户部议如所请行
　　五十年户部议宝泉局每年鼓铸七十五卯需用黒铅五十万一千余觔向系贵州湖南两省办解铅四十六万七千余觔嗣因贵州产铅不足于乾隆四十年暂改归湖南代办四十八年又以楚省产铅渐少黔省现存铅一百余万觔请自四十九年起与湖南各半分运在案今据寳泉局监督请每年添办三万二千九百五十二觔以敷每年需用之数应令黔省于余积铅内自乙巳年起每年添办解京以供鼓铸至称宝泉局库存黒铅无余请于该局额运之外添办二十五万觔先行委员赶运查顔料库黒铅现存至八十九万余觔应即于余存铅内拨给二十五万觔以济急需而运脚又大可节省从之
　　又定各省钱局交代之例
　　谕据陈用敷奏黔省向例臬司经管钱局收支数目按月造报年底由藩司盘查详报彚入藩库实存银数于臬司新旧交代时并不造册移交新任亦不具结造报如接任之员查有未清即将上次盘查之藩司具奏之巡抚防处办理似未平允等语局库闗系钱粮自应一体交代方为详慎嗣后各省钱局无论藩臬及道员经管者于新旧交代时俱着前任造册移交新任并具结造报巡抚倘有欵项未清即将前任经管之员防处庶足以専责成而昭郑重













　　皇朝文献通考卷十八
<史部,政书类,通制之属,皇朝文献通考>
　　钦定四库全书
　　皇朝文献通考卷十九
　　戸口考【一】
　　【臣】等谨按古者夫家之数稽于司徒生齿之版登于天府盖有徳而后有人即戸口之登耗可以徴治理焉而夫布口算之则亦国家惟正之供与田赋并列者也马端临通考戸口一门备载厯代戸口丁中赋役附以奴婢续考因之我
　　朝土宇皈章靡逺不届
　　国初立编审法以稽人民之数后定为五年一举丁增而赋亦随之
　　圣祖特颁恩诏自康熙五十年以后滋生人丁永不加赋天恩浩荡亘古未有至直省丁徭多寡不等率沿明代之旧有分三等九则者有一条鞕征者有丁随地派者有丁随丁派者后皆次第改随地派俾无业之民永免催科之累加以
　　列圣重光休养生息戸口之版日增月益自书契以来未有如今日之蕃衍者益以征太平一统之盛超轶曩古也若夫八旗壮丁既庶且繁编审之规载于会典亦宜持书凡二卷
　　戸口丁中赋役
　　直布政使司人丁每口科银三分至二两六钱五分七厘不等
　　奉天府属人丁每口科银一钱五分至二钱不等江南江苏布政使司人丁毎口科银一分四厘零至二钱零不等科钱五文零不等
　　安徽布政使司人丁每口科银五分至五钱一分九厘零不等盐钞小口每口科银七厘四毫零山西布政使司人丁每口科银一钱至四两五分三厘六毫不等更名屯丁每丁科银一钱至三钱零不等
　　山东布政使司人丁每口科银五分三厘九毫零
　　至七钱八分零不等收并卫所每丁科银二钱至三钱五分零不等
　　河南布政使司人丁每口科银一分至一两二钱零不等收并卫所每丁科银二分至一两五钱零不等
　　陜西西安布政使司人丁每口科银二钱
　　甘肃布政使司人丁每口科银二钱
　　【臣】等谨按旧会典西安等处民丁自四分四厘九毫零至七两三钱八分九厘不等巩昌等处民丁自三分二厘六毫零至八两七钱七分八厘五毫零不等又有更名地收并卫所地监牧地其丁银亦有多寡不同兹据新会典所载见行之例而附见旧例于此
　　浙江布政使司人丁每口科银一厘至五钱七分二厘五毫不等科米二合三勺至三升三合零不等
　　江西布政使司人丁每口科银三分二厘零至一两三钱四分六厘三毫不等盐钞小口每口科银二厘六毫零至九厘五毫零不等
　　湖北布政使司人丁每口科银一钱五分四厘四毫零至六钱四分三厘八毫零不等
　　湖南布政使司人丁每口科银三分零至八钱三分五厘零不等
　　四川布政使司人丁每口科银一钱二分零至五钱一分九厘一毫零不等
　　福建布政使司人丁每口科银八分三厘九毫零至二钱九分一厘零不等盐钞小口每口科银一分四厘七毫至一分八厘一毫零不等
　　广东布政使司人丁每口科银一厘九毫零至一两三钱二分六厘零不等
　　广西布政使司人丁每口科银一钱五分零至四钱五分零不等
　　云南布政使司人丁每口科银三分至五钱五分不等
　　贵州布政使司人丁每口科银一钱五分零至四两零不等
　　顺治十三年戸部议定赋役全书内惟江西福建广东有妇女盐钞银按口征派不等他省无妇女名色其盐钞银均派地丁内仍照旧行康熙十一年议赋役全书内直有流寓人丁山西有久流近流人丁改为实在人丁幼丁改为新编人丁浙江等省妇女小口徭银改为食盐钞银
　　【臣】等谨按丁税之法以贫富为差分上中下三等其科银之多寡各省不同就一省之内州县又各不同又民丁之外别有军丁屯丁匠丁灶丁站丁土丁渔戸寄庄丁寄粮丁诸名各有科则入
