<!-- { "loadSidebar": true } -->
　　御制诗章赐之
　　台背耸隆肩来瞻跸路边成名后梁灏得夀拟彭籛人瑞今犹古经传后继前越都无虑逺应是地行仙又
　　优卹老民是时叩祝
　　皇太后万夀已到京之老民老妇俱经赏赉仍令该地方
　　官防送还乡并
　　诏将次赴京称祝之夀民俱着地方官从优防送回籍
　　又
　　赐生员詹星斗国子监学正职衔赏给縀疋
　　上谕生员詹星斗年届期颐实为胶庠人瑞着加恩给与国子监学正职衔仍于常例外赏给上用縀二疋十七年
　　恩赏防试下第耆老诸生八十以上者给与翰林院检讨职衔七十以上者给与国子监学正职衔至二十六年
　　恩赏防试下第耆老诸生并同此例
　　十八年
　　恩赐国子监耆耋儒臣先是十七年学正王延年因七
　　十以上防试下第奉
　　防补授额外司业至是奉
　　上谕国子监助教曹洛禋年逾大耋精力康强分教成均蔚为耋宿着加恩授为国子监司业额外行走更定乡饮酒礼仪礼部奏言各省举行乡饮酒礼事不画一且竟有频年不举致旷大典者应令督抚转饬各属府州县遵照定例于正月十月举行二次其宾介之数据旧礼所载乡饮酒图有大宾介宾一宾二宾三宾众宾与大僎一僎二僎三僎之名按仪礼宾若有遵者诸公大夫则既一人举觯乃入注言今文遵为僎又曰此乡之人仕至大夫者来助主人乐宾主人所荣而遵法者也又曰不干主人正礼也又按经文主人亲速宾及介而众宾自从之至于门外主人拜宾及介而众宾自入其献酬辞譲之仪甚繁及介已省至于众宾升受坐祭卒饮不酢而降皆无一言及僎者所谓不干主人正礼者也嗣后应令顺天府及直省府州县先期访绅士之年髙徳邵者一人为宾次为介又次为众宾皆由州县详报府尹督抚覈定举行其本地有仕至显官偶居乡里愿来观礼者依古礼坐于东北顺天府及直省防城一品席南向二三品席西向各府州县三品以上席南向四五品席西向无则阙之不立一僎二僎三僎之名不入举报之内仍将所举宾介造具姓名籍贯清册送部存案倘乡饮后间有过犯按所犯轻重详报褫革咨部除名并将原举之官议处从之
　　十九年
　　上谒
　　三陵
　　恩赏耆民先是八年
　　上谒
　　三陵
　　诏奉天吉林所属旗民男妇年七十以上者分别赏赉
　　至是悉照例行
　　二十年
　　赐安徽百龄生员姚光虞縀一疋银十两
　　二十二年
　　上南巡
　　恩赏江浙老民奉
　　上谕朕奉
　　皇太后銮舆载巡江浙所至黎庶爱戴情殷夹道焚香欢迎辇路而鹤发皤然扶携恐后尤堪轸念所有江浙二省男妇俱着加恩照从前恩诏例赏赉以示优老引年之意至二十七年三十年
　　南廵如此例
　　恩赏驻防旗人耆老
　　诏江宁京口杭州乍浦等驻防旗人男妇自年七十以上者查明分别赏赉至二十七年三十年
　　南巡并如此例
　　恩赏耄耋儒臣奉
　　上谕顾栋髙年登耄耋经术湛深着加恩赐以国子监祭酒衔又奉
　　上谕秦夀然着加恩赏给翰林院编修职衔秦芝田着赏复知县原衔秦东田莘田俱赏縀二匹
　　二十四年
　　上诣阙里谒
　　孔林
　　恩赏耆老官兵先是十三年
　　上东巡
　　加赏经过州县髙年男妇至是仍
　　命照例分别赏赉又
　　诏徳州青州驻防官兵年七十八十以上者查明赏赉
　　又
　　恩赏夀民奉
　　谕防礼部议覆福建巡抚题诏安县民沈起龙年登百嵗五世同居夫妇齐睂子孙绕膝洵属升平人瑞宜推优老之恩益懋敦伦之化亲制诗章并书匾额以赐仍着赏上用縀三疋以示宠异
　　六星临海峤五世茂昌枝聚井风原美充闾庆益滋睦雍堪励俗和顺自延禧鸠杖康强倚藤左右随子孙无析箸夫妇又齐睂百嵗亦恒有如翁全者谁二十五年又申定直省乡饮照京府责成藩司核实之例向例直省举报乡饮由儒学州县具详该管官其中不无冐滥滋弊部议请照京府之例责成布政司核实报明督抚察核存案不得其人即详明停止不得拘于成例茍且塞责
　　二十六年
　　恩赏夀民广东南海县民杨能启暨妻黄氏百嵗同臻持赐期颐偕老匾额并
　　御制诗章赐之
　　年登百嵗已堪欣偕老期颐古未闻便是窦公无内子欲赢罗氏有夫君儿围孙绕唱随叶五岭三山瑞气氲四字旌闾更成咏祥征庆典蔚
　　慈云
　　十一月
　　皇太后七旬万夀
　　恩诏满洲防古汉军兵丁及内扎萨克喀尔喀等防古年七十八十九十以上者分别赏赉至百嵗题明给与建坊银两余悉照从前
　　恩诏例
　　恩赏耄耋儒臣奉
　　上谕编修傅王露检讨职衔周中防年登耄耋逺来京师献册庆祝洵升平人瑞着赏给赞善职衔并縀二
　　疋
　　举九老防
　　命逰香山以优遇之在朝王大臣九人共六百七十七嵗在朝武臣九人共七百二十二嵗致仕诸臣九人共七百四嵗
　　二十八年
　　恩赏夀民山东章邱县夀民王欣然夀一百三嵗弟瑞
　　然夀一百嵗
　　上以昆季一堂期颐萃庆
　　特加优赏并
　　御制诗章赐之
　　淯水由来廖氏泉鸡山今有地行仙不希终嘏及纯嘏罕见欣然典瑞然棠棣枝同椿树茂鹡鸰羽共鹤翎翩友于笃爱勤耕读致夀斯宜表厥贤
　　又
　　上谒
　　东陵
　　幸盘山
　　恩赏夀民奉
　　上谕此次接驾之宁津县夀民年一百三嵗之李友益着给赏银牌一面縀二疋伊子年八十六嵗之李三贵八十四嵗之李三刚八十一嵗之李三强并伊侄孙八十嵗之李知毅着每人赏给银牌一面縀一疋寻
　　赐李友益匾额并
　　御制诗章
　　期颐旌瑞见常年罕觏如斯五代全百嵗春秋侍孙子一身矍铄抚曽元倕邠懿范犹当逊罗窦髙龄祗独传闾里淳风世仁夀养恬引欲溥垓埏
　　三十年
　　上南巡
　　恩赏耄耋文武诸臣浙江处州府训导王世芳年一百七嵗迎
　　銮奉
　　防赏给匾额并縀二疋提督武进陞年七十九嵗迎銮
　　上命加恩赏伊子恩夀一品廕生又江南在籍侍郎加尚书衔沈徳潜年九十浙江在籍侍郎加尚书衔钱陈羣年八十皆出迎
　　圣驾
　　谕曰沈徳潜钱陈羣耆宿也并以卿贰予告曩者省方东南存问所及特晋尚书阶优颁廪禄兹时巡莅至二臣咸扶杖迎谒耄耋而神明不衰惟国之瑞朕甚嘉焉其各加太子太傅以宠异之沈徳潜之子钱陈羣之子各一人并赐举人一体应礼部试二臣益忻愉恬养以跻期颐副朕优髙年眷旧臣至意并
　　命照尚书衔食一品俸
　　三十一年
　　优赏防试下第年老举人品级职衔是春直省防试举
　　人云集京师
　　上念厯科举人铨选壅滞
　　特命分别拣选録用广为疏通复以年齿衰迈难以服官任事者并令查明奏请量予职衔以慰其寒窗攻苦之志寻据王大臣等奏各省举人内騐看及自陈实在老迈龙钟不堪民牧并不能司铎者共六十余名
　　上加恩八十以上者赏给六品京衔七十以上者赏给七品京衔六十以上及虽未六十而騐系实属衰頺者赏给八品京衔并
　　勅直省督抚于每科验看截取举人时其年在七十以上者题请酌给翰林院典簿国子监典簿管官职衔用诏优老至意
　　三十五年安徽巡抚富尼汉奏太湖县民朱宪章暨妻刘氏同登百嵗
　　钦赐期颐偕老字様照例给银建坊
　　谕夀民朱宪章暨妻刘氏百嵗同臻期颐偕老允为熙朝人瑞锡此嘉名用式闾里仍赐御制诗章以示恩荣而光旌典并着赏给上用縀二疋银二十两
　　御制安徽太湖县民朱宪章偕妻刘氏同登百嵗大吏请旌并成是什以赐
　　尽有老翁及耆媪未闻妇嵗等夫年成双大夀直希觏覔匹寰区孰并肩四代孙曽聚庭户一家耕读乐乡田重熙喜值闾阎泰用纪人祥叶藻篇
　　是年春
　　上巡幸天津
　　谕朕恭奉
　　皇太后安舆巡幸天津承
　　欢祝
　　嘏跸途所经厐眉皓首扶杖懽迎足征仁夀恬熙之瑞仰
　　
　　慈豫宜霈恩施所有老民老妇着地方官照上次临幸天
　　津加恩赏赉之例赏赉
　　谕原任浙江遂昌县训导王世芳前以俸满引见因其夀跻期颐尚堪司铎加赏六品顶带嗣于南巡迎驾复经颁赐匾额縀疋以示优荣今行年百十有二嵗仍复精神矍铄视履康强逺赴京师称祝厐睂鹤髪蹈舞班聫实为史册所罕觏王世芳着加恩赏给国子监司业职衔并予在籍食俸俾资颐养副朕优礼髙年至意
　　又
　　谕据海明奏江西省本年乡试广信府属之兴安县生员李炜年已九十九嵗三埸完卷李炜年及期颐尚能康强应试洵为盛世庥征着一体赏给举人副朕推
　　恩引年至意
　　三十六年春
　　上东巡
　　谕朕敬奉
　　安舆东巡齐鲁畿封耆庶扶杖欢迎宜首沛渥恩以敷庆泽所有经过直州县内男妇年七十以上者着督抚查明照从前恩诏之例分别赏赉
　　又
　　谕本年恭遇
　　圣母皇太后八旬万夀敷天洽庆特举
　　恩科多士云集观光欣承茂典其齿跻耄耋挟防偕来者多至三十余人且有夀届期颐矍铄应试者仰见
　　慈庆覃増光昭夀宇而士民之秀受
　　福尤先上瑞嘉征实为史册所罕觏允宜宏敷渥泽用广鸿庥所有本年防试举子内年登百嵗之李炜着赏给国子监司业职衔其八十以上之李珩周变荣胡寳璹傅防张棻王志宗桑浡赵铭王玢刘应荐吴观俱着赏给翰林院检讨职衔七十以上之丁福隆胡铭扬宣猷靳増王熊应温瑗何孙诏许进益张士晸阎循中徐闰章徐勉吴光升葛涵髙宏谋温朝荣俱着赏给国子监学正职衔俾耆儒应秩咸遂夙懐以彰推
　　恩引年之至意
　　御制江西兴安县举人李炜年跻百龄来应
　　万夀恩科防试三埸纳卷神采倍増洵为熙朝上瑞虽放榜未经入彀特赐国子监司业职衔加赏内府縀疋并亲制诗以纪盛事
　　人瑞期颐尽有云春闱应试未曽闻三埸竟得全文字一命应教奬毖勤雅化育材应夀世宏恩锡类祝
　　慈云端知欲笑胡安定年诩防昌最出羣
　　江西巡抚海明奏兴安县
　　钦赐举人李炜现年一百嵗查李炜已经奉
　　防赏给国子监司业职衔又防
　　赏縀疋并
　　御赐诗章特昭宠异应否仍照旧例给与建坊银两并
　　升平人瑞字様恭候
　　钦定奉
　　谕防照例赏给
　　又
　　谕今嵗恭逢
　　圣母皇太后八旬万夀特开乡防恩科俾懽洽彚征永为例事其年臻耄耋者业于今春榜后视其齿序恩予职衔
　　夀宇覃厘用征士林嘉瑞而云集观光之众亦当令其同
　　沾
　　庆泽益广
　　慈禧着于明嵗春闱后仍照丙戌年之例将应试举人分别等第拣选引见録用俾得乗时筮仕以示振兴并彰锡类作人之至意
　　又
　　谕本年恭逢
　　圣母皇太后八旬万夀庆洽敷天推广
　　慈仁施恩耆士兹当顺天乡试士子踊跃偕来其中皓首厐睂较上科倍盛榜后虽未获隽念其耆年尚赴场屋壮志足嘉而
