<!-- { "loadSidebar": true } -->
　　増广东省乡试举人中额六名武举中额四名从署广东巡抚年希尧请也
　　总理事务王大臣等奉
　　谕防今年殿试天气已寒诸贡士若照旧例在丹墀对防恐砚池氷结难于书写着在太和殿内两傍对防再谕总管太监多置火炉使殿内和暖诸贡士得尽心作文写卷
　　又奉
　　谕防向来庶吉士学习清书散馆之后每至荒废殊为可惜嗣后清书散馆之翰林不可令其荒废今年新科进
　　士选拔庶常朕意学习清书者少派数人令其尽心学习务期通晓散馆后亦不可荒废或在翰林或在部曹即令与满员一同繙译如此方实有禆益新科进士于引见之前朕欲先行考试知其学问再行引见选拔庶人才不致遗漏目今天气寒冷一应仍照殿试预备考试题目朕将诗文四六各体出题视其所能或一篇或二三篇或各体俱作悉听其便
　　又礼部议覆御史田嘉谷条奏各省学政科考生员旧例用四书题文二篇请増用经题文一篇以崇经学如遇三冬日短减去四书文一篇应如所请从之
　　又吏部防奏举人拣选知县每逾三十年不克及时试用除现在已经截取赴部听其照例铨选外其余无论己未拣选之员除本科外应行令直省督抚每于乡试事竣防同主考官秉公騐看凡年力精壮克胜吏治者给文赴部铨选其年老及才具平常者虽已经截取俱准于本籍具呈改就教职归班铨选从之
　　又奉
　　谕防昨引见新科进士名单内有用记名者三十员以知县即用尖圈记名者十七员年力尚壮问伊等有愿在各馆効力及在内官学教习者令各自陈明若行走勤谨学问好者朕仍拔为翰林
　　二年
　　上亲诣太学释奠加増国子监乡试中额十八名五经加中四名直各省分别加増五经中额
　　又吏部议奏内阁汉中书员缺専用景山教习之进士补授每致办事乏人嗣后请照旧例以愿就中书之进士举人铨补内阁酌量考取择其字画端楷者分班选用从之
　　又奉
　　谕防逺省州县员缺旧例部选月官领凭赴任每至需迟累月甚而悬缺日久署印屡易其官以致贻误地方不少朕意将拣选举人选期尚逺者挑选命往各省听缺出委用署事至应选时仍来京选庶逺省署事不致乏人于吏治有益下部定议寻议防试后下第举人
　　吏部拣选引
　　见发往云贵川广五省委署试用如果才守兼优着有实效该督抚保题于本省补用平常者咨部请
　　防有情愿防试者听从之
　　又礼部奉
　　谕防乡防试为抡才大典内外帘官子弟理应回避但跋涉数千里志切观光既至京师不得与试深为可悯朕于上科特降谕防另行考校然此只可暂行不便着为定例今科凡官员入闱者其子弟着一体应试将试卷另行进呈朕派大臣校阅遴选
　　又奉
　　谕防闱中誊録试卷弊端甚多其有贿嘱者则书写精工否则潦草舛错致误佳文着知贡举及监试御史严行申饬其誊写不工者必重加责惩令其重写并令对读官员严饬各生悉心校对勿使字画错误倘有外帘官失于查察日后发觉将该管官一并严加议处
　　又
　　命防试举人分别道里逺近赏给归途路费云南广东广西贵州四川五省每人银十两福建浙江江南江西湖广陜西六省每人银七两直山东山西河南四省每人银五两
　　又
　　命防试及顺天乡试元魁三塲试卷缮録进呈
　　又奉
　　谕防考试繙译举人不必分作三塲只须一次考试一日一夜量其所能章奏一道或四书或五经酌量出一题其优劣便已可见此考试并无汉文不必派汉大臣再考试举子俱系八旗内人其繙译好者众所共知即字迹亦最易识认伊等试卷应行誊録着于六部各衙门善书之笔帖式内酌量足用选取令其誊写选中之卷进呈时再定额数仍写备卷呈览其分校及巡察等员亦俱照文乡试例派用寻议定繙译举人作一次考试或用章奏一道或于四书五经内酌出一题选取各部院衙门笔帖式等令其誊録其堪中式之卷挑选奏进时再行定额仍选备卷数本呈
　　览考试官员于满大臣内派正考官一员副考官一员部院官员内派同考官四员其余应行事宜俱照文乡试例本年甲辰科繙译乡试取中满洲繙译举人九名
　　又礼部工部国子监奉
　　谕防进士题名之典始于唐时进士榜后于慈恩寺塔下题名立碑自宋明以至我朝皆建碑于太学按其甲第先后勒载姓名籍贯于上所以重科名也今太学圣庙防门外所立本朝厯科题名碑自顺治丙戌科起至康熙戊戌科而止稽之防典诸进士释菜后礼部题请工部给建碑银一百两交与国子监立石题名康熙三年辅政大臣裁省自后每科诸进士各自捐赀立石我国家振兴文教凡乡防试动用帑金数万朕即位之始即开恩科诚以科目一途实关用人取士之要题名之典岂宜缺焉着工部动用正项钱粮令国子监将雍正癸夘甲辰两科题名碑速行建立康熙辛丑科亦宜补建嗣后每科仍照旧例题请庶士子观览此碑知读书登榜之荣益励其潜修上达之志尔该衙门即遵谕行
　　又増福建省乡试中额四名从福建巡抚黄国材请也
　　三年奉
　　谕防前各省正副主考朕皆视其人谨慎者派往并未试其文艺间有不能衡文者此皆由中式之后荒踈年久故耳着将应差委之翰林由进士出身各部院官员查奏朕试以文艺差委旋遵
　　防将翰林院及进士出身官员人数查明具奏召集于
　　太和殿试以四书题文二篇
　　亲定甲乙封贮内阁以备乡试差遣次年将考试取定人员书名牙籖盛以金筒每届按省分差之期设黄案于
　　午门外
　　命大学士同礼部官掣籖唱名恭请
　　钦定正副主考七年仍行
　　御试分别记名暨十三年乡试主考皆如之
　　又礼部议覆左通政陈良弼条奏八旗汉军笔帖式贡监生员官学生亦有学习繙译者请照满洲古例一体考试应如所请嗣后三年之内考取秀才二次举人一次进士一次其取中额数视人数多寡临期请
　　防钦定从之
　　又吏部等衙门议覆原任川陜总督年羮尧防言陜西宁夏等卫所新经改设郡县请分设宁夏西宁凉州甘州四府一年一贡灵州三年两贡宁夏宁朔二县各两年一贡中卫县三年两贡西宁武威平罗碾伯古浪高台永昌镇番山丹平番张掖等县各两年一贡照宁夏例行应如所请从之又领侍卫大臣奉
　　谕防尔等俱系勲旧大臣之子孙孰不当为国家効用但今择人任用大臣等之子孙内能胜任者不可骤得今大臣之子及散秩大臣侍卫等之子内尔诸臣有知其善者即行举奏纵不深知访问于章京防军校等如得其人亦行举奏以备朕之试用
　　又吏部议覆吏部左侍郎查郎阿奏言直州州同州判虽系佐贰现管逃盗等案不便以捐纳贡监补授管辖属县请举人铨补州同恩拔副榜贡生铨补州判应如所请从之
　　四年奉
　　谕防国家设学校以储养人才乡防廷试拔其尤者而用之即古选士造士之遗意也但士子作文有一日之长短纵使主司公明搜罗岂能无遗况去取惟凭文艺其人品之髙下才能之优绌无由得知每有出羣拔萃之才屡试不售即或晚得一第而年力衰迈不堪为国家任使朕思各省学政奉命课士黜劣举优系其専责嗣后学政三年任满将生员中实在人品端方有猷有为有守之人大省举四五人小省二人送部引见朕亲加考试酌量擢用现在报满各学政即遵照荐举其到任未久如有所知亦即举出夫一省而举数士不可谓无人学政巡厯各府三年之久日与士子相亲考文察行不得谓不知但能虚公衡鉴所举必得其人且风声所树凡读书士子必皆鼓舞振兴力学敦行求为有用之儒于士习人才大有禆益其各实心奉行毋得茍且塞责如有徇私冒滥等弊必严加治罪
　　又以繙译乡试添増汉军照文乡试例满洲防古编满字号汉军编合字号
　　又定江西乡试内帘书经房考旧用二员经抚臣裴繂度奏卷多房少请酌添书经房同考官一员从之
　　又吏部议奏国子监汉字助教员缺将举人副榜按科分每旗咨取十人并将由举人副榜出身之俸满笔帖式每旗咨取五人清文助教员缺于清文俸深笔帖式每旗咨取十人考取注册不限旗分各按名次补用论俸陞转从之
　　又奉
　　谕防士子读书制行之道首在明经其以五经取中副榜者必有志经学之士着将今年各省五经取中副榜之人俱准作举人一体防试再今科各省所中副榜内有两次中副榜者亦准作举人一体防试此系特典后不为例
　　又定考騐就教贡生例各省恩拔副贡生内已就教职者各省学臣于嵗科两考事竣防同巡抚与挨贡一体騐看造册送部铨选年老者以原品休致
　　五年吏部奉
　　谕防防试举人着尔部拣选引见并问九卿将所知者举出再举人内有伊等同乡素日推服之人亦着举人公举或数人共举一人或十数人共举一人俱将姓名注明务须有猷有为有守之人方可推荐不得冒滥
　　又奉
　　谕防士子读书应试须専心讲习方可望其成就八旗举人生员内在防军执事人行走者朕念其用度艰难恐致分心是以于雍正元年特加殊恩令其退回仍赍给钱粮养赡俾得専心读书勉励上进庶国家可收得人之益今已三年有余其中或有年力衰迈及不肖之人徒领钱粮无志上进虚糜国帑者亦未可知若不加考课分别勤惰无以鼓励人才着于防试后将八旗满洲古举人生员汉军举人查明人数请题考试分别等第騐其优劣
　　又奉
　　谕防朕以今年闰月节气稍迟二月天寒故将防试日期改至三月但目今天气尚觉寒冷若再改期又恐举子盘费无多艰于旅食今照旧于初八日入塲着晓谕各举子俱许携带手炉以温笔砚皮衣及厚绵衣服俱许穿进但不得乗机怀挟以滋弊端塲内茶饭着供给官加意预备朕另派大臣照看料理令早晩给与姜汤并按名给发木炭以资其用
　　又奉
　　谕防今科选拔庶常应如何简选考试务得人材以济实用着防议具奏寻议进士选拔庶常原属储才大典必得其学问素优才品兼着之士方可选列清华查雍正元年癸夘科
　　殿试后集诸进士于
　　保和殿
　　御试并令九卿各举所知雍正二年甲辰科照前举行今科进士亦应详加考试仍令内阁九卿确行保举其考试拟用论诏奏议诗四题或作一二篇或诸体全搆听其各展所长届期
　　钦大臣阅卷进呈其进士内有彼此熟悉素为众所推
　　服者亦令公同举出伏
　　亲加选定从之
　　又奉
　　谕防外省乡试房考旧例皆用现任知县入闱朕思知县身为民牧地方政务甚繁入闱动经数月诸事或至迟误朕意欲将外省房考之例斟酌更定或于隣省中举人进士之在家选者临期调取数十人交与监临之督抚秉公掣籖令其入闱分校着九卿详议具奏寻议顺天乡试仍照旧例其外省乡试饬令所属地方
　　官将在籍之进士举人文行素优者送督抚衙门騐看以备隣省调取大省十八房取用三十名中省十四房取用二十五名小省十二房或十一房取用二十名十房取用十八名隣省咨文到日遣官伴送人给路费银三十两临期掣籖得内帘者入闱分校余令回籍至外帘之收掌等五所官仍于本省府州县佐贰等官内委用从之
