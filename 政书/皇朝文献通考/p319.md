<!-- { "loadSidebar": true } -->
　　寺建于
　　避暑山庄湖北岸之东即
　　御题山荘三十六景中之甫田丛樾地也我
　　皇上敬承
　　圣祖仁皇帝巡边讲武
　　家法嵗驻
　　山荘
　　孝思纯笃爰
　　躬度平敞地特崇
　　寳构防奉
　　圣祖仁皇帝神御名曰
　　永佑以志
　　祖恩鸠工于乾隆十五年至十六年秋告成明年増建后
　　楼至十八年夏工竣
　　御制
　　永佑寺碑文
　　昔如来以法王御世宏济人天徧现十方虚空不住顾其安立道场必在灵山寳地鹫峯鹿苑精舍荘严盖圣迹所留尤福祐之所聚矣我
　　皇祖圣祖仁皇帝以无量寿佛示现转轮圣王福慧威神
　　超轶无上
　　省方览胜乃睠热河建山荘为
　　清暑地因岩壑自然之势示茅茨不剪之规
　　养性怡神从容综理而风雷之所鼓动雨露之所涵濡神化周通不疾而速犹佛之林间燕坐洒落安禅而説法则声震大千庆生则施洽羣有也予小子蚤年随侍仰见我
　　皇祖清晏娱游无逸乃逸对时育物天地同流至于今弹指三十余年秋狝之余时复税驾于此松云如旧榱桷翘瞻感
　　陟降之在庭思报
　　恩而荐福遂即山荘内万树园之地创立精蓝爰名永佑固不特钟鱼梵呗足令三十六景借证声闻我
　　皇祖圣日所照千秋万嵗后子孙臣庶无不永如在之思是即释迦之耆阇崛山金刚法座天龙拥防相好依然而朕之绳
　　武宁
　　亲祝厘养志者于是乎托庶其无忝
　　前志云尔
　　乾隆二十七年秋恭奉
　　世宗宪皇帝神御于寺楼之
　　东室先是即寺建楼既防供
　　圣祖仁皇帝御容于
　　中室至是以比嵗秋中
　　驻跸山荘八月二十三日届
　　世宗宪皇帝忌辰
　　皇上思慕斋居时殷僾忾爰恭奉
　　神御于
　　东室至日
　　上防诣瞻拜用申依恋楼西偏精蓝三楹顔曰写心精舍每嵗
　　上谒
　　神御时
　　临憇于此
　　乾隆四十四年秋
　　上诣
　　松鹤斋
　　孝圣宪皇后御榻前行礼
　　【臣】等谨按
　　松鹤斋为我
　　皇上恭奉
　　慈舆避暑夏凊之所
　　皇上恪守
　　前规不敢屡奉
　　神御故惟于
　　御榻前申依恋之忱自是每嵗
　　驻跸遇荐新及节日皆
　　亲诣瞻礼
　　【臣】等谨按热河
　　避暑山荘康熙四十二年建
　　圣祖仁皇帝嵗临避暑遂秋狝于木兰用绥拊防古四十
　　八藩之部我
　　皇上绍承
　　家法每秋尝驻
　　山荘嵗乙亥平定准噶尔己夘平定回部先后诸藩之新臣附者皆来朝于
　　山荘
　　湛露优霑中外禔福盖益以昭
　　圣祖仁皇帝留贻之厚于无疆矣恭读己夘秋
　　驾临
　　山荘
　　御制诗有永佑寺瞻礼
　　皇祖神御感成长句曰
　　灵台经始庶民攻逐处
　　奎章仰
　　圣踪
　　神御肇禋思
　　所喜
　　祖恩如昨报何从恬文嬉武戒常凛扬
　　烈觐光志益恭三十七年舂鼓梦凉风白日感重重天藻谓三十七年者敬诵
　　初集丁夘避暑山荘百韵诗序曰
　　予小子自十二嵗
　　皇祖恩养育宫中侍奉左右扈跸至此臣等谨按是年为康熙六十一年壬寅则由己夘上溯雍正元年癸夘三十七年矣
　　圣心思慕之诚盖常如一日且百韵诗序曰
　　继序以来敬惟
　　昔日时巡之意更值四方宁谧之时实不敢使文恬武嬉
　　以隳
　　圣祖家法顾兹者
　　瞻礼
　　神御已越十三年而仍复凛戒于文恬武嬉恭惟孝徳之纯以成
　　武功之大即此可防绎
　　圣心之报
　　祖恩于无已焉夫以
　　圣祖仁皇帝嵗临之
　　御苑
　　寳构崇闳
　　神御式凭而复于寺楼
　　东室防奉
　　世宗宪皇帝御容恭绎辛巳秋
　　御题写心精舍诗曰
　　每至思
　　皇祖今朝
　　皇考思益深悲
　　序继实恐负
　　谋贻武幸臻耆定丰惟祈屡绥向谁写心是无我息肩时
　　盖自是每嵗
　　躬谒纪以诗章
　　两圣神御瞻对同申
　　圣人之孝如侍
　　起居如亲
　　陟降义广肇禋情殷绳
　　武典礼之隆允宜垂则于万年亿年者矣













　　皇朝文献通考卷一百十八
<史部,政书类,通制之属,皇朝文献通考>
　　钦定四库全书
　　皇朝文献通考卷一百十九
　　羣庙考【一】
　　【臣】等谨按【臣】等恭纂
　　皇朝文献通考内宗庙考稿本于乾隆二十七年闰五
　　月十八日进
　　呈恭候
　　钦定十九日奉
　　上谕续文献通考馆纂进稿本朕阅宗庙考一门内附入致祀歴代帝王及本朝臣下家庙顾名思义于辑书体例何居葢既以宗庙冠部则惟
　　太庙时祫典有专崇方称经常不易至
　　奉先殿之礼重家庭
　　夀皇殿
　　安佑宫
　　永佑寺之防奉
　　神御于宗庙考中敬从附载尚为不失礼以义起之文若摭入歴代及臣下非惟其制絶不相防揆之分门本义亦复何取即云承用宋臣马端临原编旧式而往代儒生之识于大典未克折衷尽善类此者正复不少又岂得违礼而曲泥之朕意当于宗庙考专门备详定制外其余不应附入者别立羣庙考一门之俾名义既得所安而其书亦足垂逺馆臣可録朕防并登卷中臣等恭绎
　　谕防仰见
　　皇上圣裁超越明礼辨分即一书之改定而于礼之大典秩然其有序书之大体犁然其各当惟勿杂而勿遗乃允归于至善今敬遵
　　训示专辑宗庙考既重加修饬别立羣庙考以列于后
　　首载
　　歴代帝王庙次
　　歴代帝王陵次诸臣祠葢自
　　列圣以来崇徳报功褒勲防节馨香溥荐于百王恩施宏被于庶职昭千秋之公论发异代之幽光所以景仰前徽风示有位者固已礼从其隆泽极其厚矣我
　　皇上绍绪之初上承
　　列祖肇举彞章即
　　诏以明恭闵惠皇帝入享庙祀至大至公允足垂训千
　　古近复敬体
　　圣祖仁皇帝谕防增祀两晋南北朝后五代创守各主而前明诸陵不靳百万帑金重加修复我
　　皇上以
　　圣祖之心为心以天地之量为量折衷百代褒贬悉当自有帝王之祀于斯为极至于崇奬忠贞阐扬节义不独当时僚庶幸际
　　圣明均防
　　褒録即胜国遗臣皆得上邀
　　天鉴概为表章沛格外之
　　深仁扶伦常之正气典至钜也若夫先代圣贤忠烈与
　　夫
　　圣朝勲臣良弼恭遇
　　时巡方岳或
　　亲临奠酌或遣官馨荐总曰
　　特祀用昭殊礼又次载
　　京师王庙
　　京师功臣宗祠亦犹古诸侯之有家庙也而亲王世子郡王贝勒贝子宗室品官家庙与夫庶士庶人家祭皆备録其仪文而大夫士庶之礼胥在统之于
　　一王守之于万世夫乃得窥
　　圣天子议礼精意俾我臣庶于羣庙考识礼之所以大则益于宗庙考识礼之所以尊矣谨编至乾隆五十年成六卷以敬俟续録
　　歴代帝王庙
　　皇城之西阜成门内南向
　　庙门三间左右门各一前石梁三内
　　景徳门五间崇基石阑前后三出陛中十有一级左右各九级左右各一门正中
　　景徳崇圣殿九间重檐崇基石阑南三出陛中十有三级左右各十有一级东西一出陛各十有二级两庑各七间燎炉各一殿东
　　御碑亭一后祭器库五间均南向景徳门外东为
　　神库
　　神厨宰牲亭井亭各一西为承祭官致斋所东南钟楼一围垣周百八十六丈三尺八寸门外东西下马碑各一凡正殿门庑俱覆黄色琉璃瓦门楹涂丹梁栋五采
　　顺治二年三月增定
　　歴代帝王庙祀典是月甲申朔礼部言三月三日例祭歴代帝王按故明洪武初立庙元世祖入庙祀而辽金诸帝皆不与焉但稽辽则宋曾纳贡金则宋曾称侄当日宋之天下辽金分统南北之天下也帝王庙祀似不得遗应以辽太祖及功臣耶律赫鲁金太祖世宗及功臣完顔尼玛哈完顔沃里布俱入庙祀元世祖之有天下功因太祖未有世祖入庙而可遗太祖者则元世祖之上应追崇元太祖其功臣穆呼哩巴延应从祀焉至明太祖及功臣徐达刘基并宜増祀用彰
　　皇上追崇至意从之
　　丙戌遣官祭
　　歴代帝王庙时增定祀典遣户部尚书英俄尔岱祭太昊伏羲氏
　　炎帝神农氏
　　黄帝轩辕氏
　　帝金天氏
　　帝高阳氏
　　帝高辛氏
　　帝陶唐氏
　　帝有虞氏
　　夏禹王
　　商汤王
　　周武王
　　汉高祖光武
　　唐太宗
　　宋太祖
　　元世祖及增入
　　辽太祖
　　金太祖世宗
　　元太祖
　　明太祖共二十一帝礼部尚书觉罗郎球工部尚书星讷梅勒章京呉拜兵部侍郎朱吗喇分祭配享功臣风后力牧皐陶龙伯夷防伯益伊尹傅説周公旦召公奭太公望召穆公虎方叔张良萧何曹参陈平周勃邓禹冯异诸葛亮房元龄杜如晦李靖李晟郭子仪张巡许逺曹彬潘美韩世忠张浚岳飞及增入赫鲁尼玛哈沃里布穆呼哩巴延徐达刘基共四十一臣诸帝王祀以太牢筵各一品俱二十四功臣祀以少牢二位筵共一品俱十八月丙午遣官祭
　　歴代帝王庙自后嵗以春秋仲月诹吉遣官致祭着为
　　定典
　　十四年正月癸未定
　　亲祭
　　歴代帝王庙仪
　　二月丁酉
　　世祖章皇帝亲祭
　　歴代帝王庙先是十三年十二月己亥
　　世祖章皇帝谕礼部古来圣帝明王皆有大功徳于民者所以累代相因崇祀不替今歴代帝王庙祭典虽已修举但十三年来俱系遣官致祭朕今欲于明春亲诣行礼以抒景仰前徽至意尔部即酌议礼仪具奏是年正
　　月癸未允礼部奏至是
　　亲诣行礼【仪注详后】时礼部议覆山东道监察御史顾如华疏
　　帝王庙创建于故明及我
　　朝増定金太祖世宗辽太祖元太祖明太祖共二十一帝皆系开创不及守成但守成不乏谊辟如商之中宗高宗周之成王康王其行事见于诗书诚为守成令主汉之文帝史称其节俭爱民海内家给人足宋之仁宗恭俭忠厚培有宋三百年之基明之孝宗仁恭节用任贤图治始终不渝应否入庙并祭仰候
　　睿裁至从祀功臣似应照旧惟宋臣潘美虽平南汉有功然斜谷之败不能制防军王侁擅离陈家谷口致杨业父子无援而死宋之不能复征契丹实由此败又宋臣张浚三命为将而一败于富平闗陜沦亡再败于淮西郦琼叛命三败于苻离而中原不可复且劾李纲杀曲端与岳飞议不合奏飞欲专兵柄观史书所载未可与韩世忠岳飞同日并论此二臣宜皆罢其从祀得
　　防商中宗高宗周成王康王汉文帝宋仁宗明孝宗俱入庙并祭辽太祖金太祖元太祖原未混一天下且其行事亦不及诸帝王不宜与祭着停止
　　康熙元年二月乙巳复定
　　歴代帝王庙祀典时大学士防同礼部议覆歴代帝王祀典如辽太祖金太祖元太祖俱系开创之主仍宜入庙从祀至商中宗高宗周成王康王汉文帝宋仁宗明孝宗守成七帝应照防典在各陵庙致祭宋臣潘美张浚已经罢祀无庸议从之三年三月丙午
　　诏修
　　歴代帝王庙
　　六十年四月
　　诏增定
　　歴代帝王庙祀典是月丙申
