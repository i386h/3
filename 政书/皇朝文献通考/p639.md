<!-- { "loadSidebar": true } -->
　　立命堂二集十三卷
　　嵇宗孟撰宗孟字淑子山阳人官至杭州府知府沈珩序曰已刻赋若干卷诗若干卷文若干卷故编为二集计赋十二首诗四百三首文八十八首凡七卷七卷以下附刻各种小集曰蠡史曰星路阳秋曰识小笺曰诗拇曰瓯乐行旧録皆各为一卷又诗余一卷曰酒古董
　　有懐堂诗文稿二十八卷
　　韩菼撰菼字元少号慕庐长洲人康熙癸丑进士第一官至礼部尚书乾隆三十年
　　赐諡文懿
　　朱彛尊序曰菼文学临海朱右所选唐宋六家苹村类稿三十卷附録二卷
　　徐倬撰倬字方虎号苹村徳清人康熙癸丑进士官至翰林院侍读
　　圣祖南巡进所纂全唐诗録晋礼部侍郎附録二卷其子元正遗稿元正字子贞号静园康熙乙丑进士官至工部尚书
　　礼山园文集八卷
　　李来章撰来章见史类
　　残本经史绪言一卷
　　朱董祥撰董祥见经类
　　南畇文集十二卷　汤潜庵文集节要八卷彭定求撰定求见史类
　　【臣】等谨按定求受业于汤斌斌之学出于孙竒逢而根柢于姚江是集留意于文章之有闗学术者而持论则能持朱陆之平无所偏倚节要八卷则择其师遗书诸刻中有切于身心者仿聂豹南轩节要之例而纂之者也
　　旭华堂文集十四卷补遗一卷续编一卷
　　王奂曾撰奂曾字元亮别字思显号诚轩山西太平人康熙丙辰进士官至湖广道监察御史通志堂集十八卷附録二卷
　　纳喇性徳撰性徳见经类
　　兼山堂集八卷
　　陈锡嘏撰锡嘏字介眉号怡庭鄞县人康熙丙辰进士官翰林院编修
　　蘧庐草一卷
　　黄钟撰钟字宏音号蘧庐如皋人康熙中诸生青门簏稿十六卷附邵氏家録一卷青门旅稿六卷青门賸稿八卷
　　邵长蘅撰长蘅一名衡字子湘武进人
　　曝书亭集八十卷附録一卷　竹垞文类二十六卷
　　朱彛尊撰彛尊见史类
　　【臣】等谨按赵执信谈龙録以彛尊王士祯为
　　国朝大家谓王之才髙而学足以副之朱之学博而才足以运之葢彛尊茹涵既富自根柢宏深实则论其诗固与士祯分途并骛论其文更在渔洋文畧之上自顺治乙酉迄康熙己丑凡六十五年之作具载是集至文类二十六卷乃未入翰林时所刻王士祯为作序极称其永嘉诗中南亭西射堂孤屿瞿溪诸篇至有曝书亭集所未録者则自悔其少作而汰之也
　　西河文集一百七十九卷
　　毛竒龄撰竒龄见经类
　　门人蒋枢识畧曰先生自康熙三十八年以后越五年而归又九年而卒中间研讲殆无虚日所积经集文集如千卷既刻而原目未载者今悉补入但全集板多残缺从孙圣临重检校辑其无从补辑者阙而有待如经集之仪礼疑义文集之文例策问表是也
　　【臣】等谨按竒龄著述最富除分载各部外此一百七十九卷则当编入集部者也
　　陈检讨四六二十卷
　　陈维崧撰维崧见史类
　　王士祯古夫于亭杂録曰阳羡陈其年诸生时老于场屋小试亦多不利己未博学鸿词之举以诗赋入翰林不数年病卒京师及没而其鄊人蒋京少景祁刻其遗集无只字遗失皖人程叔才师恭又注释其四六文字以行于世一以桑梓后进一以平生未面之人而收拾防惜其文章如此孜堂文集二卷
　　张烈撰烈见经类
　　西堂全集五十六卷　鹤栖堂诗稿五卷文稿五卷
　　尤侗撰侗见史类
　　【臣】等谨按侗诗文类多绮靡恒伤率易江南通志载其全集五十九卷朱彛尊撰墓志铭则云五十四卷彼此互异鹤栖堂者康熙己夘
　　圣祖南巡
　　御题赐侗者也故首载侗恭撰
　　御题鹤栖堂记及其子孙纪
　　恩之作并附録同时投赠诗文于后朱彛尊所谓鹤栖堂
　　稿十卷合诗文计之适得其数也
　　遂初堂文集二十卷诗集十五卷别集四卷潘耒撰耒见经类
　　抱经斋集二十卷附焚余草一卷
　　徐嘉炎撰嘉炎字华隠秀水人康熙己未
　　召试博学鸿词授检讨官至内阁学士
　　白茅堂集四十六卷
　　顾景星撰景星见经类
　　溉堂前集九卷续集六卷后集六卷诗余二卷孙枝蔚撰枝蔚字豹人三原人康熙己未荐举博学鸿词以老病不能入试授中书舍人
　　丛碧山房集五十七卷附诗义固说二卷厐垲撰垲字霁公号雪崖任邱人康熙己未
　　召试博学鸿词授检讨降中书舍人终建宁府知府
　　二曲集二十二卷
　　李颙撰颙见经类
　　卧象山房集三卷附録二卷　白云村集八卷李澄中撰澄中见史类
　　秋锦山房集二十二卷
　　李良年撰良年字武曾秀水人初冒姓虞名兆潢康熙己未尝荐举博学鸿词
　　聪山集十四卷
　　申涵光撰涵光字孚孟亦作符孟又曰孟和自号曰鳬盟永年人恩贡生
　　思复堂集十卷
　　邵廷采撰廷采字念鲁余姚人康熙初诸生拙斋集五卷
　　朱竒龄撰竒龄见经类
　　张迩可集四卷
　　张逺撰逺字迩可萧山人由贡生官缙云县教谕顾汧序曰逺诗三变蕉园最先梅庄次之云峤则官缙云时所作为最后三集格调皆与毛竒龄相近葢二人同里得法于竒龄者多云
　　秋水阁文钞一卷
　　陈维岳撰维岳字纬云宜兴人维崧之弟
　　梦鼎堂文集四卷若溪集一卷
　　任观瀛撰观瀛字子登一曰紫登萧县人康熙己未进士官至陜西潼商道
　　居业斋文集二十卷别集十卷
　　金徳嘉撰徳嘉字会公广济人康熙壬戌进士官翰林院检讨
　　徳星堂文集八卷续集一卷河工集一卷诗集五卷
　　许汝霖撰汝霖字时庵海宁人康熙壬戌进士官至礼部尚书
　　素岩文稿二十六篇
　　王喆生撰喆生见子类
　　周广庵全集三十八卷
　　周金然撰金然字广庵上海人康熙壬戌进士官至司经局洗马
　　奉使滇南集【无卷数】
　　许嗣隆撰嗣隆字山涛如臯人康熙壬戌进士官翰林院编修
　　嵗寒堂存稿十卷
　　林璐撰璐字鹿庵钱唐人诸生






　　皇朝文献通考卷二百三十二
　　钦定四库全书
　　皇朝文献通考卷二百三十三
　　经籍考【二十三】
　　集【别集】
　　正谊堂集十二卷
　　张伯行撰伯行见史类
　　【臣】等谨按伯行践履笃实持守醇正其服官清节具着一时故能仰邀
　　宸契平生效法大抵以陆陇其为歩趋惟学问则尚有未
　　逮耳
　　鹤侣斋集三卷
　　孙勷撰勷字子未一字予未号峩山又号诚斋徳州人康熙乙丑进士官至大理寺少卿终通政司叅议
　　宝宸堂集四卷
　　张希良撰希良见经类
　　昆仑山房集三卷
　　张笃庆撰笃庆见史类
　　匡山集六卷
　　王沛恂撰沛恂字书巗诸城人官兵部主事绮树阁稿一卷
　　安防撰防字书士夀光人
　　东湖文集三卷
　　朱璘撰璘字青岩常熟人官至南阳府知府懐清堂集二十卷
　　汤右曾撰右曾字西崖仁和人康熙戊辰进士官至吏部右侍郎兼翰林院掌院学士
　　【臣】等谨按
　　国朝以来浙右之以诗名者朱彛尊后即推右曾虽学问根柢未能方驾于朱然才足肩随诚近时之崭然独出者康熙五十二年仰防
　　圣祖仁皇帝垂问其诗掌院学士揆叙録右曾所作文光
　　果诗上呈
　　睿览并防
　　赐和宸章至今辉煌简首词臣讴咏得邀
　　特达之知实为千古之至幸矣
　　绀寒亭文集四卷诗集十卷
　　赵俞撰俞号泉嘉定人康熙戊辰进士寒村集三十六卷
　　郑梁撰梁字禹梅慈谿人康熙戊辰进士改庶吉士官至髙州府知府
　　梁自述曰陈师道年三十一见黄鲁直尽焚其稿而学焉梁见黄梨洲先生时亦三十一故诗文皆以见黄稿为冠
　　双云堂文稿六卷诗稿六卷
　　范光阳撰光阳字国雯号笔山鄞县人康熙戊辰进士改庶吉士官至延平府知府
　　藜乘初集一卷二集二卷
　　刘以贵撰以贵字沧岚潍县人康熙戊辰进士王道炷跋曰以贵文语意独造刻凿揉深
　　峣山文集四卷诗集一卷
　　田从典撰从典字克五阳城人康熙戊辰进士官至文华殿大学士諡文端
　　储大文序曰文端文多散佚此乃其子暨族属所搜辑者故仅止于此
　　潘中丞集四卷
　　潘宗洛撰宗洛字书原号巢云又号垠谷宜兴人康熙戊辰进士官至湖南巡抚
　　【臣】等谨按卷末附储大文所作宗洛传称其古文词上宗史记诗由玉溪诣少陵皆以千古第一人推之是亦扬人之善而过其实已
　　时用集【无卷数】
　　陈訏撰訏见史类
　　訏自序曰家塾署联用东坡语云春秋古史乃家法诗笔离骚亦时用故手订正续集遂以时用标题
　　善卷堂四六十卷
　　陆繁弨撰呉自髙注繁弨字拒石钱塘人自高字若山桐城人官翰林院待诏
　　【臣】等谨按
　　国朝以四六擅长者陈维崧吴绮最为著名考王晫今世说曰繁弨自计俪语为海内少双葢自时陈吴谢世罕有与之争长者耳
　　湖海集十三卷
　　孔尚任撰尚任见史类
　　王士祯序曰尚任从工部侍郎孙在丰治下河时得汉铜尺一上有文曰虑虒铜尺汉初六年八月十五日造后又得一尺定为司马文正布帛尺其自作汉铜尺记周尺考极精核
　　幸趺草三卷
　　黄百家撰百家见子类
　　酿川集十三卷
　　许尚质撰尚质字又文山隂人
　　宋祖昱序曰尚质少业诗亦喜饮指邑中所谓沈酿川者自号因以名集
　　钝斋文钞七卷
　　杨兆嶦撰兆嶦字又平瑞金人
　　兆嶦自序曰生平着文三百余首汰其三之二授诸梓焉
　　【臣】等谨按兆嶦自定其所着文陶汰谨严今观其文尚不免冗襍之则张尚瑗序中称其文似归有光亦未免阿好矣
　　笏峙楼集五卷
　　张祖年撰祖年见子类
　　恕谷后集十卷续集三卷
　　李塨撰塨见经类
　　【臣】等谨按集首第一篇为送黄宗夏序后有题曰此王昆绳改本也恕谷初学八大家昆绳言当宗秦汉章法订此恕谷后谓唐宋不如秦汉秦汉不如六经于文法一宗圣经题曰后集云
　　在陆草堂集六卷
　　储欣撰欣见经类
　　道荣堂文集六卷　陈恪勤集三十九卷陈鹏年撰鹏年字北溟号沧洲湘潭人康熙辛未进士官至兵部侍郎河道总督諡恪勤
　　孙勷序曰沧洲自为牧令即受
　　圣祖仁皇帝特达之知著述甚富有诗若干卷行世既殁
　　其子学田等又取其文刋布之
　　咸斋文钞七卷
　　查旭撰旭字咸斋海宁人康熙癸酉副榜贡生氷斋文集四卷
　　懐应聘撰应聘字莘皋秀水人
　　清端集八卷
　　陈璸撰璸字又焕一字眉川海康人康熙甲戍进士官至福建巡抚諡清端
　　冶古堂文集五卷
　　吕履恒撰履恒字元素号坦庵河南新安人康熙甲戌进士官至戸部侍郎
　　雪鸿堂文集四卷
　　李钟璧撰钟璧号鹿岚通江人康熙丙子举人官平南县知县
　　【臣】等谨按钟璧之父名蕃有雪鸿堂集十八卷今钟璧复以是名其例实为剏见尝考文献通考载吕本中吕祖谦俱称东莱集然祖谦集别加太史字又洪巗虎及其子希文俱名轩渠集而希文亦别加续字非竟全无区别者也
　　克念堂文钞二卷
　　雷铎撰铎字伯觉浦城人康熙丙子举人
