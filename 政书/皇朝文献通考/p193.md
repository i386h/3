<!-- { "loadSidebar": true } -->
　　谕防直州知州调取引见应与道府各员一并按照省分逺近酌量分别年分着为定例直山东山西河南江南等省着以六年为期江西浙江湖南湖北陜西甘肃等省以七年为期云南贵州四川广东广西福建等省以八年为期庶该员等赴部之期既属适均而甄择人材亦为有益
　　二十八年奉
　　谕防向来直省俸满千总于引见发回后概行开缺是虽有陞擢之名转致无任可回情理亦堪悯惜该部奏请嗣后千总等既经俸满其下次无庸再待六年即改为三年一次据实甄别之处应如所议行第念频年壅积员数过多现在即应通行甄别而其去留等次又当就年力以为断葢武弁所业者弓马所饬者戎行必年力壮盛始可能于其任非如俸满教职茍不至暮齿頽唐犹可从容司铎不当概以年格限之也所有直省各项年满千总及例前尚在需次各员着即一并悉心秉公分晰甄别有年在六十以上者补之员降为推推之员降为留任俱俟下次甄别以次递降至六十六嵗即予休致其咨部留任之员一至六十嵗以上者概令休致其年虽未及期而技艺生疎人材阘葺不堪造就者并即勒休出缺毋得稍存迁就之见如此则把总陞用之途不致过阏而营政官常亦均有裨益矣着为令
　　御史王懿徳奏考试翰詹诸臣事宜奉
　　谕防嗣后考试翰詹等官俱着弥封试卷
　　二十九年奉
　　谕防外省题陞人员向例前此引见未满三年者免送引见葢因其人政绩尚优且经朕鉴别未久也至罣悮人员议降议革本属分所应得特以事属因公准令送部引见朕量材甄録此乃格外之恩其情事与名列陞调之人判不相同今吏部于失察邪教之王铭锡马鹏飞等前已因公罣悮从寛録用近复以此干议而该部以引见未满三年声明双请是于侥幸中复求侥幸也王铭锡等仍着送部引见着为令奉
　　谕防前令各督抚学政将俸满教职六年甄别一次除保题勒休之外并令一体送部引见年来各省送到此等人员率皆循分供职并无必须复加鉴别之处因念伊等官卑禄薄特限于俸满之例仆仆来京未必不以为苦嗣后凡仅堪胜任之员莫若多展年限分定等差按年递汰着大学士等奏议寻议教职六年俸满应行留任者该督抚学政核其才力堪策励者列为勤职次为循分供职各注切实考语咨部注册后俸再满如勤职中有才政卓著者勿以前次未经保题概置不问如止照常奋勉仍列勤职如其少逊于前即改为循分供职又供职中有较前奋勉者准列勤职如止照常训课仍列供职如才力衰庸即与休致再年逾七十以上其衰惫者固应勒休即精力尚堪留任者亦只展限五年概令休致得
　　防允行
　　奉
　　谕防大计附荐人员其有正项钱粮未完及革职留任未经开复者部议俱以毋庸议题覆第思此等人员多以才具可造由简调繁及处分多而开复不易即登附荐又以格于成例不获随众引见其中恐不无屈抑着该部分别年例酌量章程具奏寻议附荐官员除系简缺有钱粮处分及降革未经开复者仍议駮外其现任兼三兼四繁缺者以厯俸五年为限臣部将应否送部引
　　见声请如此等人员处分题本到部时现届开复者即与正荐合例人员一体议准又嗣后卓异计俸应以本省届满三年为例其前别省厯俸不应接扣俱得
　　防允行
　　奉
　　谕防縁事降调人员其中应行送部引见者例由督抚具考朕既核其人之才具亦因以觇该督抚之鉴别法至善也至离任补人员因系前任案件罣悮本籍督抚无从注考嗣后此等人员着原籍之督抚一体具考送部是年十月复奉
　　谕防于该员请咨回籍时该督抚即具切实考语咨明本籍存案俟于赴部时径由本籍督抚查叙原咨无庸前赴原衙门注考以昭画一
　　三十年奉
　　谕防藩臬两司有奏事之责乃或摭拾寻常事件及更改一二律例俱于实政无裨至附奏年嵗晴雨情形又多仿照督抚所报而于地方要务未有専折入告者如近日豫省河隂县民因归并荥泽聚众罢市巡抚阿思哈时值迎銮行在该藩臬虽一面具禀一面亲往拏究但巡抚公出诸事责在两司岂有遇此等重案犹待据禀具奏者虽督抚随时陈奏两司固不便搀越然使皆存顾忌概不发言将督抚倘有败检骫法之事势必狥隠欺朦所闗更钜嗣后两司于地方要务有应陈奏者即以奏闻又从前保举堪胜知府皆以督抚为政今后如再有应行保举时两司防同防核以昭公慎
　　奉
　　谕防各省道员副将厯俸六年以上者向俱送部引见该督抚等将伊等胜否臬司总兵之处声明奏闻今思臬司总兵均系大员道员等堪胜与否朕原可于引见时甄定且恐循行日久视为具文属僚或借为干进之阶而上司亦以为市恵之地于政体转有闗系嗣后着概行停止
　　奉
　　谕防巡视台湾御史前已降防三年简派一次事竣即回无庸代今思该处驻有镇道大员足资经理而向来巡察御史多属有名无实若遽行裁撒则有司或以逺隔海洋无人稽察日久不免废弛嗣后届三年请派之期该衙门仍照例奏请或停或派随时酌量其盛京等五处分班简派稽察亦视此例

　　皇朝文献通考卷六十一
　　钦定四库全书
　　皇朝文献通考卷六十二
　　选举考【十六】
　　考课
　　乾隆三十三年
　　谕向来各衙门保举抚民同知通判例由吏部请防特派大员考试第思此项人员原不过取其通晓字义标判文书而止并非塲屋衡文可比若一一传集校艺恐其中转易滋代倩递诸弊甚属无谓嗣后各衙门保举此项人员彚送吏部照月选官之例令其赴部亲笔缮写履厯以凭核对不必另为派员考试【臣】等谨按向例考试保举人员久成具文今奉
　　谕止令填写履厯以从核实所以澄叙官方者至矣
　　又
　　谕向来部院各衙门京察届期所有列入一等人员均由吏部带领引见至二三等留任各官并无引见之例该堂官等以循分供职无闗黜陟之典且人数众多其中即有年力衰庸不无稍为姑息人材既难考覈公务未免旷鳏大典何由克副嗣后京察二三等人员内凡年至六十五岁以上者并令吏部一并带领引见候朕鉴定庶曹司不致滥竽恋栈而该堂官甄别公私亦可立辨于澄叙官方益昭慎重着为例又
　　谕各省岁贡生应用教职人员督抚考騐务须详慎甄别不得稍示姑容其教职遇有悬缺向来率委别学教官代理此等司铎防员两任岂能兼顾现在各省有挑选二等举人在籍候选教职之员遇有缺出需人听候督抚会同学政挨次派委暂署则员缺既不致久悬而需次者亦不致闲旷自为一举而两得该部即遵谕行
　　又
　　谕翰林詹事府应考人员自乾隆二十八年考试之后迄今已阅五年着于初五日在正大光明殿考试寻定一等吴省钦等三员二等宋铣等十八员三等袁鉴等三十员四等祝德麟等十五员不入等德昌等二员又满洲由别衙门陞用翰詹等官之一等巴彦学一员二等恒济等二员三等觉罗德成等五员四等鹤龄一员不入等兆毅一员分别陞降有差
　　又
　　谕向来各部司员补授御史该堂官等有奏请仍兼本部行走者虽为熟谙部务起见但御史有稽查各部之责若仍令兼司部务不无意存瞻顾嗣后司员改任御史奏请留部之处着永行停止其现在御史中兼部行走者并着撤回
　　又
　　谕各省甄别教职佐杂及千总等员前经谕令吏兵二部于年终核较彚奏但各省地方大小不等额设员弁多寡不同其在地狭员少之省每年酌量甄别一二员即不得谓之姑息若大省员数众多而其甄别斥退者不过畧举数人塞责则较之小省为数稍多而统计该省原额所去尚不及百之一二且并有全行留任者势必至衰頽庸劣之员姑容恋栈而年壮应用者反阻陞进之路岂覈实澄叙之道嗣后吏兵二部于彚奏时各按省分大小属员多寡核其去留之数列单呈览并统核三年内有无甄别一并奏闻【臣】等谨按甄别人员劝惩攸系兹定为统核彚奏之例庶政归覈实吏治益昭慎重矣
　　三十四年
　　谕前经降防令兵部将俸满之满洲副将叅将隔二三年题奏一次今据该部将各省俸深之员开列名单具奏此内厯俸在五年以上之满洲古副将着该部行文调取来京引见所有叅将各员俟厯俸七年再行调取来京引见着为令
　　又
　　谕昨吏部将各部院保送楚呼楚办事之防古郎中等带领引见率皆年齿衰迈之人虽将哈喇勒岱派出不过就短取长非谓其果副此选也各部院堂官遇内地美差多择出色司员保送而于此等差使辄以衰庸无用之员充数塞责即此可见各堂官不能实心任事着防通行申饬嗣后如再蹈此辙必将该堂官交部议处
　　三十五年督抚大计荐举人员厯俸未满三年分别议处吏部议覆刑科给事中虞鸣球奏请嗣后各省大计无论正附荐举之员除本省前后阅厯数任及辗转陞署或縁事开复一时扣算未清经臣部核明未满三年者照例议駮该督抚免其查议外其自到任之日起扣至该督抚具题之日止实在俸次易于扣算显然未满三年者该督抚明知必经部駮故违定例滥行列入即将该督抚随本查议照越次保题降一级留任从之
　　三十六年
　　谕今日吏部引见京察人员比较单内翰詹衙门保送一等者已较上届为多其外又有兼部行走之员由部注考仍赴本衙门引见虽属循例办理但此等人员既已职系翰林不占部员之数而翰詹衙门又以由部保荐听其溢于旧额似此两相影射浮滥潜滋殊非慎重考绩之道所有此次兼部翰林之保列一等者俱着撤去不准带领引见嗣后满洲翰詹各员有兼部行走列在一等者即入于各该部保送员数内一体比较其仍归本衙门另班声叙之例不必行又各部院衙门有到任未满半年之员仍由原衙门注考者该堂官往往曲为奬借冀博寛厚之名按之激大典究乖核实此等人员任事之日既浅即才猷出众何妨暂置二等俟下届再登荐剡奚事亟亟于此一时为耶着自今年为始即为查明改正所有原衙门注考之例永行停止至各衙门人员在繙书房行走者因其给事勤劳亦准保送一等向例由该管大臣注考而引见则仍归各本衙门并不于单内注明尤易混滥此后繙书房准其自为一项吏部另行带领引见候朕阅定后即为将来比较之数并着为令
　　又
　　谕太常寺鸿胪寺读祝鸣赞等官其职专于宣赞自以仪嫺声亮者为优间有陞任各部院衙门者仍兼本寺行走遇典礼执事如常并不借其专心部务与翰林兼部者不同是其考察又当责其本寺堂官而不必归于部院矣乃向来京察太常寺鸿胪寺官陞任部院者皆由所陞之缺注考而本寺置之不问所列一等率取其次者滥充既非所以示平允亦不足以昭劝励即如前日引见鸿胪寺京察人员该寺因永信已陞刑部而以伍林泰为一等夫永信在刑部不过旅进旅退即二等尚属过分而在鸿胪传赞实为杰出之员逈非伍林泰所能及因将二人等第更置今日太常寺之德明扎尔汉亦然若仍拘泥成例于造就人材之道无益嗣后读祝鸣赞等官陞任后仍兼本寺行走者俱由该寺堂官注考保送着为令又吏部议覆总理
　　泰陵事务公永璥等奏
　　陵寝笔帖式系随同司员供职办公之员三年举核大典该员等竟置之不议不足以示劝惩嗣后准其照部院笔帖式之例一体办理从之
　　又
