<!-- { "loadSidebar": true } -->
　　神乐奏霭平之章奠玉帛乐奏云平之章进俎乐奏需平之章初献乐奏霖平之章亚献乐奏露平之章三献乐奏霑平之章彻馔乐奏灵平之章送
　　神乐奏霮平之章望燎乐奏霈平之章
　　回銮乐奏祐平之章
　　右常雩
　　大雩祀
　　圜丘仪
　　大雩之礼孟夏常雩后不雨既徧祈三复仍不雨乃诹吉修大雩礼于
　　圜丘
　　右诹吉
　　既诹吉翰林院撰拟祝辞或
　　皇帝亲制祝文先期斋戒如常礼斋之日禁断屠宰祀
　　前一日
　　皇帝御常服于
　　太和殿眡祝版执事官咸常服太常寺卿率属扫除洁器陈备脯醢果实设
　　皇天上帝神座于
　　圜丘第一成南向设
　　四从神位于第二成东西向
　　皇帝诣
　　坛斋宿常服出宫乘骑不乘辇不设卤簿不陈乐前引后
　　扈大臣侍卫咸常服导从
　　午门鸣钟不陪祀王公百官常服跪送
　　驾至
　　郊坛由西门入至
　　昭亨门外降骑步行恭眡
　　坛位上香行礼如仪
　　右减服御彻乐
　　祀之日
　　皇帝雨冠素服步祷于
　　坛扈从官及陪祀执事各官咸雨冠素服恭行雩礼不燔
　　柴不进俎不饮福受胙余与常雩同
　　皇上行三献礼毕复位北向立协律郎引舞童十有六人衣元衣执羽翳进为八列典仪賛舞童歌诗賛引奏跪
　　皇帝跪羣臣皆跪舞童乃舞皇舞按节歌
　　御制云汉诗八章【诗见乐考】歌毕引退賛引奏拜兴皇帝率羣臣行三拜礼兴乃彻馔送
　　帝神望燎并如常雩之仪礼毕
　　皇帝还宫
　　午门鸣钟不陪祀王公百官常服跪迎如初仪右大雩
　　直省雩祭之礼嵗孟夏后诹吉行常雩礼祭
　　云雨风雷及境内
　　山川
　　城隍之神与春秋祀仪同【详见第七卷】若间不雨及潦诹宜祀之辰撰祝文备牲器守土大吏率属素服防祷为民请命行礼仪节与常祀同既应而报则朝服将事礼与祈祀同各府州县雩若祈报均同省
　　防
　　右直省雩祭祈报













　　皇朝文献通考卷九十六
　　钦定四库全书
　　皇朝文献通考卷九十七
　　郊社考【七】
　　日月星辰
　　顺治八年六月定春分秋分朝
　　日夕
　　月之礼初定祀典以日月从祀
　　天坛罢春秋二分祀事至是礼臣请照旧典以春分秋分
　　日致祭于从祀
　　天坛外仍立
　　朝日坛于东郊立
　　夕月坛于西郊从之
　　朝日坛在朝阳门外东郊西向一成方广五丈高五尺九寸面甃金甎【旧制用青色瑠璃】白石四出陛各九级圆壝周七十五丈正西三门东南北各一门西门外有燎鑪钟楼北门外东为
　　神库
　　神厨宰牲亭井亭北为祭器库乐器库西北为具服殿外垣前方后圆西北各三门垣之西北有石坊曰景升街【旧曰礼神街雍正二年改今额】
　　夕月坛在阜成门外西郊东向一成方广四丈高四尺六寸面甃金甎【旧制用白色瑠璃】陛六级方壝周二十四丈正东三门三方各一门余如
　　朝日坛而皆在南
　　具服殿在东北外垣正方石坊曰光恒街【旧名同前】凡祀
　　日
　　月为中祀祀
　　朝日坛以春分日夘时值甲丙戊庚壬年
　　皇帝亲诣行礼余年遣官承祀祀版赤质朱书玉用赤璋制帛用红色乐用七奏太蔟为宫乐章曰曦舞用八佾牲用太牢爵用陶【旧制用玉】豆豋簠簋铏尊同
　　皇帝祭服用赤祀
　　夕月坛以秋分日酉时值丑辰未戌年
　　皇帝亲诣行礼祝版白质墨书礼神用白玉白色制帛乐用六奏南吕为宫章名曰光佾舞牲器与
　　朝日坛同【旧制用金爵】
　　皇帝祭服用玉色以
　　北斗七星
　　木火土金水五星
　　二十八宿
　　周天星辰共为从坛位北南向无玉用制帛十有一白
　　七青红黑黄各一余同正位
　　十一年二月癸亥春分朝
　　日于东郊
　　世祖章皇帝亲诣行礼
　　康熙三年二月丙辰春分朝
　　日于东郊
　　圣祖仁皇帝亲诣行礼
　　九年八月甲午秋分夕
　　月于西郊
　　圣祖仁皇帝亲诣行礼
　　【臣】等谨按
　　圣祖仁皇帝亲祭
　　朝日坛者十
　　夕月坛者四
　　雍正二年二月庚午春分朝
　　日于东郊
　　世宗宪皇帝亲诣行礼八月丁丑秋分夕
　　月于西郊亦
　　亲诣行礼
　　【臣】等谨按
　　世宗宪皇帝亲祭
　　朝日坛者五
　　夕月坛者二
　　乾隆三年二月甲申春分朝
　　日于东郊
　　皇上亲诣行礼八月庚寅秋分夕
　　月于西郊亦
　　亲诣行礼是年秋七月壬申奉
　　谕防今年
　　夕月坛旧例系遣官之年但朕即吉之后初次举行朕亲诣行礼以展诚敬
　　十一年二月丙寅春分
　　皇上亲祭
　　朝日坛以次日日食不乗辇不设卤簿不奏乐
　　四十二年正月定祭
　　朝日坛
　　夕月坛
　　御用礼服及陪祀执事官服色【详见王礼考】
　　自乾隆元年至五十年
　　皇上亲祭
　　朝日坛者六亲祭
　　夕月坛者三【五十年后敬俟续纂】
　　天神
　　太嵗
　　臣等谨按马端临以风师雨师诸祀附见星辰门盖本周礼槱燎之文郑氏箕星毕星之说伏考我
　　朝定制初立
　　天神坛于
　　地只坛之东【坛制详本卷　地只又互见山川门】合祀
　　风云雷雨天神又奉
　　世宗圣谕特于都城和防之地崇建专祠俾雨旸时若协
　　应休徴典至钜也至
　　太嵗之祀明初礼臣建议援引嵗星应十二辰一周天为说谓即十二辰之神今则祈雨报祭恒恪防将事传曰日月星辰之神则雪霜风雨之不时于
　　是乎禜之稽其义类盖为相近谨仍次星辰之后以见
　　国家稽合古制明禋祈福凡以溥利苍黎亦洪范从星之义也
　　顺治元年定每嵗致祭
　　太嵗坛之礼
　　太嵗殿在
　　先农坛之东北正殿七间祀
　　太嵗之神两庑各十有一间祀
　　十二月将之神前为拜殿东南燎鑪一每年正月初旬诹吉及十二月嵗除前一日遣官致祭
　　三年正月遣官祭
　　太嵗
　　月将之神嵗暮遣祭同自是年以后遣祭并同十四年五月以旱遣官致祭
　　神只坛甘霖有应遣官告谢
　　神只坛在
　　先农坛内垣外之东南东为
　　天神坛南向一成方五丈高四尺五寸五分四出陛各九级坛北立青白石龛四均镂云形高九尺二寸五分为
　　云师
　　雨师
　　风伯
　　雷师之位西为
　　地只坛北向祀
　　五岳
　　五镇
　　四陵山【今为　　五陵山详第五卷】
　　四海
　　四渎
　　京畿名山大川
　　天下名山大川【详山川门】嵗遇水旱则遣官祭告祈祷冇应则报祭同日行礼自是年以后祈谢并同康熙三十五年二月
　　圣祖仁皇帝亲征噶尔丹遣官致祭
　　太嵗之神行军之礼
　　皇帝亲征豫日告祭遣官致祭
　　太嵗凯旋祗告如之
　　雍正元年建时应宫于西苑以祀
　　龙神是年奉
　　世宗宪皇帝谕防以西苑紫光阁前后殿改建时应宫前
　　殿奉
　　四海
　　四渎龙神后殿中奉
　　顺天佑畿龙神两旁左右奉十有七省
　　龙神后
　　谕各省督抚迎奉直省龙神立庙致祀増建后殿以中殿
　　奉
　　京畿龙神后殿奉
　　八方龙神每嵗以六月十三日致祭用素羞香烛遣内务府官行礼
　　六年七月建
　　风神庙于都城内东北隅二月奉
　　谕防朕惟风雨时若百物繁昌皆由诚敬感格
　　天心用能福佑下民时和嵗稔而司天号令长养阜成风神之贶厥功尤懋频年以来朕防祀龙神有祈必应歴有明騐因思风神巽顺和煦茂时育物亦宜特隆祀典以答洪庥考之周礼大宗伯以槱燎祀风神虞书禋于六宗刘歆郑康成之说咸谓六宗之内风神其一也歴代各置坛兆至宋祥符间曽立风伯庙近代及本朝俱列
　　南郊四配之中典礼具备今欲于都城和防之地特建庙宇因时祷祀以展朕为民祈福之诚应如何考据礼仪相度营建之处礼工二部防同内务府详议具奏部臣奏言伏查周礼以槱燎祀风师注郑康成以风师为箕星即虞书六宗之一孔安国蔡沈洪范传皆云箕星好风而马端临郊社考亦谓周制以立春后丑日祭风师于国城东北盖东北为箕星位次丑亦应箕星之位也汉刘歆等议立风伯庙于东郊而东汉县邑常以丙戌日祀风伯于戌地唐开元礼则遵周制就箕星之位为坛祭之宋仍唐制祥符间建风伯庙迨元及明亦各有祀典臣等防同详议于都城内东北择得景山东边当东北箕星之位建庙甚宜其庙宇规制仿时应宫酌量营建每年于立春后丑日致祭由内务府敬谨备办奏上允之内阁以封号庙名请
　　诏封为应时显佑风伯之神庙曰宣仁庙前殿奉风伯之神后殿奉
　　八风之神
　　是年
　　敕封江南清口风神河臣齐苏勒疏言淮安府清河县清口地方乃洪泽湖水出口敌黄之所从前建有
　　风神庙官民行旅皆致祭祷至于洪泽一湖诸水总滙全赖高堰大堤以为保障惟此堤工最忌西风鼔浪自昔传有日费斗金之说比年每逄大汛从无西风湖工平穏转险为安皆由我
　　皇上念民生怀柔百神感召
　　天和之所致也伏查水道河神凡有捍灾御患者俱防敕赐爵号以彰神庥惟兹
　　风神福国佑民潜维黙防
　　神功既懋褒锡宜隆伏乞一体
　　敕封以崇祀典礼部议覆从之寻
　　诏封为清河宣惠风伯之神
　　世宗御
　　中和殿阅视祭文香帛礼部遣官赍往令河道总督致祭
　　七年二月
　　世宗宪皇帝亲祭
　　先农坛诣
　　太嵗殿上香
　　七年十月建
　　雷师庙于都城内之西建
　　云师庙于都城内之东是年二月奉
　　谕防朕惟云雨风雷之神代天司令俾百昌万寳普含膏泽以锡福于烝民厥功并懋朕恭承
　　天眷恪修祀典为四海苍黎仰祈嘉佑已经特建庙宇崇祀龙神风伯而云师雷师尚阙专祀尝考虞书禋于六宗之文汉人以乾坤六子释六宗震雷巽风均列禋祀而易曰雷以动之风以散之则风雷之发生万物功实相等礼记曰天降时雨山川出云周礼亦以五云辨年嵗是云与雨皆运行造化同昭
　　天贶者也前代及本朝
　　南郊大祀云雨风雷俱列从坛之次式隆配享典礼亦既备矣迩年以来云物兆祥雷行应茂育庶彚宣畅阳和庇国佑民之德灵应显然今欲特建庙宇防奉云师雷师之神因时祷祀敬迓洪庥以展朕为民祈福之意礼工二部详议具奏部臣奏言伏查尚书洪范五行传曰雷首长万物为出入又论衡曰雷出地则养长华实发扬隠伏宣盛阳之德易乾卦曰云行雨施品物流形左传凡分至必书云物以辨年嵗是云师雷师锡福苍生厥功甚着唐天宝五载増雷师于雨师之次每嵗于立夏后申日致祭宋元因之大明集礼増云师于风师之次郡县立雷雨坛于稷坛西风云坛于社坛东明防典载秋分后三日合祭云雨风雷坛今
　　雷师庙宇应建于西方立夏后申日致祭
　　云师庙宇应建于东方秋分后三日致祭从之寻择地营建其规制祭仪俱仿宣仁庙内阁以封号庙名请乃封
　　云师为顺时普防云师之神庙曰凝和庙
