<!-- { "loadSidebar": true } -->
　　四十七年内务府奏所属庄园人等承种官地如遇旱涝灾歉俱照民地之例一分至四分者不准报灾其应得口粮之处槩行停止应一并咨行户部转行直督等一体遵照办理从之
　　【臣】等谨按
　　国初设立官庄或在奉天或在畿辅领之内务府会计司此外尚有部寺官庄分隶于礼部光禄寺各衙门自行征收支放以给公用皆不属户部宗室官员兵丁庄田
　　顺治元年
　　谕户部曰我朝定都燕京期于久逺凡近京各州县无主荒田及前明皇亲驸马公侯伯内监殁于冦乱者无主庄田甚多尔部清厘如本主尚存及有子弟存者量口给与其余尽分给东来诸王勲臣兵丁人等盖非利其土地良以东来诸王勲臣兵丁人等无处安置故不得已而取之可令各府州县乡村满汉分居各理疆界以杜异日争端今年从东来诸王各官兵丁及见来在京各部院官着先拨给田园其后至者再酌量拨给是年顺天巡按栁寅束防言清查无主之地安置满洲庄头诚开创宏规第无主地与有主地犬牙相错势必与汉民杂处不惟今日履亩之难恐日后争端易生臣以为莫若先将州县大小定用地多寡使满洲自住一方而后以察出无主地与有主地互相兑换务使满洲界限分明疆理各别而后可盖满人共聚一处阡陌在于斯庐舍在于斯耕作牧放各相友助其便一也满汉疆理无相侵夺争端不生其便二也里役田赋各自承办满汉各官无相干涉且亦无可委卸其便三也处分当经界明汉民无窜避惊疑得以保业安生耕耘如故赋役不缺其便四也可仍者仍可换者换汉人乐从且其中有主者既已归并其余自不容无主者隠匿其便五也防入下部议行
　　又
　　谕王公等于锦州各设庄一所盖州各设庄一所其额外各庄均令退出
　　二年定给诸王贝勒贝子公等大庄每所地四百二十亩至七百二十亩不等半庄每所地二百四十亩至三百六十亩不等园每所地六十亩至百二十亩不等又内府总管给园地四十八亩亲王府管领三十六亩郡王以下府管领三十亩各府给事人员俱给地有差又定王以下各官所属壮丁计口给地三十六亩停支口粮
　　谕户部民间田房有为旗人指圈改换他处者视其田产美恶速行补给务令均平倘瞻顾徇庇不从公速拨从重处分户部尚书英俄尔岱等言臣等奉
　　命圈给旗下地亩查得易州安肃等州县军卫共三十六处无主田地尽数拨给旗下犹苦不足其未查地方如满城庆都等二十四州县尚有无主荒地若拨给旗下则去京渐逺兵民杂处多有未便议将易州等处有主田地酌量给旗而以满城等处无主田地就近给民庶几两利至于清查事绪繁多应差亷干官员前往从公拨给务令满汉兵民各有宁字疏入
　　命遣给事中四员御史四员同户部司官八员前往拨给准民间坟墓有在满洲地内者许其子孙随时祭扫其应给满洲及应留民间地亩令地方官早行晓示毋妨东作
　　三年
　　谕京城内外无主园地酌量拨给诸王府
　　又议准直隶民人田地被圏者以各州县连界地亩拨补其不愿往他处者以未圈之民房地均分居住耕种户部言民间田地拨给满洲已经于隣近地方补还但庐舍田园顿非其故又有迁徙之劳请照被拨地数一应钱粮全免一年其地土房舍虽未经拨给满洲而与近村被拨之民同居分种亦请照分出地数将钱粮量免一半凡故明公侯外戚屯地既经拨出其钱粮请照数永免从之四年令防领以下官员各给地六十亩凡拨给兵
　　丁地亩有告称不能耕种者不准所圈地内如有集场仍留给民以资贸易凡拨给地亩以见在为凖嗣后虽增丁不加减丁亦不退各官虽陞迁不加已故降革不退户部言去年八旗圈地止圈一面内薄地甚多今年东来满洲又无地耕种若以逺处府州县屯卫故明勲戚等地拨给又恐孤贫者无力运送应于近京府州县内拨换去年薄地并给今年东来满洲其被圈之民以未圈州县屯卫田拨补仍照迁移逺近豁免钱粮四百里者准免二年三百里者准免一年以后无复再动民地庶满汉两便防入从之
　　五年定亲王给园十所郡王给园七所每所地一百八十亩
　　六年定凡加封王贝勒贝子公等各照本爵拨给园地袭封王贝勒贝子公等其祖父所遗园地除拨给应得之数外其余地亩不必撤出仍留本家定拨给官员园地公侯伯各三顷精竒尼哈畨各二顷四十亩阿思罕尼哈畨各一顷八十亩都统尚书阿达哈哈畨各一顷二十亩副都统侍郎拜他喇布勒哈畨各六十亩一等侍卫防卫防领各四十二亩二等侍卫防卫各三十亩三等侍卫防卫拖沙喇哈畨各二十四亩凡官员致仕者督抚布按总兵各给园地三十六亩道员副将防将各给园地二十四亩府州县游守等官各给园地十八亩
　　又新来壮丁每名给地三十亩至次年令八旗旧壮丁每名撤出地六亩拨给新壮丁
　　又以各旗拨换地土将完余剰房地俱交地方官办理嗣后各旗有呈请拨换者概行禁止
　　七年给公主园地各三百六十亩郡主园地各百八十亩县主郡君县君园地各百五十亩又拨给亲王园八所郡王园五所贝勒园四所贝子园三所公园二所每所地百八十亩嗣后凡初封王贝勒贝子公等俱照此例拨给镇国将军园地二百四十亩辅国将军园地百八十亩奉国将军园地百二十亩奉恩将军园地六十亩凡给过园地者停给家口粮米
　　十年令圈拨民间房地永行停止
　　十一年令撤出壮丁地量加钱粮月米都察院言满洲兵丁虽有分地每年并未收成穷兵出征必需随带之人致失耕种之业往往地土空闲一遇旱涝又需部给口粮且以地瘠难耕复多陈告而民地又不便再圈请查壮丁四名以下地土尽数退出量加钱粮月米其退出之地择其腴者许令原得瘠地之人更换余则尽还民间在满洲有钱粮可望乐于披甲而又无瘠地之苦至民间素知地利复不至于荒芜下部议行
　　十五年申满洲置买民地之禁户部言民间地土房屋禁止满洲置买已于顺治七年定例遵行后于十三年奉有未禁以前所买房地入官户部给发原价之
　　防臣等议未禁之前所置房地请从寛免其入官七年禁止以后所买房地发觉仍照定议入官买卖一并治罪从之
　　康熙二年定新来佐领给地三十亩领催给地十八亩
　　三年给守卫
　　孝陵官员园地有差先是康熙二年给守卫
　　孝陵内大臣园地九十亩至是议给总管地七十二亩副总管六十亩防御及郎中各三十六亩员外郎尚茶尚膳读祝赞礼等官及内监各三十亩笔帖式骁骑校佐领下执事人各二十四亩骁骑礼工二部执事人六亩嗣后守卫
　　陵寝官员俱以此为例
　　八年
　　谕民间房地圏给旗下嗣后永行停止今年所圈房地悉令给还民间至旗人无地者应否以古北等口边外空地拨给令贝勒大臣确议诸臣会议言圈拨民间田房屡经停止嗣有因旗下退出荒地复行圈补者有游牧等处投来人丁复行圈拨者有因圈补时复圈接壤民地者百姓失业堪悯今张家口杀虎口喜峯口古北口独石口山海闗外各有旷土如宗室官员及兵丁有愿将壮丁地亩退出取口外闲地耕种者该都统给印文咨送按丁拨给得
　　防报可至九年又议以喜峯口独石口外既无闲地正红旗又无赴边外领地之人不必拨给请以古北口外地拨与镶黄旗正黄旗罗文峪外地拨与正白旗冷口外地拨与镶白旗正蓝旗张家口外地拨与镶红旗镶蓝旗从之
　　九年令官员兵丁地亩不许越旗交易其兵丁本
　　身种地不许全卖
　　二十年定满洲新归旗者停给园地
　　二十三年定民地被圈拨补之例顺天等府民地拨给旗下者将别州县卫所额外开垦官屯等地补还其应输粮课考成之责归受补州县征比之事委被拨州县
　　二十四年令直州县百姓垦荒田地停止圈拨时议准各处壮丁及新满洲应给地者将上三旗官庄并八旗礼部光禄寺丈量所余地亩拨给俟此项地亩拨完时另请定夺
　　三十年新满洲退出地亩令给民耕种输租四十五年更定拨给例先是拨给地亩自康熙十三年后俱系将八旗退出地方官收存地亩拨给遵行已久至是以春二三月内已经耕种应俟秋成后始行拨地临拨即移咨内务府奉宸院转付八旗司并行直抚大宛二县知照已拨给之地不准更换其初次应行给地之新满洲于八旗余地内支给
　　五十三年定拨给庄头地亩在各属旗退输地租内匀拨不得指圈民地
　　雍正二年于直之新城固安二县制井田选八旗人户往耕都察院副都御史塞徳请设立井田户部议准以内务府交出余地及户部所收官地内拨新城县一百十六顷固安县一百二十五顷八十九亩制为井田令八旗挑选无产业之满洲五十户古十戸汉军四十户前往耕种自十六嵗以上六十嵗以下各授田百亩周围八分为私田中百亩为公田其公田之谷俟三年后征收于耕种所余地内立村庄造庐舍四百间每名给银五十两以为一年口粮及牛种农具之用设管理劝教二人俟有成效分别议叙至五年议定将八旗满洲防古内欠粮及犯法革退官兵无所倚靠者并伊妻子发往井田每户给田三十亩五户共给牛三头购买牛具籽粒等物及每年口粮每戸给十五两交与管理井田官员酌量人口多寡苫盖土房俾其居住并严行约束有怙恶生事者咨回加倍治罪嗣后每年一次查出发往其开户人内犯法枷责革退者发往井田给与効力良善之人为佃丁不许擅卖令其出力
　　三年定州县所收旗退地亩钱粮考核例凡州县收过八旗所交地亩并内务府交出余地所收银钱粮米另立一案以定奏报考成自雍正三年起每年按数征完银钱解部粮米存贮各州县备用仍于嵗底造册具题如有未完令该督题防议处六年清查直旗地时以直属旗民杂处有互争田土之事议令内务府宗人府八旗都统将旗庄圈赏投充各项地覈明坐落四至造具清册一送户部一送直总督照式造册钤印发各州县收贮如有旗民互争田土即据册察勘审结其带地投充人户或有隠漏地亩令一并清察
　　七年于顺天之霸州及永清县设井田
　　谕八旗地亩原系旗人产业不准典卖与民向有定例今竟有典卖与民者但相沿已久着从寛免其私相授受之罪各旗务将典卖与民之地一一清出奏请动支内库银照原价赎出留在各该旗给限一年令原业主取赎如逾限不赎不论本旗及别旗人均准其照价承买十三年遣官清丈察哈尔西四旗及东四旗地亩又
　　谕八旗欺隠余地俱令自首免罪倘仍欺隠不首一经发觉加倍治罪
　　是年令清杳园头牲丁壮丁人等典卖当差地亩户部议凡园头牲丁壮丁人等官给当差房地例禁典卖但彼此授受相沿已久倘不勘明撤回在旗丁固无以为当差之资而概行撤回又恐乡愚
　　失业应令逐细察勘如红册内开载之房地及其余地本属官物均应撤回其红册所不载本为私业不应强撤至典卖有红契白契之别撤时又有应追价不应追价应治罪不应治罪之殊应遣官前往各州县照内务府红册彻底清厘仍将地亩数目四至村庄造册四本一存本州县其三分呈户部内务府并该督以备考稽从之
