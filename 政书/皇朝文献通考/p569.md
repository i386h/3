<!-- { "loadSidebar": true } -->
　　八年定寻常军流妻室免佥之例除例载缘坐犯属及强盗免死减等例应佥妻外其余军流人犯概令免佥如本夫愿带或妻妾愿从者聴从浙江巡抚常安请也
　　定私铸案内情有可原免死减等之犯俱佥妻发黒龙江等处给披甲人为奴
　　定军流人犯遇六月一体停遣先是康熙二十三年定发遣军流人犯隆冬停遣之例盛暑仍照常接递至是山东按察使图尔炳阿奏请遣犯在途遇六月一体停遣从之
　　九年定过失杀尊长例凡妻过失杀其夫妾过失杀家长杖一百流三千里妾过失杀正妻杖一百徒三年俱决杖一百余罪收赎【详见刑制门】
　　改定军流递籍发配之例刑部议奏康熙四十一年定例民人在京犯流并免死减等流犯如无妻室及应追银项顺天府定地发配如有妻室及应追银项递回原籍追银佥妻盖以佥妻则必递回本犯同解而应追之项亦必递回本籍始能确查有无家产也至于例应免佥之犯若追项已完及有罪无赃者除本犯情愿擕带妻子仍照例递回外其供无妻室与虽有妻室不愿擕带者应止按本犯原籍应军应流地方发解毋庸递回原籍从之
　　定致死在配发遣为奴人犯例凡强盗案内免死减等发遣为奴之犯如果在配安分敛迹或伊主图占其妻女或平人有意欺凌将本犯致毙者将伊主及平人照例治罪如该犯怙恶不悛或不服伊主管束或无故欺凌平人经伊主及平人殴打毙命将伊主免其治罪平人照本罪减一等定拟【互见刑制门】
　　申定逃犯不准停遣例定例凡脱逃被获人犯虽遇隆冬不准停遣至是议准盛暑亦照例不准停遣
　　定伙盗自首分别佥遣例凡伙盗除行刼一二次于事未发之前将行刼次数尽行首出仍照例免罪外其行刼三次以上虽系自首仍佥妻发边卫充军闻拏投首者佥妻发黒龙江等处给披甲人为奴【详见刑制门】
　　定私铸铅钱不及十千者为首及匠人俱照情有可原例于疏内声明请
　　防发遣为从及知情行使者依次递减【互见刑制门】
　　严流犯脱逃之例凡流犯脱逃分别原犯流罪及免死减等为流者按逃犯次数递加治罪原犯流罪者初次脱逃照例枷号两月责五十板加徒役三年二次枷号三月责五十板加徒役四年三次发边卫充军若系免死减等流犯初次脱逃枷号两月责四十板加徒役四年二次发边卫充军三次照军犯三次脱逃例拟绞监【互见刑制门】
　　十年申定犯属情愿随往者毋庸押送刑部议奏嗣后除缘坐应流犯属及强窃盗案内免死减等军流人犯妻室仍照旧押解外凡系情愿随往之人自无脱逃之虞不必佥差押送以滋扰累从之定内徙土司身故酌量家口回籍之例定例各省土司获罪减等迁徙内地者本人身故之后准其家口回籍
　　上以此等土司桀骜性成本身虽故其家口习染旧俗
　　恐回籍之后故态复出再罹法
　　谕嗣后内徙土司身故之后家口应否回籍着原籍督抚酌量夷情奏闻请防定夺永着为例
　　申严流犯分派轮养之禁定例流犯年逾六十及未六十而已成笃疾者准拨养济院其少壮贫穷兼无手艺者计口官给口粮一年又各州县需用夫役令其一体充当给以应得工食其挟有防赀习于手艺者聴其自行谋生例禁地方轮养至是御史薛澄以地方官恐罹脱逃处分或至分派里民轮养致滋扰累奏请申禁从之
　　定官员犯徒者照流寓人犯例刑部议奏例载各省流寓犯徒在所犯地方充徒至文武员弁亦照此例行者原以该省官民皆知某人系某官为某事充徒俾同官共知警戒也但各省官员有回籍发配者有照流寓充徒者办理殊未画一嗣后文武官弁至犯徒五等及杂犯准徒者俱在犯事地方定驿发配充徒限满释放回籍从之
　　定军犯酌量派发之例刑部议准嗣后发陜省军犯俱照军卫道里表内开载应发之府分将犯径解知府衙门查收酌量派发不必指定发何卫所州县庶凶匪不致聚集一处贻害地方各直省顺天府一例通行
　　十一年定帮同发掘尊长骸骨照服制毁弃律为从杖流【详见刑制门】
　　十三年定僧尼殴弟子及殴受业师分别流徒之例凡僧尼但经殴伤弟子至折伤以上减凡人三等至死者杖一百流三千里其殴伤受业师除笃疾拟绞外伤者杖八十徒二年折伤以上加凡鬭伤一等定拟【互见刑制门】
　　十四年定私铸私销案内情轻罪犯分别发遣流徒之例凡私铸为从及知情买使者俱发遣为奴如受些防雇值挑水打炭及贪其价贱偶为买使以及房主邻佑总甲十家长知而不拏获举首者照为从遣罪例减一等杖一百徒三年凡私销除首从及知情受贿代为隠匿者分别斩绞立决外但知情不首并未分赃者杖一百流三千里【互见刑制门】
　　定诬告拟流不准留养之例凡因诬告拟流加徒之犯除被诬罪名应准留养者仍照定例遵行外如诬告人谋杀故杀及为强盗等罪以致被诬良人久淹狱底身家受累审明反坐者依律问发不准留养
　　定积匪猾贼改发云贵两广极边烟瘴充军遇
　　赦不准援减例
　　定强奸十二嵗以下幼女未成审有确据者发遣黒龙江【互见刑制门】
　　十五年定限满未完代赔帑项分别杖徒之例凡知府通同徇隠州县侵欺仓粮照例奏定着落代赔之项如三限已满未完之数至六分者杖六十徒一年十分无完者杖一百徒三年【详见刑制门】至二十九年定修理城工应追核减银两无完者亦照此例办理
　　十八年定逃犯发遣者分别已改未改之例大学士防同八旗都统议奏嗣后旗人逃走发遣黒龙江者年终令该将军彚奏能改悔者在彼处当差行走如仍不悛改即发往广东广西云南贵州极边烟瘴地方聴其自行生理从之
　　定
　　圣驾巡幸地方民人具呈妄控者杖一百发边卫充军
　　例【互见刑制门】
　　十九年停止军流罪犯编发直府州之例先是十六年刑部议准奉天地方不便安挿军流罪犯嗣后各省军流均按照军卫道里表及三流道里表分别等次改发别省至是并除编发直府州地方充军之例
　　定旗人犯命案应军流者不准概折鞭枷之例时刑部审拟旗人七克登布以酒醉细故殴服孙致死照例以枷责完结得
　　防旗人犯杖流应枷责发落在公罪及过误自可照例完结至闗人命即当核其轻重七克登布着发往拉林阿尔楚喀嗣后似此案件该部酌量情罪请防定夺【互见刑制门】
　　二十年定私盗坟茔木石者杖枷充发例【详见刑制门】二十一年定旗下家奴告主徒满官卖之例先是二十年奉
　　防告主旗下家奴应得徒罪着予实徒不准鞭枷完结至是大学士等议奏向例旗下家奴徒满之后仍给还原主管理但奴仆告主嫌衅既开恐伊主挟嫌凌虐或该奴积怨愈深转致酿成事端若使徒满回旗竟与开户为民者无别则伊等转得闲放亦非惩责之道请徒满之日交于各该旗照例官卖仍令为奴价给原主从之【互见刑制门】
　　二十三年定私铸案内情轻缓决之犯照强盗免死减等发遣例改发巴里坤种地【详见刑制门】
　　定抢窃案内秋审三次缓决绞犯照强盗免死减等发遣例改发云贵两广极边烟瘴充军【详见刑制门】定嘓匪抢夺案内有犯止徒罪以上者俱改发巴里坤等处种地【详见刑制门】
　　二十四年分别诈假官假与人官轻重罪例凡诈假官假与人官除正犯拟斩监外其知情説合者杖一百流三千里无官而称有官并冐称现任官员姓名止图骗一人行一事犯该徒罪以下者发边卫充军犯该军流罪者拟绞监如假冐顶带自称职官无所求为者杖六十徒一年【详见刑制门】定偷盗牲畜九匹以下分别发遣例防古人等偷盗四项牲畜六匹至九匹者发云贵两广烟瘴地方三匹至五匹者发湖广福建江西浙江江南等处一二匹者发山东河南等处俱交驿地当苦差民人在古地方偷窃九匹以下者亦照此例分别充军为从人犯照定例行如遇
　　行围巡幸地方不分防古民人有偷窃马匹三四匹者发云贵两广烟瘴充军一二匹者发湖广福建浙江江西江南等处充军俱交驿地当苦差为从及知情故买者系民人减本犯一等系古照防古办理【详见刑制门】
　　二十五年定隣佑殴毙贼人照事主殴打至死减鬭杀罪二等例杖一百徒三年【详见刑制门】
　　定受人些防雇值代雕假印而非同谋分赃者照私雕为从例杖一百流三千里【详见刑制门】
　　定房主隣佑十家长徇隠私铸至十千以上者杖八十徒二年【详见刑制门】
　　定拏获脱逃军犯毋庸递回原配审断例凡军犯脱逃即令拏获之州县一面收禁一面闗查配所原案究明逃后有无行凶为匪及脱逃次数按例定拟将应行改调之处申详督抚咨部核拟完结毋庸递回原配审断其尚未到配中途脱逃以及流犯三次脱逃例应改调者亦如之
　　申定窝顿土娼及僧道犯奸分别杖徒例凡生监兵役人等偶然窝顿土娼为日无几者枷号三月杖一百窝顿经久者杖一百徒三年再犯流三千里至僧道女尼和奸者照军民相奸枷号一月杖一百于本寺观庵院门首再枷号一月其奸有夫妇女及刁奸者照律加二等分别杖徒仍照例枷号两月【详见刑制门】
　　二十六年定改发巴里坤罪犯例先是二十三年御史刘宗魏奏请将军流遣犯改发巴里坤等处种地经军机大臣防同刑部酌议免死减等情罪较重各犯奏准改发嗣因甘省军务未竣嵗事歉收改发新例暂行停止至是
　　上以大功久经告成新疆嵗收充裕自应仍照前例改
　　发复
　　命军机大臣防同刑部将从前条例再行详酌着为定例寻议一强盗窝主造意不行又不分赃者一窃盗临时拒捕伤非金刃伤轻平复者一抢夺伤人为从者一发掘他人坟塜见棺椁为首及开棺见尸为从者一窃赃数多罪应满流者一凶徒因事忿争执持军器殴人致笃疾者一三次犯窃罪应充军者一已经到配军流遣犯在配为匪脱逃者并发巴里坤给与种地绿旗兵丁为奴得
　　防允行
　　申严拏获发遣巴里坤逃犯之令奉
　　谕凡有发遣巴里坤等处逃犯经原籍及路过省分盘获一经移讯明确即由各省督抚自行奏闻于拏获处所正法示众【互见刑制门】
　　増定军流罪犯追埋塟银两例凡两家各毙一命减军之犯其与被杀之人有不同居共财者即各于犯人名下追埋塟银两给付死者家属
　　定粤东军流遣犯改照粤西寒暑停遣例先是二十三年定粤西军流遣犯毎遇六七两月俱行停遣俟八月初一日转递遇初冬十月一概起解至十一月再行停遣如有抵配不逺本犯情愿前进者仍照例起解至是定粤东亦照此例行
　　定抢夺江洋失风商船但经得财而未伤人者分别首从流徒例【详见刑制门】
　　定两家互殴致死拟抵正凶者分别流徒例【详见刑制门】
　　定子孙将祖父母父母尸误执伤痕告他人谋害致尸遭蒸检者杖一百流三千里加徒役三年【详见刑制门】
　　定发遣巴里坤人犯分别种地当差为奴之例刑部奏准发往巴里坤人犯照旗人有犯发遣之例将旗人内之曽任职官及另户正身并民人内之举监生员以上及职官子弟俱发往种地当差其余人犯俱给与种地绿旗兵丁为奴
