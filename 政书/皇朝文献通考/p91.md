<!-- { "loadSidebar": true } -->
　　又酌拨淮盐食引于纲地行销户部议两淮盐政髙恒奏江甘髙寳泰等州县壅积食引请改拨纲地融销查两淮行盐口岸通融改拨例有明禁且江甘二县逼近场灶尤为私盐充斥之所若派拨纲地非特私盐愈滋透越将见纲盐口岸悉为食引所占殊于盐法有碍应将该盐政所请之处无庸议奉
　　谕防髙寳等十四州县着照该盐政所请行其江都甘泉二县照部议不准拨纲行销
　　又准滇省添买粤盐拨给弥勒州行销云南省城盐店每年应收黒井等处盐九百三十余万觔听各铺贩领卖于昆明嵩明弥勒十六州县行销其开化广南二府地方每年买粤盐一百四十万觔分运销售巡抚刘藻以近年生齿日繁兼秋成丰稔盐觔较前多销请添买粤盐三十万觔酌拨附近广南之弥勒州行销其应支盐价及帯买耗盐等项悉照从前买运成例办理统于铜盐互易案内兑如有不敷核明应找价值数目支给报部至添买盐觔即令委买本年粤盐之员帯运回滇拨给行销所有卖出盐价除还原借铜息银两即将盈余数目随本年报销案内一并造册送部查核从之
　　二十六年议准筹办河东盐务事宜大学士忠勇公傅恒等议覆巡抚鄂弼盐政萨哈岱等奏办盐务事宜查河东盐务自盐池被淹以来产盐既少不敷配运应准其所请将二十五年额引寛至来年六月清缴俾得渐次疏销续増余引十四万道之内暂行停领七万道现今盐价之外每觔酌増一厘至该盐政另折所奏遴取殷商顶补引地不过一时补救之计在该盐政惟当以经理盐池为急务盐池之产盐果旺商贾之人惟利是趋不必勉强遴取而自争先恐后矣至于近嵗收买防古盐觔甚属有限惟小民之贸易出口者或以布帛茶烟互相换徃来既便私贩日多在目下盐少之时禁之过严则有妨民食而将来盐多之际查之不力则有碍官引又当因时制宜悉心筹画务祈河东盐务日就整顿以仰副我
　　皇上轸念至意疏上如议行
　　又议定两淮盐法七条奉
　　谕防两淮盐务经费浩繁商力不无拮据如预提余引一事从前吉庆系派之通纲而普福髙恒则择其奋勉办事者以为酬奬之地其中即不能允协羣情其应作何定立章程着军机大臣防同尹继善吉庆高恒等详悉妥议具奏防议一拟派余引宜均摊众商以期普沾利泽一外支银两除公务应用不得滥行开销一办理常贡宜酌定用数以备查核一盐政养亷宜裁减五千归之公项一匣商费用宜严加查察以免通纲派累一纲食盐引宜照例行销不得滥为通融一私盐透漏宜严加查缉以疏引目从之
　　又
　　敕准长芦未完盐课分作五年带征奉
　　谕防户部议驳长芦盐政金辉盐课缓徴一折自属按例定议但念该处盐场今秋雨水过多商力未免稍艰着加恩将长芦本年未完盐课四十二万两准其缓至明年奏销后分作五年带徴以示体恤
　　二十七年停止粤东茂晖等场垦辟盐先是两广总督杨应琚疏请垦辟盐奏准行知嗣因沙土松浮一遇大潮风雨基围易于坍壊以致旋作旋辍现在开成场仅成一百八十三口每年可收盐三千包余皆罢废应准其停止其筑成盐行令该督造具应陞课银清册报部所收盐觔归官收买以资配运从之
　　二十九年准长芦盐政奏増芦盐价值大学士忠勇公傅恒等议准长芦盐政高诚疏奏长芦物价近年増长绳巾蓆片车船脚费逐嵗加増办课办运每多拮据除天津系公共口岸众擎易举无庸増价外其余请照各州县地方原定盐价每觔加増制钱一文以资行运在小民每人每月食盐不及一觔以一月之内多用制钱一文实无所累而商免亏赔之累民无淡食之虞应如所奏以收因时调剂之益从之
　　又加给滇省黑白二井薪本银两户部议覆云南巡抚刘藻奏言滇省黒白二井自十八年厘定章程以后两井合计每年多办余盐一百二十余万觔产盐甲于通省又该二井取给薪柴于百里之外运价较前倍蓰与各井情形逈有不同请将黒井之大东复三井应煎额盐每百觔添给薪本银一钱白井所煎正额沙卤盐每觔添给银一钱五分即于该二井续办收买及白井所管之安丰井余盐息银内动支以二井额外之有余补二井灶户之不足于民食大为有禆应如所奏从之二十九年准两淮盐政奏预提乙酉纲引给商接济两淮盐政高恒奏两淮行盐各省年糓屡丰销售甚畅现办甲申一纲计算不敷民食请预提乙酉纲淮南盐引三十万道淮北盐引十万道分给领运以裕民食户部议查两淮每年行销纲引共一百六十八万五千四百九十二道先于乾隆十一年据前任盐政奏请预提纲盐每年可销若干先期约数咨部请领经臣部议覆准行嗣后歴任盐政按年酌数请领行销自二十万至三四十万不等今该盐政奏预提乙酉纲引四十万道应如所请照数给商领运从之
　　又准长芦盐课奏销展限一月长芦盐政高诚奏长芦各商本年领借帑项运盐较迟盐价未及归回而奏销已届酌请暂展一月于十一月举行以纾商力得
　　防如所请行
　　三十年准两淮盐政奏预提丙戌纲引给商接济两淮盐政高恒奏请预提丙戌纲淮南纲引二十万道以裕民食户部议如所请从之
　　又令河东额外存盐照淮扬之例配用余引以济民食奉
　　谕防据李质頴奏河东本年收盐配引足额外尚存盐三千二百引有零令各商加谨收贮以备将来不敷年分等语盐觔收贮过夏易致卤耗该处池盐何以独能乆贮留待将来补用河东迩年产盐既旺照额畅销之外尚有盈余或可将此项存盐仿照淮扬之例配用余引以济民食较贮积陈因不更妥协乎着传谕李质頴确按彼处情形悉心筹画据实奏闻嗣河东盐政李质頴奏请先酌复余引三万道自三十年为始赴部补领仍察看情形如有盐引不敷之州县即行奏请给引领运从之至三十一年复请复余引二万道给商领运
　　又酌増山东行盐余票山东原设额票一十七万一千七百四十道雍正八年増余票五万道乾隆元年复増一千五百道五年六年复増一万五千道至是长芦盐政高诚奏山东濵海行销票盐各州县盐觔日加畅销恐将来不敷接济请再増余票一万五千道以本年请领丙戌纲票引为始所销之票按数纳课户部议应如所请从之
　　三十一年准两淮盐政奏预提丁亥纲引给商接济两淮盐政普福奏请预提丁亥纲淮南盐引二十万道淮北盐引五万道以裕民食户部议如所请从之
　　三十二年
　　谕朕此次临幸天津该商等趋事办公颇称踊跃因念长芦通纲引课每年十月内奏销正值销售菜盐之时盐价未及收齐而奏限已届商力未能舒徐着将长芦通纲盐课嗣后改至十一月底奏销俾得从容完纳以示体恤
　　三十五年两淮盐政尤拔世奏淮南北各场春夏多雨场盐歉产各口岸亦多被水行销不畅请将已丑纲奏销展至八月题报经部议驳得
　　防着照所请行
　　又
　　谕两浙商人闻朕允直臣民之请恭奉
　　皇太后安舆巡幸天津情殷爱戴吁恳巡抚熊学鹏代奏
　　携众赴津抒诚祝
　　嘏奏到时伊等业已在途情词诚切兹跸途所至见该商等欢忻踊跃忱悃可嘉自应量加恩赉着将每额引定盐觔外加盐五觔免其输纳课项以一年为满俾商力益臻饶裕
　　三十六年
　　谕上年夏间天津等处因雨水过多被灾较重业经叠降谕防动拨银米蠲赈频施黎民幸无失所苐念长芦盐地同时亦被淹浸该商等工本不无稍亏既仍照常纳课又不能与贫民一体沾恩未免向隅今翠华临莅深悉该处情形且谘访钱价较前更为平减虽去嵗曽加盐价现在商力仍觉拮据着加恩每觔再暂加钱一文以降防之日为始定限一年仍照旧值行销俾资充裕以副因灾恤商之意
　　又
　　谕山东引票各商自乾隆十六年至三十一年尚有积滞未销之盐六十余万包课项俱已随引清完而盐包仍须陆续运售加以按年输纳正课商力未免拮据着加恩将乾隆三十五年应徴欵项除杂项钱粮照旧交纳外所有正课银十八万三千八百五十两零分作八年帯徴俾各商益资寛裕
　　又
　　谕前以长芦盐地去夏偶被水淹且询知今年钱价较前更为平减因降防准将盐价暂加钱一文以一年为限仍照旧值行销兹临莅山东闻该商歴年引课无欠而积盐仍有未销经降防将乾隆三十五年应徴正课分作八年带徴苐念东省钱价亦甚平减着再加防准照长芦之例每觔暂加钱一文以奉防之日为始定限半年俾商力益资充裕
　　三十八年
　　谕长芦商众赀业素微前两次巡莅天津阅视鹾务悉其情是以节次加恩増价俾不致有垫累并将乾隆三十六年引课分作三年帯徴以纾商力今翠华临幸各商无不踊跃欢呼但念伊等第一次银两业已完交而第二限帯徴之银与本年正课同时并纳仍不免少形竭蹷着再加恩将三十七年正余课项自三十八年奏销后起分限六年帯徴俾纾商力益臻充裕以示格外体恤
　　三十九年户部议覆山西巡抚觉罗巴延三河东盐政瑺龄奏大池产盐不敷配运请开六小池并拨运芦盐接济应如所请将原封六小池开濬仍将贮盐处所坚固筑垣以防透漏并令长芦盐政知防河东饬商买运从之
　　又长芦盐政西宁奏商力微薄请将乾隆三十六年第三限银两并三十七年六限银两统俟本年奏销后分限十年带徴经部议驳得
　　防允行
　　又四川总督文绶奏请犍为县开淘盐井照例徴收课银从之
　　又
　　谕据李质頴奏今嵗黄河漫堤淮安一带盐堆被浸该商成本亏缺商力未免竭蹷请将甲午纲除己完正课外其未运引盐应完正课银两分限徴收等语着照所请将淮北未运纲食引盐应完正课银二十七万五千余两加防准其自乙未纲起分限五年带完以纾商力
　　四十年两淮盐政伊龄阿奏请预提丙申年淮南纲引二十万道给商接济以裕民食户部议如所请从之
　　又
　　谕两淮盐课例限次年二月奏销前以乙亥己丑两纲该处盐场歉收是以准其展至八月今乙未纲奏销复请展限该部议驳但念该处场灶偶被旱灾商力不无拮据加防将乙未纲准其展至明年八月造报至称淮北各商上年被水办盐实多竭蹷请将丙申以后四纲带完银二十二万余两展限完纳之处并加防展限四年分作八年完纳以纾商力
　　署山西巡抚觉罗巴延三等奏请将河东暂増二厘盐价再展限三年经部议驳得
　　防户部议驳巴延三等奏河东暂増二厘盐价再请展限三年之处毋庸议一折自应照例办理但念该处场价未平其小盐池六处甫经开采接济所得赢余未能补足前两年歉收之数商力不无拮据着加防照该抚等所请将从前暂増二厘盐价再行展限三年俾转运益资充裕
　　四十一年
　　谕朕因两金川荡平奏凯恭奉
　　皇太后安舆临莅山左诣
　　岱拈香告成
　　阙里所有东省啇众祗迎銮用宜特沛渥恩俾沾庆泽着加恩将山东啇人本年应征乾隆四十四十一两年引票正项银三十六万七千七百余两又未完借项银二十四万两自本年奏销后起限分作八年带征以示优恤
　　四十三年
　　谕河东盐政与山西巡抚因各有専司未免意存畛域于盐务每多掣肘因思河东盐政事务本简非两淮长芦可比竟不如令山西巡抚兼管至一切盐务原有运使専办今得该抚统辖俾事权归一呼应更灵并着为令
　　四十五年
