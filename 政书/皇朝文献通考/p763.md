<!-- { "loadSidebar": true } -->
　　皇祖三临朔漠用大破其师元恶伏冥诛胁从逺遯迹毋俾遗种于我喀尔喀厥侄策妄阿拉布坦收其遗孽仅保伊犁故尝索俘取地无敢不共逮夫部落兹聚乃以计袭哈宻入西藏凖夷之势于是而复张
　　两朝命将问罪虽屡获捷而庚戍之役逆子噶尔丹策凌能用其父旧人乘我师怠掠畜于巴里坤捣营于和卜多于是而凖夷之势大张然地既险逺主客异焉此劳往而无利彼亦如之故额尔徳尼招之败彼亦以彼贪利而深入也
　　皇考谓我武既扬不可以既允其请和以息我众予小子
　　敬奉
　　先志无越思焉既而噶尔丹策凌死于策妄多尔济那木扎尔暴残喇嘛逹尔扎簒夺之逹瓦齐又簒夺喇嘛达尔扎而酗酒虐下尤甚焉癸酉冬都尔伯特台吉策凌等率数万人来归越明年秋辉特台吉阿睦尔撒纳和硕特台吉班珠尔又率数万人来归朕谓来者不可以不抚而抚之莫若因其地其俗而善循之且毋令滋方来之患于我喀尔喀也于是议进两路之师问彼罪魁安我新附凡运饷筹防长行利战之
　　事悉备议之始熟经于庚戌之艰者咸惧蹈辙惟大学士忠勇公傅恒见与朕同而新附诸台吉则求之甚力朕谓犁庭扫穴即不敢必然喀尔喀之地必不可以久居若而人毋宁用其锋而观厥成即不如志亦非所悔也故凡祃旗命将之典概未举行亦云偏师尝试为之耳塞上用兵必以秋而阿睦尔撒纳祃木特请以春月欲乘彼马未肥则不能遯朕谓其言良当遂从之北路以二月丙辰西路以二月己巳各起行哈宻瀚海向无雨今春乃大雨咸以为时雨之师入贼境凡所过之鄂拓克擕羊酒糗糒迎恐后五月乙亥至伊犁亦如之达瓦齐于格登山麓结营以待兵近万我两将军议以兵取则伤彼必众彼众皆我众多伤非所以体上慈也丁亥遣阿玉锡等二十五人夜斫营觇贼向贼兵大溃相蹂躙死者不可胜数来降者七千余我二十五人无一人受伤者达瓦齐以百余骑窜六月庚戌回人阿竒木霍集斯伯克执达瓦齐来献军门凖噶尔平是役也定议不过二人筹事不过一年兵行不过五月无亡矢遗镞之费大勲以集遐壤以定岂人力哉
　　天也然
　　天垂佑而授之事机设不奉行之以致坐失者多矣可与乐成不可与谋始亦谓蚩蚩之众云尔岂其卿大夫之谓既克集事则又曰茍知其易将劝为之夫明于事后者必将昧于几先朕用是寒心且凖噶尔一小部落耳一二有能为之长而其树也固焉一二暴失徳之长而其亡也忽焉朕用是知惧武成而勒碑文庙例也礼臣以为请故据实事书之其辞曰茫茫伊犁大干之西匪今伊昔化外羁縻条支之东大宛以南随畜猎兽蚁聚狼贪乃世其恶乃恃其逺或激我攻而乘我缓其计在斯其长可穷止戈靖邉化日薫风不侵不距不来其那欵闗求市亦不禁诃始幕希珎终居竒货吏喜无事迁就斯愞渐不可长
　　我岂惧其岂如宋明和市之为既知其然饬我邉吏弗纵弗严示之节制不仁之守再世斯斩篡夺相仍飘忽荏苒夙沙革面煎巩披惋集泮飞鸮食黮懐音锡之爵位荣以华裾膝前面请愿効前驱兵分两路雪甲霜锋先导中坚如鼂错攻益以后劲古旧属八旗子弟其心允笃二月卜吉牙旗飘飖我骑斯腾无待折胶泉涌于碛芜茁于路我众欢跃谓有天助非啻我众新附亦云黄发未覩水草富春乌噜木齐波罗塔拉台吉宰桑纷纷欵纳牵其肥羊及马潼酒献其屠耆合掌双手予有前谕所禁侵陵以茶交易大愉众情众情既愉来者日继蠢达瓦齐拥兵自卫依山据淖惟旦夕延有近万人其心十千勇不目逃抡二十五日阿玉锡率往贼所衔枚夜袭直入其郛挥矛拍马大声疾呼彼人既离我志斯合突将无前纵横鞺鞳案角鹿埵陇种东笼自相狼藉孰敢撄锋窜防逃将往异域回部遮之凶渠斯得露布既至告
　　庙受俘凡此蒇功荷
　　天之衢在古周宣二年乙亥淮夷是平常武诗载越我皇祖征噶尔丹命将祃旗亦乙亥年既符嵗徳允协师贞兵不血刃漠无王庭昔时准夷弗恭弗穗今随师行为师尉昔时凖夷日战夜征今也偃卧知乐人生曰匪凖夷曰我臣仆自今伊始安尔游牧尔牧尔耕尔长孙子曰无向非岂有今是
　　两朝志竟亿载基成侧席不遑保泰持盈
　　御制凖噶尔全部纪畧
　　自古无不志外夷而实者少舛者多非以其方域所限言语不通耶得什一于千百加以鱼鲁亥豕其堪信者鲜矣兹者平定凖部止封达瓦齐子一人居之京都且城伊犁驻将军镇守事耕牧焉念彼原一大部落不可无纪故就亲询实事书之亦以便方畧纂叙也凖噶尔四卫拉特者绰罗斯部都尔伯特部和
　　硕特部土尔扈特部是其辉特一部本附庸于都尔伯特后土尔扈特窜归俄罗斯故别辉特为一部仍称四卫拉特云卫拉特明史称为瓦剌其音颇近史所载脱欢太师葢其始祖元亡而其疆臣分为三其渠曰马哈木者即脱欢之父也脱欢者防古凖语同为釡今凖人语釡为海苏而防古语则仍旧葢凖人自避其祖讳此亦一证也自脱欢逮孛汗其世次不可考孛汗背正妻与他妇野合而生子曰乌林台巴靼太师其母弃之泽中孛汗收养之遂统部落又十一世而传至赛音诺顔哈喇忽喇是为策妄阿拉布坦之曾祖子曰巴图鲁浑台吉有子十一人五曰僧格策妄之父六曰噶尔丹博硕克图其余无事无足称长曰策臣次曰巴图鲁策臣与巴图鲁杀其弟僧格噶尔丹博硕克图始自藏中回旧部反俗为汗于康熙年间犯塞战败走死先是噶尔丹博硕克图既杀兄僧格之次子索诺木阿拉布坦僧格臣七人与策妄阿拉布坦同逺逃凖语所谓多伦努库尔者是多伦者汉语为七努库尔者汉语为友葢其患难相共所谓世臣并赦其子孙七死云及噶尔丹为我兵败策妄始还和博克萨里收其父旧属及噶尔丹余众复成部落并缚噶尔丹子献阙下遂自据汗位子噶尔丹策凌噶尔丹策凌子策妄多尔济及那木扎尔其庶兄喇嘛达尔扎执而篡之达瓦齐复因阿睦尔撒纳之计簒夺其位达瓦齐者巴图鲁浑台吉之第七子布木之子大策零敦多卜之孙于策妄为再从侄孙其小防零敦多卜则防妄之祖巴图鲁浑台吉之弟黙尔根代青之曾孙其去策妄世派葢已逺矣先是康熙年间噶尔丹博硕克图拘系和硕特车臣汗收所属人众并入凖噶尔鄂托克其时有和硕特之拉藏汗者居唐古特忒地即顾实汗之裔也子二人一名丹衷一名索尔扎丹衷由唐古忒仍回至厄鲁特娶防妄阿拉布坦之女博托洛克为妻后防妄阿拉布坦知其学习哈拉尔查达术【即巫蛊事也】以两釡夹丹衷身烙死遂令大策零敦多卜领兵六千袭西藏擒杀拉藏并掳伊子索尔我
　　圣祖仁皇帝勅谕防妄阿拉布坦不得绎骚唐古忒地并发大兵进剿于是大策零敦多卜携索尔扎逃回厄鲁特藏地复平迨雍正年间策妄阿拉布坦死子噶尔丹防凌欲与唐古忒和好给索尔扎戸十资养并以博托洛克与韦徴和硕齐为妻其在丹衷处所生子班珠尔给戸五资养彼时博托洛克复有孕未产适韦徴和硕齐后乃生一子是曰阿睦尔撒纳故阿睦尔撒纳虽为辉特台吉实与班珠尔皆丹衷之子噶尔丹策凌死策妄多尔济那木扎尔恐索尔扎之子纳哈查逃往唐古忒将伊禁锢至达瓦齐簒立始将纳哈查释放又和硕特罗卜藏车凌者娶防妄阿拉布坦之女达什色布腾为妻噶尔丹策凌时因罗卜藏车凌率领伊属万戸欲往土尔扈特遂遣兵擒藏罗卜藏车凌囚之以其妻给韦徴和硕齐二子交乌鲁特鄂拓克宰桑伍巴什安置至青海居住之罗卜藏丹津于策妄阿拉布坦时逃至凖噶尔策妄阿拉布坦死后罗卜藏车凌罗卜藏丹津二人谋杀噶尔丹策凌嗣因罗卜藏丹津被拘罗卜藏车凌恐亦被囚遂逃往土尔扈特故雍正年间我
　　世宗宪皇帝索罗卜藏丹津噶尔丹策凌称已缚送至中途闻进兵而止者非诈也葢彼业经拘系之囚故不靳固而且欲以为竒货也噶尔丹策凌于丑年死策妄多尔济那木扎尔年防其姊鄂兰巴雅尔同母出也每以善言相劝禁其淫乱策妄多尔济那木扎尔年既长遂不受其禁制并聴谗言谓其姊欲效我罗斯其立为扣肯汗【扣肯汗者女人掌国事也】遂将鄂兰巴雅尔拘系并杀戮多宰桑其后屠狗盗妻之事无所不为益无忌惮鄂兰巴雅尔之夫萨因伯勒克遂同噶尔丹策凌庶子喇嘛达尔扎攻执策妄多尔济那木扎尔
