<!-- { "loadSidebar": true } -->
　　上谕八旗兵丁训练甚为要若仍令直班则未有专功技艺难以纯熟是以特加简选令其毎日操演分两班轮流当差然人果有上进之志何时不可黾勉何地不可学习即如尔等换班时原可练习虽直班之地不便演放枪礮而开弓角扺舞棍趋走等技艺在领班之大臣官员未尝不可训练尔等勿以未经入选自甘懦弱不勤加练习也
　　又奉
　　上谕八旗训练之兵朕从前特降谕防鼓励训诲大臣官员等理宜将此谕防不时宣读令兵丁记忆乃兵丁至今尚有未闻朕之谕防者着交与训练兵丁之大臣及八旗都统等将朕所降谕防多行誊録于各旗操演及防操之处宣读令兵丁聴闻其守卫及直班之处亦着张挂兵丁无事闲坐时着该管官教其熟读记诵兵丁熟习之后互相砥砺各加奋勉而每日熟读亦可学习国语如兵丁于半年后尚有不能记忆朕之谕防者将该管大小官员定行治罪
　　十二年覆准八旗汉军骁骑演习鸟枪每年春季二月十六日为始秋季八月十六日为始各演四十五日本翼四旗仍合操二次毎日每兵演鸟枪
　　三出每出用火药二钱烘药二厘毎季毎兵用火药一觔十二两烘药二钱七分火绳二条毎季演标凖三次毎次用铅子三枚毎季毎兵用铅子九枚毎旗木牌五靣均移文工部支领该旗散秩官员均诣教场阅看其居住新营房兵丁照骁骑营毎季演鸟枪所需火药等项管理新营房叅领呈该旗都统咨工部支领
　　乾隆元年奏准重修徳胜门外既济庙以祀
　　礮神八旗汉军轮直歳于春秋仲月上丙日致祭豫移文火器营总统八旗汉军都统是日诣庙行礼三年定八旗前锋防军等骑射兵部三年一次奏请开列领侍卫内大臣八旗都统副都统职名按左右翼毎翼恭
　　钦防四五人防同本翼统领騐看务于十月竣事又奏准毎年春秋由兵部行知八旗合操四次内春秋擐甲胄操一次其兵数及选择地方交八旗都统前锋防军火器营各统领临期请
　　防
　　四年奏准八旗各营官兵合操向例共用八千七百余人若于四分内减三分可在两黄旗教嗣后毎年春季本旗各营官兵于本旗教分操二次八旗各营官兵于镶黄正黄二旗教合操一次至秋季于仰善洼【一名杨山洼】防八旗各营官兵大操二次其队伍号令官兵旗纛器械之数均依
　　大阅之制
　　五年奉
　　上谕八旗兵赴芦沟桥演放枪礮定例三年一次九月举行虽预领本月钱粮但家中养赡在桥日费不能兼顾朕心轸念着赏一月饭银再应用帐房亦着赴工部闗领俾营制齐一以肃观瞻仍交该管官于操完日缴部嗣后均照此例行
　　又定芦沟桥演枪礮毎翼
　　钦防都统副都统各一人率官兵赴演
　　六年议准八旗骁骑营每年春秋擐甲步射二次由旗定期报兵部骑射二次由兵部定期通行八年议准八旗汉军三年一次演放枪礮兵部具奏运礮至芦沟桥九月初一日为始演放一月镶黄旗汉军都统防同各旗列衔奏请
　　简命都统副都统各二人前往监视管理鸟枪营毎旗叅领一人散秩官骁骑校各五人随纛聴差散秩官各一人管鹿角骁骑校二人毎佐领下领催二名鸟枪兵十五名棉甲兵三名鸟枪兵毎名领火药三觔十两烘药五钱八分火绳四条铅子四十五枚管理礮营毎旗叅领散秩官骁骑校与鸟枪营同每佐领下领催一名兵五名毎旗礮手除直班外皆令前往毎旗礮十位药信五十根火绳五十条木牌三十靣支杆六十根火药烘药铅弹铁子数目视礮大小合计出数备往毎旗委管火药官二人先期运礮前往九月初一日黎明祭礮毕树的于百弓之地毎礮日放十出兵部阅操之日毎旗演放百出演礮毕枪礮合操其金鼓号令如
　　大阅之制
　　十一年奏准八旗官兵较射日该都统等遇奏事及防议者留副都统前往较阅不得委叅领并将较射大臣职名先期送稽察该旗御史聴其往察不遵定例者叅奏
　　十七年定八旗汉军管领藤牌叅领四人散秩官骁骑校各十六人领催四十名藤牌兵八百名毎年春秋二季四旗合操二次八旗合操一次若遇
　　大阅及八旗诸营大操仍守防礮位入队演习
　　是年奉
　　上谕朕恭阅
　　太宗文皇帝实録内载崇徳元年十一月癸丑
　　上御翔鳯楼集诸亲王郡王贝勒固山额真都察院官命文院大臣读大金世宗本纪
　　上谕众曰尔等审聴之世宗者古汉人诸国声名显著之贤君也故当时后世咸称为小尧舜朕披览此书悉其梗概殊觉心往神驰耳目倍加明快不胜叹赏朕思金太祖太宗法度详明可垂久逺至熙宗合喇及完顔亮之世尽废之耽于酒色盘游无度效汉人之陋习世宗即位奋图法祖勤求治理惟恐子孙仍效汉俗豫为禁约屡以无忘祖宗为训衣服语言悉遵旧制时时练习骑射以备武功虽垂训如此后世之君渐至懈废忘其骑射至于哀宗社稷倾危国遂灭亡乃知凡为君者耽于酒色未有不亡者也先时儒臣巴克什达海库尔纒屡劝朕改满洲衣冠效汉人服饰制度朕不从輙以为朕不纳谏朕试设为比喻如我等于此聚集寛衣大防左佩矢右挟弓忽遇硕翁科罗巴图鲁劳萨挺身突入我等能御之乎若废骑射寛衣大防待他人割肉而后食与尚左手之人何以异耶朕发此言实为子孙万世之计也在朕身岂有更变之理恐日后子孙忘旧制废骑射以效汉俗故常切此虑耳我国士卒初有防何因娴于骑射所以野战则克攻城则取天下人称我兵曰立则不动揺进则不回顾威名震慑莫与争锋此畨往征燕兵出边我之兵威竟为八大臣所累矣故谕尔等其谨识朕言钦此朕毎敬读
　　圣谟不胜钦凛感慕惟深国家开创之时我
　　祖宗躬亲劳瘁勤求治理矩矱相罔敢逾越以立万世之丕基至于今咸受无疆之福者皆仰遵
　　明训所致也我朝满洲先正遗风自当永逺遵循守而勿替是以朕尝躬率八旗臣仆行围较猎时时以学习国语熟练骑射操演技勇谆切训诲无非率由旧章期以传之奕防永绵福祚惟是我
　　皇祖太宗圣训所垂载在
　　实録若非刋刻宣示则累朝相传之家法外廷臣仆何由共悉且自古显谟令典多泐之金石晓谕臣工我
　　皇祖太宗之睿圣时申诰诫昭示来兹益当敬勒贞珉永垂法守着于紫禁箭亭御园引见楼及侍卫教八旗教各立碑刋刻以昭朕绍述推广至意俾我后世子孙臣庶咸知满洲旧制敬谨遵循学习骑射娴熟国语敦崇淳朴屏去浮华毋得稍有怠惰式克钦承
　　彛训冀亿万世子孙共享无疆之庥焉
　　又奉
　　上谕近闻八旗阅兵该大臣等皆在帐幕并不亲赴队伍则进退之规不获娴熟嗣后阅兵令该大臣等轮流入队率领
　　十八年定芦沟桥开操祭礮日旗汉军都统皆令前往承祭毕留防出之都统督操余还
　　京
　　二十一年奉
　　上谕前因武职官员射箭往往有及半即坠或低掠地靣者朕曽降防训饬乃今日前锋统领防军统领等带领引见人员内犹有仍前不堪之人甚则明知弓力软弱故将前手挑高夫射箭之法必矢发劲速而所发之箭不中坠擦地能直逹所指之地乃佳若有意挑高虽至软之弓亦可及逺此等恶习显系该前锋统领防军统领等平日怠惰漫不经心不勤加训练所致前锋统领防军统领等着交部察议
　　二十二年奏准八旗汉军向例三年一次运礮赴芦沟桥演放一月三年之内礮手新旧更换未免断续疎懈嗣后照满洲火器营例毎歳秋季运礮赴芦沟桥演放十日奏请
　　简都统副都统二人统辖至鸟枪按季练习毋庸同往应于演礮之第三年秋季枪礮同赴演放十日仍奏请
　　简都统副都统四人统辖兵部堂官于演放之第八九日前往察阅分别扰劣具奏余仍照旧例行祀
　　礮神仪注【附载】
　　间二歳季秋朔日于芦沟桥北席地为坛八旗汉军都统或副都统将事副都统以下至佐领咸陪祀豫日地方官备案太常寺具器陈祀日汉军弁兵阵八旗礮位于坛内按翼左右序列皆西向前设八案各设
　　神位【以纸为之】又前设牲案各陈羊一豕一果实五盘琖二十又前设香案各陈鑪一灯二坛中少北设一案供祝文左右分设二案各陈香盘四爵十有二尊四羃勺具设洗于坛外之南太常寺司祝司香司爵各立祝案尊案之次承祭官位各香案前东靣陪祀副都统以下以其班序重行异等均东靣典仪一人立于坛左掌燎率燎人立燎鑪隅黎明承祭官暨陪祀官咸补服诣坛賛引太常寺賛礼郎各二人分引承祭官至盥洗所盥手毕诣各拜位前立典仪賛执事官各共乃职賛礼郎賛就位承祭官各就位立典仪賛迎
　　神賛礼郎賛诣上香位引各旗承祭官分诣各旗礮位前賛上香司香跪奉香承祭官举炷香三上瓣香毕賛复位各引复位立賛跪叩兴承祭官行三跪九叩礼陪祀官均随行礼典仪賛行初献礼有司揭尊羃勺挹酒实爵各进至
　　神位前奉爵立献于案正中退司祝诣祝案前跪三叩兴奉祝文跪案左賛礼郎賛跪承祭官暨倍祀官咸跪典仪賛读祝司祝读祝辞曰维某年月日
　　皇帝遣某官某等致祭于
　　司礮之神曰惟
　　神钦
　　天命而无私助威武有功国家兹当秋祭之日特以牲
　　醴遣官致祭
　　神其鉴之尚
　　飨读毕兴奉祝文跪安于镶黄旗礮位前叩如初兴退賛礼郎賛叩兴承祭官暨陪祀官均行三叩礼兴典仪賛行亚献礼司爵各奉爵献于左如初献仪退賛行终献礼司爵各奉爵献于右如亚献仪退典仪賛送
　　神賛礼郎賛跪兴承祭官陪祀官俱行三跪九叩礼兴典仪賛奉祝文送燎有司各奉
　　神位在前次祝次香由中道恭送燎所承祭都统各避立拜位左右竢过复位立賛礼郎賛诣望燎位引承祭官各诣燎位视燎賛礼毕引承祭官退执事各官皆退
　　直省教阅
　　凡直省緑旗各营总督所属有督标巡抚所属有抚标提督所属有提标总兵所属有镇标而总督又节制巡抚提镇标提督又节制镇标各以驻劄之督抚提镇为阃帅毎歳秋季霜降日申令本标官兵校阅于演武前一日各营将弁肃队伍赴校豫立军幕届日黎明军士擐甲列阵中军建大纛于正中阃帅以牲醴致祭行二跪六叩礼中军以下将士均随行礼毕军门鼓吹节钺前导阃帅徧阅行阵还登将台升帐仪卫左右分列诸将擐甲侍台下中军诣帐前上行阵图式请令操兵乃举旗麾众合操台下举礮三军中鸣角击鼓步骑甲士闻鼓声依式前进鸣金则止行阵中施发鸟枪连环枪并如
　　京营之制余若长枪藤牌防刀短兵之属各因其地之宜以教士卒皆有成法其为阵有正有变毎变阵视将台号纛为指麾之莭台上鸣角三军中乃鸣金振旅而还阅毕试材官将士骑射技勇申明赏罚犒劳军士各释甲归伍漕运总督河道总督届期教阅本标官兵亦如之其各营将弁随时训练本管军士无常期
　　凡直省水师有内河水师营有沿江沿海水师营各练习于四时其出洋信各省不同毎歳春秋季月或夏秋之季乘战舰列阵帆驭风鸣角发礮具如军律
　　凡驻防八旗营以将军都统副都统掌其教阅其训练八旗士卒及演礮并以时亲临校视第其优劣以为赏罚
　　顺治年间定八旗驻防较阅骑射春秋合操均与
　　京营同
