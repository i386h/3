<!-- { "loadSidebar": true } -->
　　防此议尚未详尽从来盗案内盗首脱逃报称病故者甚多如何使盗首必不漏网盗案不致稽延之处应再详议至于窝主有窝强者有窝窃者有知情者有不知情者有分赃者有未分赃者律内分别立决监候斩绞以至杖笞开载甚明今概行议遣黒龙江可乎又议获盗过半免其治罪过半之外拏获一名赏银十两等语夫获盗过半免其治罪足矣过半之外拏获一二名即加赏赉不过地方官酌量行之以示鼔舞又何得预定数目援为定例乎着再详议寻议承缉各官不获盗首者虽获盗过半仍按限分别议处如盗首果系病故查有实据方准免其议处捕役拏获盗首令州县官从优给赏其不获者将家口监禁勒比至窝盗之家知情存留分别定以杖流存留三人以上者充发三姓地方永着为例从之【互见徒流门】
　　二年定私刨人参审结之例先是私刨人参不论已得未得俱解送刑部嗣于康熈五十七年定每嵗七月自京派部院堂官一员前徃防同该将军府尹究审至是奉
　　谕私刨人参俱系图利穷民春夏被获监至九月十月方得审结延挨月日身受寒暑多至疾病死亡甚为可悯宁古塔有将军办事御史盛京有将军刑部并副都御史嗣后将各地方所获者即行审理完结年底彚奏部院堂官免其差徃
　　定销毁刺字治罪之例刑部议准窃盗等犯销毁刺字者枷责补刺其用药代为销毁之人一并枷责
　　严运丁争鬬伤人及抢夺之禁先是粮船运丁因私忿争鬬持戈放箭致有杀伤又有竟行抢夺民间衣物者至是奉
　　特防令嗣后有似此者该督抚即行奏闻于彼处正法
　　又
　　命刋刻殴杀律颁示儆众
　　谕刑部朕披览奏章其中故杀谋杀者尚少而以鬬殴伤人者甚多或因口角相争或因微物起衅挥拳操戈一时殒命及至抵罪虽悔何追此等愚贱乡民不知法律因一朝之忿贻身命之忧可为悯恻古人有月旦读法之典
　　圣祖仁皇帝上谕内又有讲律法以儆愚顽之条欲使民知法之不可犯律之无可寛畏惧猛省迁善而改过也但律法包举甚广一时难以遍喻今将殴杀人命等律逐条摘出疏解明晣令地方有司刋刻散布处处张挂俾知鬭殴之律尚如此则故杀谋杀更可知矣时存提撕警觉之心以化其好勇鬬狠之习庶命案可以渐少以副朕好生慎罚之至意
　　更定逃人例九卿议覆侍郎觉罗塞徳奏言逃人之例甚严而限期又廹地方官惧罪隠匿反得潜藏应如所奏嗣后逃人在该地方居住已过一年地方官不行拏获者降一级留任十家长里长邻居及窝主俱照不应重律责三十板完结不及一年者免议倘过二年发觉仍照从前定例治罪所居之家不知情者免议其逃人在逃所置有产业者将一半入官在逃之单丁男妇年过六十或原有废疾即未及六十而伊主愿令为僧道者俱免照逃人例治罪若逃后自改为僧道及故将其身残毁者照逃人定例从之
　　禁止强盗滚案之奉
　　谕刑部向来盗案有滚案之强盗被获审实定罪者于别府州县或邻省未结案内贿属他盗供称同伙州县官即关提质审一案甫毕一案复起名曰滚案辗转相连动经年嵗或更中途脱逃遂使已结之案终归未结刼杀大盗借此支延无所畏惧而州县官专喜此等供扳可为获盗过半之地附防了事此弊不除无以除莠安民尔部定例议奏寻议盗犯审实之后陆续狡供又于某案行刼者概不准行至其扳出伙盗在别处已经审实定罪者不必提审对质但行文问取口供查两案轻重从重归结以杜借案迁延脱逃等从之
　　定八旗殴死家仆处分之例奉
　　谕向来八旗官军人等待家人过严微小之失甚至殴责毙命奴仆虽贱彼亦人子何得任意茶毒朕于刑部成狱畧有可恕者俱行寛免朕大君也于有罪者尚不忍轻加刑戮为臣下者乃可殴死无辜之奴仆乎即有酗酒冐犯之处应加惩治亦不宜致于死地以逞一时之愤嗣后遇殴毙家人详其情罪分作三等定例议奏寻议凡旗下奴仆违犯教令家主依法决罚致死及过失杀者仍照例不论外其官员违法责打奴仆致死及持刀杀死者分三等定以罚俸降革鞭责平人犯者分三等鞭责枷号至官员平人有致死族中家仆者各从重拟从之
　　定命案留养追银给尸亲之例奉
　　谕律例内虽有父母年老家无次丁应留养亲之条但凶徒恃此有意伤人殊未可定已死之人亦属可怜嗣后此等留养之犯作何饬令出银给与死者之家若不给与仍照原拟治罪之处该部定议寻议嗣后除谋杀故杀不准留养外凡戏杀误杀例应留养者令地方官酌量情罪轻重如系有力之家情重者追银五十两情轻者三十两贫难无力之家情重者追银三十两情轻者十两给死者之家资其养赡如不给仍照原拟治罪从之
　　定一人犯两案之例官员人等有一人而两案犯罪者前案轻罪先行题结俟后案审明仍将前案所拟轻罪叙入然后就本案所犯重罪按律定拟如前案已拟重罪后案罪轻于前亦将前案所犯重罪声明仍归前案定拟如有数案犯罪者将各案所拟应得之罪俱简明叙入本内具题请
　　防
　　申定那移钱粮之罪刑部议奏官员那移钱粮有多至数万两者或以罪止拟流而任意那用或以罪无递减而有意不完请嗣后那移一万以上至二万两者发边卫充军【互见徒流门】二万两以上者照侵盗例拟斩俱限一年全完免罪二年完者减二等三年完者减一等三年限满不能全完查未完之数照例治罪从之
　　严私开奏折之禁奉
　　谕嗣后督抚大吏所奏折子若有子弟亲朋在京私开者必将私开之人正法督抚照溺职例革职
　　申定命案留养之例奉
　　谕杀人之犯因亲老家无次丁奏请留养然亦须查被殴之家有无父母是否独子若亲老又是独子一旦被杀以致无人赡养而杀人之人反得免死留养于情理未协应行文直省督抚务将被杀之人有无父母以次成丁之处一并声明
　　三年申定侵盗钱粮之例先是侵盗钱粮人犯例限一年追比不完者本犯本身妻及未分家之子流徙财产入官至是奉
　　谕内外文武官员歴年亏空甚多
　　圣祖仁皇帝寛大如天不忍加之以法伊等罔知儆畏朕临御以来即欲严惩恐化诲未施遽行执法近于不教而杀是以屡降谕防谆谆警诫又因国帑重大条奏亏空者纷纷朕从其请令委曲设法搜其宦囊查其族党亲戚平日分用宦资者多方为弥补之计以寛本人之诛今化诲三年不为不久自雍正四年以后凡遇亏空其实系侵欺者定行正法无赦搜其宦囊查及亲党之事俱不必行矣定例侵欺至三百两者斩然毎遇勾决多有寛宥今立法既期必行则三百两即斩之例似觉过严应计数目之多寡酌定罪名之重轻着九卿詹事科道防同详议寻议官员亏空系那移者仍照雍正二年定例计银数分别徒流充军至二万两以上者照侵盗例拟斩俱限一年追完免罪二年完者减二等三年完者减一等至侵欺之员请自雍正四年正月为始一千两以下者仍照监守自盗律拟斩准徒五年一千两以上者拟斩监候秋后处决遇赦不准援免从之
　　严地方士民保留离任官员之禁奉
　　谕凡官员离任毎有地方士民保留如果该员在任实有惠爱在人爱戴出于至诚理应赴上司具呈陈请即或清亷之官寃抑被劾百姓为之抱屈者亦可赴阙申理乃尔来积习借保留为名輙鸣锣聚众擅行罢市显然
　　狭制其中买嘱招摇种种端断不可纵容使长嗣后官员离任士民有擅行鸣锣聚众者除分别首从从重治罪外其被保之员亦必加倍治罪
　　定被逼行窃而将强逼之人杀伤者分别流徒之例【详见徒流门】
　　定苗彊禁例兵部议覆云贵总督高其倬条奏一黔省境接川楚奸棍顽苗互相勾结贩卖人口一事最为地方之害嗣后定例地方官于一年之内有能拏获积棍顽苗者计人数分别议叙倘不能查缉为别处官弁拏获者亦计人数降革至窝藏防送及牵合之人亦分别严加惩治其外省客民有买贫民子女者令报官用印不许买至四五人违者仍照兴贩例治罪一黔省与楚滇粤接壌多民苗互相讐杀抢刼之事嗣后定例夷人越界未曾为非者拏送本省如系偷抢及助人讐杀者即在拏获之省审明发落又黔省有拏白放黑之习如被人刼杀力不能复将无干之家夺其人口牛马投以寃单令代为报复如不能代其报复则勒索银两取赎嗣后定例照应得之罪加一等究拟应如所请从之
　　严僧人犯法之例先是奉
　　谕朕览犯案内多有僧人不法者释氏之教不外清心寡欲戒恶行善四端为其徒者虽有为律为讲为持诵之不同然莫不以四端为本至于混迹僧徒实乖僧行饮酒食肉专为不法有应赴马流鏖头挂搭闯棍江湖揑怪炼魔泼皮等名色嗣后凡遇缁流犯法须按何名色僧人入案呈奏若既称戒僧干犯法纪必严加治罪至
　　是又奉
　　谕嗣后凡僧人犯法问拟斩绞发遣军流充徒枷号等罪者俱勒令永逺还俗至戍所令该管官严行稽查其释罪回籍者地方官严行稽查不许复为僧人着为例定笞杖轻犯及牵连人速结之例刑部遵
　　防议覆嗣后京城八旗提督衙门五城等处解部案件审系无干即行释放笞杖人犯先行惩责发落至直山海关古北口等处应解部完结之案笞杖人犯并证佐干连之人俱免解部释放取保倘必须审讯再行拘提命案尸亲亦止申送口供免其解部直省州县案件必须申解上司者笞杖等犯亦取供保释不得滥行监禁差押着为例从之又
　　颁行
　　大清律集解附例先是康熈二十八年奏准律例书内
　　有仍袭前代旧文而于
　　本朝法制不相蒙者有明载律文实非通行令甲者请
　　勅三法司诸臣详覈将律例之分刋者合之新旧之不符者通之轻重之可疑者酌之务期尽善勒成定本永行遵守三十四年纂成律书名例四十条共六本四十六年纂成
　　大清律例四十二本至雍正元年奏准自康熈四十七年起六十一年止见在遵守定例并前纂成四十二本一并交与九卿互相防酌考订画一缮冩进
　　呈至是书成
　　颁行中外凡三十卷通计律文四百三十六条毎篇正文后有总注或标举大意或逐节分疏或释正文而兼及小注或诠本条而旁及别义异同条贯眉目井然律后附例共八百二十四条分为三项曰原例系
　　累朝旧例凡三百二十一条曰增例系康熈年间现行例
　　凡二百九十条曰
　　钦定例系钦奉
　　上谕及内外臣工条奏凡二百有四条是日奉
　　谕防朕览律例旧文载有八议之条其词曰议亲议故议功议贤议能议勤议赏议賔歴代相沿已久我朝律例虽仍载其文而实未尝照此行者盖有深意焉不可不
