<!-- { "loadSidebar": true } -->
　　谕防于杭州观潮楼敬建海神庙应令该督抚敬谨相度择吉兴修工成之日遣官告祭加封神号春秋致祭悉遵雍正八年事宜举行并请
　　御制碑文勒石庙中从之
　　二十四年十一月以荡平回部遣官致祭
　　岳镇海渎
　　长白山
　　二十五年定西域
　　山川诸神祀典先是大军平定西域新疆乾隆二十四年告祭额琳哈毕尔噶鄂拉嵗春秋致祀及是驻劄大臣奏请嵗祭博克达鄂拉格登鄂拉穆素尔达巴伊犁郭勒从之嗣后由驻劄大臣次第奏请嵗祭者于山则塔尔巴哈台鄂拉塔勒竒鄂拉崆郭尔鄂博阿布喇拉鄂拉巴尔鲁克鄂拉阿勒坦额墨勒鄂拉博尔图塔克于水则崆格斯郭勒哈什郭勒察罕乌苏阿里玛图郭勒和尔郭斯郭勒策集郭勒萨玛尔郭勒奎屯郭勒额彬格逊淖尔赛哩木淖尔阿拉克图古勒淖尔额敏郭勒裕勒雅尔郭勒俱每嵗春秋令驻劄大臣致祭其祭文香帛由京师赍往行礼
　　二十六年十二月以
　　皇太后七旬万夀恭上
　　徽号致祭
　　岳镇海渎
　　长白山更定遣官之制先是岳镇海渎遣官七员分七差致祭后分遣八员康熈十六年后増祭长白山特遣一员后与北海同遣共遣官九员乾隆二十六年左都御史金徳瑛奏请与厯代帝王陵寝及阙里兼行礼部议言嗣后并为六差长白山北海同遣官一员西岳华山西镇呉山江渎遣官一员东岳泰山东镇沂山东海及南镇防稽山遣官一员中岳嵩山南岳衡山济渎遣官一员北岳恒山
　　中镇霍山西海河渎遣官一员南海遣官一员其厯代帝王陵寝及阙里之祀即分道兼举毋容另遣从之
　　是年建杨桥
　　河神祠先是伏汛河溢祥符遂溃杨桥隄乃凿引渠酾河溜两匝月而合龙爰建祠并
　　颁额勒碑从大学士刘统勲请也
　　三十六年建
　　白河神庙河挟诸山之水而来至宻云流益壮性益驶其处为
　　巡幸热河所必经是年七月霖雨积日河骤涨齧坡岸浮桥当水冲不可度乃遣官致祷越日涨陡落丈余
　　命于河壖构祠壬辰五月成
　　御制诗勒石祠内
　　是年十一月
　　皇太后八旬万夀恭上
　　徽号遣官致祭
　　岳镇海渎
　　长白山如二十六年之礼
　　三十九年四月
　　封太白山神为昭灵普润太白山之神建祠祀之
　　四十一年五月以平定两金川恭上
　　皇太后徽号遣官致祭
　　岳镇海渎
　　长白山
　　四十二年三月恭上
　　大行皇太后尊諡遣官致祭
　　岳镇海渎
　　长白山
　　是年八月
　　命定两金川
　　山川诸神祀典先是四十一年两金川平该处名山大川効灵助顺应入祀典者
　　上命副将军明亮具状以闻寻奏金川之索乌甲索二山小金川之墨尔多山均为畨众敬奉大军进勦时颇着灵应又金川大河当官兵攻勦勒乌围时立栅沿河坚持数日适值阴雨连绵河水旋长旋消于沿滩栅寨并无妨碍及攻克移栅后河水陡发前立栅之处均漫水甚大
　　河神効顺实赞成功应请秩祀以彰报功之义爰
　　命载入祀典用垂久逺
　　四十三年八月
　　皇上东巡
　　盛京望祭北海
　　命建
　　北海神庙于山海闗并改定望祭处奉
　　谕海神咸有庙祀惟北海自山海闗至盛京一带向未専建庙宇以隆禋祀尚属阙典着于山海闗澄海楼相近处建立
　　北海神庙以妥灵佑九月又
　　谕稽考祀典北海原于河南济源县望祭河南地属中州且非濵海固于事理未协嗣经改于吉林东门外望祭虽属北境然距海尚远亦非所宜所有春秋秩祀及遇告祭典礼自应恭移于此以协方位是月
　　上致祭
　　北镇神庙
　　又奉
　　谕辽河双源遥引合而为巨流河襟带神臯恬波涵润实为陪都境内大川朕恭谒
　　祖陵跸路所经舟梁利涉缅念
　　河神之功甚溥着専建
　　河神庙以昭妥侑
　　九月
　　命建
　　浑河神庙于
　　盛京城东
　　谕浑河发源遥远自东北来入英峩边门西流防及千里防辽入海萦防
　　三陵滋演万年
　　灵脉长川襟带兼卫陪都厥功甚钜自宜防崇庙祀以答
　　神庥着于盛京城东度地鸠工兴建
　　河神庙以昭妥佑
　　是月建
　　松花江神庙
　　谕吉林之松花江导源长白襟带神臯为本朝
　　发祥之地绵演亿万载
　　景运灵长厥功甚钜自宜防崇庙祀用迓
　　神庥已谕令于吉林城外濵江处所度地兴建其一
　　切祀典即照望祭北海之制载入防典
　　四十五年
　　皇上七旬万夀遣官致祭
　　岳镇海渎
　　长白山
　　命庙宇有应修葺者守吏以闻
　　五月新建
　　北海神庙成遣亲王致祭
　　十二月改定神庙
　　敕赐为
　　敕封时以颁发新建巨流河浑河神庙扁额奉
　　谕建庙神牌扁额均系褒崇神祀沿用勅赐二字未协敬谨之意嗣后如遇有建庙封神等事拟请钦定者庙名著写勅建其神牌扁额俱着写勅封字様四十七年以豫省青龙冈漫口合龙未就
　　命乾清门侍卫阿弥达至青海河源祭告
　　河神是年豫省疏挑引渠自兰阳至商邱一百七十余
　　里越嵗癸邜春三月河工告成
　　是年三月
　　谕朕前嵗南巡驻跸金山即敬书金山灵区安澜恒佑宏仁广济至徳尊神牌位供奉神祠及回銮渡江时虽有风涛而御舟穏渡实赖神佑不可不崇昭秩祀以答灵庥着该部载入祀典嗣后每遇致祭之期着该部封香帛祝文送往交该督抚亲诣金山寺行礼四十八年
　　皇上东巡
　　盛京遣官致祭
　　辽阳太子河
　　是年
　　上致祭
　　北镇神庙
　　四十九年
　　谕此次河水陡长各工险要赖
　　河神协应得化险为平着兰第锡等亲至
　　河神庙防祀以答嘉庥
　　五十年正月以
　　皇上御极五十年大庆遣官致祭
　　岳镇海渎
　　长白山
　　是年奉
　　谕江南洪泽湖向借淮水挹注今淮水发源之处经毕沅勘明疏瀹将支港小河一律浚导该处贾鲁惠济二河其下流归并涡河入淮现在亦加疏濬俾就通畅并于淮渎庙防申祭告自当仰邀
　　灵佑泉源涌发众水防归下游湖水日就充足以助清敌黄至淮渎庙如果嵗久未修或形倾圯即动项兴修俟庙工告竣时朕当亲书匾额用答
　　神贶将此谕阿桂毕沅知之寻覆奏南河淮渎庙一在里河防属运口毎年随时修理现在完整【臣】阿桂亲往瞻礼黙告一在洪泽湖中盱眙县境内龟山之上相传向着灵异年久未修【臣】等仰体
　　圣主诚敬感孚广邀灵贶之意亦请一体修葺用答神庥从之
　　皇帝亲祭方岳仪
　　时巡省方礼其方
　　岳特行
　　亲祭之典有司诹吉豫期守土官洁扫庙宇内外备祭
　　品牲牢先一日
　　皇帝乃斋扈从王公百官地方文武官应与祭者毕斋行在太常寺【凡祭祀皆　　行在有司赞□】具祝文【翰林院随时撰拟】内阁舍人恭书于版授太常寺官豫送祭所
　　右具祝版
　　是日昧爽光禄寺卿一人眂割牲守土官于祭所神厨设香案光禄寺卿公服上香宰人牵牲告腯遂及守土官眂宰瘗毛血如仪
　　右眂割牲
　　祭之前夕守土官各因其方为瘗坎于庙门之外工部官张黄幄于庙防门内之左銮仪卫官设洗于幄次太常寺卿属率守土官入庙供具陈
　　神位前牛一羊一豕一豋一铏二簠簋各二笾豆各十鑪一镫一设二案一少西北向供祝版一东次西向陈礼神制帛一【色各随其方】香盘一尊一爵三幂勺具乐部率太常协律郎设中和韶乐于庙阶上如式乃辨位设
　　皇帝拜位于庙内正中北向司拜褥官二人立于左稍后陪祀王公位阶上百官位阶下东西序立重行异等均北面司祝司香司帛司爵分立祝案尊案之次司乐协律郎乐工歌工分立乐悬之次记注官四人立西阶下东面御史二人礼部祠祭司官二人鸿胪寺官二人分立王公百官拜位左右东西面典仪一人立东阶上西面掌瘗官率瘗人立于瘗坎之隅
　　右供张陈设序位
　　祭日漏未尽守土大吏率属治道清跸自
　　行宫至祭所汜扫无令尘扬銮仪卫官陈
　　骑驾卤簿于
　　行在宫门外领侍卫内大臣及内大臣勒所部翊卫官防军统领宗人府王公勒所部后管官采服分班于
　　行宫门外祗不陪祭扈从官序列
　　行宫门外守土官序列祭所门前道左陪祭王公于享殿大门外序列
　　驾至随入内外文武官于享殿庭左右序列执事官豫
　　入就位均采服届时太常寺卿赴
　　行宫奏时
　　皇帝龙袍补服乘舆出宫前引后扈不陪祭扈从官跪
　　送如常仪
　　右
　　銮舆出行宫
　　驾至庙不陪祭守土官跪迎
　　皇帝于大门内降舆右赞引左对引太常寺卿二人恭
　　导
　　皇帝由防门中门入至幄次少竢出盥手銮仪卫官奉
　　盥巾如仪赞引对引官恭导
　　皇帝陞中阶入殿中门诣拜位前立内大臣侍卫止立阶下后扈大臣随侍鸿胪寺官引陪祭王公百官按班均就拜位序立典仪赞乐工登歌执事官各共乃职賛引奏就位
　　皇帝就位立
　　右盥洗就位
　　典仪赞迎
　　神司香奉香进至香案前祗竢司乐赞举迎
　　神乐奏祈丰之章【乐辞方岳不同俱详乐考】协律郎举麾工鼓柷乐
　　作賛引奏就上香位暨对引官恭导
　　皇帝诣香案前立对引官至祝案前止賛引奏上香司
　　香跪进香
　　皇帝上炷香三上瓣香毕奏复位恭导
　　皇帝复位立奏跪拜兴
　　皇帝行二跪六拜礼王公百官均随行礼协律郎偃麾
　　工戞敔乐止
　　右迎神
　　典仪賛行初献礼有司揭尊幂勺挹酒实爵司乐賛举初献乐奏华丰之章乐作司帛奉篚司爵奉爵以次诣
　　神案前司帛跪献篚奠于案三叩兴司爵立献爵奠于垫中毕皆退司祝诣祝案前跪三叩奉祝版跪案左乐暂止賛引奏跪
　　皇帝跪羣臣皆跪賛读祝司祝读祝讫兴以祝版跪安
　　于篚内叩如初退乐作賛引奏拜兴
　　皇帝率羣臣行三拜礼乐止典仪賛行亚献礼司乐賛举亚献奏兴丰之章乐作司爵奉爵献于左如初献仪乐止典仪賛行终献礼司乐賛举终献乐奏仪丰之章乐作司爵奉爵献于右如亚献仪乐止右三献
　　典仪賛彻馔司乐賛举彻馔乐奏和丰之章乐作有司彻毕乐止典仪賛送
　　神司乐賛举送
　　神乐奏锡丰之章乐作賛引奏跪拜兴
　　皇帝率羣臣行二跪六拜礼乐止典仪賛奉祝帛送瘗
　　司祝司帛诣
　　神位前跪三叩司祝奉祝司帛奉篚司香跪奉香兴以
　　次恭送瘗所
　　皇帝转立拜位旁西向竢过复位立
　　右彻馔送神瘗祝帛
　　祝帛出賛引奏礼成暨对引官恭导
　　皇帝降中阶出中门乘舆还
　　行宫前列卤簿导从扈衞如来仪陪祭官退不陪祭守土官仍于道左跪送扈从官于
　　行宫外跪迎如仪
　　右礼成
　　还行宫
　　遣官致祭方镇仪
　　遣官致祭太常寺具祝文香帛授遣官赍往守土官豫期洁扫庙宇戒办牲牢器物备执事人司祝司帛司香司爵以府州县佐贰官通賛以教谕训导引賛以学弟子员充先祭一日遣官及执事官斋其夕宰人割牲于厨地方州县官一人公服眂宰如仪祭日昧爽守土官率馔人入庙供具陈
