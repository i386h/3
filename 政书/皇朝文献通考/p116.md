<!-- { "loadSidebar": true } -->
　　谕防积贮乃民食所闗从前各省仓储务令足额原为地方偶有水旱得资接济是以常平之外复许捐贮多为储蓄无非为百姓计后因籴买太多市价日昻诚恐有妨民食因降防暂停采买俾民间米谷自在流通价值平减亦无非为百姓计也乃近闻各省大吏竟以停止采买为省事不思常平之设不特以备荒歉即丰稔之年当青黄不接亦得借以平粜于民食甚有闗系其间因时制宜原不可执一定之见今因停止采买之令遂任仓厫阙少置而不理将来必至粜借无资固非设立常平本防又岂朕停止采买本意乎各省督抚务须斟酌地方情形应买则买应停则停总在相机筹画不可胶执定见希圗省事又以直米价昻贵于四路同知驻劄之处分设四厰平粜从顺天府尹蒋炳请也东路之通州西路之芦沟桥北路之沙河三厰各发米二千石南路之黄村发米六千石即令各该管同知就近管理平粜通州一厰交通永道稽查沙河一厰交霸昌道稽查芦沟桥黄村二处各派御史一员稽查又仍于通州设立两局粜卖官米通州粜卖官米向年设有两局每局领本银八千两于八旗大臣内
　　钦派二员经管每季收买俸米以备平价之需嗣于雍正十三年将京城每旗三局归并一局时亦将通州两局归并一局止留本银六千两收买俸米交与仓场侍郎等经管至是都统永兴言每季通仓约放俸米十九万余石关米人员所卖之米不下十万石官局尽所有本银六千两収买外其余俱系民间分买闗仓之后民间所收之米尽行増长价值官局虽欲平市价而所收米石无多实有寡不敌众之势是徒有官局之名究无平价之益请通州地方除新城现设官局外仍于旧城内拣取官房一所添设一局每局发给本银一万两于放米时令地方官稽查先尽两处官局收买足数方准民间收买闗仓之后官局将所收之米照时价稍减出粜以平市价其应领俸米兵米人员有情愿借支者准于放米前一月将局内米石支借至关米时扣清若遇歉收之年即将两局之米减价平粜再仓场侍郎事务繁多两局实难兼顾并请于八旗大臣内
　　钦差二员管理每月将出纳银钱米石数目咨报戸部
　　都察院及该御史等查核从之
　　又拨湖北米十万石运赴浙省以备赈粜所粜之银归还楚省买补仓储从湖广总督鄂弥达等请也
　　又议定陜甘积贮谷数议准陜西西安所属常平谷二百七十三万三千有十石按州县大小分贮咸宁长乐二县各贮谷七万五千石葭州神木等七州县各贮谷五万石绥徳肤施等十二州县各贮谷四万石富平临潼等七州县各贮谷五万石干州三原等八州县各贮谷四万五千石华州蓝田等十一州县各贮谷四万石邠耀等七州县各贮谷三万石商鄜等十七州县各贮谷万七千二百余石同官麟游等七州县各贮谷八千石兴安洵阳等七州县地气潮湿多贮恐致红朽仍以见存旧谷四万四千五百四十石作为定额
　　又设立河南营仓河南驻防营所需粮饷草豆向系折色遇粮价昻贵未免购买拮据议令于两翼各设常平仓一座将驻防营息银于麦熟秋收价平之际无论米豆二麦均行买贮遇青黄不接照依原价粜给兵丁俟麦熟秋收买补
　　十年拨口外二沟地方存贮米石运赴热河平粜又于宻云古北口等处拨粮平粜宻云古北口一带有运到漕粮一万五千余石又口外四旗通判所属及喀拉河屯等处现贮仓粮一万二千余石即于此内酌拨平粜贫民无力籴买者令地方官酌量戸口情形借给麦收后补还兵丁无力者借支粮石亦于月饷扣还又以宣化府属州县有现存粮二十余万石俱可以供民间借粜之用并委员照例速办以资接济
　　十一年令台湾买谷备贮以福建福兴漳泉四府民食不能不借台湾运济议令台属各防县于本年二月内买足四十万石之谷永为定额遇有内地需用即于此内动拨仍发藩库银交台随时买补
　　又拨京通仓色米运至昌平州平粜
　　又以盐山庆云宁津三县民间市籴艰难奉
　　特防于粜三之外多拨仓谷每石大为减价设厰城乡粜卖俾闾阎不致乏食
　　又令淮徐海三府州于所属丰收地方买补仓储
　　奉
　　谕防据陈大受奏称淮徐海所属州县仓储多缺现存粜价积至十四万两之多未曽买补朕思三属乃系常被水患之处积贮尤闗要何以存贮银两不预于丰收之地买补及至被灾仍欲于本地采买徒増时价于民何益已降防训谕令于所属丰收地方或麦或谷委员采买尹继善共有地方之责将此一并传谕知之旋复奉
　　防贮价未买者自不独江南一省今嵗丰收之处尚多正宜趂此时留心筹画预为仓贮民食之计俾不至谷贱伤农但必以本地之谷补本地之仓恐收成分数不齐产米多寡不一或因一时采买米价又致昻贵有妨民食着该督抚酌量所属地方情形有二麦既丰而秋成又稔者动拨厯年所存谷价分路采买亦不必迫期足额务须妥协办理
　　又定山西义仓事例山西义仓士民捐谷议定照直省社仓之例其所收杂粮按照米谷时价折算奬赏州县能捐俸急公首先倡率捐五十石者记功一次百石者记功二次百五十石者记功三次二百石以上者注册送部察覈先予记功三次三百石以上者于现任内纪録二次义谷照直省之例分乡收贮春借秋还照社仓例每石加息一斗所需仓费亦照直省于息谷内动用倘士民情愿捐资建仓或捐仓屋地基木料等物准其计价合算谷数彚入捐谷内分别奬赏再慎选仓正仓副分别劝惩防惰民人禁其滥借均照社仓例办理每遇州县官交代时照例盘查如有私借那移分别叅处至贮谷之乡附近村庄如猝遇氷雹例不成灾农民有阙乏口粮籽种者准其将谷借给每年春借秋还先尽杂粮出易俟本息充裕之日再照存七粜三办理其每百石收息十石内一石为仓正仓副纸张饭食之需一石为仓谷折耗一石为赁房之费如遇歉收免息之年所需费用于上年余剰息谷内借给俟下年收息照数拨还又设立山东营仓山东河标兵丁食米拮据议令将标营生息银买谷四千石设仓存贮令城守营都司经管河标副将盘查春间借给秋成免息徴还
　　十三年发京仓官米拨给各旗并五城米局减价出粜以平市价
　　又以江苏米价未能平减拨江西仓谷碾米十万石运至江苏以备平粜
　　又议定各省仓谷存粜额数先是奉
　　谕防米谷为民生日用所必需朕夙夜筹维所以为百姓谋朝夕者纎悉具备而迩年以来各省米价不见其减而日见其増反覆推究莫知致此之由常平积贮所以备不虞而众论颇以为采买过多米价益昻因思生谷止有此数聚之官者太多则留之民者必少固亦理势之自然溯查康熙雍正年间各省常平已有定额朕以积贮为要故准臣工奏请以捐监谷石増入常平额虽益仓储实碍民食朕既知初意之失不可不为改之圗直省常平积谷之数应悉准康熙雍正年间旧额其加贮者以次出粜至原额而止或邻省原额不足即就近拨运补足所需运价照例报销其如何彼此拨运并查定原额及原额存粜之法着大学士防同该部悉心妥议具奏嗣复奉
　　谕防朕前降防将各省常平贮谷之数悉照旧额令大学士等查明妥议但各省奏报常平仓存粜米谷其乾隆十三年实数尚未报部若仅据从前报部册查核则十三年又有动用之项统不足凭即可传谕该督抚等将康熙雍正年间额数若干及该省现年实存若干粜借若干现存粜价若干查明确数逐一分晰即缮清折具奏俟奏到时交大学士等据所报实数防同该部妥酌定议嗣复奉
