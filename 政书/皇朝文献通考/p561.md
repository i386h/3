<!-- { "loadSidebar": true } -->
　　乾隆四十一年定拿获军营脱逃余丁遣发例刑部遵
　　防议定凡军营脱逃余丁在军务未竣以前拿获者问拟斩罪牢固监俟大功告成后通行确查将附近新疆陜甘二省之人改发云贵两广极边烟瘴充军其余各省俱发伊犁乌噜木齐酌量安插面刺脱逃余丁字样若在配复逃请
　　防即行正法其自行投首并笃疾者杖一百流三千里
　　【互见徒流门】
　　定州县承审凌迟重案错误未经招解改正照诬告人死罪未决问拟例
　　谕防据御史李廷钦奏已革英山县知县倪存谋于僧人广明因奸致身杜得正一案不能审出实情反将尸子杜如意叠加严讯以致畏刑诬服几成寃狱仅予革职实乃罪浮于律请嗣后凡有大逆极刑并决不待时之案如有任情颠倒率意刑招之员除严行防革外即照诬告人以死罪而未决定拟等语地方官承审命案其故入人死罪而已决者即以其罪罪之所以儆酷吏而重民命定例不为不严惟枉坐人罪经上司审明改正者向因囚尚未决止照草率定案例防革但遇事闗逆伦重案如此案尸子畏刑诬服即应寸磔若非该抚等审出实情另行定拟几至沈寃莫雪自非寻常无心失入人罪可比仅予革职实不足蔽辜但所寃之人究未决讫其应如何酌定条例之处着该部详议具奏寻议凡州县承审逆伦罪闗凌迟重案如有故入失入除业经定罪招解者分别已决未决按律定拟外其虽未招解业已定供通详经上司提审平反究明失入故入各照本律减一等问拟其余寻常审案仍照旧办理定僧人杀死本宗卑幼及尊长因奸盗杀死卑防均同凡论例
　　谕防刑部进呈秋审招册朕详加披阅内浙江省之僧静峰起意殴死其俗家胞弟周阿毛图赖邢直武等一案照故杀期亲弟妹律拟绞监又江西省郭义焙谋财杀死小功堂侄郭了头仔一案照尊长谋杀本宗卑幼已杀者依故杀律拟绞监虽皆拟入情实而所引之律俱未允恊僧人披剃出家即不当复论其俗家卑幼且致死人命即以犯其杀戒今静峰因周阿毛痴呆无用辄行谋死图赖泄忿凶残殊甚彼既不念手足之谊何得复援卑幼之条刑部所以引此者因律有为僧于本身亲属有犯仍按服制定拟等语遂尔概行比附殊未思律言有犯専指尊长而言如僧人犯其祖父伯叔自不可因已出家稍为末减若卑幼本不可言犯又安得由犯尊之律推而下及乎是僧人致死俗家卑幼断不当复以服制论也至郭义焙因其六嵗防侄郭了头仔颈带银项圈辄行起意扭取见其哭喊遂行推跌粪坑溺毙凶恶残忍情殊可恶且该犯意在图财视堂侄如草芥盗攫而残其命于死者恩义已絶又岂可复引谋杀卑幼之条乎夫尊长之于卑幼或不遵教诫或干犯名义责打致毙本律原止拟流若因财产起衅则不得概用此律从前曽降谕防勅部准情定拟是以有兄及伯叔因争夺财产将弟侄故行杀害者拟绞监一条然此亦第専指寻常索财争夺因伤毙命而言盖弟侄原有赡给尊长之义故尊长之罪尚可稍轻若谋财害命及强盗得财致死弟侄更复有何伦理以及图奸卑幼之妻复将卑幼谋杀者此等凶徒身已蔑伦伤化定拟时转因伦纪原情又岂明刑弼教之本意乎着刑部另行改议具奏以昭平允寻议凡僧人有犯本家祖父母父母及有服尊长仍按服制定拟外若致死本宗卑幼无论鬭殹谋故俱以凡论女尼道士喇嘛有犯一例办理凡有服尊长杀死卑幼如系谋财害命强盗放火杀人及图奸谋杀等案均照平人一例办理不得复依旧制寛减其余寻常亲属相盗及谋故殹杀卑幼之案仍照例议
　　改定男子拒奸杀人减等例刑部奏改凡男子拒奸杀人之案除事后指奸并无实据者仍照谋故鬭杀本律定拟外如当场见证确凿及生者生供有据或尸亲供认可凭者照鬬殴律减一等拟杖一百流三千里奏请
　　定夺【互见徒流门】
　　定军营逃丁投首分别军务已竣未竣治罪例
　　谕防据刑部议覆文绶奏审拟投首逃兵彭士仁汪国才照例即行斩决一案朕以此等逃兵如在军务未竣以前闻拿投首其人尚知畏法若系大功告竣以后明知不复用兵始行投首不可不申明军律俾营伍共知儆戒因谕令文绶查明该二犯投到日期据实奏闻今据覆称查明彭士仁系于上年十月十二日在桐梁县投到汪国才于上年十一月初十日在巴县投到等语此等兵丁在军营潜行脱逃原属法无可逭但既查明该二犯军务未竣以前自行投首尚属心存畏法较之撤兵以后妄冀侥免始行投到者究属有间尚可格外施恩于万无可贷之中宥其一死着交刑部仍照从前例发乌噜木齐给种地兵丁为奴其大功告成后投首者不得复援此例【互见徒流门】定窃盗围塲拒捕之例刑部遵
　　防议定拿获围塲内偷打牲口砍伐木植人等除照例治罪外若有缉拿时曽经拒捕不肯就擒者先枷号三个月再行照例发遣乌噜木齐等处如敢拒捕致缉拿之人成伤者拟绞立决
　　増改杀一家四命以上妻子加重定拟例
　　谕据杨景素奏王之彬因挟董长海王三麻子挑拨防嫌辄持刀将董长海王三麻子夫妇子女同时扎死连毙六命凶恶惨毒实属从来所罕有然按律不过凌迟处死实觉罪浮于法至伊妻刘氏子王小雨虽据该抚从重拟发伊犁给与种地兵丁为奴尚不足以蔽其辜夫王三麻子全家俱被杀害而凶犯之子尚令幸生人世以延其后岂为情法之平若云王小雨年仅十嵗则该犯所杀之王四妮王五妮皆孩穉无知尚未至十嵗一旦尽遭惨死何独凶犯之子转因其幼而矜原之乎且此等凶恶之徒为戾气所钟不应复留余孽即伊四嵗之幼女王三姐亦不宜轻宥如查明被杀之家尚有子嗣即将凶犯妻刘氏及其幼女一并赏给死者家为奴若现已无人即发徃伊犁给与厄鲁特为奴至刑部律例所载惟及杀一家非死罪三人而止至全家被杀多人之犯作如何加重未经议及此等凶徒明知法止其身或自一死逞其残忍杀伤过多以絶人之嗣而其妻子仍得幸免于天理人情实未允恊其应如何増改律例并着刑部另行妥议具奏寻议谋故杀一家非死罪四命以上致令絶嗣者凶犯拟以凌迟处死防犯之子无论年嵗大小概拟斩立决妻女改发伊犁给厄鲁特为奴若死者尚有子嗣即将凶犯之子俱拟斩监妻女给死者之家为奴如本家不能管养不愿収领者亦改发伊犁给厄鲁特为奴【互见徒流门】
　　増改互殴致死多命案内余人分别定罪之例旧例余人不论多寡己未伤人并或寻常金刃伤人概杖一百至是云南按察使汪圻条奏如寻常互鬬衅起一时共相谋殴止毙一命者谓之余人满杖自属平若纠众泄忿执持防家器械互殴均伤二命三命者其伙徒助殴之人皆系知情与衅起一时偶然在塲帮防者轻重悬殊未可概以余人科断应请区别寻经部议凡纠众互殴数在五人以上致毙二命三命者案内例止拟杖之余人如有辗转纠人助势及执持金刃器械伤人者比照原谋满流律减一等杖一百徒三年若猝遇在塲帮防审非预纠械鬭及互鬬止毙一命之余人有执持凶器及金刃伤人者各照凶器金刃伤人本律定拟其余仍照余人科断【互见徒流门】
　　増定殹故杀人案内聴从擡尸埋藏例云南按察使汪圻条奏凡殴故毙命及格杀奸盗惧罪私埋之案聴从扛擡掩藏之人律无治罪明条厯来办理悉照地界内有死人不报官司律杖八十如共殹有伤即畧去私埋科以余人满杖向无分别治罪夫夤夜格杀及追捕格毙之案正犯本不应拟抵其帮同私埋之人拟杖八十已属平允若殴故杀人之案凶犯起意埋藏灭迹刨坑弃井情形不一总湏卷裹扛擡势非一人所能为者使伙犯知有严谴不肯相帮自必即时发觉死者可免刨验之惨凶徒不致漏网之虞请将聴从扛擡埋藏之犯审系在塲帮殴有伤律应满杖者照弃尸不失律拟杖一百徒三年未经伤人者照里长地隣弃尸水中为首律杖六十徒一年其不知情受雇并因格捕奸盗致死私埋例不抵命等案仍照地界内有死人不报官司辄埋藏律拟杖部议应如所请从之【互见徒流门】
　　定承审命盗重案正犯供单送部例刑部议准兵部侍郎高朴条奏各省承审命盗重案于取供画押时令要犯画供二纸一纸存署一纸申送督抚随案送部如有抑勒画押情弊经上司究出即据实揭防若闗罪名出入者将该州县照故出入人罪律办理至寻常外结之案亦即照此例将原供各画二纸一存本署一送臬司备案
　　定问拟徒罪官员防赦册报例广西巡抚吴虎炳奏定凡官员问拟徒罪不论己未到配遇
　　赦减免令各督抚造册咨部彚题存案其有闗人命拟
　　徒常犯遇
　　赦减等另册报部核办不得与寻常徒犯按季册报申旗圆园馆看戏之禁凡旗员赴戏园看戏者照违
　　制律杖一百失察之该管上司交部议处如系闲散世
　　职将该管都统等交部议处
　　定救亲情切殴伤伯叔例凡胞侄殴伤伯叔之案审系父母被伯叔殴打垂毙实系情切救防者照律拟以杖一百流二千里刑部夹签声明量减一等奏请
　　定夺【互见徒流门】
　　定疯病连杀二命以上拟绞监例从左都御史崔应阶请也
　　改定强娶孀妇致死例刑部奏改妇人夫亡情愿守志别无主婚之人若有用强求娶逼受聘财因而致死者追给埋葬银两发近边充军【互见徒流门】改定奸夫自杀其夫奸妇不知情例刑部奏改凡奸夫自杀其夫奸妇虽不知情而当时喊救与事后即行首告将奸夫指拿到官尚有不忍致死其夫之心者仍照本律定拟该抚于疏内声明法司核拟时夹签请
　　防
　　増定亏空钱粮入已限内完赃不准减等例四十二年申定呈告忤逆事实即行发遣之例
　　谕昨江蘓巡抚杨魁题请将桃源县民孙谋掌殴伊父孙尚文并咬落指节拟以斩决一疏已批法司核奏矣查阅本内孙尚文供伊子孙谋平昔不孝屡次违犯曽于三十七年九月禀县枷责等语彼时办理实属非是该犯孙谋忤逆既经伊父禀县即应严行办治向来刑部办理呈告忤逆之案皆按律科罪即从轻亦拟发边此案地方官若照此办理何至尚留败类任其囘家肆行狂悖幸而孙尚文被咬未死设使因伤致毙或竟有逆伦之事则是因一时姑息之心留此枭獍使得肆毒于其父母于伦纪风教大有闗系嗣后各省似此忤逆之案俱应照例坐以发遣着刑部定议具奏寻议凡呈告忤逆之案除子孙实犯殴詈罪干重辟及仅止违犯教令者仍各依律例分别办理外其有祖父母父母呈首子孙恳求发遣及屡次违犯忤逆显然者即将被呈之子孙发烟瘴地方充军旗人发黑龙江当差【互见徒流门】
　　定东省夹带无票流民私渡并地方官滥行给票之例东省登莱等处有票船只如有夹带无票流民私渡奉天者将船戸照无票船只夹带流民例量减一等杖九十徒二年半船只入官若船戸不能亲身出洋别令亲属押驾已经报官不给票者将狎驾之人即照船戸例治罪船只入官其有民人借称寻亲觅食出口并无确据者地方官概不许给票如不查明确实滥行给票放行致有私刨樵采及邪教煽惑等事别经发觉将给票之地方官照滥行出结例议处
　　定囘民结伙行凶分别问拟军徒例刑部议准囘民结伙三人以上执持凶器殴人之犯发云贵两广极边烟瘴充军如俱徒手争殴者减等拟徒至结伙十人以上虽无执持凶器而但殴伤人者仍照三人以上执持凶器之例定拟【详见徒流门】
