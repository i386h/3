<!-- { "loadSidebar": true } -->
　　绎史一百六十卷
　　马骕撰骕见经类
　　例畧曰彚集周秦以上事迹纪事则详其颠末纪人则备其始终一曰太古三皇五帝计十篇二曰三代夏商西周计二十篇三曰春秋十二公时事计七十篇四曰战国春秋以后至秦亡计五十篇五曰外録纪天官地志名物制度等计十篇凡百六十篇篇为一卷
　　王士桢池北偶谈曰骕生而清羸博雅嗜古尤精春秋左氏传又着绎史其书最为精博时人称为马三代康熙癸丑嵗卒官灵璧人皆为制服云二十二史纪事提要八卷
　　吴绥撰绥字韩章无锡人
　　交山平防本末三卷附诗一卷
　　夏骃撰骃字宛来湖州人
　　【臣】等谨按此纪交城知县赵吉士勦贼事盖骃尝客吉士幕中故记其本末最详末又附详文书牍二卷则吉士平防时手笔而余姚邵以发辑之者也
　　平闽记十三卷
　　杨防撰防字元凯镶黄旗汉军人官至昭武将军江南提督
　　读史津逮四卷
　　潘永圜撰永圜字大生金坛人
　　封白长山记一卷
　　方象瑛撰象瑛字渭仁遂安人康熙丁未进士官至翰林院侍讲
　　战国防去毒二卷
　　陆陇其编陇其见经类
　　陇其自记曰战国防一书其文章之竒足以悦人耳目而其机变之巧足以壊人心术如厚味之中有大毒焉故今举文士所共读者指示其得失庶几哜其味而不中其毒也故以去毒名
　　平叛记二卷
　　毛霦撰霦字荆石掖县人
　　霦自述曰是编之作使当时文武诸臣谁为黙守谁为血战谁为痛哭而乞师谁为选愞而纵防为功为罪靡不昭然
　　【臣】等谨按此纪崇祯四年叛兵李九成等攻围莱州始末盖明季军政败壊赏罚不明霦故纎悉备述以彰知府朱万年总兵杨御蕃叅将彭有谟巡抚御史徐从治谢琏守城之功而着孙元化刘宇烈余大成误国之罪云
　　师中纪绩一卷
　　王得一撰得一字种龙螺阳人
　　武宗外纪一卷　后鉴録七卷
　　毛竒龄撰竒龄见经类
　　竒龄自序外纪曰是编仿汉武外传而为之汉武外传与本纪不同是故外之今所纪皆实録中事而亦以为外者竒龄观同馆所为明武宗纪凡实録所载皆轶而不録夫史以垂鉴不讳好恶本身所行事而皆轶之是本也而外之矣因题曰外纪又序后鉴録曰昔建溪谢给舍作后鉴録大抵辑明代治盗始末以示鉴戒竒龄少承故老旧闻由李自成张献忠而上徧采二百余年间所记羣盗彚积成帙将以备史文之择而承乏编纂颇见搜録因仍故本而袭以给舍旧名
　　【臣】等谨按竒龄武宗外纪采摭轶事颇详然本纪自有体裁事涉猥固不便纂入正史至后鉴録承前人之旧而删润之于明末政弛饷缺诸尚能征实故正史采之者居多
　　左传纪事本末五十四卷
　　高士竒撰士竒见经类
　　例畧曰补逸则杂采诸子史传与左氏相表里者考异则与左传异词可备叅订者辨误则纠其传闻失实蹖驳不伦者考证则取其事有依据可为典要者又时附己意谓之发明
　　后汉书补逸二十一卷
　　姚之骃撰之骃字鲁斯钱唐人康熙己丑进士官至监察御史
　　之骃自序曰后汉史自谒者仆射刘珍校书郎刘騊駼等撰东观汉记后作者或记或书凡十余家范蔚宗书最后出集诸家之成迨后以范书为正史而诸家渐佚矣之骃检阅羣书钞撮成帙东观汉记第一谢承后汉书第二薛莹后汉书第三张璠汉记第四华峤后汉书第五谢沈后汉书第六袁崧后汉书第七司马彪续汉书第八校以范史其阙者半其同者半其阙者可以传一朝之文献其同者且可以叅其是非较其优劣间以巳意按语附之康熙五十三年梓行之
　　春秋战国异词五十四卷通表二卷摭遗一卷陈厚耀撰厚耀见经类
　　辨苖纪畧八卷
　　俞益谟撰益谟字嘉言号澹庵寜夏人官至湖广提督
　　【臣】等谨按康熙四十二年辰州红苖为乱
　　诏遣吏部尚书席尔达督荆州驻防兵及广西贵州湖南三省汉土兵勦平之益谟率湖南兵从征故作是编详纪其事
　　春秋纪传五十一卷
　　李凤雏撰凤雏字梧冈东阳人康熙中拔贡生官曲江县知县
　　逊代阳秋二十八卷
　　余美英撰美英字璈伯钱塘人
　　二申野録八卷
　　孙之騄撰之騄见经类
　　【臣】等谨按是编専辑有明一代妖异之事始洪武元年戊申终崇祯十七年甲申故名二申衡湘稽古五巻
　　王万澍撰万澍字霍霖别号勉亭常宁人
　　平台纪畧一卷附东征集六卷
　　蓝鼎元撰鼎元字玉霖号鹿洲漳浦人由贡生官至广州府知府
　　鼎元自序曰有市靖台实録者惜其未经身厯目覩得之传闻其地其人其时其事多谬误舛错乃详述其实为是编焉
　　【臣】等谨按鼎元兄廷珍时为南澳总兵官与福建水师提督施世骠合兵进讨台湾逆防朱一贵七日而恢复之旋擒一贵世骠俄卒于军廷珍勦平余逆并经理善后事宜鼎元在其兄军中得之亲见故记载为最详
　　三藩纪事本末四卷
　　杨陆荣撰陆荣见经类
　　季汉五志十二卷
　　王复礼撰复礼字需人钱塘人
　　半牕史畧四十二卷
　　龙体刚撰体刚号铁芝永新人
　　尚史七十二卷
　　李锴撰锴字铁君镶白旗汉军人
　　晋纪六十八卷
　　郭伦撰伦字凝初号酉山萧山人乾隆丙子举人伦自序曰读晋书荀朂传至高贵乡公欲为变一语以为大悖于理又如宣景文及身不帝而列诸本纪孙旗牵秀助乱之徒乃与缪播阎鼎同列贾充姚苌传述神事竟如优俳诸国载记不年不月复襍而无章谯登许肃之忠义阙而不载潘岳诸人之文无闗治乱乃皆胪之本传其间谋臣硕士如张华羊祜杜预王濬刘琨祖逖陶侃王导温峤谢安之谟猷以及刘石诸人之雄武而本传芜冗曽不足发其不可磨灭之概至清言娓娓乃司马氏所以乱亡而缕述不衰皆取舍失衷是非瞀乱因重为刋定勒成此编其中唯诸志稍有可观悉仍旧贯其余删其冗琐更易旧文为世系一本纪三内纪一志列传四十一十六国録十四积十五年乃成
　　右杂史
　　【臣】等谨按传记之始昉于晏子春秋及孔子三朝记魏晋以来着録日繁体例参错马氏通考传记一门最为繁襍
　　钦定四库全书列为五目首圣贤次名人次总録次杂録次别録繁简得中斟酌尽善五朝续通考已仿其例今亦谨遵编次云
　　圣门志考畧二卷
　　不着撰人姓氏
　　【臣】等谨按书中自称其名曰淐又称康熙八年
　　廷对留京今攷康熙庚戍科进士题名碑録并无名淐者意其为贡生也
　　阙里广志二十卷
　　宋际宋庆长同撰际字峩修庆长字简臣俱松江人
　　三迁志十二卷
　　孟衍泰王特选仲蕴锦同撰衍泰孟子六十五代孙世袭五经博士特选滕县人蕴锦济寜人孟子生卒年月考一卷
　　阎若璩撰若璩见经类
　　若璩自述曰孔子生平出处年月具见史记孔子世家而孟子独畧璩尝以七篇为主参以史记等书然后厯厯可攷盖邹人晚始逰梁继仕齐为卿乆之归邹又如宋以乐正子故至鲁终至滕道不能行归而作书七篇卒当为赧王之世卒后书为门人所叙定故诸侯王皆加諡焉
　　孔子年谱五卷
　　杨方晃撰方晃字东阳号鹤巢磁州人
　　别本朱子年谱二卷附録一卷
　　黄中撰中舒城人
　　朱子年谱六卷
　　朱世润撰世润朱子十八世孙世袭五经博士朱子年谱四卷考异四卷附録二卷
　　王懋竑撰懋竑字予中宝应人康熙戊戍进士授安庆府教授雍正癸卯
　　特召入直
　　内廷改翰林院编修
　　王安国序曰懋竑以明李黙所定朱子年谱多删改原编与其晚年所定论道编阳为表章而隂移
　　其宗防乃取语类文集及诸儒绪论折衷于黄氏所作行状以证年月之后先指归之同异为年谱四卷其辨论之迹为考异四卷又朱子自谓读程子书涣然氷释自乾道己丑后论学切道之语为附録二卷
　　考订朱子世家一卷
　　江永撰永见经类
　　朱子文公传道经世言行録八卷
　　舒敬亭撰敬亭字孝征铜山人
　　至圣编年世纪二十四卷
　　李灼黄晟同撰灼字松亭嘉定人晟字晓峯歙县人
　　右传记类圣贤
　　姑山事録八巻
　　吴肃公杜名齐同撰肃公见经类名齐未详谢臯羽年谱一卷
　　徐沁撰沁字埜公防稽人
　　宁海将军固山贝子功绩録一巻
　　不着撰人姓氏
　　【臣】等谨按是编纪康熙十五年惠献贝子富拉塔奉
　　诏讨逆藩耿精忠统兵在温州击贼及暂囘处州所録仅
　　四月之事首尾亦未全具
　　保台实绩録一卷
　　不着撰人姓氏
　　【臣】等谨按此纪台州兵巡道杨应魁政绩应魁字斗垣射洪人时耿逆犯浙围台州应魁拊循兵民条画守御颇着惠爱郡人作此志其功绩云
　　杨公政绩纪一卷
　　黄家遴撰家遴奉天人官至嘉兴府知府忠武志八卷
　　张鹏翮撰鹏翮字运青遂寜人康熙庚戍进士官至大学士諡文端
　　周忠介公遗事【无卷数】
　　彭定求撰定求字访濓长洲人康熙丙辰进士第一官至翰林院侍讲
　　王文成集传本二卷
　　毛竒龄撰竒龄见经类
　　梅里志四卷
　　吴存礼撰存礼奉天人官至江南巡抚
　　【臣】等谨按存礼自谓吴泰伯之裔泰伯居梅里在常州无锡县东南说见史记吴世家张守节正义存礼述其祖徳故作是编
　　陆象山年谱二卷
　　李绂撰绂字巨来号穆堂临川人康熙己丑进士官至内阁学士兼礼部侍郎
　　罗江东外纪三卷
　　闵元衢撰元衢字康侯乌程人自号欧余生贺监纪畧四巻
　　闻性善性道同撰性善字与同性道字天乃寜波人
　　左忠毅年谱二卷
　　左宰编宰桐城人
　　【臣】等谨按左光斗事迹具载明史本传宰为光斗之曽孙故搜罗防失叅以家乗及文集所载同难诸人所述编辑此谱较明史为更详
　　胡忠烈遗事四卷
　　史珥编珥鄱阳人乾隆甲戍进士官吏部主事曹江孝女庙志十巻
　　沈志礼撰志礼字范先防稽人官至广东按察使志礼自序曰孝女曹娥事有同里印文学君素初编张明经噩续纂俱未成志礼乃因旧志重辑云右传记类名人
　　钦定宗室王公功绩表传十二卷
　　乾隆四十六年大学士公阿桂等奉
　　敕撰
　　【臣】等谨按乾隆二十九年初
　　命宗人府内阁考核宗室王公功绩传派亲疎采定成帙乾隆三十年六月告成嗣因间有叙述未详语涉不经者复
　　诏国史馆重为纂辑体例人数一仍旧本而事综端委
　　语斥神竒防以
　　宸裁辑成善本盖我
　　国家肇基
　　鸿业名世之佐首在宗盟勲伐之多至盈巨帙我皇上眷懐旧绩
　　特命表章详慎之心再烦易稿于以垂奕世而笃宗亲
　　带砺山河共固
　　金瓯于万防已
　　钦定胜朝殉节诸臣録十二卷
　　乾隆四十一年奉
　　敕撰
　　【臣】等谨按有明末叶守土诸臣颇有抗拒
　　王师身撄锋镝者虽皆昩于天运犹有疾风劲草之遗我
　　皇上量涵天地泽沛泉渊
　　轸念遗忠锡之褒諡至因靖难之师流冦之乱捐躯殉节者咸予表章凡三千六百余人分専諡通諡祠祀三等
　　特命综覈羣书各为立传并制
　　宸章弁之简首仰见
