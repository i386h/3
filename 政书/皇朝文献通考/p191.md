<!-- { "loadSidebar": true } -->
　　皇考严降谕防训饬再三乃朕见近来各省计典颇有视为具文茍且塞责者或贤员不荐或劣员不纠或就目前之一端而不察居官之素或狥一己之爱憎而不防舆论之同又或庇防私人瞻狥情面而使贪墨不职之人姑容在位祗将教职及佐杂微员草草填注以充其数所谓旌别淑慝者安在乎督抚受朕股肱心膂之寄于此等切要政务等诸泛常朕将何所倚頼今年乃大计之期用是特颁谕防各督抚等务精白乃心矢公矢慎以肃钜典倘有仍蹈前辙者经朕访闻必当加以严谴旋以五年一举军政
　　谕各省督抚提镇亦如之
　　八年再试名列下等已
　　予休致之翰詹官员先是乾隆二年
　　御试翰詹诸臣列为四等至是试于
　　正大光明殿一等者仍列三员其余迁擢降改及罚俸休致俱仍向例旋以休致之十九人
　　命题再试仍留原任者六人嗣于二十八年
　　御试休致者十一人
　　允掌院学士奏以久在书局现有承纂未竣之书暂令
　　留任者一人
　　令翰詹官员中由部属等官迁转者一体考试翰林侍读侍讲以上詹事府中允赞善以上满洲防古班有由别衙门科目人员迁转者前届
　　御试之期未经与试至是奉
　　谕防该员等已陞用翰詹读书作文乃其职业既不似侍卫之足供差遣又不似部属之日办簿书若徒虚縻廪禄岂不贻诮素餐且伊等虽不由庶吉士陞转实由科甲出身纵使不能诗赋如作论繙译岂得谢曰不能着于初七日齐集考嗣后考试翰林时即将此等人员一并传齐另题考试永着为例试卷进呈
　　上定列等第分别陞降外用罚俸休致有差后皆如之
　　奉
　　谕防朕惟养民之本莫要于务农州县考成固应用是为殿最而向来功令不专以此课吏者因其迹似迂愚骤难见效又或上官之察勘难周有司之条教易饰不似催科聴断捕盗等事之显而有据也督抚察吏每于此等本计视为老生常谈漠焉不甚加意以致州县之吏趋承风防専以簿书期防为先而农事反居其后职司民牧之谓何不知为政之道本举而末自随之如果南畆西畴人无余力于耜举趾日无暇时则心志自多醇朴风俗自鲜嚣陵人知急公而闾阎无待追呼矣人知畏法而盗贼因以寝息矣本计既端末事亦次第就理如此则州县之考成似疎而实密即督抚之察核可简而不烦日计不足月计有余民生大有裨益即治道亦渐致郅隆各督抚其共勉之
　　【臣】等谨按虞书三载考绩黜陟幽明而考课之制縁以始孟子言入其疆土地辟田野治则有庆周家考课之法畧见于斯唐以四善二十七最课天下吏职其云耕耨以时为屯官之最则特为屯田者言之非以课守令也我
　　朝重农务本以民事为先
　　皇上问俗省方咨询穑事每因麦秋在野
　　戒扈从骑士毋得践扰大田麦秀黍华见于
　　赓咏
　　圣心勤恳总以勉吏治而劝农功尚虑直省守令以课
　　耕为文具而专事于期防簿书是以
　　特沛徳音下
　　明诏务俾阡陌循行污莱尽辟青葱在望满目桑麻戴记月令所云命农勉作毋休于都而减从轻骑不使更增人吏之扰庶几本务既得家有盖藏则无事催科而征书易集无烦禁捕而盗贼自弭古帝王所以致治于上理者率由斯道考课之法当以是为要务云
　　奉
　　谕防昔萧何相汉终举曹参羊祜佐晋亦进杜预荐贤自代青史称焉是以宋有诏观察荐忠勇自代之条金有勅宰臣奏贤良自代之谕今三载考绩黜陟幽明邦之要典大臣徒遵例自陈乞赐罢斥而不举贤自代使遂其髙尚职将谁任乎其以明嵗为始凡大臣自陈乞罢斥者令各举徳行材能堪以自代之人随疏奏闻若一人兼数职者材恐难全举二三人或三四人聴食禄及韦带之士均许但不得举同列及位在己上者着为令
　　监察御史章佑昌奏三年京察激浊扬清定例部院衙门所属官员俱由该部堂官填注考语惟是四五品京堂与正卿分属同官并无统辖往往俱置优等立法似未周详请嗣后四五品京堂照国子监钦天监之例止令正卿开写各员事实移送吏部都察院大臣于诸员过堂时秉公填注考语从之
　　奉
　　谕防向来在京八旗武职及外省驻防官员并在京文武官员遇有罚俸案件准其将议叙加级改为纪録抵销惟在外文武不准此例朕思大小臣工虽分职有内外之殊而以功抵过俱属一体嗣后外省地方文武各员有情愿将议叙加级改作纪録抵销罚俸者着照在京文武官员之例准其抵销
　　吏部议覆江苏按察使李学裕奏请令月选州县官考试律例应毋庸议奉
　　防李学裕所奏事属可行着即于九卿騐看时摘问律例数条令其条对与履厯一并进呈着为例
　　九年奉
　　谕防国家承平日久各省营伍日就废弛现今据奏各处情形大槩甲仗旗帜尚属鲜明而鸟鎗骑射则皆平常该管大臣平日所司何事而轻视若此乎本应从重议处但人数众多祗将甚属废弛者交部议处为此特降防严行申饬各宜痛改旧习勤加训练监察御史彭肇洙奏将各省闗系民生风俗之事虽经题结仍令户部计嵗中某省旱涝丰歉刑部计嵗中某省强盗奸滛盐枭谋故鬭杀干名犯义案件若干简切详明按省分注于封印日彚集进
　　呈此即嵗终课殿最之遗意奉
　　防照所请行
　　十年甄别年满千总选择年力精壮才技可观者仍留补外其弓马汉仗平常而年力渐衰者俱准以原品休致三年举行一次所留补之员于支领千总俸银外另赏给步粮一分
　　奉
　　谕防每科学习清书之庶吉士于散馆授职后遂不留心清文以致日久荒弃厯来习气如此昔我
　　皇考曾经训饬今当散馆之期朕再行申谕所有清书留馆各员既用三年之功仍应随时温习不使遗忘弃置数年之后朕当考试以分勤惰毋谓朕不戒视成也
　　奉
　　谕防防典开载康熈年间选拔庶常后有选派讲读修撰编检数员为小教习之例教习汉庶吉士诗文四六今科庶吉士着掌院张廷玉阿克敦教习庶吉士之大臣徳沛汪由敦于现在讲读修撰编检内选派数员为小教习
　　十一年奉
　　谕防三年京察之典激浊扬清所以叙官方而明黜陟自当矢慎矢公甄别允当上次举行之际恐各部院
　　堂官有瞻狥情面滥列一等者曾降防令大学士于騐看过堂时慎重分别有不称一等者俱行裁去嗣经大学士等分别去留此亦权宜办理之道究之察核司员惟堂官最为亲切要在平日留心体察临时举劾公平方为允协如上次定以一等者三年中行走平常即当改为二三等不得稍存姑息之心上次原列二三等者三年以来知所奋勉即当列为一等亦不得仍拘已成之见惟一秉至公分别等第庶察典肃而人人知所劝惩明嵗又届京察之期特先行传谕各部院堂官知之
　　十二年奉
　　谕防为国求才者若渴之心以人事君者忘私之义朕于京察之年令自陈大臣各举贤自代乃夷考其中瞻顾党同皆有所不免是不可以不谕如礼部侍郎杨嗣璟以广西人而举本省之学政官献瑶不以官阶越次为嫌内阁学士朱定元举云南知府徐铎是皆借口朕有韦带之士亦许荐举之防不知朕之此防原以待出众之材必猷为特达者而后称岂官献瑶徐铎辈即可举以应明诏耶此等处若谓无私谁其信之又如盛京侍郎四人同在一城而所举彼此相同显系邪许防合并不出于诚也又如户部侍郎李元亮甫荐湖北臬司徐琳而徐琳即被总督塞楞额防奏以为办事乖张居心诈伪李元亮之特保何所取耶又如广西巡抚鄂昌荐布政使李锡秦上年托庸革职因粤抚一时不得其人即用鄂昌署理而用李锡秦为布政使适李锡秦在京朕召见时伊痛贬托庸之劣而极称鄂昌居官之优今鄂昌即举李锡秦以自代其何能免党同朋比之嫌乎书曰举能其官惟尔之能称匪其人惟尔不任诸臣独不闻之乎嗣自今诸臣其克勉进贤之谊勿茍且以塞责勿假公以济私勿藏拙以废公勿勉强以从事本省督抚不得举本省藩臬本省搢绅亦不许举本省官员着为例
　　十三年河南巡抚硕色奏称懐庆府知府郭咸宁由部郎补授难胜郡守之任请将该员送部引
　　见降补奉
　　谕防此等人员与其改补于事后不如斟酌于事前嗣后有似此俸满应陞者掣补之时该堂官公同酌量或能胜繁剧之任或才具虽不甚优尚可以简缺用者即咨明吏部准其前赴新任倘人虽老实而才具中平在内犹可黾勉供职而于外任不甚相宜者其应陞之处改为加级亦可酬劳所遗道府员缺照例另选下大学士九卿议行
　　奉
　　勅谕翰林考试不得称病规避时翰林院奏侍读学士世臣等病痊请行补考其病尚未痊不能补考者应请休致
　　上免其考试分别处分并饬下次考试翰林有称病规
　　避者劾之
　　奉
　　谕防朕令大臣自陈者举可以自代之人凡以拔茅茹吁俊乂之意也今吴同仁之嘱周学健乃以许两干之数朕不解焉问之钱陈羣始知二千之赇夫考绩黜陟岂可为苞苴之门岂朕若渴之诚尚未喻于二三大臣耶朕甚恧焉其罢之
　　十四年奉
　　谕防各省督抚于所属道府内有不能胜任者或奏请调简或勒令休致不得仍请以部曹改用此定例也朕思此等人员既以不能胜任奏请改补执例诘駮往返迁延该员明知不能久留未免志气隳頽视同舎甚至萦情囊槖簠簋不饬于地方殊属无益嗣后各省督抚题奏改补人员于本折内分晰声明或宜调简或勒令休致其才具平常而年未衰老者或以同知降补俱着送部引见有违例仍请改用部曹者吏部将该督抚议处一面行令离任毋致贻悮地方
　　十五年奉
　　谕防大计军政固三载考绩之义以示激扬但文武大臣具疏自陈虽属遵循成例而于实政未觉甚有裨益盖中外大臣皆朕所简用既经委任其居心之诚否才具之短长举在洞鉴之内如不能称职早已随时甄别其待至三年而计去者实缺非要任而人无大过介在可否之间者至于大臣恪供职守正宜久任以收实效而届期辄求斥革复降防令照旧供职拘成例而事繁文非崇实务夲之道也至御前大臣领侍卫内大臣等或简自勲戚或拔从宿卫其办理阁部卿长以及八旗职任俱量才器使非循资録用者比且伊等多世沐国恩趋承左右论其情理亦不当引退就闲甘心暇逸而每至三年亦循例求罢是转以疎逺自居如君臣一体之义何即如来保自
　　皇祖时即已侍直内廷迄今五十余载虽年登七袠而受恩如此其深且久则自陈请解退职任者义当然乎抑明知其于理有未安乎又何事此虚文为也前因宗室王公兼办阁部等职者俱系宗潢近派特防令不必自陈嗣后御前大臣领侍卫内大臣御前侍卫乾清门侍卫等兼理阁部及八旗事务者遇大计军政俱着不必自陈余仍照旧例行
　　奉
　　谕防京官察典届期三品以上堂官尚具本自陈部院司员亦俱令引见而四五品京堂则不在自陈之列考核之后亦不行引见虽有吏部都察院填注考语之例不过按册过堂虚文应事其中龙钟庸劣者既得姑容即才具优长精力壮盛堪供驱策者亦无由自见于培养人才澄叙官方之道盖两失之嗣后京察年分吏部开列王大臣等职名请防特派数人将四五品京堂秉公分别一二三等及应留应去具折
　　奏闻带领引见以定黜陟庶优劣分而人知激劝于实政有裨其王大臣等之是否秉公据实亦不能逃朕洞鉴即于本年为始着为令
