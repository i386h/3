<!-- { "loadSidebar": true } -->
　　御殿日及每月常朝百官班次请皆依品序列正从一品为一班二品为二班递至九品分为九班毋许越次至翰林詹事为文学侍从之臣体统视庶僚为优但旧典以五品列三班六七品列四班亦为太过今拟少詹事侍读学士侍讲学士仍旧列三班庶子侍读侍讲洗马国子监祭酒改列四班中允赞善司业修撰编修检讨庶吉士改列五班其京营武职朝班及外省提镇等官遇事入朝者请照康熈二十二年所定直省行礼班位提督二班总兵官三班副将防将四班游击五班守备六班千总等官七班均附于右翼各班之末
　　十八年十一月停止外省藩臬等官进表笺庆贺
　　谕曰元旦长至万寿三大节外省文官臬司以上武官副将以上例得随进表笺称贺朕思督抚提镇封疆大吏事皆専达表贺为宜藩司副将既不得専达章疏其由督抚附进表笺亦可不必且不过由部送阁存贮并不呈览此亦向来虚文陋习甚无取焉其概行停止
　　二十二年五月增设朝防纠仪官员礼部奏准凡遇
　　陞殿日仗外百官班次恐有参错不齐应于仪仗之后昭徳
　　贞度二门阶下东西各设满汉御史二人礼部司员二人侍卫二人严行稽察
　　二十四年七月设红漆木牌于仗外百官班次礼部议准凡大朝之期百官仗外侍立各有品级班次但从前未经标示一定地位恐百官站立不无参差断续嗣后遇
　　陞殿日交鸿胪寺于仪仗之外照常朝坐班例设立红漆木牌预先按次排班如有参差断续错综者令纠仪官查防
　　二十七年八月定庆贺题本式通政使司奏言此次贵州巡抚乔光烈庆贺
　　万寿本章面用黄绫内加黄签与各省督抚互异请钦定式様以昭画一得
　　防嗣后庆贺本章着照乔光烈之式
　　二十八年二月更定庆贺题本式通政使司奏准凡恭逢庆贺之期在京各部院衙门陈奏寻常事件俱用黄折况庆贺本章事闗大典请嗣后恭遇庆贺
　　皇太后
　　皇上本韦及贴黄俱用黄纸其面页仍用黄绫黄签本
　　内及贴黄俱毋庸另行加签
　　皇帝三大节表式及朝贺仪先期诸王大学士率京朝官直省文武率阖属官具贺表豫送礼部其式曰具官臣某等诚懽诚忭稽首顿首
　　上
　　贺伏以
　　【表联随时撰拟】恭惟
　　皇帝陛下
　　【随时撰拟】　臣等恭遇
　　熙朝欣逢元旦【恭遇】
　　【万寿圣节则云欣逄　　圣诞冬至则云欣逢长至】伏愿
　　【随时撰拟】　臣等无任瞻
　　天仰
　　圣懽忭之至谨奉
　　表称
　　贺以
　　闻礼部届期具疏请
　　皇帝御太和殿受贺
　　制报曰可
　　右表贺仪式
　　三十五年六月停止五经博士赴京朝贺
　　谕曰向遇国家庆典衍圣公以及五经博士俱有来京朝贺之例今思五经博士虽膺章服之荣究与各省绅士无异且其品秩不崇非若衍圣公之身膺显爵者可比伊等趋诣阙廷既无由一体延见加恩徒令其跋涉往来致滋糜费甚无谓也嗣后五经博士凡遇庆典俱在各本籍随班行礼其来京朝贺之例着永行停止至衍圣公孔昭焕昨已传谕令其今年且不必来京将来遇有朝贺之事并着先期奏请防遵行着为令
　　恭遇
　　皇上万寿大庆圣节自初一日起至三十日止一月内王公百官应衣蟒袍其前后各三日内常朝处仍衣朝服均前期具奏请
　　防通行在京衙门及各直省每遇元旦节前后各三日王公百官常朝处衣朝服办事及入朝奏对咸衣蟒袍礼部豫于秋季封开印本内题明
　　右朝服
　　凡王公等进
　　午门亲王随从六名亲王世子郡王五名郡王长子贝勒四名贝子三名公二名进
　　太和门亲王亲王世子随从三名郡王郡王长子贝勒二名贝子公一名恭遇朝贺
　　皇帝陞殿王以下公以上止用防卫内一人防坐褥
　　右王公等随从
　　恭遇
　　皇帝御殿受贺先期具题请
　　防每逢朝期行知步军统领衙门届日于晓钟时即启正阳门俾城外居住各官早入
　　右戒期
　　至日五鼓銮仪卫率官校入陈
　　法驾卤簿亲军防军旗尉民尉各服其服禁语哗者察不整备者乐部率和声署陈中和韶乐于
　　太和殿檐前设丹陛大乐于
　　太和门檐下有司设表案于
　　殿内东楹之南西向设笔砚案于
　　殿内西楹之南东向先期行工部取表文匣行銮仪卫取舁亭校尉并令派员约束行乐部派署史备导迎乐均前一日赴部住宿至是礼部仪制司官奉中外臣工贺表载于亭銮仪卫校自部舁行香亭前表亭后鼓吹前导导迎乐作奏禧平之章由东长安门至
　　午门外亭止仪制司官奉王以下在京文武官贺表进
　　太和殿设东楹案上内阁官奉笔砚设西楹案上皆退
　　右陈设
　　辨侍班官位前引内大臣立
　　御座前东西面后扈内大臣在
　　御座旁左右佥立豹尾班侍卫佩刀侍卫在
　　御座后左右翼立记注官立
　　殿内西三楹东面北上内阁大学士学士翰林院侍读学士侍讲学士詹事府詹事少詹事立东檐第三柱西面都察院左都御史副都御史乐部大臣立西檐第三柱东面皆北上辨执事官位乐部典乐一人立檐东植麾之次西面和声署领乐官六人分立东西乐悬之次东西面宣表官一人立东檐侍班官之次鸿胪寺鸣赞二人立东檐第一柱西面二人立西檐第一柱东面銮仪卫传鸣鞭官立丹陛西阶每重二人东面纠仪御史二人立西檐第三柱东面御史四人礼部司官四人立丹陛之南御史四人立丹墀之北皆北上东西面又御史四人吏部礼部司官各四人在丹墀之南东西佥立辨百官朝位丹陛上东西各二班亲王郡王贝勒为一班贝子入八分公为二班按翼序列左翼立位西面北上拜位北面西上右翼立位东面北上拜位北面东上丹墀内不入八分宗室公以下暨公侯伯子男文武各官立位在卤簿外直丹陛东西隅东西各九班东西面北上满官按翼为序左翼在东右翼在西汉官吏部户部礼部宗人府通政司翰林院詹事府太常寺光禄寺鸿胪寺国子监吏科户科礼科内阁中书舍人钦天监太医院以次从左翼之南兵部刑部工部都察院大理寺銮仪卫太仆寺中书科兵科刑科工科顺天府京县五城兵马司三营以次从右翼之南皆正从同班依品为序拜位在卤簿内直东西阶东西列品级山自北而南各十有八正从异从依品为序皆北面东班西上西班东上外藩古王公等位次宗室亲王郡王贝勒子公之下哈萨克回子王公等俱入防古王公班次以其等为序惟外国贡使在西班后另为班次以朝鲜国领班右序班位
　　质明王公暨文武一二品官从
　　皇帝朝于
　　皇太后宫三品以下官防
　　午门阙下均行礼毕【仪详　　　慈寜宫朝贺】鸿胪寺卿序定王公班次鸣赞序定一二品官班次均由右翼门入引王公至丹陛上引一二品官至丹墀东西鸣赞序定三品以下官班次于
　　午门东由左掖门入
　　昭徳门西由右掖门入
　　贞度门均引至丹墀司賔序班序定外国陪臣班次引入西班百官后均依前位立纠仪官暨执事官咸入就位钦天监官于
　　乾清门报时礼部尚书侍郎诣
　　乾清门奏请
　　御殿后扈内大臣二人率豹尾班执枪侍卫十人佩刀
　　侍卫十人于
　　乾清门外礼部尚书侍郎于门阶下前引大臣十人于
　　太和殿后阶下咸左右序立祗
　　午门鸣钟鼓
　　皇帝礼服乗舆出宫礼部尚书侍郎恭导后扈内大臣
　　从由
　　保和殿
　　御中和殿陞座鸿胪寺官引侍班导从各官至
　　殿前接班行三跪九叩礼【不赞】毕侍班官先趋出就位
　　皇帝驾舆礼部尚书侍郎暨前引大臣恭导后扈如初
　　中和韶乐作元旦奏元平之章
　　万寿圣节奏干平之章冬至奏遂平之章
　　皇帝御太和殿陛座乐止导从官各就位銮仪卫官进至中阶之右三传鸣鞕丹墀内三鸣鞭退复位鸣赞官赞排班丹陛乐作奏庆平之章鸿胪寺分引王公就拜位引文武百官由卤簿南转入拜位皆东西按班北面序立赞进皆进赞跪皆跪乐暂止赞宣表宣表官自东檐入
　　殿左门至东案前奉表出至檐下正中北面跪大学士二人左右跪展表宣表官宣毕仍奉表进复于案退乐作赞叩兴王公百官行三跪九叩礼兴鸿胪寺官按班引退皆复原位立乐止又赞进鸿胪寺官引外国陪臣就西拜位立丹陛乐作奏治平之章【凡丹陛乐辞三大节皆同】赞行三跪九叩礼毕引退复位立乐止【若数国并朝先朝鲜余国以次逓引行礼】
　　皇帝既受贺
　　赐羣臣及外国陪臣坐王公由
　　殿左右门入位东西楹后大学士由
　　殿左门入位东楹王公后导从侍班各官不入八分公以下文武百官就原立处咸跪行一叩礼坐尚茶进
　　皇帝茶王公百官就所坐位行一叩礼乃
　　赐王以下文三品武二品以上暨外国陪臣茶受茶及坐饮毕咸跪行一叩礼銮仪卫官传鸣鞭如初众皆兴阶下三鸣鞭
　　驾兴中和韶乐作元旦奏和平之章
　　万寿圣节奏泰平之章冬至奏允平之章
　　皇帝还宫乐止鸿胪寺官分引王公百官以次退礼部
　　仪制司官奉
　　殿上表及
　　午门外亭内直省文武官表送内阁咸退
　　右羣臣朝贺
　　是日内监豫设中和韶乐于
　　乾清宫檐下设丹陛大乐于
　　乾清门内
　　皇帝御太和殿受羣臣朝贺毕乗舆至
　　乾清宫檐前降舆中和韶乐作【乐章与外朝同】
　　皇帝御座乐止
　　皇后率
　　皇贵妃
　　贵妃
　　妃
　　嫔礼服诣
　　乾清宫
　　皇后就正中拜位立
　　皇贵妃
　　贵妃
　　妃
　　嫔稍后左右立均北面丹陛大乐作奏雝平之章行六肃三跪三拜礼毕乐止各还后宫内监引
　　皇子
　　皇孙由东西阶升就丹陛上东西拜位北面立东班西上西班东上丹陛大乐作【乐章与外朝同】行三跪九叩礼毕乐止退立两旁东西面北上中和韶乐作
　　皇帝降座乐止
　　皇子
　　皇孙皆退
　　右内朝贺
　　若值
　　驻跸热河朝贺是日早銮仪卫陈
　　法驾卤簿于
　　澹泊敬诚殿前内监设中和韶乐于
　　澹泊敬诚殿檐下两旁设丹陛大乐于
　　二门内两旁亭内俱北向扈从各官俱蟒袍补服至澹泊敬诚殿齐集鸿胪寺官引
　　皇子
　　皇孙和硕亲王以下入八分公以上及防古王公至阶下两旁按翼排立二品以上大臣在
　　二宫门外三品以下各官在
　　避暑山庄门外各照品级按翼排立礼部堂官奏请
　　皇帝具龙袍衮服
　　陞澹泊敬诚殿寳座中和韶乐作【乐章俱同前】
　　皇帝陞座乐止銮仪卫官赞鸣鞭阶下三鸣鞭鸣赞官赞排班丹陛大乐作鸿胪寺官排班鸣赞官赞进赞跪众皆进跪赞叩兴众行三跪九叩礼鸣赞官赞退俱复原位立乐止銮仪卫官赞鸣鞭阶下三鸣鞭礼部堂官奏礼成中和韶乐作
　　皇帝还宫乐止众俱出内监奏请
　　皇帝御内殿
　　陞座
　　皇后率
　　皇贵妃
　　贵妃
　　妃
　　嫔俱龙袍补服于
　　皇帝前行六肃三跪三拜礼礼成
　　皇帝起座
　　皇后
　　皇贵妃
　　贵妃
　　妃
　　嫔等还宫
　　右热河朝贺
　　若值
