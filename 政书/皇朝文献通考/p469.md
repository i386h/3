<!-- { "loadSidebar": true } -->
　　钦定四库全书
　　皇朝文献通考卷一百七十八
　　乐考【二十四】
　　彻乐
　　【臣】等谨按乐以导和吉礼用之若夫凶丧烖异则彻而弗县或县而不作故虞书曰遏宻八音周礼曰弛县曰去乐
　　本朝亦仍古制凡遇凶丧典礼素服彻县水旱洁斋停止作乐葢以致哀慕而展孝思敬天威而重民命所谓情动于中而礼制行焉者也谨次彻乐考天聪元年正月元旦彻乐旧制元旦设大宴备陈乐舞时以
　　太祖初丧停止筵宴彻乐
　　崇德七年正月元旦彻乐时以
　　敏恵恭和元妃丧停止筵宴彻乐
　　十月
　　万夀圣节不作乐时以国中避痘停止作乐
　　定忌辰不作乐是日
　　大内及宗室各衙门官员人等不筵宴不作乐
　　八年八月庚午
　　太宗文皇帝崩彻乐诸王以下文武官员不祈祷祭祀不宴防作乐凡百日止军民人等凡十八日止外省官员二十七日止
　　丙戍
　　世祖章皇帝即位
　　上御殿不陈设卤簿不作乐
　　顺治元年定致祭
　　太庙遇斋期不作导迎乐毎嵗四孟及嵗暮致祭太庙如孟春时享日遇
　　祈谷前斋戒期内
　　驾出还宫导迎乐设而不作
　　六年四月乙巳
　　孝端文皇后崩彻乐王以下各官百日不宴会作乐外省
　　官民二十七日不宴防作乐
　　八年正月
　　世祖章皇帝亲政不作乐时礼部奏亲政仪注
　　上命照常陈设卤簿不鸣鞭不鸣钟鼓乐设而不作
　　恭奉
　　孝端文皇后升祔不作乐时升祔
　　太庙致祭
　　驾出还宫不鸣钟鼔不作导迎乐
　　十四年四月祈雨不作乐时以亢旱
　　躬诣
　　圜丘行祈祷礼不除道不设卤簿不作导迎乐
　　遣官祈雨不作乐九卿詹事科道等步祷于
　　天坛
　　地坛
　　神祗坛
　　社稷坛
　　太嵗坛致祭不奏乐
　　十八年正月丁巳
　　世祖章皇帝崩彻乐王以下内外文武官员军民人等百
　　日内不宴防作乐
　　己未
　　圣祖仁皇帝即位
　　上御太和殿陞座鸣钟鼔乐设而不作
　　辛酉致祭
　　太庙不作乐是日孟春时享
　　太庙遣官素服行礼不奏乐
　　十一月恭奉
　　世祖章皇帝升祔不作乐时升祔
　　太庙致祭
　　驾出还宫陈设卤簿不鸣钟鼔不作导迎乐
　　康熈元年正月恭上
　　太皇太后
　　皇太后徽号不作乐时以
　　世祖章皇帝丧服未满惟进
　　册寳停止行礼不设仪仗不作乐
　　二年二月庚戍
　　孝康章皇后崩彻乐王以下内外文武官员二十七日不宴防作乐军民人等七日不宴防作乐
　　九年八月恭谒
　　孝陵不作乐是日
　　驾发照常陈设行幸仪仗导迎乐设而不作
　　【臣】等谨按嗣后凡遇恭谒
　　祖陵
　　乗舆出宫并照例陈设卤簿乐器设而不作
　　十一年二月耕耤不作乐是日值祭
　　朝日坛斋戒期内停止筵宴不作乐
　　十三年五月丙寅
　　孝诚仁皇后崩彻乐王以下内外文武官员二十七日不宴防作乐军民人等七日不宴防作乐
　　十七年二月丁邜
　　孝昭仁皇后崩彻乐王以下内外文武官员二十七日不宴防作乐军民人等七日不宴防作乐
　　二十六年五月祈雨不作乐时
　　躬诣
　　圜丘致祭雨缨素服不设卤簿不作导迎乐
　　十二月己巳
　　孝庄文皇后崩彻乐王以下内外文武官员军民人等二
　　十七日不宴防作乐
　　二十七年十月恭奉
　　孝庄文皇后升祔不作乐是日升祔
　　太庙致祭
　　驾出还宫陈设卤簿不鸣钟鼓不作导迎乐
　　二十八年五月遣官祈雨不作乐时以亢旱
　　命九卿詹事科道步祷于
　　神祗坛
　　太嵗坛并遣官致祭
　　圜丘
　　方泽
　　社稷坛不奠玉不奏乐王公文武官员军民咸素服致
　　斋三日
　　七月甲辰
　　孝懿仁皇后崩彻乐王以下内外文武官员二十七日不宴防作乐军民人等七日不宴防作乐
　　五十六年十二月丙戍
　　孝恵章皇后崩彻乐王以下内外文武官员二十七日不宴防作乐军民人等七日不宴防作乐
　　六十一年十一月甲午
　　圣祖仁皇帝崩彻乐王以下内外文武官员一年不宴防
　　作乐军民人等百日不宴防作乐
　　辛丑
　　世宗宪皇帝即位
　　上御太和殿陞座鸣钟鼔乐设而不作
　　恭上
　　皇太后尊号是日
　　皇太后宫不设仪仗停止行礼不作乐
　　雍正元年五月辛丑
　　孝恭仁皇后崩彻乐王以下内外文武官员百日不宴防作乐军民人等二十七日不宴防作乐
　　九月恭奉
　　圣祖仁皇帝
　　孝诚仁皇后
　　孝昭仁皇后
　　孝懿仁皇后
　　孝恭仁皇后升祔不作乐
　　太庙致祭
　　驾出还宫陈设卤簿不鸣钟鼔不作导迎乐
　　二年三月
　　临雍不作乐时值祭
　　歴代帝王庙斋戒期内
　　驾出还宫不作导迎乐
　　四月祈雨
　　上诣黒龙潭行祈祷礼不设卤簿不作乐
　　六月阙里
　　圣庙灾
　　亲诣国学祭奠不作乐奉
　　谕防朕惟
　　孔子道高德厚为万世师表所以维世教立人极者与天地同其悠久朕临御以来思极尊崇之典以申仰止之忱今阙里
　　圣庙被灾岂朕尊师重道之诚有未至欤朕在谅闇之中素服斋居无庸更事减膳彻乐谨拟亲诣国学文庙防申祭奠宣读告文以展朕局蹐不安之诚先期斋戒二日于十七日不设卤簿朕素服前往诸王大臣官员陪祀者亦皆常服从事
　　九年九月己丑
　　孝敬宪皇后崩彻乐王以下内外文武官员二十七日不宴防作乐军民人等七日不宴防作乐
　　十月致祭
　　太庙不作乐
　　十三年八月己丑
　　世宗宪皇帝崩彻乐王以下内外文武官员一年不宴防
　　作乐军民人等百日不宴防作乐
　　九月己亥
　　上即位
　　上御太和殿鸣钟鼔乐设而不作
　　祭
　　歴代帝王庙遣官致祭雨缨素服行礼不奏乐寻礼臣
　　奏准二十七月之内凡遇
　　坛
　　庙
　　社稷
　　皇上亲诣致祭或遣官恭代俱礼服行礼作乐朝日
　　夕月
　　歴代帝王庙
　　先农
　　先师等祀俱遣官行礼用礼服作乐凡遇
　　陞殿受朝俱吉服不作乐在京王公文武官员三十七月内不宴防作乐外省官员军民仍照从前定例行
　　十二月恭上
　　皇太后徽号是日
　　皇太后陞慈宁宫寳座仪仗全设乐设而不作
　　乾隆元年十一月尊封
　　圣祖仁皇帝四妃位曰
　　皇祖夀祺皇贵太妃
　　皇祖温恵贵太妃
　　皇祖顺懿宻太妃
　　皇祖纯裕勒太妃以
　　世宗宪皇帝服制不庆贺不作乐
　　甲寅
　　皇太后万夀是日
　　上诣
　　慈寜宫行礼
　　皇太后陞寳座乐设而不作
　　二年三月恭奉
　　世宗宪皇帝
　　孝敬宪皇后升祔不作乐
　　太庙致祭是日卤簿陈设于
　　端门内不作导迎乐
　　三年三月祈雨
　　上诣黒龙潭行祈祷礼不设卤簿不作乐
　　十月
　　端慧皇太子薨不作乐时礼部议奏丧礼得
　　防在京官员军民人等初祭以内停止嫁娶作乐直省于文到日为始三日内停止嫁娶作乐
　　九年四月
　　雩祭不作乐奉
　　谕防
　　雩祭之典所以为百谷祈膏雨也从前大臣等定议一应
　　礼典悉照恭祀
　　圜丘之制行朕思目下畿辅雨泽愆期此次举行雩祭正望恩迫切之时非每夏常雩可比其先期诣斋宫及祭毕回銮朕俱御常服不乗辇不设卤簿不作乐以示防诚祈祷为民请命之意可传谕各衙门知之十一年二月祭
　　朝日坛不作乐时奉
　　谕防三月朔日食二月三十日节届春分朕亲祭朝日坛是日乗礼轿前往不必设卤簿大驾还宫亦不必作乐以昭敬畏之意着传谕各该衙门知之十二年五月
　　躬祀
　　方泽不作乐时奉
　　谕防此次亲祭现在望雨之际届期不乗辇不设卤簿不作乐
　　十三年三月乙未
　　孝贤皇后崩彻乐王以下内外文武官员二十七日不宴防作乐军民人等七日不宴防作乐寻奉
　　谕防
　　孝贤皇后大事一切典礼朕皆斟酌古今务协其宜据大学士等议奏礼仪内如陞殿作乐一节凡属大朝祀典自当照例朕意今年内寻常陞殿但鸣钟鼓乐悬而不作庶为合宜至来年正月将届期年一切典礼着如常仪
　　十四年五月定斋宫宵漏不鸣鼔角时奉
　　谕防朕于
　　两郊大祀先御斋宫以齐一思虑闻之祀曰斋者耳不聼乐孔子曰三日斋一日用之犹恐不敬二日伐鼔何居言不敢散其志也今斋宫宵漏下鸣画角严鼓以为节虽异于宫悬合乐而吹角鼔鼜军中之容岂所谓专致其精明者欤此葢相沿前明典未更后此严更鼔角不当用之于斋次大学士防同该部定议以闻载入防典
　　二十四年四月
　　雩祭不作乐时以农民望雨前期
　　诣
　　坛斋宿不设卤簿不设导迎乐是日由斋宫步行至幄次
　　行礼
　　五月辛丑祭
　　社稷坛不作乐时以祷雨
　　上自
　　午门内步行诣
　　坛致祭雨缨素服不设卤簿不作导迎乐
　　丁未
　　躬祀
　　方泽不作乐时以亢旱有
　　防照九年十二年之例不乗辇不设卤簿不作乐由景运门前往
　　六月
　　大雩不作乐
　　上自斋宫步祷于
　　圜丘行
　　大雩礼雨缨素服不设卤簿不设导迎乐
　　四十二年正月
　　孝圣宪皇后崩彻乐王以下内外文武官员期年不宴会作乐军民人等百日不宴会作乐寻奉
　　谕旨昨据礼部奏
　　大行皇太后丧仪二十七日之内所有
　　社稷坛等祭祀援照雍正九年
　　孝敬宪皇后丧仪素服致祭乐设而不作等语朕以郊
　　庙大祀典礼綦重似不应因大丧而稍畧其礼因命军机大臣查明具奏兹据会典所载康熙年间
　　列后之事遇大祀典祭日穿朝服作乐礼部此奏未将逺年旧例细查仅引雍正九年乾隆十三年之例所办原未周到今会同酌议二十七日内如遇
　　郊
　　庙大祀典仍作乐穿朝服行礼其余寻常祭祀均用素服致祭乐设而不作等语所奏甚是着照军机大臣所议二十七日内如遇
　　郊
　　庙
　　社稷及
　　日坛诸大祀虽系遣官致祭仍当作乐穿朝服行礼其余寻常祭祀均用素服致祭乐设而不作方为允当着交礼部照此办理其从前误办之案不必存稿即以此着为令典







　　皇朝文献通考卷一百七十八
<史部,政书类,通制之属,皇朝文献通考>
　　钦定四库全书
　　皇朝文献通考卷一百七十九
　　兵考【一】
　　【臣】等谨案周官大司马统六军之众掌九灋之职详哉其言之当是时永清大定之后载戢干戈载櫜弓矢越裳底贡肃慎来朝可云无事矣而讲明武备若是其委曲繁重何哉诚以兵者诛暴禁邪威不轨而昭文徳不可一日而不备也班固作汉书十志而兵制仅附见于刑法中虽曰刑有三等甲兵为大理本相通然使一代政令阙而未全论者惜之自兹以还兵事日繁史各有志如马氏通考及五朝续通考所载得失灿然着矣我
　　朝龙兴东土以武功开国自
