<!-- { "loadSidebar": true } -->
　　体元立极建经天纬地之功
　　应运绥猷扩物与民胞之量
　　声教讫于九有文德遐宣
　　威灵慑乎万方武功逺震
　　决机制胜成算如神
　　置腹推心求贤若渴啓疆宇而立
　　宗庙制度恢相原隰而定邦都规模久逺文同仓史爰造国书义取卦图聿修军制致人心之徯应承
　　天命之维新缅惟
　　垂统訏谟发祥泽逺上溯开基厚德昌后功宏兹当缵绪之初宜重追崇之典谨奉册宝增上
　　尊諡曰
　　太祖承天广运圣德神功肇纪立极仁孝睿武端毅文定业高皇帝伏冀
　　圣鉴长昭
　　庥永被贻博大昌明之运集山陵冈阜之祥
　　恭加上
　　太祖承天广运圣德神功肇纪立极仁孝睿武端毅钦安文定业高皇帝尊諡册文曰
　　天开泰运升日驭于东维
　　帝握干符建斗枢于北极定万年之统绪啓百世之升平
　　盛业常昭鸿名弥耀钦惟
　　太祖承天广运圣德神功肇纪立极仁孝睿武端毅文定业高皇帝
　　聪明天亶
　　智勇性成
　　大德体元参三才而正位
　　至诚立极用庶务以成能
　　纬地经天卜世之功日永
　　民胞物与肇基之迹方新
　　声教讫于四方仰同光被
　　神武昭于九有望切来苏合讴颂以归心集贤才而佐治国书初设制字母以谐音军制新颁按卦图而取义际
　　天与人归之会肇建邦啓土之勲造草昧而大经纶发祥自逺首庶物而膺图箓裕后方长缅维
　　垂统之隆宜极尊崇之礼祗承丕绪敬考彝章谨奉册宝
　　增上
　　尊諡曰
　　太祖承天广运圣德神功肇纪立极仁孝睿武端毅钦安文定业高皇帝伏冀
　　圣鉴长昭
　　皇图永固益啓绵长之泽弥臻熙皥之风
　　建元一　天命十一年
　　太宗应天兴国德彰武寛温仁圣睿孝敬敏昭定隆道显功文皇帝
　　太祖高皇帝第八子
　　圣母孝慈高皇后诞生称贝勒天命十一年九月庚午朔嗣登大位改元天聪以明年为元年十年四月乙酉羣臣表上
　　尊号曰
　　寛温仁圣皇帝建国号大清改元崇德八年八月庚午上宾
　　圣寿五十有二在位十有七年是年十月丁卯恭上尊諡曰
　　应天兴国德彰武寛温仁圣睿孝文皇帝庙号太宗康熙元年四月丙辰加上
　　尊諡曰
　　应天兴国德彰武寛温仁圣睿孝隆道显功文皇帝雍
　　正元年八月己酉加上
　　尊諡曰
　　应天兴国德彰武寛温仁圣睿孝敬敏隆道显功文皇帝乾隆元年三月乙巳加上
　　尊諡曰
　　应天兴国德彰武寛温仁圣睿孝敬敏昭定隆道显功文皇帝
　　恭加上
　　太宗应天兴国德彰武寛温仁圣睿孝敬敏隆道显功文皇帝尊諡册文曰
　　圣人有作赞化育于两间
　　至德难名耀声华于万世道光简册颂溢寰区钦惟太宗应天兴国德彰武寛温仁圣睿孝隆道显功文皇帝
　　覆载同规
　　中和建极
　　照临六合亶成性之聪明
　　表正万邦锡自天之勇智
　　布公诚以待下英俊归心
　　施慈惠以宁人苍黎向化
　　武功耆定雷霆驱精鋭之锋
　　文教敷日月炳光华之象修明礼制同伦轨于方舆绥辑要荒萃共球于属国赞肇基之迹式廓
　　帝图恢受命之符弥膺
　　天眷
　　耿光大烈已开一统宏模
　　厚泽深仁遂裕亿年景祚钦承丕构缅怀
　　缔造之猷思阐
　　鸿称莫罄显扬之愿式稽古典爰合佥谋谨奉册宝增上尊諡曰
　　太宗应天兴国德彰武寛温仁圣睿孝敬敏隆道显功文皇帝伏冀
　　神灵陟降
　　绪业昭融恭承
　　烈祖之庥永笃曾孙之庆
　　恭加上
　　太宗应天兴国德彰武寛温仁圣睿孝敬敏昭定隆道显功文皇帝尊諡册文曰
　　神谟丕显瞻陟降于在天
　　帝德诞敷仰光华于复旦长垂啓佑逺树仪型钦惟太宗应天兴国德彰武寛温仁圣睿孝敬敏隆道显功文皇帝
　　干健偕行
　　离明普照
　　道兼作述继鸿业以开太平
　　化洽寛仁慰羣黎而均覆帱
　　任英贤而图治一德一心
　　定法制以宜民同伦同轨
　　文思广被耀海隅出日之乡
　　圣武布昭震漠外无雷之域决策而平辽右龙起云从移师以讨朝鲜风行草偃三十五部咸抒贡琛献賮之诚亿万斯年永承
　　受箓膺图之绪
　　大勲丕集皇哉迹廓肇基
　　景命维新赫矣功先定鼎鸿猷纬绩崇
　　太室于不祧厚泽深仁觉
　　徽称之莫罄式遵彝典爰合佥谋谨奉册宝增上尊諡曰
　　太宗应天兴国德彰武寛温仁圣睿孝敬敏昭定隆道显功文皇帝伏冀
　　耿光俯烛
　　繁祉鸿绥鉴绳武之微忱介锡龄之遐福
　　改元二　天聪十年崇德八年【天聪十年即崇徳元年】
　　世祖体天隆运定统建极英睿钦文显武大德功至仁纯孝章皇帝
　　太宗文皇帝第九子
　　圣母孝庄文皇后诞生正月十三日
　　万寿圣节崇德八年八月丁亥嗣登大位改元顺治以明年为元年时流寇肆逆明祚已终入关靖寇建都燕京天下传檄底定六龄践阼八年
　　亲政十八年正月丁巳
　　上宾
　　圣寿二十有四在位十八年是年三月癸酉恭上尊諡曰
　　体天隆运英睿钦文大德功至仁纯孝章皇帝庙号世祖雍正元年八月己酉加上
　　尊諡曰
　　体天隆运定统建极英睿钦文大德功至仁纯孝章皇帝乾隆元年三月乙巳加上
　　尊諡曰
　　体天隆运定统建极英睿钦文显武大德功至仁纯孝章皇帝
　　恭加上
　　世祖体天隆运定统建极英睿钦文大德功至仁纯孝章皇帝尊諡册文曰
　　圣德光昭长衍万年之景运
　　神功奠定宜崇百世之鸿称大一统以贻庥式九围而立极功啓佑礼重显扬钦惟
　　世祖体天隆运英睿钦文大德功至仁纯孝章皇帝表正万邦
　　首出庶物
　　精明果毅智勇本于性成
　　中正齐庄神灵由于天授扩
　　祖宗之业同轨同伦统华夏以归心来王来享明禋昭事精诚允格乎
　　苍穹
　　骏烈缵承孝享实孚于
　　清庙隆
　　慈闱之尊养视膳问安普宗族之恩施明伦敦本时颁解泽大地回春屡
　　谕祥刑普天向化登兆人于袵席跻寰防于雍熙积十八载之惕厉忧勤开亿万年之丰亨豫大缅怀
　　盛德绳
　　祖武于方新祗述
　　鸿规诒孙谋于尽善谨奉册宝增上
　　尊諡曰
　　世祖体天隆运定统建极英睿钦文大德功至仁纯孝章皇帝伏冀
　　鉴观有赫
　　黙佑无穷永贻昌大之祥益啓升平之祚
　　恭加上
　　世祖体天隆运定统建极英睿钦文显武大德功至仁纯孝章皇帝尊諡册文曰
　　圣人首出开景运于万年
　　至德光昭享鸿称于百世式九围而立极大一统以垂庥
　　礼重显扬业崇简册钦惟
　　世祖体天隆运定统建极英睿钦文大德功至仁纯孝章皇帝
　　道贯百王
　　功垂万世
　　照临六合亶成性之聪明
　　表正万邦锡自天之勇智敷同轨同伦之治肇造鸿基萃
　　来王来享之忱长贻燕翼敬
　　天而防昭事允秉精诚法
　　祖而笃显承聿彰仁孝奉
　　慈闱而侍养备极隆仪恤宗族以敦伦频施旷典深仁厚
　　泽率土均霑善俗宜民敷天共戴扩
　　祖宗之宏业统华夏以归心受命则惕厉忧勤图治于十有八载啓后则亲贤乐利衍庆于亿万斯年缅怀缔造之谟钦承丕构莫罄颂扬之愿敬荐徽称谨奉册宝增上
　　尊諡曰
　　世祖体天隆运定统建极英睿钦文显武大德功至仁纯孝章皇帝伏冀
　　鉴观有赫
　　黙佑无穷恭承
　　列祖之庥永笃曽孙之庆
　　改元一　顺治十八年
　　圣祖合天运文武睿哲恭俭寛裕孝敬诚信中和功德大成仁皇帝
　　世祖章皇帝第三子
　　圣母孝康章皇后诞生三月十八日
　　万寿圣节顺治十八年正月己未嗣登大位改元康熙以
　　明年为元年时八龄践阼奉
　　世祖遗诏以四大臣辅政至六年七月己酉
　　躬亲大政六十一年十一月甲午
　　上宾
　　圣寿六十有九在位六十一年雍正元年二月己巳恭上尊諡曰
　　合天运文武睿哲恭俭寛裕孝敬诚信功德大成仁皇帝庙号
　　圣祖乾隆元年三月乙巳加上
　　尊諡曰
　　合天运文武睿哲恭俭寛裕孝敬诚信中和功德大成仁皇帝
　　康熙二十年十二月癸巳王大臣九卿等以滇逆荡平请上
　　尊号
　　上谕大憝既除寰宇底定君臣之间宜益加修省恤兵养民布宣德化共致太平其上尊号之事断不可行二十二年十月丁未九卿等以海寇底定请上
　　尊号
　　上谕台湾仅弹丸之地得之无所加不得无所损若称尊号即入于矜张粉饰矣不必行
　　二十六年正月喀尔喀土谢图汗察罕车臣汗诺尔布及七旗济农台吉等请上
　　尊号
　　上谕喀尔喀诸汗贝勒等恪恭敬慎具悉悃忱宜仰体朕一视同仁无分中外至意谨识朕谕和之防自兹以后无相侵扰亲睦雍和永享安乐更甚于上朕尊号也所请不准行
　　三十六年六月庚戌王贝勒贝子公满汉文武诸臣及士民等以平厄鲁特噶尔丹请上
　　圣神文武大德广运尊号
　　上谕朕御极四十年自始至终孜孜不倦方今外寇既靖正宜休养生息徒加尊号何益于治不必行毋复再奏四十一年十二月壬辰王贝勒贝子公大学士九卿文武诸臣及士民等以明年
　　皇上五十万寿请上
　　尊号
　　上谕朕即位四十余年未尝一刻不以民生休戚为念逺迩安宁为本若夸耀功德取一时之虚名大非朕意不必敷陈诸王大臣等再三奏请终不允
　　五十年三月庚寅王贝勒贝子公大学士九卿文武诸臣及士民等以恭遇
　　万寿圣节请上
　　圣神文武大德广运尊号
　　上谕朕自幼读书歴观经史持身务以诚敬为本治天下务以寛仁为尚此心此念恪守五十年夙夜无间即纎悉细务不敢稍有怠忽朕之御极年久皆
　　祖宗厚德景福积厚留贻之所致至于请上尊号特虚文耳于朕躬毫无禆益所奏知道了
　　五十一年十一月己亥王贝勒贝子公文武诸臣等以明年
　　皇上六旬万寿请上
　　圣神文武大德广运尊号
　　上谕朕临莅日久每于读书鉴古之余念君临天下之道惟以实心为本以实政为务若侈陈功德加上尊号以取虚名无益治道朕所不喜前诸王大臣等屡有奏请朕曾手书批示谕以断不允行前防甚明所奏知道了六十年三月己丑王贝勒贝子公满汉大臣文武百官等请上
　　圣神文武钦明睿哲大孝仁体元寿世至圣皇帝尊号上谕从来所上尊号乃歴代相沿陋习本朝受命以来惟以爱养万民为务今当修省图治加惠黎元所奏庆贺无益不准行
　　恭加上
　　圣祖合天运文武睿哲恭俭寛裕孝敬诚信功德大成仁皇帝尊諡册文曰
　　干符广运超万古而独隆
　　鸿号丕昭配两仪而并立
　　创垂永赖
　　巍荡难名钦惟
　　皇考大行皇帝
　　道贯三才
　　恩涵九有
　　冲龄继序肇增昭代之模
　　久道化成式廓熙朝之景运
　　敬
　　天
　　法
　　祖尽制尽伦济世安民允文允武极孝思于尊养郊
