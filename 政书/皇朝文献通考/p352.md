<!-- { "loadSidebar": true } -->
　　皇考重华之盛烈启予国家奕叶之休嘉诞育藐躬备劳抚鞠恩施覃厚推仁惠以垂谟牖迪维周本诗书而示训畴昔感深
　　母教长黾勉于一心今兹仰答
　　慈徽共尊亲者万国矧升平之永庆喜福祉之懋膺亿兆嵩呼近依殿陛梯航云集逺贡共球用抒臣子之诚敬効尊隆之典礼仪具肃谘考佥同只告
　　天
　　地
　　宗庙
　　社稷于雍正十三年十二月十三日率诸王贝勒大臣文武羣臣谨奉
　　册宝恭上
　　皇太后尊号曰
　　崇庆皇太后懽愉并洽于宫庭膏泽宜均于海宇于戯隆名丕峻铭琬琰以庥
　　纯嘏靡增溥垓埏而锡福布告天下咸使闻知
　　乾隆二年十二月甲午以
　　册立
　　皇后礼成加上
　　崇庆皇太后徽号曰
　　崇庆慈宣皇太后先是十一月丁丑
　　谕礼部朕惟王化攸基事先敦本典章有庆谊重尊亲矧恩慈宜尽夫显扬而崇号允符乎仁善钦惟
　　圣母崇庆皇太后徳涵恺悌功赞升平恭俭垂模壸掖咸钦内则肃雝成化邦家羣奉母仪福禄加绥臣黎共戴朕绍承丕绪恪秉章祗遵
　　懿训之颁爰定中宫之位念徽音之有嗣佑启多方荷教育之时勤贻安奕禩用伸敬悃恭晋隆称加上
　　圣母皇太后徽号曰
　　崇庆慈宣皇太后鸿名纪盛于瑶斋纯嘏增辉于寳册寰舆式仰钜典宜昭其应行典礼尔部敬谨详议具奏至是恭奉
　　册宝加上
　　徽号前期一日遣官祭告
　　天
　　地
　　太庙后殿
　　奉先殿
　　社稷
　　上诣
　　慈宁宫恭进奏书至日
　　上率王公大臣诣
　　皇太后宫躬进
　　册宝行礼毕
　　皇后率
　　贵妃
　　妃
　　嫔以下诣
　　皇太后宫行庆贺礼如仪次日
　　上御太和殿王公百官进表行庆贺礼
　　颁诏天下
　　诏曰朕惟礼隆报本感慈徳而难名谊重崇亲遇庆仪而倍笃瞻肃雝之令范式嗣徽音念启佑之多方永贻燕翼荣称宜晋典维昭钦惟
　　圣母崇庆皇太后合撰乾元应符坤极宣劳赞治和恒同四海之风敦俭持躬仁让溥六宫之教当夫藐躬诞育备荷恩勤迨夫大业丕承每殷牖迪锡福多而兆民赖贻谋逺而万国宁极尊养之兼隆殚敷扬而莫罄兹承
　　慈训爰立中宫政治修明清宁协应效敬承于夏启涂山之烈弥彰衍昌炽于姬宗太姒之谟聿着敬加
　　懿号用洽舆情祗告
　　天
　　地
　　宗庙
　　社稷于乾隆二年十二月十一日率诸王贝勒大臣文武羣臣恭奉
　　册宝加上
　　崇庆皇太后徽号曰
　　崇庆慈宣皇太后炳嘉名于宫掖推锡类于臣黎于戯宝牒扬庥奕叶被春晖之照瑶阶志忭寰区沾闿泽之施布告天下咸使闻知
　　十四年四月乙酉以金川平定
　　册立摄六宫事皇贵妃礼成加上
　　崇庆慈宣皇太后徽号曰
　　崇庆慈宣康惠皇太后先是二月癸夘
　　谕礼部朕惟君临天下隆仪首重乎尊亲化起宫庭盛世莫先于崇孝矧肤功之克奏悉借
　　慈徽而吉日之方诹适逢嘉庆欢心允洽茂典宜遵钦惟圣母崇庆慈宣皇太后徳范光昭恩晖广被升平赞化钦壸则之宏敷教育垂仁仰
　　母仪之懋着顷金川鞠旅运筹殚宵旰之劳每
　　玊戺承顔启迪荷再三之训遂得蛮氛绥靖喜边徼之永宁从此海宇乂安遍蒸黎而防福且万里成功之日正中宫协吉之期覩嘉祉之骈臻沐
　　鸿慈之普庇敬展显扬之悃用伸归美之诚加上圣母皇太后徽号曰
　　崇庆慈宣康惠皇太后辉増宝册纯禧茂集于
　　萱帏庆溢寰舆景福常凝于
　　兰殿式崇
　　显号聿举章其应行典礼尔部敬谨详议具奏至是恭
　　奉
　　册宝加上
　　徽号前期一日遣官告祭
　　天
　　地
　　太庙后殿
　　奉先殿
　　社稷
　　上诣
　　皇太后宫恭上奏书至日
　　上御太和殿阅
　　册宝率王公大臣诣
　　皇太后宫恭上
　　册宝行礼次日
　　上诣
　　皇太后宫率王公大臣行庆贺礼百官于
　　午门外随行礼次
　　皇贵妃率
　　贵妃
　　妃
　　嫔公主王妃命妇诣
　　皇太后宫行庆贺礼
　　上御太和殿王公文武羣臣上表庆贺行礼均如仪颁诏天下
　　诏曰帝王恭膺景命寅绍丕基内正家邦外宁边境起宫庭之雅化播海宇之休风必原垂裕之隆以着懋昭之盛所以显亲教孝荣号归尊载考前徽实多庆典钦惟
　　圣母崇庆慈宣皇太后仁垂教育德普生成启泰运以贻谋体坤仪而立极顷以中宫虚位内佐需人乃眷柔嘉俾宏继体娴贵妃那拉氏禔躬淑慎秉性端庄克承
　　慈顾之恩允协顺成之义虽正位之礼尚待于三年而统摄之仪当循乎徃制于乾隆十四年四月初五日册命那拉氏为皇贵妃摄六宫事问安
　　兰殿表范椒涂永敬奉乎
　　徽音以穆宣乎壸政至于遐荒绥靖中外乂安丕承不战之功益荷无疆之庇方当元勲专阃嘉勇畧之宏抒禁旅扬威奏先声之大振审机宜于宵旰时切忧勤承
　　慈诲于再三深防训廸仰体好生之念用开祝网之恩金川土酋莎罗奔狼卡等稽首来降革心效顺兵戎载戢蛮服敉宁淳化殷流太和翔洽凡此嘉祥之并集实惟
　　佑启之多方宜晋
　　鸿称以彰
　　盛德谨告
　　天
　　地
　　宗庙
　　社稷于乾隆十四年四月初八日率王公文武羣臣恭捧
　　册宝加上
　　圣母崇庆慈宣皇太后徽号曰
　　崇庆慈宣康惠皇太后尊养兼隆弥衍鸿图之瑞显扬共戴永昭燕翼之祥盛典聿光湛恩用溥于戱广
　　圣慈而锡福万邦共乐乎升平昭
　　德范以承庥四海覃敷乎恺泽布告天下咸使闻知
　　十五年八月癸酉以
　　册立
　　皇后礼成加上
　　圣母崇庆慈宣康惠皇太后徽号曰
　　崇庆慈宣康惠敦和皇太后先是七月丙辰
　　谕礼部朕惟王化本于尊亲盛治必先崇礼矧徽音之有嗣佑启多方仰至德之难名显扬曷罄钦惟
　　圣母崇庆慈宣康惠皇太后恩覃海防化洽宫庭慈范宏昭普万民而锡福
　　母仪懋着绵百世以延禧朕防秉章躬承
　　懿防爰定中宫之位聿隆继册之仪当兹吉礼之既成悉
　　荷
　　圣慈之垂裕用伸诚悃恭晋
　　隆称敬加上
　　圣母皇太后徽号曰
　　崇庆慈宣康惠敦和皇太后绥茀禄于璇宫鸿名纪盛耀光华于宝册燕喜增辉钜典攸昭寰舆共戴其应行典礼尔部敬谨详议具奏至是恭奉
　　册宝加上
　　徽号前期一日遣官告祭
　　天
　　地
　　太庙后殿
　　奉先殿
　　社稷
　　上诣
　　皇太后宫恭上奏书至日
　　上御太和殿阅
　　册宝率王公大臣诣
　　皇太后宫恭进
　　册宝行礼次日
　　上诣
　　皇太后宫率王公大臣进表行庆贺礼百官于
　　午门外随行礼次
　　皇后率
　　贵妃
　　妃
　　嫔公主王妃命妇诣
　　皇太后宫行庆贺礼
　　上御太和殿王公百官上表庆贺行礼次
　　皇后率
　　贵妃
　　妃
　　嫔于
　　皇上前行礼次
　　贵妃
　　妃
　　嫔公主王妃命妇于
　　皇后前庆贺行礼是日
　　颁诏天下
　　诏曰朕惟君临天下首重懿伦化洽邦家式资内助用协顺承之义以符元吉之占佐政教于宫闱广禔福于中外懋昭有自尊显宜崇当嘉礼之观成必隆仪之并举徽章具在庆典弥光钦惟
　　圣母崇庆慈宣康惠皇太后化启鸿图泽敷燕翼荷生成之大徳
　　教育之深仁
　　懿训频颁
　　恩勤备至念中宫之虚位已循统摄之仪欣继体之得人爰举册立之典摄六宫事皇贵妃那拉氏孝谨性成温恭素着嫔嫱效职壸政茂宣允克绍嗣徽音钦承
　　慈顾是用仰遵
　　成命俾正坤仪祗告
　　天
　　地
　　宗庙
　　社稷于乾隆十五年八月初二日册立摄六宫事皇贵妃那拉氏为皇后承欢
　　兰殿表范椒涂勷孝治于朕躬覃仁风于海宇天庥茂集徳教弥昭庆祉方臻
　　鸿称遹骏谨于乾隆十五年八月初三日率王公文武羣
　　臣恭捧
　　册宝加上
　　圣母崇庆慈宣康惠皇太后徽号曰
　　崇庆慈宣康惠敦和皇太后丕着尊亲之礼聿端王化之源人纪肇修笃纯禧而有永显扬曷罄绵景福以无疆特沛湛恩以彰钜典于戱播宫庭之雅化益洪垂裕之谋衍奕禩之嘉祥弥启升平之运布告天下咸使闻知











　　皇朝文献通考卷一百三十一
　　钦定四库全书
　　皇朝文献通考卷一百三十二
　　王礼考【八】
　　上
　　尊号
　　徽号　　　【尊封附】
　　乾隆十六年十一月乙酉以
　　皇太后六十万夀加上
　　崇庆慈宣康惠敦和皇太后徽号曰
　　崇庆慈宣康惠敦和裕夀皇太后先是九月辛卯谕礼部朕惟合九州以致养非徒问视之常仪统列服以尊亲曷罄显扬之至愿矧宫庭集庆欣盛典之宏昭而海宇腾欢思鸿声之遹晋式稽茂礼允洽徽章钦惟
　　圣母崇庆慈宣康惠敦和皇太后徳懋安敦功符厚载恩垂教育朂一人宵旰之勤化起修和锡兆庶升平之福懿徽允着广敷及物之仁茀履常绥弥笃受天之祐兹以一阳之月恭逢
　　万夀之期值花甲之初周际芳辰之正永前者亲扶玉辂见东南父老共效嵩呼今则庆溢
　　璇宫与中外臣民同登夀域河清海晏幸际昌期巷舞衢
　　歌悉惟
　　慈福用伸诚悃恭晋
　　隆称敬加上
　　圣母皇太后徽号曰
　　崇庆慈宣康惠敦和裕夀皇太后
　　兰殿称觞奉
　　天顔之有喜
　　萱闱迓祉祝
　　圣夀以无疆奉册宝而腾辉合四海之欢心共载映金瓯
　　而霭瑞与
　　万年之景祚俱长其应行典礼尔部敬谨详议具奏至是
　　恭奉
　　册宝加上
　　徽号前期一日遣官祭告
　　天
　　地
　　太庙后殿
　　奉先殿
　　社稷
　　上诣
　　皇太后宫恭上奏书至日
　　上御太和殿阅
　　册宝率王公大臣诣
　　皇太后宫恭上
　　册宝行礼越三日
　　上率王公大臣诣
　　皇太后宫恭祝
　　万夀宣表行庆贺礼
　　上御太和殿王公百官上表行庆贺礼
　　颁诏天下
　　诏曰帝王寅绍丕图首隆尊养恭承泰运洽庆邦家鸿名彰至徳之符上夀锡敷天之福际升平于六宇祝纯嘏于重闱所以宣播徽猷敦崇爱敬必仪文之大备庶典礼之聿昭恭惟
　　圣母崇庆慈宣康惠敦和皇太后运启升恒化符悠久赞轩图而立极翊舜日以重光荷教育之恩勤慈仁懋着勅几康于密勿保治弥隆厚泽洽于羣生祺祥光于九有颐顔长乐苞元气之弥纶介祉承欢布太和之洋溢兹值辛未仲冬之月恭逢六旬
　　圣夀之期福自天申躬膺
　　慈眷集鸿禧之美备广运难名顺率土之尊崇
　　徽称遹骏祗告
　　天
　　地
　　宗庙
　　社稷于乾隆十六年十一月二十二日率王公文武羣臣恭捧
　　册宝加上
　　圣母崇庆慈宣康惠敦和皇太后徽号曰
　　崇庆慈宣康惠敦和裕夀皇太后福履优游弥衍淳熙之绪泰符昌炽式敦敷锡之源盛典特隆湛恩用溥于戏播
　　徽音而锡类万年乐有道之长绵
　　景祚以凝庥四海沛无疆之泽布告天下咸使闻知二十年六月己酉以伊犁平定大功告成加上
