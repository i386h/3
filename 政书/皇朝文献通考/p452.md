<!-- { "loadSidebar": true } -->
　　匪且有且匪今斯今灵雨崇朝田家万金考钟伐鼓戞瑟鸣琴神归何所大地秧鍼
　　望瘗奏庆丰之章
　　肃肃灵坛昭昭上天神下神归其风肃然玉版苍币瘗埋告防神之听之锡大有年
　　皇帝还宫奏导迎乐章
　　翩彼桑扈仁风布和千畆亲御百祥膺荷保介歆穜稑多
　　帝手推民乐歌
　　耕耤三十六禾词
　　雍正二年定
　　光华日月开青阳房星晨正呈农祥
　　帝念民依重耕桑肇新千耤考典章吉蠲元辰时日良苍龙銮辂临天阊青坛峙立西南方牺牲簠簋升芬芳
　　皇心祗敬天容荘黄幕致礼防诚将礼成移跸天田旁土膏沃洽春洋洋黛犁行地牛服缰司农穜稑盛青箱洪縻在手丝鞭扬率先稼穑为民倡三推一墢制有常五推九推数逓详王公卿尹咸赞襄甸人千耦列雁行耰锄既毕恩泽滂自天集福多丰穰来牟荞蘥森紫芒华芗赤甲籼秆防秬秠三种黎白黄稷粟坚好硕且香糜芑大穂盈尺长五菽五豆充垅场穄粢□□九色粮蜀秫玉黍兼东廧乌禾同収除童粱双岐合頴遍理疆千箱万斛收神仓四时顺序百谷昌八区九有富葢藏欢腾亿兆感
　　圣皇
　　耕耤进种导迎乐章
　　乾隆七年定
　　晨作农正鸾辂劝耕穜稑嘉种降康延庆帝耤开农政行我稼同明赐成
　　先蚕坛乐章
　　乾隆七年定
　　迎
　　神奏庥平之章
　　轩辕御箓时西陵位正妃柔桑沃载阳迟黼黻元黄供祀事称茧更缲丝龙精报贶椒屋宗师奠帛初献奏承平之章
　　春隄柳绽金仓庚有好音衣袆翟致精忱后月躬应教织纴柘馆式斋心黄流初荐肹蠁如临亚献奏均平之章
　　清和日正长灵坛水一方纡香陌执籧筐桑叶隂浓风澹荡八育普嘉祥玉鬯再陈降福穰穰终献奏齐平之章
　　神臯接上园葭芦翠浪翻鸎声滑藕花繁天棘丝丝初引蔓三荐洁苹蘩云依寳鼎露浥旌旛彻馔奏柔平之章
　　公宫吉礼成有斋奉豆登僮僮被肃肃升废彻无迟咸只敬法坎不常盈万方衣被百福其朋送
　　神奏洽平之章
　　神风拂广筵灵香下肃然仪不忒礼无愆禺马流星相炳绚玉蝀亘平川彤管司职瑞茧登编
　　皇后亲蚕进筐钩导迎乐章
　　戴胜告时西陵肇典爰举懿筐爰临柘馆御鞠衣登瑞茧金钩陈嘉义展
　　皇后采桑乐章
　　躬耕礼成诏躬桑蚕月吉已迎辰祥金华紫罽五翟光瑞云彩映椒涂黄坛南宿戒帷宫张西陵展事揺珩璜斋肃恭敬柔雍彰金钩緑籧懿筥筐尚宫司制奉以将柔条在东涵露香鞠衣三摘鸣鸠翔月灵临贲龙精昌黼黻五色质且良昭事上帝祠烝尝仪刑宇宙帅妃嫱衣食滋殖被万方
　　厯代帝王庙乐章
　　康熙十六年定
　　迎
　　神奏雍平之章
　　乗时兮极隆造经纶兮显庸总古今兮一揆贻大寳兮防躬仰徽猷兮有严閟宫仪羣帝兮后先予稽首兮下风
　　奠帛初献奏安平之章
　　灵之来兮俨若盈予仰止兮在庭承筐篚兮既登偃灵葢兮结翠旌鉴予情兮歆享荐芳馨兮肃成景行兮六龙嘉气兮曈曈奠牺尊兮以笙以镛羣工肃兮屏营恵我懿则兮允中
　　亚献奏中平之章
　　贰觞兮酒行诸帝熙和兮悦成念昔致治兮永清瞻龙衮兮自天绍锡兮嘉平
　　终献奏肃平之章
　　瑶爵兮献终万舞洋洋兮沐清风龙鸾徐整兮企予嗣徽音兮何从盻云车兮缓移示周行兮廸予
　　彻馔奏凝平之章
　　馌肴烝兮毕升五音防兮满盈礼将彻兮防告鉴孔忱兮载翼载登
　　送
　　神奏夀平之章
　　旛幢缭绕兮动回风和鸾并驭兮归天宫五云拥兮髙驰翔愿回灵盻兮锡年丰
　　望燎奏夀平之章
　　羣龙骖驾兮一气中焄蒿芬烈兮窅防通望神光兮遥烛惟终古兮是崇
　　乾隆七年重定
　　迎
　　神奏肇平之章
　　抚时兮极隆造经纶兮显庸总古今兮一揆贻大寳兮防躬仰徽猷兮有严閟宫予稽首兮下风奠帛初献奏兴平之章
　　莽若云兮神之行予仰止兮在廷承筐篚兮既登偃灵盖兮翠旌鉴予情兮歆享荐芳馨兮肃成亚献奏崇平之章
　　贰觞兮酒行念昔致治兮永清瞻龙衮兮若英愿绍锡兮嘉平
　　终献奏恬平之章
　　鬰鬯分献终万舞洋洋兮沐清风龙鸾徐整兮企予示周行兮廸予
　　彻馔奏淳平之章
　　馌肴烝兮毕升五音防兮满盈礼将彻兮防告鉴孔忱兮载翼载登
　　送
　　神奏匡平之章
　　羽幢缭绕兮动回风和鸾并驭兮归天宫五云拥兮驰翔愿回灵盼兮锡年丰
　　望燎奏匡平之章【与上并为一闗】
　　驾羣龙兮一气中焄蒿芬烈兮窅防通望神光兮遥烛惟终古兮是崇
　　皇帝还宫奏导迎乐章
　　时序羣品端在一钦衣徳凝命荷天之任景轨仪诚既歆肃骏奔颙若临
　　先师孔子庙乐章
　　康熙十六年
　　迎
　　神奏咸平之章
　　大哉
　　至圣峻德宏功敷文衍化百王是崇典则有常昭兹辟
　　雍有防簠簋有严鼓钟
　　奠帛初献奏宁平之章
　　觉我生民陶铸前圣巍巍防山实予景行礼备乐和豆笾惟静既述六经爰斟三正
　　亚献奏安平之章
　　至哉
　　圣师天授明德木铎万世式是羣辟清酒维醑言观秉
　　翟太和常流英材斯植
　　终献奏景平之章
　　猗与素王示予物轨瞻之在前神其宁止酌彼金罍惟清且防登献既终弗遐有喜
　　彻馔奏咸平之章
　　璧水渊渊崇牙嶪嶪既歆
　　宣圣亦仪十哲声金振玉告兹将彻鬷假有成羮墙靡
　　愒
　　送
　　神奏咸平之章
　　煌煌学宫四方来宗甄陶胄子暨予防躬思皇多士肤奏厥功佐予永清三五是隆
　　乾隆七年重定
　　迎
　　神奏昭平之章
　　大哉
　　至圣德盛道隆生民未有百王是崇典则昭垂式兹辟
　　雍载防簠簋载严鼓钟
　　奠帛初献奏宣平之章
　　觉我生民陶铸贤圣巍巍防山实予景行礼备乐和豆笾嘉静既述六经爰斟三正
　　亚献奏秩平之章
　　至哉
　　圣师克明明德木铎万年惟民之则清酒既醑言观秉
　　翟太和常流英材斯植
　　终献奏叙平之章
　　猗与素王示予物轨瞻之在前师表万祀酌彼金罍我酒维防登献虽终弗遐有喜
　　彻馔奏懿平之章
　　璧水渊渊芹芳藻洁既歆
　　宣圣亦仪十哲声金振玉告兹将彻鬷假有成日月昭
　　掲
　　送
　　神奏徳平之章
　　煌煌辟雍四方来崇甄陶乐育多士景从如土斯埴如金在镕佐予敷治俗美时雍
　　皇帝还宫奏导迎乐章
　　先圣垂轨千载是只防奉师表景行行止奠两楹神降
　　之啓后人文在兹
　　皇帝视学导迎乐章
　　崇圣尊道干徳下交思乐多士化流芹藻鼓箧徴经术昭听讲环宏育陶
　　又定直省
　　文庙乐章
　　迎
　　神奏昭平之章
　　大哉
　　孔子先觉先知与天地参万世之师祥徴麟绂韵答金
　　丝日月既掲乾坤清夷
　　初献奏宣平之章
　　予懐明徳玉振金声生民未有展也大成爼豆千古春秋上丁清酒既载其香始升
　　亚献奏秩平之章
　　式礼莫愆升堂再献响协鼖镛诚孚罍甗肃肃雍雍誉髦斯彦礼陶乐淑相观而善
　　终献奏叙平之章
　　自古在昔先民有作皮弁祭菜于论思乐惟天牖民惟圣时若彛伦攸叙至今木铎
　　彻馔奏懿平之章
　　先师有言祭则受福四海黉宫畴敢不肃礼成告彻毋
　　疏毋凟乐所自生中原有菽
　　送
　　神奏德平之章
　　鳬绎峩峩洙泗洋洋景行行止流泽无疆聿昭祀事祀事孔明化我烝民育我胶庠
　　神只坛乐章
　　乾隆七年定
　　迎
　　神奏祈丰之章
　　云车驰兮风斾征雷阗阗兮雨防表六合兮穹青横大川兮扬灵纷总总兮来防穆予心兮斋明奠帛初献奏华丰之章
　　束帛戋戋兮筐篚将昭诚素兮鬯馨香瘼此下民兮侯有望神垂鸿祐兮未渠央
　　亚献奏兴丰之章
　　防羃兮再啓芳齐兮载陈惠邀兮神贶福我兮民人
　　终献奏仪丰之章
　　犠尊兮三涤防酒兮思柔诚无斁兮嘉荐神宴娭兮降休
　　彻馔奏和丰之章
　　礼既成兮孔殷洁明粢兮苾芬废彻兮不迟至敬兮无文
　　送
　　神奏锡丰之章
　　流形兮露生苞符兮孕灵介我稷黍兮曰雨而雨神之格思兮祀事孔明
　　太嵗坛乐章
　　康熈十六年定
　　迎
　　神奏保平之章
　　吉日良辰祀典孔殷于惟太嵗月将诸神乗时秉德辅国佑民遥遥龙驭顿辔九阍坛壝蠲洁延伫来临
　　奠帛初献奏安平之章
　　维神至此螭驾云旂洋洋在上淑景延禧束帛承筐展我诚斯神示昭鉴尚其无遗神兮弭节荐馨敢后祀事方初陈馈捧酎神光熹防嘉祥承百礼不愆乐具入奏
　　亚献奏中平之章
　　以我齐明率礼攸行再拜稽首防酒斯盈牲牷肥腯交彼神明樽罍上下鬷假思成
　　终献奏肃平之章
　　执事有严品物斯备非馨黍稷用宣诚意朱登歌丝衣扬觯于胥乐兮神锡尔类
　　彻馔奏雍平之章
　　春祈秋报嵗省惟勤含醇饮德莫匪明神惟神临御肹蠁逡廵献酬云毕诚敬斯伸
　　送
　　神奏宁平之章
　　出令明堂神爽卒度报功迎气崇祀斯作神人以和既康且乐瞻望景光邈彼寥廓
　　乾隆七年重定
　　迎
　　神奏保平之章
　　协兹五纪嵗月日辰天惟显思神职攸分于赫太歳统驭百神承天之德隂隲下民
　　奠帛初献奏定平之章
　　礼崇明祀涓选休诚洁斋涤志量币告诚祈福惟何福我苍生陈馈奉酎瞻仰云旌
　　亚献奏嘏平之章
　　百末兰生有飶其香升歌清越磬管锵锵牲牷肥腯嘉荐令芳神其歆止在上洋洋
　　终献奏富平之章
　　执事有严再拜稽首三爵既升以妥以侑颙若有孚肃兹笾豆神其歆止人民曼夀
　　彻馔奏盈平之章
　　王省惟歳有报有祈六气无易平衡正玑嘉生蕃祉泽及蜎飞百礼以洽承神吉辉
　　送
　　神奏丰平之章
　　神兮旋驭肃瞻景光灵颷上下无体无方嘉承惠和亿兆漙将嵗嵗大有神其廸尝
　　又定
　　太歳坛祈雨报祀乐章
　　迎
　　神奏需丰之章
　　持元化兮富媪神秉嵗籥兮六气均驰云车兮风旂殷阗阗兮天门情彷徨兮孔殷神之来兮康我民
　　奠帛初献奏宜丰之章
　　荐嘉币兮芳醴清练予素兮升飶馨纷蠁兮格歆甘膏沃兮神所令
　　亚献奏晋丰之章
　　啓山罍兮摄椒浆侑神宫兮灵洋洋族云兴兮使我心若惠嘉生兮降康
　　终献奏协丰之章
　　清斚兮三扬翟籥兮载愉灵回翔兮六幕泽霶霈兮遍八区
　　彻馔奏应丰之章
　　礼仪备兮孔时音繁防兮彻不迟昭灵贶兮迓蕃祉田多稼兮汜濩之
　　送
　　神奏洽丰之章
　　顾亿兆兮诚求渥甘防兮神之休庆时若兮百昌遂惠我无疆兮歳有秋
　　羣祀庆神欢乐章
　　乾隆七年定
　　三皇庙
　　精气縁乎理调剂观所頥曰惟古圣尝草定医似鐡随磁沴除吉至化工出自于指万姓永荷恩施
　　显佑宫
　　居所躔星轸象纬环拱辰贞元运转蔵用显仁宥宻基命毓和葆顺洁粢醴以昭信日襄哉赞大钧
　　东岳庙
　　维岳崧髙五防岱常祀殊累朝玉检柴望始虞木德条风吹万毕煦宅东防以生物仰天齐鉴有孚
