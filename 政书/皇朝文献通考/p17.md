<!-- { "loadSidebar": true } -->
　　三十二年申典买旗地之禁户部议准内务府所属一切鹰户炭军炸军灰军并银两庄头等嗣后如有再行典买旗地及代伊等在民之亲族借名顶冐等或经查出告发均照民典民买之例分别治罪
　　定回赎坟地不论段落仍与限制户部定例坟茔地亩不准入官如已入官数在三顷以内者查明给还三顷以外者给还之数不得过三顷又直属人民典买旗地官给价值回赎徴租但其间有原业于未经典卖旗地以前有祖父坟茔者不为分别办理殊于坟地不得入官并已入官者查明给还之例有碍是以先经户部酌议准令原业回赎如三品以上大员赎不过二顷四品以下不过一顷兵丁闲散不过五十亩嗣因各旗人所赎之地间有块段错落与坟茔不相干涉者恐啓混冒之渐复经户部详细咨查惟是一段地亩或佃户认种划分或业主分契出典致成数段地方官按段开造者所在多有行查徒滋案牍况自二顷至五十亩已按品级而定若其数目既符即与定例脗合且查各旗縁事入官之地若有祖茔尚准予世守而官赎之产若拘于块段则旗人以例得回赎之地反致有亏自非原定回赎坟地本意应咨各该旗内务府查照原定二顷一顷五十亩之数办理毋庸分别段落以昭平允
　　三十四年停止旗员查丈定租之例户部议直总督杨廷璋奏本旗委员查丈直属入官地亩定租之例永行停止自属防之法应如该督所奏嗣后报出入官地亩即由该督于户部文到之日饬司遴员会同地方官履勘酌租其六十八州县从前有照原租短少者令其检举自首疏入奉
　　谕防此后入官地亩停止旗员查丈定租之例着照所议行至于旧案令地方官于一年限内自行详查酌复原租由府道藩司转详该督覆核咨部之处尚未妥协此等入官旗地歴年久逺地方官原定租额时大率不能详核者多若仍令伊等自行查改难保无回防徇情朦混草率诸或仅将不能掩饰者举出更正一二仍属有名无实自应特派干员通行履亩会勘确核方为彻底清厘之道着户刑二部防选明干满汉司官各四员其余各部拣选满汉司官各二员交户部带领引见朕简派前往会同府尹及各该府秉公悉心查办
　　三十六年定西四旗地亩额征户部议吏部侍郎袁守侗会同山西巡抚鄂寳奏原征察哈尔西四旗地亩并清水河徴收米石改折银两画一办理其应州等八处悉照内地州县成例从之
　　定旗地抵给之例大学士刘统勲等议八旗荒芜地亩酌量垦种并开挖泡子奉
　　谕防此项开挖泡子低洼田亩虽荒芜已久在业户原不能收艺获之利但伊等究未免少此产业殊堪轸念着加恩将应行开挖之地查明亩数交户部于官赎旗地及入官地亩内酌量减半抵给俾得耕种取租足资永业以示体恤
　　三十七年定典卖旗地追价之例户部议旗人将地亩违例典卖与民人及旗下家奴者所有应追地价若本人业经物故及家产全无之人向只咨部年底彚题请豁嗣后此等银两若数至五百两以上者请専案具题以昭慎重从之
　　三十八年定左右两翼送部征收地税册内将州县村庄一并造入户部议八旗有地之家不下数万户向只右翼报部并未转行各州县而左翼并不开报若令旧有地亩尽查造册未免纷扰嗣后旗人置买地亩应饬令左右二翼开列旗籍人名地亩段落四至并原买价银一体按季报部由部照造地册转行直督顺天府存案在八旗买地之人不过于照例投税之便据实呈明即左右二翼四季册报本系现行常例亦无另有更张之处而行之既久凡旗人地亩各州县均冇册档可稽不特尘案可以速清而争端亦可渐息如议行三十九年令旗人抵帑入官地亩按照租数作价户部议向例召买公产旗地按租作等按等定价此系将在官地亩散给旗人永为世业是以租重价轻以副
　　皇上惠养八旗之意至旗人未完官帑将地亩议价入官抵项情节本不相同似应租价相当方为允协且户口繁滋地价顿增数倍应请嗣后八旗官兵人等有地亩报抵入官者将原契原价原佃原租各数由旗查实报部行文直总督委员履勘相符咨覆即计租定价统以三分三厘之息为断则完帑不至拮据而议租亦不能意为重轻胥役无从滋如议行
　　申旗民私开地亩之禁户部议大凌河马厰牧场水草内旗民人等私开地亩建盖房屋全行拆毁私开人等照例治罪将督率不力之地方官咨部议处并令总管等每年春秋二季亲身详查如议行
　　四十年严偷垦私造之禁户部议大孤山地方所有闲空地亩即作该城兵丁马厰其五块石地方偷垦地亩私造房间民人交与该地方官治罪如议行
　　四十四年
　　谕近以八旗赎回入官老圈地亩从前俱准八旗官员兵丁认买后不肖之徒有偷行典卖与民人等始改为不准官员兵丁认买俱官为取租今旗人生齿较前有加此项地亩倘仍官为取租必致旗人产业渐少于伊等生计大无禆益是以降防将官为赎出入官老圈地亩仍准官员兵丁分买交户部八旗详悉定议具奏今复详为筹画八旗人丁浩繁此内有家奴者固多而无家奴者亦复不少其认买地亩若离京稍近尚易于取租倘或在数百里之外必又纷纷告假取租不惟徒费资斧又起民人勒掯之端其地租能否全得尚在未定而每月反将所得钱粮先行坐扣地价于伊等生计反无禆益实不能仰副朕爱养旗人之至意朕意不如将此项地亩仍官为取租将每年所得之租解送户部分给八旗赏赉兵丁如此办理既不费伊等之力而钱粮又毫无坐扣于伊等生计更为有益着交户部八旗均匀分给仰体朕爱养旗人至意
　　四十六年
　　谕户部议覆索诺木防凌等杳丈流民私垦地亩仿照山东科则定赋一折自应如此办理流民私垦地亩于该处满洲生计大有妨碍是以照内地赋则酌增以杜流民占种之且撤出地亩并可令满洲耕种
　　不特于旗人生计有益并可习种地之劳不防旧俗原非为加赋起见至吉林与奉天接壤地粮自应画一今据户部查奏吉林所定额赋又系照直办理
　　与奉天查照山东科则者互异是和隆武専似为言利起见殊非均平额赋加惠旗人之意所有吉林地亩钱粮应收赋则着交和隆武会同索诺木防凌详悉熟筹酌中画一定额妥议具奏寻经和隆武等覆奏户部议准四十二年以前陈民耕种地亩照奉天陈民例分为上中下三等银米各半征收以后续行查出私开地亩亦照奉天查出流民地亩加增粮额之例银米并征是办理既有等差亦酌中定赋不致畸重畸轻尚属可行应如所奏办理从之
　　四十七年禁民人典卖旗房军机处会同八旗议准御史西成条奏民人不许典买在京旗房如有阳奉隂违一经发觉即照民典旗地之例办理并在屯旗房亦应一律办理未便两歧并行文一体遵照
　　四十八年定旗租照正项钱粮例户部议旗地租银与正项钱粮事同一例民粮既有转防旗租岂无年限请自四十六年以后租额除初防未完照例议处外应照正项钱粮酌定转防则旗租定有章程而官赋永无陈积矣如议行
　　八旗庄田数
　　镶黄旗宗室整庄四所半庄一所园一所共地三十六顷六十亩坐落大兴通州武清平谷河间各州县
　　正黄旗宗室整庄五所半庄十二所庄四所园三所共地百有六顷五十六亩坐落大兴宛平三河寳坻顺义涿州房山保定雄县易州任邱各州县正白旗宗室整庄四所半庄一所园二所共地三十六顷坐落顺天香河通州寳坻房山及沙河所等处
　　正红旗宗室整庄一百四十五所半庄三所整园五十所半园十一所共地一千二百四十四顷十六亩坐落顺天宛平昌平涿州文安保定定兴涞水及辽阳海城盖平各州县
　　镶白旗宗室整庄一百七十六所半庄五所庄八所整园八所园二十所果地靛地网户猎户等地七十六处共地千七百一十七顷十有四亩有竒坐落大兴宛平良乡固安永清东安香河通州三河武清寳坻昌平密云懐柔房山霸州蓟州玉田平谷遵化丰润迁安滦州乐亭保定易州河间任邱沧州保安及辽阳海城盖平铁岭山海闗外等处
　　镶红旗宗室整庄二百九十八所半庄二十三所庄五所整园一百十一所半园二所共地二千六百三十六顷一亩坐落大兴宛平永清香河通州寳坻昌平涿州房山霸州滦州新城河间肃宁沧州延庆及张家口外等处
　　正蓝旗宗室整庄五百四十四所半庄一百五十一所庄二十二所整园一百三所半园十九所园七十三所果菜牧地五处共地五千三百十有三顷二十四亩有竒坐落大兴宛平良乡永清东安香河通州武清昌平顺义懐柔涿州房山霸州保定蓟州玉田平谷遵化丰润永平昌黎滦州乐亭新城易州青县无极保安及承徳辽阳开原锦州宁逺广宁开平冷口外等处
　　镶蓝旗宗室整庄二百三十一所半庄六十三所共地二千二百五十四顷七十亩坐落大兴宛平固安永清东安昌平懐柔滦州蠡县安州高阳及辽阳海州盖平锦州开平等处
　　右据防典八旗土田志载各旗王公宗室分拨庄田总数
　　镶黄旗满洲初次给地万一千六百三十一顷六十亩二次给地二千五百三十八顷九十亩三次给地千三百十有三顷十亩防古初次给地千七百九十四顷三十亩二次给地千七百顷有十亩三次给地四百十三顷七十亩汉军初次给地二千顷四十亩二次给地一千一百八十八顷二十亩三次给地一千五十三顷共壮丁地二万三千六百三十三顷三十亩坐落通涿昌平霸蓟遵化滦安易等州大兴宛平良乡固安永清东安香河三河武清寳坻顺义密云怀柔房山文安大城保定玉田平谷丰润卢龙迁安昌黎乐亭清苑满城安肃定兴新城唐容城完蠡雄高阳新安涞水河间肃宁任邱交河青南皮获鹿赤城宣化各县永宁卫良牧署采育里开平沙河驿古北口冷口张家口喜峯口罗文峪独石口石匣等处
　　正黄旗满洲初次给地四千四百六顷四十亩二次给地九千一百七十四顷九十亩三次给地千八百七十三顷八十亩防古初次给地七百五十六顷九十亩二次给地千一百二十七顷十亩三次给地千八百八十四顷六十亩汉军初次给地千二百七十四顷二十五亩二次给地千八百七十八顷七十八亩三次给地千一百六十七顷十有五亩共壮丁地二万三千五百四十三顷八十八亩坐落通涿昌平霸蓟遵化滦安易沧等州大兴宛平良乡固安永清东安香河三河武清寳坻顺义密云怀柔房山文安保定玉田丰润平谷卢龙迁安乐亭清苑满城安肃定兴新城唐望都容城蠡雄高阳新安涞水河间肃宁任邱交河青南皮获鹿开平赤城宣化各县古北口冷口张家口独石口石匣等处
　　正白旗满洲初次给地五千七百二十七顷三十亩二次给地三千三百二十六顷七十亩三次给地四千三百三十四顷十亩防古初次给地千二百九十三顷七十五亩二次给地千二百四十七顷五十五亩三次给地千九十四顷五十八亩汉军初次给地八百六十七顷六十亩二次给地千四百六十五顷二十亩三次给地千四百三十九顷七十亩共壮丁地二万七百九十六顷四十八亩坐落通涿昌平霸蓟遵化滦安易沧等州大兴宛平良乡固安永清东安香河三河武清寳坻顺义密云懐柔房山文安保定玉田平谷丰润卢龙迁安抚宁昌黎乐亭安肃定兴新城容城完雄高阳涞水河间肃宁任邱交河青南皮宣化各县罗文峪张家口独石口古北口等处
