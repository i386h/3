<!-- { "loadSidebar": true } -->
　　皇后拜位于香案前北向女官四人立拜位左右东西面宣读女官二人立东案之南西面宫殿监率内銮仪校豫于
　　景运门册使既受
　　命出由
　　协和门至
　　景运门外西面立正使奉
　　节授内监内监持
　　节内銮仪校接舁
　　册寳亭至
　　皇后宫门外亭止内监奉
　　册宝诣
　　皇后宫
　　皇后具礼服出内宫丹陛乐作賛引女官二人引皇后迎于宫门内道右过随行入宫内监奉
　　节陈于中案奉
　　金册
　　册文
　　金寳
　　宝文陈于东案退賛引女官引
　　皇后就拜位北向立乐止賛跪
　　皇后跪賛宣
　　册宣册女官就案奉宣读
　　册文西面立宣毕授侍右女官跪接賛受
　　册女官以
　　册奉
　　皇后
　　皇后受册授侍左女官女官跪接奉以兴陈于西案次
　　宣
　　寳受
　　宝亦如之乐作
　　皇后行六肃三跪三拜礼毕少退东向立乐止内监进
　　至中案奉
　　节出賛引女官引
　　皇后送于宫门内道右过还宫内监奉
　　节至
　　景运门授册使正使持
　　节副使从诣
　　后左门复
　　命
　　册立礼成还
　　节有司各退
　　右受册
　　翼日
　　皇帝率羣臣诣
　　皇太后宫行礼乃
　　御太和殿受贺如三大节之仪
　　颁诏宣示天下
　　皇后诣
　　皇太后宫行礼诣
　　皇帝前行礼
　　贵妃
　　妃
　　嫔公主福晋命妇诣
　　皇后宫行礼均如三大节仪
　　右礼成朝贺
　　册封
　　皇贵妃仪凡
　　册封
　　皇贵妃
　　命下礼部诹吉以
　　闻乃徧布诸司供备先期工部制
　　册礼部制
　　寳均以金送内阁镌字行礼如仪
　　右诹日具册寳
　　届期礼部奏请
　　命正副使各一人正使以大学士尚书充副使以侍郎
　　内阁学士充
　　右命使
　　先一日遣官各一人祗告
　　太庙后殿
　　奉先殿如常仪
　　右祗告
　　至日五鼓礼部鸿胪寺官设节案于
　　太和殿正中设册案于左宝案于右銮仪卫官设采亭于内阁门外内阁礼部官奉
　　节
　　册宝出陈于亭内銮仪校舁行导以繖仗礼部官前引
　　至
　　太和殿阶下亭止奉
　　册寳随
　　节以升设于
　　殿内各案质明大学士一人朝服立节案之东正副使朝服立丹墀之东均西面钦天监官报吉时已届正使由东阶升副使从至丹陛左北面跪大学士诣案奉
　　节由
　　殿中门出授正使正使受
　　节偕副使兴所司举
　　册寳案从降中阶仍设亭内导引如初以次设
　　皇贵妃宫
　　右遣使发册
　　是日内銮仪卫设
　　皇贵妃仪仗于本宫门外内监设节案香案于宫内正中设册寳案于东西正副使既受
　　命由
　　协和门至
　　景运门外正使西面授
　　节内监内监奉
　　节舁
　　册寳亭至宫门奉
　　册寳随
　　节诣
　　皇贵妃宫
　　皇贵妃礼服出迎于宫门内道右立过内监奉
　　节
　　册寳陈于各案退引礼女官引
　　皇贵妃就拜位北面跪女官宣读
　　册文
　　寳文
　　皇贵妃恭受
　　册寳行六肃三跪三拜礼毕送
　　节于宫门内道右均如
　　皇后受册之仪内监持
　　节出
　　景运门授正使正使持
　　节副使从诣
　　后左门复
　　命
　　册封礼成还
　　节有司各退
　　右受册
　　翼日
　　皇贵妃诣
　　皇太后宫行六肃三跪三拜礼乃诣
　　皇帝前行礼次诣
　　皇后前行礼并如仪
　　右礼成朝见
　　册封
　　贵妃仪
　　命下所司供备制
　　册寳均以金既诹吉奏请
　　命使遣官只告
　　太庙后殿
　　奉先殿至日遣使发
　　册并如
　　册封
　　皇贵妃之仪是日内銮仪卫设
　　贵妃仪仗于本宫门外宣
　　册寳受
　　册寳及朝见仪与
　　皇贵妃礼同
　　册封
　　妃仪
　　命下所司制
　　册印均以金奏请
　　命使祗告
　　太庙后殿
　　奉先殿至日遣使发
　　册如
　　册封
　　贵妃之仪是日内銮仪卫设
　　妃采仗于本宫门外宣
　　册印受
　　册印及朝见仪俱与
　　贵妃同
　　册封
　　嫔仪
　　命下所司制
　　册以金奏请
　　命使【不遣官只告】至日发
　　册【不设印案】如
　　册妃仪是日内銮仪卫设
　　嫔采仗于本宫门外设
　　册受
　　册暨朝见仪均与
　　妃同



　　皇朝文献通考卷一百三十三
　　钦定四库全书
　　皇朝文献通考卷一百三十四
　　王礼考【十】
　　册立
　　皇太子　　【册封附】
　　【臣】等谨按马端临以册立皇太子仪附见帝系门今载入王礼考古称建储为国本史册所载或以贵恣招諐或因谗间获咎往往有之盖古今事势不同未可执一而论也我
　　朝
　　列圣相承
　　天眷有徳付托得人
　　圣祖仁皇帝时以理宻亲王分居嫡长册建东宫教诲成全至再至三其后终以罪废嗣是臣僚有以建储
　　请者
　　特召诸大臣宣谕以为君难为臣不易今欲立皇太子必能以朕心为心者方可立之岂宜轻举及
　　顾命之际以神器授我
　　世宗宪皇帝天下臣民莫不倾心悦服佥谓
　　圣祖之深识逺虑髙出于从古帝王万万也我
　　皇上生知天纵自冲龄即防
　　圣祖踵爱及
　　世宗践阼之初
　　眷注攸属
　　召集诸王大臣宻书
　　谕防藏之
　　乾清宫最髙之处
　　神明化裁剏古人所未有初不假受册出閤之虚文也皇上缵绪以来慎选臣僚授经内廷程课尤宻【臣】等恭
　　读
　　谕防谓建储一事如封建井田不可行之近世仰见睿照髙深洞彻时势实古今所未发又以史册所载建立储贰事迹有闗鉴戒者编辑古今储贰金鉴一书垂示久逺煌煌
　　圣训具载简端谨述之卷中以开千禩之惑云
　　康熙十四年十月丙寅
　　册立嫡子允礽为
　　皇太子前期一日遣官告祭
　　天
　　地
　　太庙
　　社稷至是日
　　御太和殿遣辅国公叶伯舒大学士图海为正使户部尚书觉罗勒徳洪兵部尚书王熙为副使持节行
　　册立礼
　　上率诸王贝勒贝子公内大臣大学士都统尚书子侍卫
　　等诣
　　太皇太后
　　皇太后宫行礼次日
　　御太和殿受贺
　　颁诏天下
　　诏曰自古帝王继
　　天立极抚御寰区必建立元储懋隆国本以绵祖宗无疆之休朕缵膺鸿绪夙夜兢兢仰惟
　　祖宗谟烈昭垂付托至重承祧衍庆端在元良嫡子允礽日表英奇天资粹美兹恪遵
　　太皇太后
　　皇太后慈命载稽典礼俯顺舆情谨告
　　天
　　地
　　宗庙
　　社稷于康熙十四年十二月十三日授允礽以册宝立为皇太子正位东宫以重万年之统以系四海之心大典告成洪恩宜沛于戏主器得人益笃灵长之祜纶音式焕用昭浩荡之仁布告中外咸使闻知是嵗礼部题
　　定
　　册立
　　皇太子典礼一前期遣官祭告
　　岳镇
　　海渎
　　歴代帝王陵寝
　　先师阙里
　　皇帝亲视香帛一前期一日遣官各一员告祭
　　天
　　地
　　太庙
　　社稷
　　皇帝亲视玉帛香祝版是日
　　皇帝率皇太子亲诣
　　奉先殿行告祭礼一前期一日礼部鸿胪寺官设节案一于
　　太和殿内正中设
　　制册案一于左旁设宝案一于右旁设
　　制册宝防亭二于丹陛下设
　　节案一香案一于
　　皇太子殿门正中设
　　制册案一宝案一于殿门左旁是日早设
　　大驾卤簿乐悬于
　　太和殿前王以下文武各官俱朝服于常朝处齐集内阁礼部堂官将
　　制册宝节自内阁捧出由
　　御道左旁行置
　　太和殿内各案上鸿胪寺官引诸王各官至
　　太和殿前王贝勒贝子公等于丹陛上文武各官于丹墀下排立礼部堂官奏请
　　皇帝陛殿
　　皇帝具礼服陞
　　太和殿
　　阅册寳毕作乐
　　陞座乐止銮仪卫官賛鸣鞭阶下三鸣鞭鸿胪寺官引正副使于常朝行礼处排立赞礼官赞行三跪九叩首礼乐作礼毕乐止礼部堂官鸿胪寺官引正副使至丹陛上立赞礼官赞有制正副使跪宣读官宣
　　制毕大学士于案上捧
　　节授正使官正使受
　　节前行礼部官举
　　制册宝案出鸿胪寺官引王等入
　　殿内坐
　　赐茶毕还宫正使执
　　节在前礼部官捧
　　制册宝随后置丹陛下防亭内正使捧
　　节授礼部官礼部官一员执
　　节前引校尉举亭列御杖二对黄葢一柄在前至皇太子殿门置防亭于
　　殿门外正副使捧
　　制册宝节置黄案上
　　皇太子在殿门内向
　　节跪迎正使捧
　　制册授
　　皇太子
　　皇太子恭受授右旁接
　　制册内监副使捧
　　宝授
　　皇太子
　　皇太子恭受授右旁接
　　宝内监赞礼官賛叩兴
　　皇太子行三跪九叩首礼兴内监捧举进内
　　皇太子随后行正副使持
　　节复
　　命【若　皇太子年幼保姆奉以行礼】礼部堂官奏请
　　皇帝诣
　　太皇太后
　　皇太后宫行礼
　　皇帝具礼服陞舆王以下内大臣侍卫等官皆随行至
　　太皇太后宫门前降舆立门内丹陛东礼部堂官传令内
　　监奏请
　　太皇太后陞座
　　太皇太后御内殿乐作陞座乐止
　　皇帝在宫前丹陛上立王以下公以上在门内丹陛上大臣侍卫在门外丹墀内二等三等侍卫在宫大门外排立鸣赞官照常处立赞行三跪九叩首礼乐作礼毕乐止
　　皇帝就原位立礼部堂官传该内监奏请
　　太皇太后还宫乐作入宫乐止
　　皇帝出诣
　　皇太后宫行礼与
　　太皇太后宫行礼同礼毕
　　皇帝还宫次公主王妃以下大臣命妇以上以次恭诣
　　太皇太后
　　皇太后
　　皇后宫行庆贺礼如常仪次
　　皇太子以次恭诣
　　太皇太后
　　皇太后
　　皇帝
　　皇后宫行礼如常仪一次日
　　皇帝陞太和殿诸王文武各官进表行庆贺礼颁诏天下如常仪是日和硕亲王以下文武各官以上
　　于
　　皇太子前进笺行庆贺礼一是日
　　皇太子诣
　　武英殿与亲王郡王等行礼一直省文武官员于
　　太皇太后
　　皇太后
　　皇帝前进表
　　皇后
　　皇太子前进笺庆贺
　　四十八年三月辛巳以复立
　　皇太子
　　颁诏天下前期遣官告祭
　　天
　　地
　　太庙
　　社稷是日行册立礼次日
　　颁诏天下
　　诏曰朕惟建立储嗣承奉宗祧国本攸闗元良是托信能饬身澡徳敬学勤修行懋着于宫庭论允孚于臣庶申命主器实协彝章皇太子允礽久践青宫夙标誉望克殚诚孝笃守恪恭不意忽染迷惑狂易之疾朕深惟
