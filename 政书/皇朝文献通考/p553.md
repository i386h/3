<!-- { "loadSidebar": true } -->
　　二十二年申定金刃扎伤本官即行正法之例定例金刃扎伤本管官者斩决仍定限保辜其限内死者该犯妻子发遣伤痕平复者妻子免遣至是大学士等议奏保辜之限专为该犯妻子发遣免遣之分与该犯毫无干渉若俟保辜限满始行题达转令凶犯得以茍延时日请嗣后遇有此等犯案刑部即将本犯具题正法于本内声明俟保辜限满再将该犯妻子照例分别办理从之
　　定秋审官犯行刑之例奉
　　谕官犯审题结案在该省行刑之日以前者皆疏题请或情实或缓决其情实予勾即行刑之日已过亦着行刑其在行刑以后审结者乃入下年册内禁止隆冬停讼定例每年四月至七月农忙停讼至隆冬原无不收呈词之例而外省相沿亦行停讼至是奉
　　谕嗣后除农忙停讼外不得再沿隆冬停讼之陋习应准理者即行准理应完结者即行完结以免稽滞二十三年更定审拟私铸人犯例大学士等议覆刑部奏请嗣后外省私铸铜钱案犯亦照私铸铅钱例核其钱数至十千以上并虽不及十千而私铸不止一次后经发觉者秋审时一并列入情实请
　　防勾决其偶然偷铸钱文数不及十千并铸造未成旋即畏罪中止者情有可原列入缓决若但将伊等照常监禁仍无以昭炯戒应如所请将私铸案内情轻缓决之犯照强盗免死减等例改发巴里坤种地効力从之【互见徒流门】
　　定绞犯秋审三次缓决减等发遣之例刑部议定嗣后朝审秋审案内抢窃满贯及三犯窃赃数至五十两以上问拟绞之犯查明缓决三次者均照强盗免死减等发遣例改发云贵两广极边烟瘴充军其年老有疾者仍入秋审具题【互见徒流门】停止侵亏官犯限内完赃之例定例侵贪官犯按律问拟之后勒限追比若于限内完赃者分别减免乾隆六年以侵贪之案渐多该犯于应完赃欵之外仍得以未尽败露之私赃饱其囊槖特将情罪较重者陆续发往军台効力至是奉
　　谕限内完赃发往军台効力此虽向例但思完赃减等之例实属未协茍其因公那移尚可曲谅若监守自盗肆行无忌岂可以赃完限内遂从未减耶且律令之设原以防奸匪以计帑或谓不予减等则孰肯完赃是视帑项为重而弼教为轻也使人果知犯法在所不赦孰肯以身试法其所全当更多耳嗣后除因公那移及仓谷霉浥情有可原等案仍照旧例外所有实系侵亏入已者限内完赃之例着永行停止严旗人结交为匪浙江廵抚杨廷璋奏民人陈老元等商谋欲将曹大章等容隐逆党等词冩作匿名掲帖而董老九即穆克德纳即行书冩贴于各衙门墙壁请将董老九解部发往黒龙江等处当苦差奉
　　谕董老九即穆克德纳系旗下世仆乃妄称匪名又与奸民交结倾防平人匪恶已极非寻常犯法者可比着交该管大臣集该处旗人即行正法俾共知惩创穆克德纳之敢于肆行至此者皆因伊父不教训约束所至罪亦难遣所有穆克德纳之父并伊妻子俱发往黒龙江赏给披甲人为奴并谕八旗嗣后敢似此肆意妄行者必照此办理
　　申定命案独子之例刑部议覆署福建廵抚杨应琚奏郭端殴黄睿身死拟绞监声请留养奉
　　谕留养之例乃法外之仁必该犯实系理直或误伤致毙既有一线可原始得邀恩末减若寻常鬬殴曲为开脱于定律之义何居此宜照例定罪秋审时自在可矜之列是其监禁不过一二年之间而定案之初犯者尚知情罪可凖俾好勇之风因而少戢则闾阎宁而致毙者鲜所全实多又何必于理宜监禁一二鬬狠之人曲为开脱若以该犯身系独子不宜覊于囹圄即出之囹圄此等败类亦难责以尽心孝养也且一年之后原属矜免何必亟亟耶将此通行晓谕俾司宪者知临事检核一归平允副朕明刑弼教之至意至二十七年六月大学士九卿遵
　　防议准嗣后亲老丁单及孀妇独子留养之犯除实系戏杀误杀并无鬬殴情形该督抚仍照例于题本内声请留养法司随案核覆外其鬬杀之案概令督抚于定案时止将应侍縁由于题本内声叙不必分别应准不应准字样统俟秋审时取结报部刑部防同九卿核拟入于另册进
　　呈恭
　　钦定
　　更定部民军士吏卒犯上之例刑部议覆湖北廵抚庄有恭奏律载吏卒谋杀六品以下长官并佐贰首领官各依凡论之条不得其平请照军士谋杀本管官律问拟查部民谋杀本属长官军士谋杀本管官吏卒谋杀本部五品以上长官已行者流二千里已伤者绞已杀者皆斩本注内吏卒谋杀六品以下长官并佐贰首领官各依凡论又吏卒殴六品以下长官各减殴五品以上三等此原定之律文也例载因事聚众将本管及监临官殴打绑防者不分首从发极边充军此旧有之成例也乾隆十二年定直省刁民因事閧堂塞署逞凶殴官至四五十人者为首照强盗例斩决枭示同恶相济转相紏约下手殴官者照光棍例斩决为从者绞候又例载军民人等殴死在京现任官员照殴死本管官律斩谋杀者斩决八旗兵丁不服管教将本管官戳死者若闲散及防军披甲人记讐将该管官动兵刃致伤者本犯即行正法此现行之则例也现在办理殴伤本官之案俱照现行则例拟罪特未明着科条应请嗣后直省部民军士吏卒有犯罪在官不服据拿审断或挟讐逞凶杀害本官者拿获之日无论本官品级及有无谋故等情审明已杀者不分首从皆斩立决已伤者为首照光棍例斩决为从下手者绞其聚众逞凶者仍照定例分别首从科罪余非本属本管本部各官有犯并该管官恃有严例任意凌虐及不守官箴自取侮辱者各案其情罪轻重临时酌量分别比引办理从之
　　定嘓匪结党轮奸及白昼抢夺例刑部议覆四川按察使呉士端奏言四川省嘓匪结党成羣轮奸行路妇女白昼抢夺塲市货物较他省为甚应如所请嗣后遇有轮奸之案审实俱照强盗律不分首从皆斩但经同行尚未同奸者仍依本律绞因而杀死人命者无论成奸与否俱照强盗杀人例奏请斩决枭示至嘓匪抢夺穷凶极恶仅照寻常律例办理无以示儆请嗣后嘓匪止一二人在旷野拦抢者分别首从该犯徒罪以上者俱发巴里坤等处种地其有川省嘓匪潜逃近省仍行结党犯法即照新例严行惩治从之【互见徒流门】
　　二十四年申定罪人拒捕刃伤条例凡罪人拒捕刃伤捕捉之人除奸盗罪犯依例照折伤以上拟绞立决外其余罪人拒捕如殴所捕人至折伤及残废笃疾在折伤以上均依律绞其但系刃伤仍照律加本罪二等问拟
　　申明诈假官假与人官律浙江省秋审招册内将伪造凭照诱买假官之王星瞻按律拟斩而受买顶冒之童汝德照例拟军
　　上以情罪未协
　　特览本律原文
　　谕曰律载凡诈假官假与人官者斩可谓櫽括明切乃自律注日増而律意转晦司谳者因注语而误防本律又辗转引用他例遂至强生支节轻重悬殊即如诈假官者即童汝德也假与人官者即王星瞻也今一事两岐皆因例注滋繁转易启髙下其手之其所闗于王章民命者甚钜然同一假官其中情状亦自不同有假充冒顶止图为乡里光荣者有冒称职官而意在图骗一人行一事者并有冒名赴任欲临民用事如童汝德之藐视宪典者若非分别等差精研厘正则当轻而重如民命何当重而轻如王章何其非弼教之意均也所有本条应酌议画一之处刑部分别定议寻议一伪造凭劄自为假官者伪造凭劄并将有故官员凭劄卖与他人者及买受凭劄冒名赴任者俱拟斩监知情説合者杖一百流三千里一凡无官而诈称有官并冒称现任官员姓名并未造有凭劄止于图骗一人行一事犯在徒罪以下者发边卫充军军流罪者拟绞监一假冒顶自称职官止图乡里光荣无所求为亦无凭劄者杖六十徒一年假冒生监顶者杖一百从之【互见徒流门】
　　申定为人后者于本生期功亲属有犯之例江西按察使亢保奏律载为人后者为本生亲属服皆降等服降则罪亦宜降应否与本身亲属有犯照所后服制律分别定拟又查殴期亲尊长律注云兄弟虽为人后姊妹虽出嫁降服其罪亦同若出继之兄殴弟者依现服制科断又殴大功以下尊长律注云族兄出继族姊出嫁不作无服是否卑防犯尊长俱按本服尊长于卑防悉依现服
　　敇下部议寻议律载为人后者为本生亲属降服而不复立有犯科条葢服定则罪定无庸复赘也自律注措词既不赅备引用遂多疑义应请嗣后为人后者如于本生祖父母父母有犯仍照所后服制定拟外其伯叔兄弟以下均依律图降一等科罪尊长之于卑防亦如之律注二则均请删除从之更定偷窃四项牲畜条例定例凡防古抢夺驼马牛羊因而杀人者拟斩立决伤而未死者拟斩监所窃牲畜数少情无可恶者首犯拟绞监秋审时减等并妻子赏给効力之台吉为奴从犯鞭一百罚三九牲畜
　　上以此等惯行偷窃之徒减等放出势必仍行偷盗特谕刑部防同理藩院详议寻议嗣后古人等除抢夺四项牲畜杀人及伤人者仍照旧例办理外如偷盗四项牲畜满十匹以上者首犯拟绞监秋审时入于情实其偷盗九匹以下者并计匹数多寡分别烟瘴邉逺附近等处发交驿地当苦差其民人在防古地方偷窃九匹以下者俱照此例一体分别充军为从人犯照定例行并奏请
　　行围廵幸地方如有偷窃马匹者不分防古民人五匹以上拟绞立决四匹以下分别发往烟瘴邉逺等处地方充军俱交驿地当苦差为从及知情故买者系民人减本犯一等系防古仍照防古办理从之【互见徒流门】
　　申定白契奴婢及年限雇工有犯之条凡白契所买奴婢如有杀伤家长及家长缌麻以上亲者均照红契奴婢一体治罪家长杀奴婢仍分红白契办理凡雇倩工作之人除典当家人及身长随有犯俱照定例治罪外其立有文契年限及虽无文契而议有年限或计工受值已阅五年以上者于家长有犯均依雇工人定拟若随时短雇受值无多者仍同凡论
　　二十五年定狱囚衣制刑部议覆山东按察使沈廷芳条奏嗣后斩绞军流重犯覊禁在监以及解审发遣俱给衣赭色布服与鎻杻互为标示易为识认弗致有疎脱漏网之虞应如所请通行从之申定隣佑殴毙贼人之例河南按察使蒋嘉年奏隣佑因闻事主声喊失窃前往协捕将贼人殴打至死者例内未设専条向例多比照罪人不拒捕而擅杀以鬬杀论拟绞监似觉情轻法重请照减鬬杀二等例定拟刑部遵
　　防议覆嗣后除贼犯持杖拒捕捕者格杀之不问事主隣佑俱照律勿论外如有携赃逃遁隣佑人等直前追捕仓猝殴毙或贼势强横不能力擒送官以致殴打戕命者照事主殴打至死减鬬杀罪二等例杖一百徒三年【互见徒流门】若业已拿获輙复叠殴或捕人多于贼犯倚众共殴及恃强逞凶致毙者仍照罪人不拒捕而擅杀律定拟共殴之余人仍照律杖一百从之
　　定代刻假印审明是否同谋分赃之例凡起意伪造印信除自行雕刻照律拟斩监外其他人代为雕刻审系同谋分赃者将起意与雕刻之人并拟斩监为从减等拟流若仅受些微价值代为私雕并无同谋分赃者以为从论【互见徒流门】其诓骗财物银不及十两钱不及十千罪应拟流者亦将雕刻之人审明是否同谋分赃分别首从办理定解役开放鎻杻致重犯脱逃例凡押解斩绞重囚在途开放鎻杻致本犯脱逃未获者即将解役究审定拟严行监禁俟拿获逃犯之日究明贿纵情节即照本犯罪名一律全科如果仅系疏脱并无别故仍照例发落
