<!-- { "loadSidebar": true } -->
　　京师七千余里自古荒服之地不通中国名曰东番明天启初日本国人屯聚于此郑芝龙附之其后为红毛荷兰夷人所据
　　本朝顺治十七年郑芝龙子成功冦江南兵败退至台地逐荷兰夷居之伪置承天府后至其孙郑克塽扵康熈二十二年讨平之置台湾府领县三雍正元年増置彰化县凡领县四
　　台湾县【附郭　本朝康熈二十三年置县为府治】
　　凤山县【在府南八十里　本朝康熈二十三年置县】
　　诸罗县【在府北一百七十里　本朝康熈二十三年置县】
　　彰化县【在府北三百九十七里　本朝雍正元年析诸罗县北境地置县】
　　永春州在省治西南四百十里东西距三百八十里南北距二百二十五里东至兴化府仙游县界八十里西至龙岩州漳平县界三百里南至泉州府南安县界四十五里北至福州府永福县界一百八十里东南至南安县界三十里西南至泉州府安溪县界三十里东北至永福县界一百九十五里西北至延平府永安县界四百十里本州境东西距七十五里南北距九十里东与南并界南安县西界漳平县北界徳化县自州治至
　　京师七千一百四十五里明永春县属泉州府本朝初因之雍正十二年升为直永春州以泉州府之徳化县延平府之大田县来属凡领县二徳化县【在州北少西三十里初属泉州府雍正十二年分属永春州】
　　大田县【在州西北二百六十五里初属延平府雍正十二年分属永春州】
　　龙岩州在省治西南九百里东西距二百六十里南北距二百九十里东至泉州府安溪县界二百十里西至汀州府上杭县界五十里南至漳州府南靖县界九十里北至延平府永安县界二百里东南至漳州府龙溪县界二百二十里西南至汀州府永定县治一百六十里东北至永春州界二百里西北至汀州府连城县界一百里本州境东西距一百三十里南北距一百九十里东与南并界南靖县西界上杭县北界连城县自州治至
　　京师七千三百四十里明龙岩县属漳州府
　　本朝初因之雍正十二年升为直龙岩州以漳州府之漳平县宁阳县来属凡领县二
　　漳平县【在州东七十里初属漳州府雍正十二年分属龙岩州】
　　宁洋县【在州东北七十里初属漳州府雍正十二年分属龙岩州】
　　【臣】等谨按福州兴化泉州延平建宁邵武汀州漳州福宁九府永春龙岩二州皆汉时防稽郡治县地惟漳州府之漳浦诏安二县兼有南海郡揭扬县地马氏通考于南越部中列南海郡而于扬州部中但云南海郡东境是也福建全省之广汉一冶县已十得其九大约当日海濵斥卤生齿未繁统属之冶县而已后世地辟人稠递经开置至我
　　朝御宇以来统台湾计之且十府二州六十余县矣
　　圣代生聚之盛亦即此可征云















　　皇朝文献通考卷二百七十八
　　钦定四库全书
　　皇朝文献通考卷二百七十九
　　舆地考【十一】
　　浙江省
　　【臣】等谨按周官职方以防稽为扬州山镇汉代因之以立郡今之浙东浙西皆古防稽郡地也至东汉而分属吴郡至吴而分吴兴东阳临海新都至晋而分永嘉至隋而分余杭至唐而分余姚信安缙云至宋而分嘉禾建置代殊绣壌交错盖十一郡之所从来渐矣禹贡扬州山水惟震泽实跨嘉湖之境若郭璞以钱唐为三江之一韦昭以浦阳为三江之一虽持论或有岐出要之其为扬州东南境固自昔然也总全浙之形势北通三吴南引七闽而浙水实中络其间唐时始分浙江东西二道自元以来遂以浙名省盖江源发自歙县至桐江合金华衢州之水曲折而东以归于海是为由江入海之次第海水自鼈子门入为诸山所束激而为涛逆流数百里至富春而始平是为由海入江之次第故浙水者实全省之鎻钥也
　　圣朝轸念海疆勤求保障巨塘屹立永奏安澜我皇上法驾所临亲殷相度审水亹之顺逆筹沙土之盈
　　虚伐石楗薪并承
　　睿略洵为万世之利頼矣若夫濵海之地自嘉兴以迄
　　于温州迢递千有余里入我
　　朝而定海置县玉环设防并在大海之中南北相望以拱卫全浙盐防亚于淮南桑麻比于吴防又
　　郅治之规模度越乎前代者与浙江明浙江等处承宣布政使司治杭州府领杭州嘉兴湖州宁波绍兴台州金华衢州严州温州处州十一府又置浙江都指挥使司领杭州等十六卫湖州等五守御千戸所
　　本朝初因之设福浙总督驻福州府兼辖浙江设廵抚及布政使司按察使司皆驻杭州府顺治十五年専设浙江总督亦驻杭州康熙八年裁九年复设二十三年仍并于福建总督为福浙总督雍正五年专设浙江总督兼管廵抚事十二年仍并福浙总督凡领府十一各卫所以次裁并入州县其存者俱専司漕运不治民事东西距八百八十里南北距一千八十里东至海六百里西至江南徽州府界二百八十里南至福建建宁府界九百六十里北至江南苏州府界一百二十里东南至福建福宁府界一千一百三十里西南至江西广信府界七百五十里东北至江南松江府界三百七十里西北至江南广徳州界三百二十里在
　　京师南三千三百里
　　杭州府为省治东西距一百九十五里南北距七十三里东至赭山海口六十里西至严州府桐庐县界一百三十五里南至绍兴府萧山县界二十八里北至湖州府徳清县界四十五里东南至萧山县界二十八里西南至金华府浦江县界三百四十里东北至嘉兴府石门县界一百二里西北至安徽宁国府宁国县界二百八十里自府治至
　　京师四千二百里明为杭州府
　　本朝初因之乾隆三十八年升海宁县为州凡领州一县八
　　钱唐县【附郭治府西境】
　　仁和县【附郭治府东境】
　　海宁州【在府东北一百七十里明海宁县乾隆三十八年升为州】
　　富阳县【在府西南九十里】
　　余杭县【在府西北七十里】
　　临安县【在府西北一百里】
　　于潜县【在府西北一百七十里】
　　新城县【在府西南一百二十里】
　　昌化县【在府西二百十里】
　　嘉兴府在省治东北一百八十里东西距一百五十里南北距一百里东至江苏松江府娄县界六十里西至湖州府归安县界九十里南至杭州府海宁县界七十里北至江苏苏州府震泽县界三十里东南至松江府金山县界一百五里西南至杭州府仁和县界一百里东北至娄县界六十里西北至湖州府乌程县界八十里自府治至
　　京师四千二十里明为嘉兴府初属南直后改浙江布政使司
　　本朝因之领县七
　　嘉兴县【附郭治府东南境】
　　秀水县【附郭治府西北境】
　　嘉善县【在府东北三十六里】
　　海盐县【在府南八十里】
　　平湖县【在府东南五十四里】
　　石门县【在府西南八十里旧崇徳县康熙元年改为石门县】
　　桐乡县【在府西南五十五里】
　　湖州府在省治北少西一百八十里东西距一百八十二里南北距一百三十八里东至江苏苏州府震泽县界七十二里西至安徽广徳州界一百十里南至杭州府仁和县界一百二十里北至太湖十八里东南至嘉兴府桐乡县界九十里西南至安徽宁国府宁国县界二百四十里东北至苏州府吴县界六十四里西北至江苏常州府宜兴县界七十里自府治至
　　京师四千三百里明为湖州府初属南直后改浙江布政使司
　　本朝初因之乾隆三十八年改安吉州为县凡领县七
　　乌程县【附郭治府西北境】
　　归安县【附郭治府东南境】
　　长兴县【在府西北六十里】
　　徳清县【在府南少东九十里】
　　武康县【在府南少西一百十里】
　　安吉县【在府西南一百二十里旧安吉州乾隆三十八年改为县】
　　孝丰县【在府西南九十里】
　　宁波府在省治东南四百八十里东西距二百二十四里南北距二百八里东至海一百四里西至绍兴府余姚县界一百二十里南至台州府宁海县界一百四十六里北至海六十二里越海即江南松江府界东南至海一百十二里西南至台州府宁海县界一百二十六里东北至海七十二里西北至绍兴府余姚县界一百五里自府治至
　　京师四千六百四十里明初为明州府洪武十四年改为宁波府领县五
　　本朝初因之康熙二十六年増置定海县凡领县六鄞县【附郭】
　　慈谿县【在府西北五十里】
　　奉化县【在府西南八十里】
　　镇海县【在府东北六十里旧为定海县地康熙二十六年别置定海县于舟山改故定海为镇海县】
　　象山县【在府东南二百七十里】
　　定海县【在府东少北二百六十里旧为昌国废县康熙二十六年置定海县】
　　绍兴府在省治东南一百三十八里东西距三百二十里南北距二百九十里东至宁波府慈谿县界一百九十里西至杭州府钱塘县界一百三十里南至金华府东阳县界二百五十里北至海四十里东南至台州府天台县界三百里西南至抗州府富阳县界一百九十二里东北至慈谿县界二百二十七里西北至钱唐县界一百二十五里自府治至
　　京师四千四百五十八里明为绍兴府
　　本朝因之领县八
　　山隂县【附郭治府西境】
　　防稽县【附郭治府东境】
　　萧山县【在府西北一百十二里】
　　诸暨县【在府东北一百八十里】
　　余姚县【在府东北一百八十里】
　　上虞县【在府东一百二十里】
　　嵊县【在府东南一百八十里】
　　新昌县【在府东南二百二十里】
　　台州府在省治东南五百七十七里东西距三百七十里南北距二百五十五里东至海一百八十里西至处州府缙云县界一百九十里南至温州府乐清县界一百十里北至绍兴府新昌县界一百四十五里东南至海一百九十里西南至温州府永嘉县界二百八十里东北至宁波府象山县界二百八十里西北至金华府东阳县界二百七十里自府治至
　　京师四千七百七十八里明为台州府
　　本朝因之领县六
　　临海县【附郭】
　　黄岩县【在府东南六十里】
　　天台县【在府西北九十里】
　　仙居县【在府西少南九十里】
　　宁海县【在府东北一百八十里】
　　太平县【在府东南一百四十里】
　　金华府在省治西南四百五十里东西距三百四十里南北距二百里东至台州府天台县界二百七十里西至衢州府龙防县界七十里南至处州府缙云县界一百里北至严州府建徳县界一百里东南至台州府仙居县界三百五十里西北至龙防县界七十五里东北至绍兴府嵊县界二百五十里西北至严州府夀昌县界九十五里自府治至
　　京师四千五百八十八里明初为宁越府又改为金华府
　　本朝因之领县八
　　金华县【附郭】
　　兰谿县【在府西北五十里】
　　东阳县【在府东少北一百三十里】
　　义乌县【在府东一百十里】
　　永康县【在府东南一百十里】
　　武义县【在府南少东七十五里】
　　浦江县【在府东北一百十里】
　　汤溪县【在府西南五十里】
