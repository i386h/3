<!-- { "loadSidebar": true } -->
　　文炳自序曰官浙江安吉州州判时尝奉檄校刋
　　钦定朱子全书
　　御纂周易折中得益窥圣学之始终全体大用多所发明
　　容膝居集杂録六卷
　　葛芝撰芝字龙仙昆山人
　　苕西答问一卷
　　吴学孔録其师罗为赓讲学语为赓号西溪南充人康熙中官乌程县知县
　　续笺山房集畧十八卷
　　郑道明撰道明字希濓号松冈懐宁人乾隆丙辰副榜贡生
　　颐庵心言一卷
　　乔大凯撰大凯见经类
　　圣学逄原録十八卷
　　金维嘉撰维嘉号潜川休宁人
　　右杂家类杂学
　　菰中随笔三卷
　　顾炎武撰炎武见经类
　　义府二卷
　　黄生撰生见经类
　　艺林彚考二十四卷
　　沈自南撰自南字留侯吴江人顺治壬辰进士官山东莱县知县
　　汪汾序曰彚考所载诸书皆有辨正者阅之足以益智祛疑又所采必载书名令习其书者可一望而知欲观原文者亦可按籍以求其体例皆非近世类书所能及
　　修洁斋闲笔四卷
　　刘坚撰坚字青城无锡人
　　坚自序畧曰同邑顾宸有辟疆园习察一书缀辑未竟因刺取数十则以附益之
　　天香楼偶得十卷
　　虞兆漋撰兆漋字虹升嘉兴人康熙初诸生言鲭二卷
　　吕种玉撰种玉字蓝衍长洲人
　　事物考辨六十二卷
　　周象明撰象明见经类
　　潜邱劄记六卷
　　閰若璩撰若璩见经类
　　若璩孙学林识语曰劄记卷一至六乃大父有疑即録自为问难之书其中有已校订者有止存旧説而未校订者或谓已校订者自当付梓未校订者乃古人旧説似宜删去学林以是皆先人疑而未订之义何敢妄加去取至卷五一册乃仲弟学机竭数年之力寻先人手迹陆续成帙不敢漫为分析惟依原本付梓以成先志
　　【臣】等谨按是书传本有二山阳吴玉搢所删定者条理较善学林所刋之本则一字不遗颇嫌芜杂故四库全书録吴本入
　　秘阁而以学林本存目焉
　　天禄识余二卷
　　高士竒撰士竒见经类
　　杭世骏跋曰钱唐高侍郎著书二册曰天禄识余意谓延阁广内之藏有非穷巷陋儒所得窥见者今观其书则笑防言鲭岂足以当天厨一脔也迹其所徴引辨説大半袭前人之旧一二偏解时有抵牾不观左传注妄谓窒皇为冢前之阙不观汉书注妄引后汉纪以证太上皇之名不观水经文选两注妄诧金虎氷井以实三台不观地理通释妄分两函谷闗为秦汉其尤蹖驳不可据者青云二字莆田周方叔以为有四解乃遽以隠逸当之聚头扇已见之金章宗词咏乃谓元时高丽国始贡银八两为流本汉书食货志乃引集韵以为创获八米卢郎既见之齐隋两书姚寛丛语云盖闗中语嵗以六米七米八米分上中下言在谷取米取数之多也黄山谷徐师川何尝误用乃用元防之八米诗成未伏卢为证是知一未知二也古人为学先根柢而后枝叶先经史而后词章侍郎置身石渠金匮获窥人间未见之本而所采撷若此可以徴其造诣矣
　　湛园札记二卷
　　姜宸英撰宸英见史类
　　畏垒笔记四卷
　　徐昻发撰昻发字大临长洲人康熙庚辰进士官翰林院编修
　　古今释疑八卷
　　方履中撰履中字素北桐城人方以智之子例畧曰是编以所闻于父师者自经史礼乐天地人身及律厯音韵书有承误踵谬者辄通考而求证昔王俭七志一志専收图谱渔仲见杨佺期京洛图方省张华知汉宫千门万戸之由见杜预公子谱方觉武平一知鲁三桓郑七穆之故故此书亦间有图凡采摭诸书诸説必着其书其人之名本非完书姑以所得録之
　　螺江杂记八卷
　　张文檒撰文檒见经类
　　知新録三十二卷
　　王棠撰棠字勿翦歙县人
　　白田杂著八卷
　　王懋竑撰懋竑见史类
　　义门读书记五十八卷
　　蒋维钧编其师何焯校正诸书之文焯字屺瞻长洲人官翰林院编修縁事褫职后以校书复原官
　　赠侍读学士
　　西圃丛辨三十二卷
　　田同之编同之字在田徳州人康熙庚子举人官国子监学録
　　樵香小记二卷
　　何琇撰琇字君琢号励庵宛平人雍正癸丑进士官至宗人府主事
　　管城硕记三十卷
　　徐文靖撰文靖见经类
　　掌録二卷
　　陈祖范撰祖范见经类
　　订譌杂録十卷
　　胡鸣玉撰鸣玉字廷佩号吟鸥青浦人嵗贡生乾隆丙辰荐举博学鸿词
　　经史问五卷
　　郭植撰植字于岸古田人乾隆壬戌进士
　　识小编二卷
　　董丰垣撰丰垣字暨之号菊町乌程人乾隆辛未进士官东流县知县
　　右杂家类杂考
　　春明梦余録七十卷
　　孙承泽撰承泽见经类
　　【臣】等谨按是书体例厐杂不可为典要而于胜国遗刑言之凿凿一朝掌故多頼以存颇足为鉴古家资搜采焉
　　枣林杂爼【无卷数】
　　谈迁撰迁见史类
　　读书偶然録十二卷
　　程正揆撰正揆字端伯孝感人前明崇祯辛未进士官尚寳司卿入
　　国朝授光禄寺丞官至工部侍郎
　　见闻记忆録五卷
　　余国桢撰国桢字瑞人别号劬庵遂安人前明崇祯庚辰进士官富顺县知县
　　国桢自序曰生平卷帙尽佚兵火兹特偶举所忆惝恍都如梦境
　　余庵杂録三卷
　　陈恂撰恂字子木本姓曹海盐人前明崇祯壬午举人
　　冬夜笺记一卷
　　王崇简撰崇简字敬哉宛平人前明崇祯癸未进士
　　国朝补选庶吉士官至礼部尚书
　　【臣】等谨按崇简襍记先正格言轶事及耳目所见闻于小説家颇称徴实
　　匡林二卷
　　毛先舒撰先舒见经类
　　先舒自序畧曰苏氏论古十三篇不立题统名曰志林盖拟自成一书者也浩荡转掣极笔墨之妙特其持论处稽诸事理时或戾焉因偶为驳正数段更取他作之类似者并録之得若干篇名曰匡林
　　樗林三笔五卷
　　魏裔介撰裔介见经类
　　雕邱杂録十八卷
　　梁清逺撰清逺字迩之号葵石正定人顺治丙戌进士官至吏部侍郎
　　蒋説二卷
　　蒋超撰超见史类
　　云谷卧余二十卷
　　张习孔撰习孔字念难歙县人顺治己丑进士官至山东提学佥事
　　蒿庵闲话二卷
　　张尔岐撰尔岐见经类
　　【臣】等谨按顾炎武与汪琬书自称精于三礼卓然经师不及尔岐故原跋以是编为日知録之亚池北偶谈二十六卷　居易録三十四卷　香祖笔记十二卷　古夫于亭杂録六卷　分甘余话四卷
　　王士祯撰士祯见史类
　　士祯自序池北偶谈曰所居之敝庐西为小圃有池焉老屋数椽在其北书数千卷庋置其中辄取乐天池北书库之名名之池上有亭曰石帆暇日与客坐其中相与论文章流别析经史疑义至
　　国家之典故歴代之沿革名臣大儒之嘉言懿行时亦及焉记録既多第为一书曰谈故谈献谈艺谈异其无所附丽者稍稍以类相从凡二十六卷又年谱曰康熙己巳十一月赴京师撰池北偶谈成二十六卷辛巳秋撰居易録成三十四卷乙酉续成香祖笔记丙戌四月往于兹山别业憇夫于草堂山有古夫于亭取义于此即陈仲子所居抑泉口也己丑在里中着分甘余话
　　又自序古夫于亭杂録曰是书无凡例无次第故曰杂
　　暑窻臆説二卷
　　王钺撰钺见史类
　　钺自序曰三伏酷毒挥汗之余取架上书得明人小説百余种逡廵读之随读随笔辑为臆説云听潮居存业十卷
　　原良撰良字鸣喜江西乐安人顺治中贡生官宁都县训导
　　庸言録【无卷数】
　　姚际恒撰际恒字善夫徽州人
　　筠廊偶笔二卷二笔二卷
　　宋荦撰荦见史类
　　二楼纪畧四卷
　　佟赋伟撰赋伟字青士襄平人官宁国府知府【臣】等谨按宁国旧有北楼即南齐谢朓之高斋明嘉靖中知府朱大器又起文昌台设书院其下赋伟更为修治题曰南楼簿书之暇登临载笔杂録见闻故曰二楼纪畧
　　介轩遗笔二卷
　　史既济撰既济字若川鄱阳人
　　复堂杂説一卷　竹村杂记二卷
　　史白撰白字坚又鄱阳人
　　山志六卷
　　王宏撰撰宏撰见经类
　　尚论持平二卷析义待正二卷事文标异一卷陆次云撰次云见史类
　　在园杂志四卷
　　刘廷玑撰廷玑字玉衡号在园镶红旗汉军人廕生官至江西按察使后降补分廵淮徐道
　　妙贯堂余谭六卷
　　裘君宏撰君宏字任逺新建人康熙丙子举人东山草堂迩言六卷
　　邱嘉穂撰嘉穂见经类
　　蓉槎蠡説十二卷
　　程哲撰哲字圣跂歙县人
　　王士祯序曰圣跂抱博辨之才具论断之识无雷同勦説之弊
　　道驿集四卷
　　张祖年撰祖年字申伯汤溪人
　　读书随记一卷续记一卷剰语一卷
　　不着撰人名氏自题湖上逸人
　　巵坛对问六卷
　　江徳中撰徳中见史类
　　经史慧解六卷
　　蔡含生撰含生字天度萧山人
　　任庵语畧【无卷数】
　　王建衡撰建衡见史类
　　岭西杂録二卷　后海堂杂録二卷
　　王孝咏撰孝咏字慧音吴县人
　　南村随笔六卷
　　陆廷灿撰廷灿字秩昭嘉定人官崇安县知县枝语二卷
　　孙之騄撰之騄见经类
　　【臣】等谨按是书大畧仿陆佃埤雅一编诠释花木蔬果之属详其名义兼及偏旁形声似应入农家或小学类中但细核体裁两俱不类故从四库书之例附于此
　　谔崖脞説五卷
　　章楹撰楹字柱天浙江新城人雍正癸丑进士官青田县教谕
　　书隠丛説十九卷
　　袁栋撰栋号漫恬吴江人
　　然疑録六卷
　　顾奎光撰奎光见经类
　　潇湘听雨録八卷
　　江昱撰昱见经类
　　经史笔记【无卷数】
　　潘继善撰继善见经类
　　榴园管测五卷
　　王元复撰元复字能愚号醒斋里贯未详
　　数马堂答问二十卷
　　黄名瓯撰名瓯字驭卜福州人
　　钝根杂著四卷
　　周池撰池见史类
　　右杂家类杂説
　　韵石斋笔谈二卷
　　姜绍书撰绍书字二酉丹阳人
　　【臣】等谨按宋周宻有云烟过眼録记所见古器书画畧品甲乙绍书是编仿其体例小为异同其辨别黄氏文王鼎河庄淳化帖等皆凿然有理可资考证者固不少也
　　七颂堂识小録一卷
　　刘体仁撰体仁字公勇诸书或作公防河南颍川卫人顺治乙未进士官至吏部郎中
　　研山斋珍玩集览【无卷数】
　　孙炯撰炯字挈庵大兴人吏部侍郎承泽之孙研山斋杂记二卷
　　不着撰人名氏
　　【臣】等谨按研山为孙承泽斋名然书中所引多承泽以后事疑亦孙炯所撰也
　　老老恒言五卷
　　曹廷栋撰廷栋见经类
　　初学艺引二十三卷
　　李仕学撰仕学字亨敏号逊斋揭阳人
　　右杂家类杂品
　　丰暇观颐四卷
　　不着撰人名氏据自序为顺治中人
　　无事编二卷
　　项真撰真字不损秀水人前明诸生入
　　国朝官景陵县知县
　　叶书一卷
　　黄生撰生见经类
　　伦史五十卷
　　成克巩撰克巩字清坛大名人前明崇祯癸未进士入
　　国朝补选庶吉士官至保和殿大学士
　　多识集十二卷　雅説集十九卷　佳言玉屑一卷　牛戒续钞三卷　希贤録十卷　资麈新闻七卷
　　魏裔介撰裔介见经类
　　嗜退庵语存十卷
　　严有谷撰有谷字既方归安人
