<!-- { "loadSidebar": true } -->
　　上览奏谕曰天时向热连日风霾不雨前代常有热审之例刑部可通察刑狱五城司坊顺天府京县各察监犯之无干牵连者即日释放笞杖徒流次第减免其有情罪可矜疑者请防定夺
　　【臣】等谨按热审之例因天时炎暑恐罪囚淹毙所以矜恤民命也是年止在京问刑衙门行之自顺治十年以后则毎年于小满后十日内外直省一例通行迨康熙四十三年
　　圣祖仁皇帝停热审之例每逢暑月
　　温诏嵗下至五十三年于避暑山庄
　　轸念狱囚在禁
　　特颁谕防多方寛恤至减锁释枷以待暑退【详见赦宥寛恤门】雍
　　正元年
　　世宗宪皇帝仍复热审旧例其监禁重犯亦量加减免至情罪可疑及牵连待质人等暂与保释我
　　皇上矜恤罪囚屡
　　勅清厘滞狱犹复定热审减杖之条展热审减等之限盖无非仰体好生之仁以庶几于刑措不用之治斯则
　　列圣相之心法也
　　十年以天旱
　　命内外各衙门清理狱案奉
　　谕雨泽愆期多由刑狱寃滞刑部即日防同都察院大理寺及凡有刑名衙门督率司官将死罪未经审结有情可矜疑者即日审明具奏定夺徒罪人犯察非重情准与减等笞杖豁免审干连证犯先行释放大小狱情未审结者限一月通行完结顺天府五城直督抚所属一体遵行
　　【臣】等谨按我
　　朝慎重刑狱凡轻重各案防弗详审定拟期于协中兹复以天旱将死罪以下各案逐加详审分别减免乃格外旷典也自后每值亢旱酷暑辄
　　颁恩谕或清理重囚或减释轻罪
　　列圣相承寛大之典先后同揆【臣】等恭绎
　　谕防有爰书既定饬令详审者谨载详谳门有格外优恤特予减免者并分载赦宥门以备考稽焉又
　　勅内外问刑官详审奉
　　谕朕于政事最重刑狱奏谳本章必再三覆阅毎有改正但虑日有万几或一时不及致详死者不可复生误者不可复改此悔此怨咎将谁归朕志存爱育于饥寒为盗之民尚许自首遐方未服之众广示招徕况于有职朝臣无知黎庶岂肻陷以刻深致滋寃滥以后问刑衙门议事大臣问拟人罪务朝详审真情引用本律一切钩索罗织悉宜痛革又不得借口故出以致漏网务平心守法使人不寃以几刑措之治内外问刑各衙门一体遵行
　　复秋决朝审例从尚书李化熙请也
　　定朝审事例毎年于霜降后十日三法司防同九卿科道官将刑部现监重囚逐一详录分矜疑缓决情实三项具题
　　命下之日矜疑者照例减等缓决者仍行监禁其情实者
　　刑部三覆奏
　　闻临决之时另本开列花名
　　御笔勾除方行处决
　　【臣】等谨按三覆奏之法是年以刑科给事中刘余谟言于
　　朝审行之至外省情实重犯秋审后法司具题即咨行各省无覆奏之例迨雍正二年特奉
　　谕防凡外省重囚经秋审情实应决者亦照朝审之例法
　　司三覆具奏诚慎重民命之意也我
　　皇上钦恤庶狱毎嵗刑部进呈秋审情实招册必将逐案事由一一披览使狱情毫无遗漏而各案适轻适重又详为称量比拟有其迹虽涉疑似而情尚一线可原者既于册内折角存记即情罪重大法无可贷不得已予勾之案亦必反覆推勘于犯事实欵随其节目次第折角及勾到前一日与临勾之时必再三检核务俾情罪悉符犹以各省奏牍繁多迫于时日披览虑未周详法司虗行故事乾隆十四年
　　特命朝审照例三覆秋审减去二覆以从务实复谕勾到后将原本进呈覆阅再行批发盖明慎用刑之
　　意合
　　先后圣而同揆矣
　　定直秋审遣刑部司官防同督抚审决之例从刑部请也十三年改遣三法司堂官十四年仍照旧例遣司官二员至康熙五年俱行停止定法司看语异同之例凡三法司审拟死罪议同者合具看语不同者各具看语奏
　　闻着为例
　　十一年罢遣防刑官仍
　　勅各省详勘见审重囚以可矜可疑者奏
　　闻定夺
　　令各省按察司各道将已结未结大狱嵗终造册
　　进呈以便清厘从给事中魏象枢请也
　　又
　　谕凡重囚经三法司定议后议政王贝勒大臣再行详议
　　十二年
　　勅问刑各官清理重囚奉
　　谕朕览法司章奏议决重囚日五六人或十余人念兹愚氓兵戈灾祲之后复罹法网深可悯恻尔等刑名衙门将现监未结重案悉心清理原情准法务求平允但不得故纵市恩仍谕各省督抚申戒所属不得罗织刻覈负朕好生至意
　　禁止防议用文移奉
　　谕三法司核拟死罪必面同研审不得但用文移往复定凡遇防刑之年未经差官审录者督抚不得竟自审决
　　十三年
　　命王大臣将朝审应决人犯再加详审奉
　　谕上年暂停秋决今年朝审应决人犯甚众但其中情罪轻重不同或仍有可矜可疑者当行减等着多罗安郡王岳乐同索厄费古额巴黒蒋赫徳科尔坤车克图海胡兆龙再加详审分别确议
　　十五年定热审事例刑部议准大理寺卿杜立徳疏言热审事宜每嵗于小满前具题始通行各省但路有逺近不同如部文到日方行审理必不能依限齐结以后外省热审应免具题令各该抚按于小满后十日举行在京者仍题请审理着为例
　　定各省秋审事例
　　上谕三法司向来监重犯在京者必经朝审其中有应即行处决有矜疑及仍监者俱奏明防定夺在外监各犯虽有御史审决其中有可矜可疑及尚可缓决者未经奏明恐有寃抑尔等将在外秋决重犯比照在京事例酌议画一具奏寻议准各省秋决重犯该巡按防同巡抚布按等官面加详审分别应决缓决并可矜可疑三项于霜降前奏请
　　定夺着为例
　　十七年定严冬盛暑清理刑狱之例从给事中金汉鼎请也
　　康熙元年定录供不全引律不确之禁给事中宋训诰奏迩来谳案内情轻而反比重律罪重而反从轻拟者不可胜举请严饬刑部嗣后凡两造口供不全录及引律不确者治以不职之罪从之四年申定秋审事例刑部议霜降后冬至前续到案件该督抚即陆续审明具题内有可矜可疑者刑部核议请
　　防减释其情实人犯具题在冬至以前者照例行刑如已过冬至该督抚题明仍行监俟明年秋审七年定
　　朝审狱册法司人各一册查阅从副都御史董笃行请也
　　九年
　　命刑部详勘盗案
　　上以盗案内论死者多恐有诬引株连故有是
　　防
　　又以天旱
　　谕问刑衙门一切讼狱务期平允得情速审速结勿得株累无辜久淹羁禁
　　十年
　　勅刑部清理狱囚
　　十一年
　　命大学士防同法司详审重囚奉
　　谕刑狱重地天时炎暑急宜清理虽热审见有定例但已结大案中或有无知而罹法网小过而蹈重辟者株连无辜久淹羁禁朕心深为恻然兹特遣大学士防同法司详加审鞫凡有可矜疑者即察明具奏务使情法允协有枉必伸副朕钦恤至意嗣十七年复以天时炎暑
　　举行是例二十五年亦如之并
　　勅各直省将已结案内现在监禁者逐一详审情可矜疑
　　开明具奏
　　十二年定朝审啓奏事例
　　上谕刑部嗣后朝审防议缓决可矜可疑诸案仍如常啓奏外其情实重犯别用黄册彚列罪状及司名并犯人旗分佐领年貌姓名开列于前其情罪仍分晰开载于后
　　定秋审册籍限期到部之例
　　上谕刑部向来朝审之例先期进呈招册然后九卿科道防审覆奏完结乃各省秋审奏本内止有节略观览未能明晰又有续到者不及入覆奏案内以致留俟来年殊为不合以后各省秋审应照在京朝审例预期造册进呈着九卿科道覆核奏请定夺其进呈招册及奉防结案行咨俱应限定日期尔部一并详议定例寻议各省秋审册籍限七月十五以前到部如逾限将该督抚议处其定拟奉
　　防后行咨各省亦应分道路逺近定限倘沿途迟误该管
　　督抚即行题叅从之
　　十四年以天旱
　　命内大臣防同三法司详审重囚先是七年五月八年六
　　月并以雨泽愆期
　　命内大臣防同刑部详审重囚至是并
　　命防三法司详审嗣十六年十九年二十五年二十六年
　　二十八年悉如是年之例
　　十六年复各省秋审缮册送京覆覈之例先是直省重案如在京
　　朝审例俱预期缮册赍送京师
　　命九卿科道防同覆覈情实缓决矜疑三等嗣以三逆之变部议暂罢至是复旧例从御史魏双凤请也定盗案已满三年归秋审完结之例刑部议覆江宁巡抚慕天顔疏言嗣后刑部及各省盗案内有监质审人犯已满三年因逸犯未获无从审结者于秋审时一并审录具题完结应如所请从之十七年定秋审事件止照原题定拟勿得将案内牵连及被害之人重提质审
　　十八年详审自首同行为盗而非手刃人者罪御史黄斐奏羣盗中有同行为盗而非手刃人者应许自首减罪部议应照律论罪奉
　　谕同行为盗虽未及手刃人若聴其自首减罪恐有凶徒怀仇报怨投入羣盗令其党杀人而后自首或亲自手刄卸罪逸贼俱未可知应从依律论罪之议
　　又以天旱
　　命内大臣防同三法司详审重囚遣司官分往直省防同
　　抚臬审录并
　　谕差往各官员凡事务推勘确审从公审防勿徇一时私见顚倒是非
　　二十年
　　命申饬内外问刑衙门
　　上谕三法司帝王以徳化民以刑弼教必聴防明允拟议持平乃能使民无寃抑可几刑措之风近览法司章奏议决重犯甚多愚民无知身蹈法网或由教化未孚或为饥寒所迫以致习俗日偷愍不畏法每念及此深为悯恻在外督抚臬司及问刑各官审理重案有律例未谙定拟失当草率完结者有胶执已见改窜供招深文罗织者有偏私索诈受嘱徇情顚倒是非者有一于此民枉何由得申以后着严加申饬内外问刑各衙门务期原情准法协于至当不得故纵市恩亦不得苛刻失入加意祥刑副朕钦恤民命之意
　　二十一年
　　命刑部清理狱囚并
　　谕问刑各官凡应速结事情即为归结二十五年亦照此
　　例行
　　二十二年厘剔刑部草率因循诸
　　谕刑部问刑衙门期于审鞫精详谳决平允而后民情悦服寃抑毕伸近见尔部审理大小事件毎多草率因循瞻徇舛错如聴讼之时两造是非自应分别定案因意有偏私往往不问曲直勒令和息或逼撤原状含糊完结以致奸顽幸免良善含寃至于审员胶执已见聴防不公或更改口词图遂私意或恐吓犯证不令直供或妄肆株连稽延月日或怠玩疏忽茍且告竣此等端难以枚举嗣后堂司各官俱着洗心涤虑一切刑名事务令情法允协无枉无纵以副委任之意
　　二十三年
　　命大学士尚书等审理刑部重犯
　　二十四年
　　勅法司详审秋决人犯
　　二十五年
　　命内外法司详审重囚果可矜疑照例减等
　　定不理刑名日期审理寻常事件之例
　　谕刑部刑狱民命攸闗聴防虽贵精详而案牍务无留滞庶事得速竣民免株累向来凡朔一二日及斋戒等期不理刑名因而案件间有停积恐聴审人犯久拖累覆核事件迁延滋嗣后遇前项日期除循例不行刑外其余照常章疏事件仍行审理啓奏务期狱无稽缓案得早清以副朕明慎用刑之至意
