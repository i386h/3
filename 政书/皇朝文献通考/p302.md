<!-- { "loadSidebar": true } -->
　　册十页青玉脩八寸九分广厚同
　　孝庄文皇后
　　册十页青玉脩八寸九分广厚同
　　世祖章皇帝
　　册十页青玉脩八寸九分广厚同
　　孝惠章皇后
　　册十页青玉脩九寸广厚同
　　孝康章皇后
　　册十页青玉脩九寸广厚同镌字皆深二厘面底二页皆
　　镌升降龙
　　宝八方皆改镌加上
　　尊諡
　　圣祖仁皇帝
　　册十页青玉脩九寸广四寸厚四分镌字深二厘面底二
　　页镌升降龙
　　宝白玉方四寸二分厚一寸二分纽髙二寸四分方三寸
　　九分
　　孝诚仁皇后
　　册十页青玉脩广厚同
　　宝白玉方同厚一寸四分纽髙二寸六分方三寸八分孝昭仁皇后
　　册十页青玉脩广厚同
　　宝青白玉方同厚一寸七分纽髙二寸八分方三寸八分孝懿仁皇后
　　册十页青玉脩广厚同
　　宝青玉方四寸三分厚一寸七分纽髙二寸八分方同孝恭仁皇后
　　册十页青玉脩广厚同镌字皆深二厘面底二页皆镌升
　　降龙
　　宝青玉方厚同纽髙二寸八分方三寸八分
　　皇朝文献通考卷一百九
<史部,政书类,通制之属,皇朝文献通考>
　　钦定四库全书
　　皇朝文献通考卷一百十
　　宗庙考【四】
　　太庙
　　雍正十三年九月己亥
　　皇上登极十一月丁未恭奉
　　册
　　寳上
　　大行皇帝
　　尊諡曰
　　敬天昌运建中表正文武英明寛仁信毅大孝至诚宪皇帝
　　庙号
　　世宗先是九月庚子
　　皇上谕礼部自古圣帝明君功徳大成必有显号徽称所以昭垂万世典至钜也我
　　皇考大行皇帝乗干建极抚御万邦锡福諴民徳化翔洽
　　防恭寅畏昭事
　　苍穹郊祀祈年必亲必敬钦承
　　祖烈光大前猷至孝肫诚千古未有当
　　皇祖上賔时尽制尽哀防仪隆备
　　亲送
　　梓宫屡谒
　　陵寝嵗时瞻拜
　　御容举念常伸孺慕继
　　显谟之盛推锡类之仁
　　宸衷只敬则朝乾夕惕厯乆弥勤
　　亲政忧劳则盛暑祁寒未尝稍间整纲饬纪眀目达聪施措咸宜徳威并用笃宗室则立学以隆教育惠八旗则赐帑以备吉凶厚臣工而加俸养亷眷忠良而建祠赐祭励防能以察吏宏荐拔以罗才广耤田以重农桑定品式以崇节俭重道则
　　经筵嵗举爱士则科目频加隆
　　先师五代之王封新阙里千秋之庙貌修明典礼懐柔百神厚植纲常旌扬节孝蠲逋减赋不惜亿万之帑金开垦筑堤永享万年之乐利备赈则广行积贮养兵则优赡身家律例则厘定科条谳决则特详咨酌广开言路详示
　　硃批洞瞩羣情虑周六合大阅以诘戎兵训练以修武备睿谟独运而小丑立奏荡平
　　圣武布昭而荒徼永图绥靖开天明道
　　圣学髙深觉世牖民
　　宸章炳焕阐圣贤之精蕴宣心性之圎机函盖古今彪烁
　　宇宙
　　天心协应有感必通徳盛化神诸瑞毕至古帝王之良法
　　善政至
　　皇祖而集其大成我
　　祖宗之骏烈鸿猷迨
　　皇考而益彰善述眇予冲子寅奉丕基仰惟功徳之隆宜
　　备尊崇之典敬循礼制恭上
　　尊諡
　　庙号尔部详察典礼具奏是日礼部奏谨查康熙六十一
　　年恭上
　　圣祖仁皇帝
　　尊諡
　　庙号奉
　　大行皇帝谕防以追崇大典攸闗理宜佥谋共协令诸王大臣等防同九卿詹事科道文官六品以上武官四品以上详考旧章从公确议今
　　大行皇帝
　　尊諡
　　庙号礼制崇重【臣】等谨遵旧典仍请防同诸王大臣齐集
　　廷臣详慎公议昭垂万世得
　　防是敬谨确议具奏是月乙巳诸王大臣防同九卿詹事科道文官六品以上武官四品以上诸臣等议上自古帝王抚御寰区功徳隆盛有博厚髙明之实则必有隆烁显懿之名是故于尧曰钦明文思于舜曰濬哲文明所以着盛徳之形容而垂万年之轨则也钦惟
　　大行皇帝丕冒八埏曲成万物有与
　　天同体之徳有敬
　　天行健之功祗奉
　　郊坛必亲荐享端居宫禁亦凛明威旸雨偶愆斋心而黙祷嘉祥屡告让美而弗居昭事存乎旦明感通防于影响当
　　天庥之滋至绵
　　景运之方隆抚
　　列圣式廓之版章益渐之以声教驭四海咸熙之臣庶更
　　霈之以恩膏安愈求安
　　圣不自圣惟精惟一建中于民克俭克勤表正自上执权衡以御物偏党之习潜消定模范以示人仁让之风溥洽官常于是而肃士品于是而端民俗于是而淳物情于是而畅嘉禾芝草醴泉庆云之瑞充塞于寰中荷兰日本暹罗苏禄之琛辐辏乎
　　阙下凡此运防之弥昌弥炽皆由
　　圣徳之可法可传至乃学贯天人辞成典诘敷治平之大
　　道阐性命之微言岁举
　　经筵首诣太学新阙里千秋之庙貌隆
　　先师五代之王封广励胶庠修明典礼定宗学之制开国书之科博访鸿儒徧立书院
　　大行皇帝之诞敷文教有如此者惟仁必勇不怒而威选
　　将悉有用之材练兵于无事之日
　　天戈所指青海献俘
　　帝命甫申西陲纳疑化蛮荒为郡县靖蕃落于边隅大行皇帝之布昭圣武有如此者志迈百王心通庶务事无难易鋭若发机人有忠邪洞如观火谋略出羣工之上照临周六合之遥
　　大行皇帝之英姿天挺明睿夙成有如此者坦懐应物博爱为心不以一弃材不使一夫失所惇叙九族容保万方厚百官而倍予廪糈惠八旗而时加恤赉闾井必豫谋其乐利兵丁各优赡其身家减赋蠲逋不惜帑金之亿万详刑谳狱允厘令典之三千盛暑而曲贷囚徒小祲而徧赒贫户
　　大行皇帝之寛则得众仁以长人有如此者道循物而无违徳有常而不息本实心以宣为政令春温秋肃俨如四序之罔愆由定力而发为忧勤旰食宵衣不以片时而少斁
　　大行皇帝之信必由中毅以持乆有如此者经曰圣人之
　　徳无以加于孝我
　　大行皇帝昔在藩封晨昬尽礼及传丕绪哀敬竭情亲送梓宫屡谒
　　陵寝三载始还吉服四时恒拜
　　御容体
　　圣祖之心以为心法
　　圣祖之政以为政耕耤着为定例爰奉
　　太庙之粢盛贤良建有专祠尤
　　眷先朝之耆旧徳教加于百姓孺慕极于终身大烈光前
　　贻谋昌后孔子称虞舜曰大孝惟
　　大行皇帝足以当之若夫诚者天之道也成已成物之全
　　徳也我
　　大行皇帝以此享
　　帝享
　　亲以此尽心尽性以此用人行政以此觉世牖民诸臣敬
　　奉之
　　硃批万国共闻之
　　谕防固已言之谆复莫不凛为典章暨夫
　　龙驭上賔
　　特颁遗诏敬聆至诚之
　　训仰思无间之功
　　圣学髙深浑然一理
　　神明冲穆俨在重霄子思曰惟天下至诚为能经纶天下之大经立天下之大本知天地之化育惟
　　大行皇帝足以当之夫中以宅心正以体政文以敷化武以定功英以决机明以烛理寛以居之仁以行之信以成之毅以守之而皆本之于大孝运之以至诚此洵
　　圣徳之全与
　　天同体可为万世法者也臣等谨按虞书曰率作兴事慎乃宪书传曰宪法也説命曰惟天聪明惟圣时宪又曰监于先王成宪周礼疏云悬法以示人曰宪中庸亦曰宪章文武盖惟宪天立教之圣人然后能慎法度兴政事俾万世奉为成宪守而不忘若虞舜商汤周之文王武王皆是也窃谓
　　大行皇帝
　　尊諡于宪为宜又按礼记祖有功宗有徳是故有虞氏祖颛顼而宗尧夏后氏祖颛顼而宗禹商人祖契而宗汤周人祖文王而宗武王周公作无逸则称商有三宗而周文武之庙并称世室公羊传曰世世不毁也中庸曰君子动而世为天下道行而世为天下法言而世为天下则窃惟
　　大行皇帝
　　庙号宜称
　　世宗与
　　太祖
　　太宗
　　世祖
　　圣祖并为百世不祧之庙臣等公拟敬上
　　尊諡曰
　　敬天昌运建中表正文武英明寛仁信毅大孝至诚宪皇帝
　　庙号曰
　　世宗天下万世称曰
　　世宗宪皇帝庶足以显扬
　　大徳表着
　　巍功与日月而齐光偕山河而并永矣谨奏奉
　　谕曰诸王大臣公同议上
　　皇考大行皇帝
　　尊諡曰
　　宪皇帝
　　庙号
　　世宗于我
　　皇考至徳鸿猷实相符合礼称祖有功宗有徳庙号之称祖称宗均属尊崇之极而象功昭徳惟期允当方协至公昔我
　　皇祖圣祖仁皇帝乆道化成身兼创守平定逆藩扫清朔
　　漠神功骏烈自古莫与比隆
　　庙号定应称祖
　　皇考大行皇帝善继善述敬
　　天勤民十三年来宵旰忧劳咸熙庶绩贻万年之景福固
　　百代之丕基
　　庙号
　　世宗正合古宗有徳之义上配
　　烈祖百世不祧此乃天下万世之定论非在廷诸臣尊崇君父敷称颂之私情尤非朕一人哀感
　　隆恩表彰
　　盛徳之私愿所能强置一词也在我
　　皇考神谟垂于宇宙厚泽洽于臣民即罄竭揄扬难尽万
　　一今据所奏敬拟上
　　尊諡
　　庙号详慎公当足以昭示万年朕心深为慰惬所有应行
　　典礼该部敬谨查议具奏是日辰时
　　皇上素服于
　　太和门恭阅
　　大行皇帝
　　尊諡
　　册
　　寳行礼毕回宫更缟素预诣
　　雍和宫大门外东配殿恭已时
　　册
　　寳至
　　雍和宫
　　皇上诣
　　大行皇帝梓宫前恭献
　　册
　　寳行礼
　　册文曰臣闻至徳同天裕鸿模于万世深恩浃地垂骏烈于千秋扬显号以荐徽称考章而崇殷礼光昭寳册辉映瑶图钦惟
　　皇考大行皇帝道协清宁功隆位育敬
　　天而防昭事孚精意于
　　郊坛法
　　祖而笃显承致孝忱于
　　庙祏绍中天之景运开奕代之昌期精一传心建大中而出治荡平立极居至正以表邦敷文则重道尊师宏作人之雅化振武则安边懐逺恢保防之神谟天亶聪明坐照靡遗于庶物性成英睿渊衷逺彻于万方御众以寛而蠲赋省刑共沐仁恩之浩荡示民有信而敦化善俗咸钦毅力之甄陶盖本
　　大孝不匮之思善继以成夫善述且运
　　至诚无息之用实政而体以实心乃至瑞集苞符海宇之祯祥毕至诚输职贡梯航之琛賮胥来而乃谦抱弥深忧勤并励
　　朝乾夕惕弗释一二日兢兢业业之心
　　旰食宵衣用成十三载荡荡巍巍之治树百王之模范言言寳鉴丹书传百代之章程事事金科玉律有典有则永垂裕于后昆是训是行敬率由于成宪兹博询夫公议期允惬于舆情
　　尊諡
　　宪皇实符
　　盛烈载稽徃籍式考礼经宗尧宗禹宗汤庙貌宗尊于有徳世道世法世则烝尝世承于不祧殷美三宗宜肇禋宗之典周崇世室爰开卜世之祥配
　　列祖于在天荐
　　世宗之新庙合朝野佥谋而悉协揆古今通义而交孚谨
　　奉
　　册
　　寳恭上
　　尊諡曰
　　敬天昌运建中表正文武英明寛仁信毅大孝至诚宪皇帝
　　庙号曰
　　世宗惟耿光大烈之常昭冀景福纯禧之茂介伏祈昭格俯赐
　　鉴临谨言
　　实文曰
　　世宗敬天昌运建中表正文武英明寛仁信毅大孝至诚宪皇帝之寳
　　丙辰恭奉
　　册
　　寳上
　　孝敬皇后
　　尊諡曰
