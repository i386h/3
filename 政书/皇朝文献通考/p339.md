<!-- { "loadSidebar": true } -->
　　行在所朝贺是日早扈从各官俱蟒袍补服于行在宫之网城外齐集鸿胪寺官引
　　皇子
　　皇孙王公以下二品以上大臣至
　　皇帝行在宫网城内三品以下各官在网城外按翼排
　　立礼部堂官奏请
　　皇帝御行在宫正殿
　　皇帝御殿陞座鸿胪寺官引
　　皇子
　　皇孙王公文武各官行三跪九叩礼复原位立礼部堂官奏礼成
　　皇帝还行在后宫众俱退内监奏请
　　皇帝御内殿
　　陞座
　　皇后率
　　皇贵妃
　　贵妃
　　妃
　　嫔俱龙袍补服于
　　皇帝前行六肃三跪三拜礼礼成
　　皇帝起座
　　皇后
　　皇贵妃
　　贵妃
　　妃
　　嫔等还宫
　　右
　　行在朝贺
　　太和殿筵燕仪
　　凡元旦及
　　万夀圣节及
　　大庆典前期礼部疏请举行筵燕领侍卫内大臣奏请
　　命进酒大臣既得
　　防乃徧布诸司供备届日尚茶庀茶尚膳庀
　　御馔王以下入八分公以上进馔筵牲酒光禄寺供酒
　　席两翼供羊辰刻
　　法驾卤簿乐悬依次陈设于
　　太和殿笳吹队舞杂伎百戏竢于
　　殿外东隅尚膳总领内管领豫于
　　寳座前设
　　御筵加黄幕武备院张黄幕于丹陛上正中内务府掌仪司设反坫于幕内尊爵金巵壶勺具礼部张青幕于丹墀内卤簿之后东西各八光禄寺每幕置尊陈官馔具席皆有幕
　　右陈设
　　乃布席领侍卫内大臣内务府大臣礼部理藩院尚书侍郎朝服视席布内外王公额驸台吉及入班大臣等席于
　　殿内东西各七行席各四十有一东席西向当东楹西席东向当西楹均北上
　　寳座左右布后扈大臣席各一稍后佥向
　　寳座前左右布前引大臣席各三东西相向
　　寳座后左右布领侍卫内大臣席各一又西布
　　日讲起居注官席一均南向
　　殿门外西檐下布左都御史副都御史乐部大臣席一东向丹陛左右布一二品大臣一二品世爵暨侍卫席各三行席各二十有三东西相向东当东悬之外西当西悬之外北上布礼部尚书侍郎席一于黄幕左内务府总管席一于黄幕右丹墀左右青幕内布三品以下文武百官席按翼为序如常朝之位席各二十有四均东西向外国陪臣来朝者席于西班之末东向
　　右布席
　　已刻内外诸王贝勒贝子公额驸台吉等朝服集
　　太和门外文武大臣百官朝服外国陪臣服本国服集
　　午门外午刻鸿胪寺官引宗室王公暨大臣理藩院官引外藩王公台吉在丹陛上又引文武百官在丹墀内分翼序立礼部尚书奏请
　　御殿
　　皇帝礼服乗舆出宫前引后扈如常仪
　　午门鸣钟鼓中和韶乐作奏隆平之章
　　皇帝降舆入
　　殿北门
　　陞御座乐止阶下三鸣鞭鸿胪寺理藩院官分引内外
　　王公台吉暨入班大臣等由
　　殿左右门入就位行一叩礼坐鸿胪寺引一二品大臣暨一二品世爵侍卫等官就丹陛上又引三品以下文武各官就丹墀青幕内按翼依次于本位行一叩礼皆坐
　　右就位
　　乃进茶丹陛清乐作奏海宇升平日之章尚茶暨侍卫执事官举茶案以次由中道进至檐下进茶官奉茶入
　　殿中门王以下咸就本位跪进茶官自
　　寳座中陛升跪进
　　皇帝茶兴立于右王以下行一叩礼进茶官跪受茶瓯由右陛降出中门羣臣咸坐侍卫内务府防军等分
　　赐王以下文武百官暨外国陪臣茶各于坐行一叩礼
　　饮讫复叩坐尚茶彻茶案乐止
　　右进茶
　　尚膳总领防军防领内管领入
　　殿由东西陛升展
　　御筵幕执事官并彻王以下席幕各退乃进酒内务府掌仪司官三人由黄幕内一人奉壶一人奉爵一人执金巵以次进至
　　殿中门阈外之左西面立丹陛清乐作奏玉殿云开之章进爵大臣兴离席释补服王以下皆兴进爵大臣入
　　殿中门北面跪王以下咸于坐跪掌仪司官举壶实酒于爵由中门入西面跪授爵兴退进爵大臣奉爵兴自
　　寳座中陛升至
　　御前当右北面跪恭进
　　皇帝酒兴由右陛降复位行一叩礼王以下皆随行礼进爵大臣兴由右陛升跪受爵仍由中陛降复位跪掌仪司官入跪受虚爵以退乃以金巵酌酒承
　　防赐进爵大臣酒王以下起立掌仪司官入立授巵进爵大臣受巵行一叩礼饮卒巵掌仪司官立受虚巵退进爵大臣叩如初兴王以下皆坐进爵大臣出
　　殿右门加补服入席坐执事官分
　　恩赐果食于羣臣各于坐行一叩礼乐止
　　右羣臣奉觞上寿
　　乃进馔尚膳以馔入恭进于
　　皇帝前中和清乐作奏万象清寜之章执事官分恩赐肴馔于羣臣叩如前仪尚膳率属舁反坫案至殿中阶下
　　御前侍卫酌酒升至
　　御座前
　　皇帝简召王公大臣至
　　御前赐酒领侍卫内大臣东西各二人兴离席视侍卫行殿陛诸王大臣酒光禄寺官行丹墀青幕内文武各官暨外国陪臣酒王以下各就本位行一叩礼饮毕叩如初坐乐止
　　右行羣臣酒
　　是时礼部满尚书侍郎率官属引庆隆舞进司章东面奏歌司舞饰面具乗禺马进扬烈舞司司筝司阮司节司拍司抃诸乐人各奏其技喜起舞大臣十有八人朝服由
　　殿左门入诣正中跪三叩兴退立于左循歌声按对起舞每对舞毕行三叩礼歌阕退又引歌笳吹乐人入
　　殿歌毕又歌畨部合奏乐歌毕内务府官引朝鲜国俳入陈百戏毕咸退
　　右乐舞入侑
　　行酒毕乐舞退尚膳升彻
　　御筵降王以下咸起立王公大臣出
　　殿左右门鸿胪寺理藩院官引王公至丹陛拜位序立引文武大臣降东西阶丹墀内百官出幕咸就东西拜位序立北面听赞行一跪三叩礼丹陛大乐作奏庆平之章礼毕乐止鸣鞭如初中和韶乐作奏显平之章
　　皇帝还宫乐止羣臣皆退所司彻席幕各退
　　右谢恩
　　冬至朝贺
　　崇徳元年定长至进表庆贺不设宴
　　顺治元年十一月戊申以
　　南郊礼成
　　上御殿受诸王贝勒及文武羣臣朝贺
　　八年定长至节于次日
　　御殿受贺如元日仪
　　康熙二年二月停止在外各衙门赍进冬至庆贺表文
　　谕礼部曰冬至庆贺典礼明洪武十四年方定例举行其后随令在外各衙门官赍进表文今思官员往返有悮职掌且驿递繁苦以后在外各衙门官员除元旦圣寿节照旧赍进外冬至赍进庆贺表文着停止惟于本衙门行礼其在京庆贺表文典礼仍照旧行
　　六年十一月丁未冬至戊申
　　御殿诸王羣臣上表庆贺以
　　世祖章皇帝配
　　天礼成
　　颁诏大赦
　　雍正元年十一月辛丑冬至壬寅
　　御殿受朝贺以
　　圣祖仁皇帝配
　　天礼成
　　颁诏天下先是礼部奏冬至次日受贺
　　颁恩诏礼仪
　　上谕大学士九卿等曰朕惟
　　圣祖仁皇帝大礼告成普天同庆朕陞殿颁布恩诏盖以贺
　　列祖之鸿禧慰万方之诚悃也然朕思念
　　顾复深恩中心哀慕今未满三年不忍陞殿受贺着内阁九卿等详察典礼酌古准今务期于礼允协庶朕心得安大学士马齐等奏言谨按汉礼仪云冬至之日宗祀明堂登灵台大赦百官称贺此冬至配天行庆之明文也自晋至唐宋皆隆其仪宋仁宗皇祐二年以大庆殿为明堂合祭天地三圣并侑大庆礼成百官奉表上贺其后仍之名曰庆成礼明防典载大祀礼成次日御奉天殿受贺我
　　朝防典载冬至
　　南郊礼成次日
　　御殿百官进庆贺表臣等伏思先王制礼原以节情钜
　　典攸宜古今不易恳祈
　　俯允礼臣所请以二十六日
　　御殿诸王羣臣上表行礼颁
　　圣祖仁皇帝配
　　天恩诏诚于典礼符协得
　　防诸臣酌古准今详察典礼具奏朕今亦难固却但朕中心实甚不安着允诸臣所请行
　　乾隆三年十一月庚申冬至壬戌
　　御殿受朝贺
　　【臣】等谨案是嵗冬至次日辛酉系月十三日以值
　　圣祖忌辰改于十四日行礼
　　二十四年十一月庚戌冬至辛亥
　　御殿受朝贺以回部平定
　　颁诏中外
　　【臣】等谨案冬至朝贺礼仪亚于元日蔡邕独断谓冬至阳气起君道长故贺是也马端临朝仪一门具载歴代元旦冬至朝防仪注縁其间有仅一见
　　者有不恒举行者故特纪之以存一代之掌故焉我
　　国家典章明备每嵗元旦冬至令节礼臣奏请
　　临御正殿王公百官及外国陪臣以次行礼中外一家整齐严肃洵为往牒所未有固无庸循马氏之例一一胪列也兹惟恭载剏制更定诸大端及祗奉
　　谕防遵行者以昭万世之典则焉








　　皇朝文献通考卷一百二十五
<史部,政书类,通制之属,皇朝文献通考>
　　钦定四库全书
　　皇朝文献通考卷一百二十六
　　王礼考【二】
　　朝仪
　　圣节朝贺
　　【臣】等谨按古者华封之祝见于陶唐天保之诗陈于周雅宋子云人臣受恩无可以报谢者但言使君夀考而已至于生辰受贺唐开元礼始有之元宗手诏报左丞相源乾曜等所谓朝野同欢是为美事者也宋志有紫宸殿上夀之文明制始与元日冬至并称三大节我
　　朝定制
　　万夀圣节进表庆贺王以下文武官俱朝服七日
　　列圣相承皆以深仁厚泽沦浃人心每遇
　　圣节薄海臣民羣抒祝嘏之忱盖有不介以孚者
　　圣祖仁皇帝五旬六旬大庆及临御之五十六十年诸臣
　　合词请上
　　尊号皆谦而不居癸巳嵗以六旬
　　万夀
　　特颁恩诏遐迩均霑其详载于
　　万夀盛典一编
　　圣恩之渥自古所未有也
　　世宗宪皇帝五十圣夀禁止设立经坛
　　谕督抚不得进献玩好
　　皇上御极以来恭俭惟德谦尊而光凡恭遇
　　万夀庆辰必先期传
　　谕内外臣工毋得购觅珍竒辄有进献禁止各省士民
　　设经坛建碑亭之举而且
　　特沛恩纶俾天下均霑乐利之休同登夀域尤仰见我皇上敬
　　天法
　　祖徳合无疆洵度越千古矣
　　崇徳元年定
　　万夀圣节进表朝贺与元日同
　　二年十月己未
　　万夀节
　　上御笃恭殿内外和硕亲王多罗郡王多罗贝勒固山贝子三顺王及朝鲜质子文武各官上表称贺进献鞍马黄金缎疋等物
　　四年十月戊申
　　万夀节
　　御殿受贺次日赐诸王贝勒文武羣臣大宴
　　五年十月壬申
　　万夀节
　　颁诏大赦遂
　　御殿受朝贺赐诸臣宴于礼部是日内院大臣等奏请御殿
　　上谕曰今日乃朕诞辰内外诸王贝勒及文武羣臣莫不懽忭小民及罪人等亦应加恩令其同霑膏泽尔等可于朕未御殿时先宣读赦书宣毕来奏内院大臣等遂
　　出宣读
　　寛温仁圣皇帝诏曰朕恭膺实箓敬迓鸿庥值夀域之宏开敷天同庆宜仁风之普被率土均霑特颁肆赦之条用沛好生之徳兹万夀之辰朕普施恩泽自诸王以下以及庶民防不沾被即有罪之人亦欲恩及之除十恶外余罪概行肆赦有以赦前事首告者法司不准审理其已议而未经结案者赦之若赦后有隠匿偷盗者仍行治罪宣读毕复奏
　　上乃御崇政殿受王公百官朝贺如仪
　　七年十月壬戌
　　万夀节自二十二日至二十八日凡七日王以下章京以
　　上俱朝服以国中方避痘停止作乐
