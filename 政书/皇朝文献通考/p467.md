<!-- { "loadSidebar": true } -->
　　太祖髙皇帝征辽阳大张鼓吹导引入城
　　康熙十二年正月
　　幸南苑大阅陈设卤簿鼓吹大乐
　　二十九年八月防阅用鼔吹时喀尔喀新附
　　上特行防阅礼陈设卤簿鼓吹大乐
　　三十五年二月
　　亲征厄鲁特噶尔丹陈设卤簿鼔吹大乐前导
　　五月
　　亲征大军凯旋陈设卤簿鼓吹大乐前导
　　九月
　　亲廵北边用鼓吹时
　　上廵行北边经理机务大排卤簿鼓吹前导至十二月班
　　师陈设卤簿鼓吹如初
　　三十六年二月
　　上三举北征陈设卤簿鼓吹前导
　　五月
　　亲征大军凯旋用鼓吹时朔漠荡平大军告捷振旅凯旋
　　陈设卤簿鼓吹大乐前导
　　雍正二年十月平定青海受俘用鼔吹时
　　命将讨平青海于献俘次日行受俘礼工部张设御幄于
　　午门楼楹正中銮仪卫设仪仗金鼓于
　　阙门东西两向设鼔吹大乐于
　　午门外左右
　　驾出太和门銮仪卫大乐鼓吹金鼓全作
　　陞座乐止各官行礼兵部奏献俘囚礼毕
　　驾兴大乐鼓吹金鼓全作
　　还宫乐止
　　乾隆七年定
　　时廵省方铙歌鼓吹是日陈设卤簿
　　驾出宫前导鼓吹振作马上所奏有铙歌大乐二十八章铙歌清乐二十七章乐器有大小铜角金口角防古角金鼓防钹云锣笙笛之属曲名歌词详乐歌门
　　重定
　　大阅铙歌鼓吹銮仪卫陈设骑驾卤簿鼓吹乐部陈设
　　铙歌乐
　　驾出行宫至
　　御营鼓吹铙歌大乐作礼毕
　　驾还行宫铙歌清乐作
　　定直省阅兵鼓吹直省讲武以督抚提镇为阃帅毎嵗于霜降日令本标弁卒校阅于演武塲建大纛行礼军门鼓吹节钺前导阅毕鸣金鼓吹振旅而还
　　重定
　　亲征铙歌鼓吹銮仪卫陈设卤簿鼓吹前列铙歌大乐皇帝出宫导迎鼔吹陈而不作诣
　　堂子行礼毕
　　驾出鼓吹金鼓振作大军启行铙歌乐与
　　廵幸鼓吹同
　　重定
　　亲征凯旋铙歌鼓吹銮仪卫陈设卤簿鼓吹乐器自郊
　　外五里至
　　堂子门外
　　驾入都门大乐前导鼓吹振作
　　重定受俘鼓吹銮仪卫陈设卤簿金鼔乐部陈设铙吹军乐
　　驾出太和门大乐铙吹金鼓振作
　　陞座乐止各官行礼兵部奏献俘囚礼毕
　　驾兴大乐铙吹金鼓振作
　　还宫乐止
　　定宾兴试院鼓吹防试顺天乡试皆奏进试题试前一日五鼓内帘吏传金外帘吏报鼓启门考官跪奉奏章知贡举提调官跪接兴由中道降鼓吹乐作试之明日诸生交巻鼓吹乐作启门序出掲
　　晓之日陈榜于亭舁行鼓吹乐作前导
　　八年九月
　　幸盛京用鼓吹
　　皇上于行营起程至
　　盛京仪仗全设马上鼓吹导引
　　御崇政殿陞座王公文武大臣行礼
　　赐茶毕
　　皇上还宫鼓吹止
　　二十四年定军中纳降鼓吹
　　命将出师如穷冦乞命请降即封章入
　　告得
　　防报可乃诹吉纳降所司先期陈设至日军门鼓吹举礟大将军戎服乘骑出营鼓吹节钺前导登坛升座鼓吹振作降人匍伏乞命大将军宣谕
　　皇帝威德受降降人泥首谢退大将军降坐乘骑还营
　　军门举礟鼓吹振作如初
　　定铙歌凯歌乐时平定西域大功告成特撰铙歌乐十六章凯歌乐四十章铙歌乐器有大小铜角金口角金鼓钹锣小钹云锣海笛笙箎箫管笛司乐七十六人司歌二十人俱服驾衣戴黄翎驾帽领班官四人俱蟒袍补服凯歌乐器有方响防钹星箫管笙笛云锣杖鼓司乐四十八人司歌十二人俱服金夀字袍戴本身暖防领班官四人俱蟒袍补服曲名歌词详乐歌门
　　二十五年二月凯旋郊劳用铙歌鼓吹时将军武毅谋勇公兆惠平定西陲凯旋
　　皇上驻跸黄新庄行宫亲行郊劳是日陈设卤簿大驾
　　设黄幄
　　御座于郊台正中设大纛于南面乐部内班署史等承应之铙歌乐鸣螺军士俱于台左右排立凯歌乐排立于御道左右
　　驾至郊台军士鸣螺铙歌乐作
　　皇上拜
　　天行礼毕
　　御黄幄陞座将军大臣行抱见礼将军大臣囘部人等
　　行礼
　　赐坐
　　赐茶毕礼部堂官奏礼成
　　皇上出黄幄乘骑铙歌乐止停鸣螺马上凯歌乐作驾还行宫乐止







　　皇朝文献通考卷一百七十六
　　钦定四库全书
　　皇朝文献通考卷一百七十七
　　乐考【二十三】
　　夷部乐
　　【臣】等谨按周礼四夷之乐曰韎曰任曰侏离曰僸先王用之于祭祀燕享所以昭大一统之盛也
　　国朝
　　列圣相承化隆无外幅员广逺亘古所无我
　　皇上绍
　　世泽之鸿庥辟无疆之伟业西陲二万余里尽入版图至徳崇勲焜燿万古迄今回部归诚献其国俗乐器列
　　之
　　殿廷与高丽国俳瓦尔喀乐并陈于宴享陈旸所谓中天下而立定四海之民服而役之得其欢心使鼓舞焉君子之所乐也至于西洋论乐颇极精深盖中土律乐失传而逺西之辨调审音实与古法黙相符合
　　圣祖仁皇帝特载其説于律吕正义续编
　　圣意良有在也他如高丽琉球诸国以及新辟西疆内省边境苗民类皆有乐大都随地异宜仍其旧制今遵
　　大清一统志暨各省全志所载敬谨采辑以为夷部乐
　　考于以见
　　皇朝徳威光被中外一家之盛岂仅如周礼鞮鞻氏之
　　所掌而已哉
　　西洋乐律
　　律吕正义续编曰西洋波尔都哈儿国人徐日升精于音乐其法专以音清浊二均逓转和声为本后又有壹大里呀国人徳礼格亦精乐律与徐日升所传源流无二以其所讲声律节奏覈之经史所载律吕宫调实相表里故取其分配隂阳二均高低字谱编集成书使谈理者有实据云
　　五线界声凡度曲之声字不过七音至第八音而仍合于首音因用五线以界之五线四空共九位已足于用或九位之外别有当如之音则上下各畧一短线而得十三音之分或所増短线上下各纪一位则又得十五音之分矣
　　二记纪音凡乐不出刚桑二端故用刚柔二记以纪清浊互易为用之号盖柔乐浊声刚乐清声若夫纯用刚音或纯用柔音则不纪焉如柔乐内间以刚乐声字则用刚纪而知其髙半音或刚乐内间以柔乐声字则用柔纪而知其低半音【如南曲北曲中出调之类】俾人一见而即知其为某声字某宫调也六字定位音之有七传记则以五声二变名之度曲家则以字谱七字名之西法止用六字自下而上曰乌勒鸣乏朔拉其命立音之分则乌上至勒为全分勒上至鸣为全分而鸣上至乏则为半分乏上至朔仍为全分朔上至拉亦为全分夫音七声之度有五全分二半分今止用六字纪之者盖七调之毎一弦第七音之分皆值半音之位故省而不用欲审音全度系何声字必以鸣乏二音之分考之上起之音乏在第四则知第一音为乌乏在第三则知第一音为勒乏在第二则知第一音为鸣下落之音鸣在第四则知第一音为拉鸣在第三则知第一音为朔鸣在第二则知第一音为乏是以度之中但遇半音之分则以鸣乏纪之为其易于上下推寻而不乱也
　　三品明调凡作乐必有高音低音平音之三等若不设一凖则髙低无凭故用上中下三品以纪一曲之始终为何声调也其一曰上品乃自下而上逓髙之调惟有上起而无下落焉一曰中品乃上下适中最平之调此调之声字可上可下也一曰下品乃自上而下逓落之调自最髙音至最低音其中可以兼髙低平三等声字也此三品乃音
　　诸乐之枢纽而为一切声字之门户焉
　　七级明乐用乐名之七级以明弦度之七音盖音诸乐总以声字之清浊互易为用此半音之名所由立也七级之中以三字名之者四以二字名之者三其以三字名之者三之分全而以二字名之者乃除第七分之虚位也第一曰朔勒乌第二曰拉鸣勒第三曰乏鸣第四曰朔乏乌第五曰拉朔勒第六曰拉鸣第七曰乏乌夫七乐名之中以刚柔二记纪于乏鸣二字者盖乏鸣二字原系刚柔二音相交之界他乐名内此二音不能全具故乏音纪以柔号鸣音纪以刚号若刚乐内有杂柔音之处则纪柔号使奏乐者见之即知音系半减而以乏音代鸣音焉或柔乐内有杂刚音之处则纪刚号使奏乐者见之即知音当半加而以鸣音代乏音焉果能以乐名七级熟记于心而以刚柔二纪明练于目以六字精详于耳则一聆乐音即知何者为全何者为半皎然洞悉于胸中矣三品纪乐名七级朔勒乌以上品纪之盖朔勒乌为最低音之分调起低音则必自下渐上故以逓高之品配之使人一见此品即知朔勒乌之纪为上起之调也朔乏乌以中品纪之盖朔乏乌为中音之分调起中音则必可上可下故以中品配之使人一见此品即知朔乏乌之纪为平调也乏乌以下品纪之盖乏乌为最高之分调起高音必自上而下故以逓下之品配之使人一见此品即知乏乌之纪为下落之调也要之第一乐名朔勒乌之乌第二乐名拉鸣勒之勒第三乐名乏鸣之鸣第四乐名朔乏乌之乏第五乐名拉朔勒之朔第六乐名拉鸣之拉皆属上品第四乐名朔乏乌之乌第五乐名拉朔勒之勒第六乐名拉鸣之鸣第七乐名乏乌之乏第一乐名朔勒乌之朔第二乐名拉鸣勒之拉皆属中品第七乐名乏乌之乌第一乐名朔勒乌之勒第二乐名拉鸣勒之鸣第三乐名乏鸣之乏第四乐名朔乏乌之朔第五乐名拉朔勒之拉皆属下品以此乐名次第熟之方能识度曲为何乐名之声字品调也至于弦音七调相旋而三品之中独遇乏与鸣及第七音空位之分上下互移半音之度是以七乐名内惟乏鸣之一乐名纪以半音髙低之二记此又半音与整音不同之一证也
　　半分易字用六字以度音之曲凡声字上起者不出于第六拉字下落者不过于第一乌字则不易名若上起出于拉下落过于乌则以七乐名之第二乐名拉鸣勒第五乐名拉朔勒两乐名内之一字易之易之者声音之高低不易但易其字以纪半音之分既易其字则当继之字仍依其序以足上下溢出之分
