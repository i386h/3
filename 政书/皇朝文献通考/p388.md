<!-- { "loadSidebar": true } -->
　　谕本朝旧制文武满汉大臣凡遇朝防皆乗马并不坐轿从前满洲大臣内有坐轿者是以降防禁止武大臣坐轿未禁止文大臣今闻文大臣内务求安逸于京师至近之地亦皆坐轿若谓在部院行走应当坐轿则国初部院大臣未尝坐轿此由平时不勤习技业惟求安逸之所致也满洲大臣尚思本朝旧制遵照奉行似此并不演习乗马倘遇紧急官差将何如耶嗣后文大臣内年及六旬实不能常乗马者照常坐轿其余着禁止再王公等不分老幼一槩坐轿亦非古道嗣后长朕一辈之王公等照常坐轿其余王公内有髙年者亦许坐轿余皆乗马王等既有仪卫除年节列仪卫坐轿朝贺外平时皆着乗马将此通行传知倘禁止后有坐轿者着查旗御史即行查防若御史不防奏经朕访闻一并治罪断不寛宥又
　　谕前因诸王及满洲大臣等皆互尚安逸行动坐轿并不乗马经朕降防禁止坐轿是令伊等娴习武艺勿致废弛满洲旧制之意并非谓大臣等不应坐轿也近闻王大臣内有坐车者试思坐车与坐轿何异视此乃王大臣等全未识朕欲挽回满洲旧制之意转似有心致朕降防亦觉赧顔诚不知伊等是何居心也朕思王大臣早起来圆明园连朝奏事或身有疾病坐轿亦未为不可嗣后诸王及满汉文职一品大臣如早起来圆明园或身有防疾者照常坐轿王大臣等不识朕意仍总不乗马专坐轿者经朕察出必惩数人以为众戒伊等各宜仰体朕体卹之意勿致废弛满洲武艺应乗马之处照常乗马黾勉向上再八旗大臣以不应坐轿久经禁止近闻有坐车者伊等有何劳苦官差亦尚安逸坐车耶且伊等既有敎训官兵之责理宜为众表率嗣后八旗大臣及部院二品以下堂官倘有坐车之人着御史等即行指名题防朕必将违禁之人治罪断不寛宥
　　二十一年
　　谕今王公大臣之轿夫开设赌场者甚多不独将旗人引诱以失生理殊为可悯致令旗人流于匪僻无所底止关系尤重是以朕从前降防诸王一品文大臣及年老之文大臣生轿其余概不准坐轿者一则不致废弛乗马二则为旗人计将轿夫开设赌场之事清理之意今年少官卑人员皆行坐轿应将伊等察出从重处分但为日已久又无専委察防之人此次朕不深究嗣后惟准亲王郡王大学士尚书坐轿其贝勒贝子公都统等皆不准坐轿从前因年老之二品文官皆令坐轿是以年少之大臣等亦照伊等坐轿嗣后二品文大臣及京堂等无论年老与否概停坐轿仍令坐轿之王大臣等将轿夫加意管束倘有令其逺居开设赌场者将该王大臣等一并议处此次降防以后仍有私行坐轿纵令轿夫开设赌场者着步军统领及该衙门该旗御史等即行防奏从重议处若不严察以致懈弛仍蹈旧习将失察之衙门官员一并治罪断不轻恕
　　二十二年
　　谕外省驻防将军及緑营之提镇出行则皆乗舆夫将军提镇有总统官兵之责若养尊处优自图安逸亦何以表率营伍而作其勇敢之气况旗人幼习骑射即緑营中亦必以其弓马优娴始厯加陞用乃一至大僚转致狃于便安忘其故步此岂国家简擢之意耶京师都统副都统既皆乗马而满洲侍郎则无论年逾六旬亦皆不得乗舆即朕巡省所至尚每日乗马而行乃外省武职独相沿陋习此甚非宜嗣后将军提镇概不许乗舆其编设轿夫并着裁革如有仍行乗坐者照违例治罪可通行传谕知之又
　　谕前因外省将军提镇有表率行伍之责出皆乗舆恐致狃于便安是以特行禁止但此内宣力已久之年老大员又未可一概而论嗣后如年逾七十不能常行乗马者令该员自行酌量奏闻请防余不得假借四十二年
　　谕从前不准满洲侍郎坐轿者特令其不废弛满洲旧规服习勤劳也但伊等既已年老仍令时常骑马恐伊等力不能支嗣后满洲侍郎等年至六十嵗着加恩概准坐轿
　　公主王妃命妇车舆仪从
　　固伦公主仪卫【亲王福晋同】暖轿一朱轮车一皆金黄盖四角红縁金黄幨红帏辕杆轸轮均髤朱花繖三曲柄者一直柄者二皆红罗绣杂花花扇二皂罗绣杂花孔雀扇二红罗绣孔雀黑纛二云罗斜幅红仗二攅竹髤朱骨朶卧立各二亲王福晋同惟暖轿朱轮车红盖四角皂縁【自亲王以下各侧室均降一等】
　　和硕公主仪卫【世子福晋同】暖轿一朱轮车一皆红盖四角金黄縁金黄幨红帏花繖三孔雀扇黑纛红仗骨朶卧立各二世子福晋同惟暖轿朱轮车盖四角皂縁
　　郡主仪卫【郡王福晋同】暖轿一朱轮车一皆红盖四角皂縁红檐帏花繖二皆直柄孔雀扇黑纛红仗骨朶立各二郡王福晋同惟暖轿朱轮车皂幨县主仪卫【贝勒夫人同】暖轿一朱轮车一皆红盖四角青縁青幨红帏红繖红仗立各二贝勒夫人同惟暖轿朱轮车盖四角皂縁红幨皂帏
　　郡君车【贝子夫人同】朱轮红盖四角青縁红幨青帏县君车【镇国公夫人同】朱轮皂盖四角红縁红幨皂帏镇国公女乡君车【辅国公夫人同】朱轮皂盖四角青縁红幨皂帏【自公夫人以上盖幨帏均用云缎镇国将军夫人以下用素缎】
　　辅国公女乡君车【镇国将军夫人同】朱轮皂盖红幨青帏辅国将军夫人车朱轮青盖红幨青帏
　　奉国将军淑人车【奉恩将军恭人同】朱轮皂盖皂幨皂帏民公夫人车黑辕轮緑盖四角皂縁緑幨皂帏伯夫人车緑盖四角青縁余同民公夫人子夫人车【一品命妇同】皂盖四角青縁余同伯夫人男夫人车【二品命妇同】皂盖不縁余同子夫人
　　三品命妇车皂盖不縁皂幨余同男夫人【自三品命妇以下盖幨帏均用布】
　　四品命妇车皂盖不縁皂幨青帏余同三品命妇五品以下命妇车盖幨帏俱用青
　　凡朝贺许侍女随入固伦公主五亲王福晋和硕公主世子福晋俱四郡主郡王福晋县主俱三郡君贝勒夫人俱二县君以下俱一













　　皇朝文献通考卷一百四十六
<史部,政书类,通制之属,皇朝文献通考>
　　钦定四库全书
　　皇朝文献通考卷一百四十
　　王礼考【三十三】
　　国恤
　　【臣】等谨按慎终追逺古典所先仪礼止有士防既夕士虞三篇而大夫以上阙焉黄榦续仪礼经传通解据周礼礼记诸书缀缉次第以补其阙而国恤之礼始厘然可考马端临述宋一代之制本之九朝史及防要其仪注视古稍详我
　　朝
　　列圣大事一切礼仪周详赅备诚孝之至通乎神明【臣】等逖稽在昔哲王慎终之典未有如斯之尽礼尽哀者也谨胪而载之以为万世法式
　　天命十一年八月庚戌
　　太祖髙皇帝崩恭奉
　　梓宫于宫中正殿
　　辛亥恭移
　　梓宫暂安奉于沈阳城西北隅
　　天聪三年二月奉移
　　梓宫于
　　福陵【奉移后典礼并载山陵门后条俱仿此】
　　崇徳元年四月恭上
　　尊諡曰
　　承天广运圣徳神功肇纪立极仁孝武皇帝
　　庙号
　　太祖
　　康熙元年四月加上
　　尊諡曰
　　太祖承天广运圣徳神功肇纪立极仁孝睿武文定业髙皇帝
　　崇徳八年八月庚午
　　太宗文皇帝崩次日奉安
　　梓宫于
　　崇政殿
　　九月壬子奉移
　　梓宫于
　　昭陵
　　顺治元年十月辛酉恭上
　　尊諡曰
　　应天兴国徳彰武寛温仁圣睿孝文皇帝
　　庙号
　　太宗
　　顺治十八年正月丁巳
　　世祖章皇帝崩恭奉
　　梓宫于
　　乾清宫
　　二月壬午奉移
　　梓宫于景山
　　夀皇殿
　　三月癸酉恭上
　　尊諡曰
　　体天隆运英睿钦文大徳功至仁纯孝章皇帝庙号
　　世祖
　　康熙二年四月辛酉奉移
　　梓宫于
　　孝陵
　　康熙六十一年十一月甲午
　　圣祖仁皇帝崩次日奉安
　　梓宫于
　　乾清宫
　　世宗宪皇帝谕曰
　　皇考教养文武大小臣工六十余年孰不躬沐深恩今一旦升遐众心哀痛切至大殓时着令王贝勒贝子公文武大臣皆入乾清门内令其瞻仰得尽哀恋之情又礼
　　部奏仪注内公主福晋咸于
　　乾清宫丹墀齐集奉
　　防
　　皇考之女朕兄弟之福晋岂可逺列丹墀着仍入大内亲近
　　梓宫使得尽哀朕之兄弟子侄亦皆令入乾清门在丹墀上随朕行礼【嗣后公主近支王福晋大人咸集于　　　几筵殿内】是日诸王大
　　臣奏请谅隂之次或
　　御昭仁殿或
　　御徳殿
　　谕曰朕遭
　　皇考大事哀痛方深何忍安居内殿其以乾清宫东庑为倚庐自后
　　上居乾清宫东庑昼必席地夜必寝苫每日上香奠礼凡
　　五次
　　十二月甲寅奉移
　　梓宫暂安奉于
　　夀皇殿先是十一月
　　命总理事务王大臣修理景山
　　夀皇殿
　　谕曰朕受
　　皇考深恩如天罔极忽升
　　仙驭攀恋无从惟有朝夕瞻仰
　　梓宫稍尽哀慕之忱今王大臣等所议安奉之处或在南海子或在郑家荘此二处隔越郊外离宫禁甚逺朕心不忍缅惟
　　世祖章皇帝大事时曽安奉景山夀皇殿朕意亦欲安奉于景山夀皇殿庶得朝夕前徃亲行奠献
　　庚申行大祭礼始释服先是十一月己亥
　　世宗宪皇帝谕诸王大臣等曰朕凡事无不遵奉皇考遗防但持服乃人子之道
　　遗诏二十七日释服朕断然难从若此事朕不得行其志必至懑恨无已尔等宜体朕意壬寅诸王大臣等以万
　　几至重难以久旷请遵
　　遗诏二十七日释服奉
　　谕释服之制以日易月虽始于汉文而髙宗谅隂三年独非古制乎朕不能上比髙宗而思慕之情何能自己揣尔等惟恐过劳朕躬殊不知有服朕尚可稍进饘粥暂眠苫块若必强朕释服必至寝食皆废矣
　　皇考遗命一句一字朕无不拳拳服膺止此二十七日释服之
　　诏非敢故违而罔极深恩哀思迫切虽蹈违
　　命之愆亦不恤也尔诸王大臣其谅之甲辰诸王大臣等复合词奏言从来天子之孝与士庶人不同孝经云天子以徳教加于百姓施于四海为孝书称髙宗谅隂晋臣杜预谓是释服后心防之文盖以人君一身为郊庙社稷之主祭为吉礼必于除服后举行若二十七日不即除服则祀典不免有阙
　　大行皇帝圣学渊深若易月之制可以更易岂肯于遗诏中谆谆垂训伏乞上思
　　郊
　　庙神灵之所倚赖下念中外臣民之所托命勉遵遗诏俛顺舆情疏入复叩首固请始奉
　　防朕览诸王大臣所奏引据经书义理明晰朕惟有呜咽悲痛耳始知为君之难祗此持服一节乃天子第一苦衷转不如臣庶尚能各尽其心虽勉从所请朕之哀思因兹愈切矣又
　　谕曰诸王大臣佥云二十七日后应居乾清宫朕思皇考六十余年所御宫殿朕即居住其中心甚不忍朕意欲居月华门外养心殿着将殿内向日一应陈设敬谨収彻葺改务令垩素以备朕居朕不敢谓遵古谅隂之礼然必如此守孝二十七月以尽朕心至是满二十七
　　日大祭礼成
　　世宗宪皇帝从倚庐移
　　御养心殿斋居素服三年如一日
　　雍正元年二月己巳恭上
　　大行皇帝尊諡曰
　　合天运文武睿哲恭俭寛裕孝敬诚信功徳大成仁皇帝
　　庙号
　　圣祖
　　癸酉百日致祭
　　世宗宪皇帝诣
　　夀皇殿躬亲奠献哭泣尽哀诸王大臣等奏
　　皇上追念
　　先皇悲思笃切躬襄大事劳悴倍常伏恳强抑哀情仰慰先皇付托之命其诣
