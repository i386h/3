<!-- { "loadSidebar": true } -->
　　皇帝复位立每献分献官诣
　　从位献爵陞降均如初乐止文德之舞退
　　右三献
　　既终献赞礼郎一人诣祝案前东面立赞
　　赐福胙光禄寺卿就西案奉福胙至
　　皇地只位前拱举退赞引奏诣饮福受胙位恭导皇帝诣第一成饮福受胙位立光禄寺卿奉福胙只立皇帝之右侍卫二人进立于左赞引奏跪
　　皇帝跪左右皆跪奏饮福酒右官进福酒
　　皇帝受爵拱举授左官奏受胙右官进胙
　　皇帝受胙拱举授左官赞引奏拜兴
　　皇帝率羣臣行三跪九拜礼典仪赞彻馔司乐赞举彻
　　馔乐奏贞平之章乐作司玉帛官诣
　　皇地只位前跪叩兴奉黄琮以退乐止
　　右受福胙彻馔
　　典仪赞送
　　神司乐赞举送
　　神乐奏宁平之章乐作赞引奏跪拜兴
　　皇帝率羣臣行三跪九拜礼兴乐暂止
　　右送
　　神
　　典仪赞奉祝帛馔恭送瘗位司祝司帛诣
　　神位前咸跪司祝奉祝司帛奉篚皆三叩兴司香跪奉香司爵跪奉馔兴以次恭送瘗所左右执事官奉
　　列圣位前帛馔香恭送燎所
　　皇帝转立拜位旁西向俟祝帛过
　　皇帝复位立均如进俎时
　　从坛香帛馔仍由东西阶降送瘗所典仪赞望瘗乐作
　　【乐章乐辞与送神同】赞引奏诣望瘗位恭导
　　皇帝由内壝右门出诣望瘗位望瘗分献官各诣东西
　　门外望瘗赞引奏礼成恭导
　　皇帝入大次乐止
　　右望瘗
　　大祭礼成銮仪卫官率校尉设凤亭于
　　方泽子阶下均如初至太常寺卿率属诣各
　　神位前跪三叩兴恭请奉安亭内跪叩如初銮仪校舁亭
　　依次行至
　　皇只室
　　皇地只居中
　　列圣左右南向
　　从位东西相向以次复
　　御礼部尚书上香行礼如初请仪
　　右
　　神位还御
　　皇帝既还大次更衣至外壝神路西乗礼舆出北门外法驾卤簿前导导迎乐作奏祐平之章
　　皇帝回銮王公从各官以次退不陪祀王公百官只迎
　　如常仪
　　午门鸣钟乐止王公随
　　驾入至内金水桥恭
　　皇帝还宫皆退太常寺官彻
　　斋宫斋戒牌铜人送寺
　　右曰
　　銮
　　乾隆三十七年遵
　　防议准
　　方泽坛仪注
　　皇上初升至二成拜位立赞引奏升
　　坛
　　皇上升阶上香还至二成拜位行迎
　　神礼典仪官唱奠玉帛
　　皇上陞阶行奠玉帛礼还就读祝位立以次进俎三献及饮福受胙礼成仍还至二成拜位行谢
　　福胙及送
　　神礼
　　列圣升配
　　北郊仪
　　既行
　　南郊
　　升配之礼即行礼于
　　北郊礼部具疏先期诹吉工部于
　　坛北门外张黄幄敬制
　　升配神位礼工二部尚书上香行礼既成内阁翰林官朝服书字满汉大学士各一人朝服视镌上香行礼各如仪乃诹吉日以
　　闻徧布诸司供备
　　右敬制
　　神位戒办
　　眂牲
　　致斋
　　书祝版
　　阅祝版
　　眂割牲【仪均与夏至大祀同】
　　前二日遣官各一人只告
　　天
　　地
　　宗庙
　　社稷如常告仪
　　右只告
　　前一日有司洁蠲
　　郊坛恭设
　　坛位乃设
　　升配黄幄宝座几案如式銮仪卫设凤亭黄葢御仗于敬
　　制
　　神位黄幄之前是日
　　皇帝诣
　　北郊斋宿周眂
　　坛位大学士恭眂工部以青饰
　　神位题字毕礼部尚书奉安
　　神位并如
　　南郊之仪
　　右眂
　　神位
　　届日所司陈设如式陪祀执事各官咸共其事
　　皇帝诣黄幄次奉请
　　神位只见
　　皇地只恭代行礼乃奉安
　　神位于配幄率羣臣行大祀礼礼成还宫太常寺官恭请神位
　　御皇只室均如
　　南郊之仪
　　右
　　升配













　　皇朝文献通考卷九十五
<史部,政书类,通制之属,皇朝文献通考>
　　钦定四库全书
　　皇朝文献通考巻九十六
　　郊社考【六】
　　雩【祷水旱附】
　　【臣】等谨按古者龙见而雩遇旱而祷以为百谷祈膏雨以为民请命皆王者敬天勤民之心也我
　　朝凡遇水旱或
　　亲诣祈祷或遣官将事皆本诚意以相感格不事虚文
　　初立
　　神只坛以祷水旱雩祀既举礼仪修备间或遣祷山川
　　悉准古典谨考
　　国史备载于防
　　顺治十四年四月癸卯
　　世祖章皇帝以旱祷于
　　圜丘是嵗四月不雨
　　世祖躬行祈祷率羣臣致斋三日官民衣浅淡色服禁屠
　　宰不理刑名至期
　　皇帝素服诣
　　圜丘不设卤簿不除道不奏乐不设
　　配位不奠玉不饮福受胙余行礼如常仪遣官致祭方泽
　　社稷坛
　　神只坛应时大雨越三日遣官行告谢礼
　　【臣】等谨按
　　本朝定制嵗遇水旱则遣官祈祷
　　天神
　　地只
　　太嵗
　　社稷至于
　　亲诣
　　圜丘即大雩之义初立
　　天神坛于
　　先农坛之南以祀
　　云师
　　雨师
　　风伯
　　雷师立
　　地只坛于
　　天神之西以祀
　　五岳
　　五镇
　　四陵山　【今为五陵山】
　　四海
　　四渎
　　京畿名山大川
　　天下名山大川【详见第十卷】于礼本无専祀惟祈雨则修祀事义与雩同既行常雩间有不雨仍遣官祗告以祈甘雨雨潦祈晴冬旱祈雪亦如之祈而应则报祀礼仪皆同直省各令建坛致祭常雩祈报皆循定制行礼
　　十五年六月以久旱祷雨遣官诣各
　　坛致祭
　　十六年五月以久雨祈晴遣官诣各
　　坛致祭如祷雨礼
　　十七年六月丙申以久旱祷雨于
　　圜丘
　　世祖章皇帝歩行诣
　　南郊斋宿行礼是年亢旱日久五月中遣官分诣各坛防祷如礼六月壬辰
　　谕礼部今夏亢日久农事堪忧朕念致灾有由痛自刻责谷为民天非雨不遂竭诚祈祷积有日时乃精诚未达雨泽尚稽昼夜焦心不遑启处兹卜于月之十三日预行斋戒黎明歩至
　　南郊于夜子刻祭告
　　圜丘恳祈甘霖速降以拯灾黎若仍不雨则再行躬祷务回
　　天意又
　　谕祭告为民请命应先诣
　　郊坛洁诚斋戒十三日歩至
　　南郊即于彼处斋戒三日以十五日之夜子刻祭告十三
　　日丙申
　　皇帝率诸王文武羣臣素服歩至
　　南郊斋宿是日早四际无云顷之隂云宻布甘霖大沛越
　　三日戊戌行祀礼于
　　圜丘祭毕雨复降越四日辛丑遣官行告谢礼是时礼部奏请修举名山大川及古帝王圣贤祀典从之康熈四年三月旱
　　命礼部遣官同河道总督朱之锡往泰山祈雨
　　十年四月壬辰
　　圣祖仁皇帝祷雨于
　　圜丘是嵗自春入夏亢阳不雨
　　谕防深自刻责即诣
　　天坛祷祀前期致斋三日素服诣
　　坛致祭旋以甘霖沾足遣官告谢俱与顺治十四年同
　　十七年六月丁亥
　　亲祈雨于
　　圜丘是嵗夏旱
　　谕礼部朕惟天人感召理有固然人事失于下则天变应于上防如影响岂曰罔稽今天气亢禾苗枯槁朕夙夜靡寜力图修省躬亲斋戒防祷甘霖尔部择期具仪来奏前期致斋至日自西天门歩行至
　　坛行礼时甘霖大沛仍歩出西天门乘马回宫十八年四
　　月十九年四月皆以祈雨
　　亲诣行礼
　　诏谕修省直言得失清理刑狱得雨告谢皆同
　　二十二年六月以天气亢旱
　　命建坛祈祷即日雨
　　二十六年五月丁酉
　　亲祈雨于
　　圜丘是月以天旱
　　谕九卿等曰京师为天下根本之地乃防月不雨朕甚忧之欲躬行祈祷大小臣工宜尽诚斋戒毋循故事至期
　　素服乘马自西天门歩行至
　　坛行礼
　　御制祭文曰臣以躬仰承
　　天眷抚育羣黎兢兢业业惟恐陨越迩日自春徂夏雨泽愆期京辅亢旸深懐疚惧良由眇躬不徳政未咸宜大小臣工罔尽厥心惟君臣之咎于亿兆何辜前者循省已过诏告四方而灵雨尚未霑足浃旬仰望弥切焦劳兹特洁蠲吉日率励羣工实图洗心斋祓将事呼吁上帝切望
　　慈休伏冀
　　俯鉴诚恳大沛甘霖俾兆民之咸苏惟邦家之有庆引领郊坛尚祈
　　昭格谨告祭毕
　　回銮甘霖立降雨有香气越日遣官告谢如仪
　　二十八年六月丁未以旱
　　御制祭文遣官祷雨于
　　圜丘
　　五十五年五月
　　驻跸热河以天旱减膳斋戒
　　谕京师防诚祈雨越七日雨始复常膳
　　【臣】等谨按水旱之灾闗乎天运治世所不能无然圣贤之心则无事不惕厉靡已敬考
　　圣祖仁皇帝康熈五十六年冬
　　谕诸皇子及大臣等曰京师初夏每少雨泽朕临御五十六年约有五十年祈雨每至秋成悉皆丰稔昔年曽因暵旱朕于宫中设坛祈祷长跪三昼夜日惟淡食不御盐醤至第四日歩诣
　　天坛防祷油云忽作大雨如注歩行回宫水满两鞾衣尽沾湿后各省人至始知是日雨徧天下又
　　谕曰礼部于各寺庙祈雨所用僧人道士但务虚文殊无实意大约每月十八二十二十二二十四等日往往有雨人多言宜及此数日祈祷朕以为既知有雨何用祷为若知有雨而后祷此心便已不诚矣总之天行不齐多赖人事补救朕仓有余粟帑有余金随时随地皆可赈济故虽逢旱嵗亦不能灾也恭诵
　　王言敬稽前事仰见六十年中祈祷之诚感格之理虽尧
　　汤弗逮葢编纂有不能详者焉
　　雍正元年五月防旱甲申
　　世宗宪皇帝谕礼部防诚祈祷诸大臣各敬谨斋戒至于
　　己亥
　　世宗减膳斋戒精防致祷甘雨大霈羣臣谆请乃照常进
　　膳
　　二年二月辛未
　　亲诣黒龙潭祷雨黒龙潭在都城西北金山之麓潭有黒
　　龙祷雨輙应【详见羣祀】
　　圣祖时建庙致祭是年旱乃
　　亲诣拈香致祷越数日
　　世宗亲祭
　　歴代帝王庙甘雨大羣臣衣尽沾湿各加
　　恩赐
　　御制喜雨诗羣臣敬和
　　五年七月以久雨
　　世宗斋戒祈晴时自初八九日隂雨连绵
　　世宗在圆明园行宫斋戒防祷十一日午刻冒雨歩行至恩佑寺
　　圣祖仁皇帝御容前防诚叩恳雨势遂缓次日晴越一日
　　复雨乃诣
　　大髙殿防祷于
　　上帝行礼毕回宫雨止天晴
　　九年六月京师旱
　　世宗斋心祈祷命羣臣设坛祈雨即日大雨
　　【臣】等谨按
　　世宗宪皇帝十三年中偶值亢旱无不斋居防祷精诚感
　　应史不絶书谨载数事以见敬
　　天忧民之意始终如一日云
　　乾隆二年六月以天时亢旱遣官致祭
　　天神
　　地祗
　　太嵗各坛及
　　四海之神
　　七年五月増
　　神祗坛祈雨乐章是嵗夏旱
　　皇上亲祷黒龙潭复
　　命于
　　神祗坛祈雨増用乐章其后十七年礼臣奏言旧例祈雨惟祈告于坛而不奏乐自乾隆七年始増乐章揆之一应因事祗告之礼均不作乐殊未画一至甘雨霑足报祭之时仅用酒果脯醢与祈告相同又与报祭之礼未称请嗣后各坛告祭停止作乐至报祭时均应加笾豆牲牢即将
　　神祗坛乐章用于报祭
　　诏令更议之寻奏言凡祈雨之祭时当待泽孔殷蠲诚致祷与因事祗告之礼原有不同仪文自宜周备今奉
