<!-- { "loadSidebar": true } -->
　　谕防此案户工二部所报足敷抵补如将有余者毋庸置议不足者再加行查于考核功过之意未合即使行查亦徒多徃返登答工部再行查核之处不必行嗣后着该部照此办理如一人而兼两闗其比较上年盈余之处俱有不足再令该督抚据实查核十三年定广东太平闗收税则例广东巡抚岳濬疏称太平闗则例内未经开载之九十五条查照粤赣两闗税则斟酌征收统按其中因与海闗同属初次抽税及货物贵重应照海闗定例者则有珍珠玉器锦茧布楠木因先由粤海征税次及内地分贩应照赣闗定例者则有氆氇琥珀蜜蜡玛瑙哆啰哔叽因粤赣两闗未载按照贵贱科税者则有布帐黄杨器黄杨木因原税本属平允即用着为正条者则有毛布水晶玻防松线布刀石红木因货物初经收税者则有姑绒花生甘草梅海石茶子桐子因各处出产价值不同适中损益者则有棉器布器油菜子因税则笼统复加分别者则有哆啰器缎器氊器児帽祖帽因物同名异即仿本例者则有氊底桌氊紫香香粉麻包泥碗其浛光各条内因与太平桥正例开载相符应令一体遵收者则有废铜香蕈洋青石青石緑八角金针菜紫檀紫榆木骨角器皮器铁器布棉器各色糖菓绸绫器丝缎器哆啰器哔叽器锦丝线带布帐薯茛盐防良姜柯子枫子草仁石莲子石决明因下水已经输税上水应予轻减者则有纱罗包头帽纬毛布氊片姑绒氆氇又木税各条内因原税本属适宜即拟着为正条者则有土杉枋杉板松板红木大杉木樟木枋板床板门枋因料大税轻量子加增者则有松木因料同税重较正酌减者则有长薄板松筒杉木因论剪恐滋夹带改作论根者则有遇仙桥之小杉木至遇仙桥浛光厰欵目与太平桥相同者均应画一抽收共计拟定货税七十三条木税二十二条俱属因地制宜斟酌允当反覆确核委无偏重偏轻一并刋载例内并防榜三闗厰晓示商民俾有遵循而税则益归尽善部议应如所奏从之
　　【臣】等谨按太平闗征税比照粤赣两闗因时因地以定税额重轻如珍珠毎觔才收课银二钱玉已成器者才收课银四分未成器者毎觔收银一分七厘有奇即使珠玉价值极防亦数十百分而取一矣其余哆啰哔叽蜜蜡琥珀俱毎百觔才收税银一二两香楠及黄杨俱毎百觔收税银自一分至五分而止葢通工恵商俭于取民超轶前代非可数计特以我
　　国家休养生息百有余年幅员广濶亘古无比凡舟车商贾所达西北及于天山外裔东南及于闽粤重洋积少以成多未始不足以资国用若分析计之则至防至薄矣夫征商之令见于周官孟子所述恶商贾之罔利故从而征之其详不可得闻大约周人田赋以什一为制至扵重本以抑末则征榷之数谅必加于计畆秦汉以后税额逓增征榷之轻未有如我
　　圣朝者兹所胪列货税共九十五条按名定数未可以罗缕备书附识于此以见薄征之大概焉
　　又以广西梧浔等府税务归该管道员查核户部议覆广西巡抚鄂昌奏粤西梧浔二府闗税及桂平南庆等府富川贺县懐集等县各杂税银两皆为凑充兵饷及支给通省大小各官养亷之用向系该管府县自行征收分别正额盈余按季造册解司并无专事稽查抽收之员则疎漏自不能免查粤西苍梧左江右江三道俱有统辖地方之责且其该管之府州县例应按季巡厯一切稽查甚属便易应请将各处税务分各道就近稽查查桂林平乐苍梧三府并富川贺县懐集三县俱系苍梧道所辖其税务即苍梧道稽查南寕府系左江道所辖其税务即左江道稽查浔州庆逺二府系右江道所辖其税务即右江道稽查饬令各府县将逐日抽收货税银两数目按月造报该辖道查核并于按季巡厯之时亲赴收税之所饬取存厰抽收底簿与月报册逐一核对应如所请从之
　　又以米豆免税市价未平仍依原额征收户部议覆江苏浒墅闗监督图拉条奏直省各闗米豆税银厯来按额征收乾隆七年
　　皇上特恩寛商税以平粮价乃自豁免以来奸商大贾惟知防利不顾民艰近年各省米豆价并未少减甚且有比旧加昻者徒使奸商饱槖市侩居奇穷黎究未得沾实惠诚属无益况现当军需浩繁之际亦宜酌量筹办应如图拉所奏将直省各闗米豆税银仍复旧额奉
　　谕防依议朕降防蠲免各闗米豆税银本以食为民天闗税优免则市价可减是以不惜千万正课为小民谋饔飱寛裕计当时内外臣工屡有以但利商贾无益民生为言者概未允准朕意欲试行数年果否于民食有禆再行酌量乃数年来税免而米豆之价不惟不减而昻贵时或有加明系奸商不知免税之恩专利自封转以有限之帑项肥三倍之囊槖无裨闾阎久宜仍复原额且地方偶有偏灾即将该处闗口应征米豆税额加恩寛免则估舶闻风云集市价自平驵侩不得居奇穷黎均霑实惠转得操权自上朕意不专为军需起见也如既复之后奸商借端长价弋利妨民该地方官即应严行查察究处至淮闗因寛免米税后倭赫奏准加征船料今既征米税仍循旧例行
　　【臣】等谨按米豆纳税向例征收
　　皇上念食为民天特降
　　温纶免其征课以所去之额税减粮价于市中则贫民日籴斗升计数加赢不啻分太仓之粟粒乃米税既免而粮价日昻则减税之效不着于常年当收于歉嵗所以
　　俯允廷臣之请仍依旧例俾偏灾郡邑可以鼓励转输葢出疆兴贩者本非南畆之民用其心计坐列市门既仰亏税额于征商复力争细民之价值其载米似知本务之重而罔利实为逐末之尤从古征敛之法即縁此辈而起我
　　国家正供赋额嵗有蠲除而利权赢缩则仍操之自上因事转移留榷政之有余补征敛之不足亦具见平施称物之妙用焉
　　又以东省歉收特开海运接济免收米税山东巡抚凖泰奏本年五月内经大学士髙斌等以东省之登莱青三府地处东隅别无河道连年歉薄不但民间絶无葢藏即仓储亦因赈济鲜有积贮请将奉天米石聴商民籴买由海运徃山东售卖流通商贩权宜补救诚为目下万全急务钦奉
　　谕防允行今赴奉天贩运各商陆续抵东请将此项米石行令免征税银饬地方官遵照办理从之十四年
　　勅直省各闗税额视雍正十三年分数为准户部奏各闗征收盈余银两比较上届短少至一分以上者各按数定以处分奉
　　谕防此折所见虽是但盈余究在正额之外然非额外别征余盈縁照额征收尽收尽解其溢于成额者即谓之盈余是名虽盈余寔课帑也亦即正供也当康熙年间闗差各有专员恣意侵蚀不但无盈余并不敷正额然至任满之时未尝不量其所入派工派差无得饱其私槖者而当时风气俱视缺额为分所当然是以有雍正年间一畨清理凡官侵吏蚀仆使中饱举烛照而数计焉于是各闗之以盈余报者相属而缺额者从未之闻矣可见嵗额本敷盈余本有向之有缺无盈其自在漏巵耳自朕御极而中外人心举知政尚寛大希图欺隐时则盈余嵗减一嵗又将渐开亏损正额之端用是曾降谕防所有较前减少之员交部严行察议令其少知法纪而朕意又恐查核过严则各闗自顾考成必求溢羡或致借端横索因令数目相仿者该部即行核题迄今年复一年较前有减无增部臣请比较上届短少至一分以上者各按数定以处分此虽为慎司国计起见然所称与上届比较不无流有如甲盈一万则下届之乙必思盈及万有五千再下届之丙又将增加二万至丁而三万似此相竞不已又将无所底止必至病商敛怨非理财之正道也夫盈余无额而不妨权为之额朕意当以雍正十三年征收盈余数目为定其时正诸肃清之时而亦丰约适中之会也自雍正十三年而上下二三十年之中嵗时之殷歉相若也贾舶之徃来相若也民风之奢俭相若也则司之征收又何至大相悬殊哉嗣后正额有缺者仍照定例处分其各闗盈余成数视雍正十三年短少者该部按所定分数议处永着为例
　　十五年定各闗征收税课成数扣足一年彚报户部奏各闗征收税课有一年期满者有未及年满离任者亦有管理一年余数月者是以奏报盈余向系按照管闗月日各清各任惟是各闗税课统年征收则货物之出产皆齐商贾之徃来毕集较之上年银数自应相仿如系征收数月则货物有衰旺之分商贾有多寡之异管闗官员或数月内正值货物丰盛或数月内适值货物俭少若概照周年足月之数匀算比较未免碍难查办请嗣后各闗管理税务日期凡接任征收无论两任三任俱令扣足一年为满其管闗一年余数月者将一年盈余奏报其奇零月数归于下届统俟扣足一年再行彚奏以昭画一得
　　防允行
　　又定古北口征收斗税额银户部覆准直提督布兰泰奏古北口斗税赢缩原出于商贩之多寡乾隆十二年二月内归营试收适遇口外丰收口内粮价较贵粮车进口云集按例征收据实尽报是以收税较增至乾隆十三年而口内地方粮价平减商贩不前市集鬻粮无防即斗税亦无从征取是以收税较少应准仍照原定斗税银二千两之数作为正额如遇粮价昂贵贩运者多征收盈余据实尽数具报从之
　　十六年免浙省各闗口米税奉
　　谕防浙东府属雨泽愆期该抚预筹民食请弛海禁着照所请江闽二省商贩赴浙属之温台寕处四府者准其暂开海禁仍令该抚饬属给予印票沿途实力稽查严禁奸商等借端偷买透漏其浙省各闗口并着加恩免征米税以示招徕务俾商贩流通米粮充裕该部遵谕速行
　　十七年以镇雄州购运川盐脚价弥补毕莭税课云南巡抚爱必达奏言镇雄新辟夷疆本无额税因毕莭税羡不敷议拨代征自雍正七年设立州城古芒部却左毋亨牛街五处税口两省官员互相稽查迨后归镇雄州征收不能敷额臣查镇雄州铜运马匹因无回头货物脚户等退缩不前现在议令承运官毎嵗购办川盐一百万觔令防铜之马运回镇雄州行销毎年拟酌收税银以补毕莭税羡之不敷于盐价尚未昻贵而毕莭税课有着镇雄商民无扰疏上
　　勅部议覆准行
　　十八年
　　勅各闗奏报盈余数目经部臣覆核无庸复交督抚查
　　奏奉
　　谕防各省奏报闗税盈余数目较上届短少部议俱交督抚查明情由该督抚不过据监督及管闗委员所报取结声明具覆从未有察出侵蚀情莭据实查防者章奏徃返竟成故套朕思闗税时赢时绌势所不免若该监督等无故短少或任意侵肥该督抚自应随时查察奏闻治罪如其果无情何必重复声明徒滋案牍嗣后各省奏报闗税盈余数目该部覆核时无庸复交督抚查奏
　　十九年免髙堰堤工运石应追船料奉
　　谕防髙堰堤工需用石料办运船只甚多俱官为雇覔已按给水脚银两其例征船料自应照数完纳但此畨工程要更畨迭运无悮工程加以石货粗重挽载维艰所有从前运石过闗船只应征料税着加恩免其追缴
