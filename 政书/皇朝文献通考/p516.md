<!-- { "loadSidebar": true } -->
　　水城营游击一人【驻劄大定府水城】中军守备一人千总二人把总四人兵五百名
　　顺治十五年设贵州巡抚标左右二营各游击以下将领八人兵共一千五百名
　　十六年设贵州提督标左右前后四营左营设防将以下将领八人右前后三营各设游击以下将领八人兵共三千名并以次设大定镇黔西镇镇逺镇威宁镇总兵官镇标中左右三营各设游击以下将领八人每镇兵二千二百二十名设平逺协定广协铜仁协平越协安南协贵阳城守协等处副将协标左右二营各设游撃以下官兵设思南营等处防将设毕赤营等处游击设普安营黎平营石阡营盘江营等处守备各分统官兵
　　十八年裁贵州巡抚标左右二营游击以下官兵康熙二年设安笼镇总兵官镇标中左右三营各设游撃以下将领八人兵共二千二百二十名四年裁安南协副将改设游击以下将领八人兵五百名裁黎平营守备改设黎平协副将以下将领八人兵一千名
　　六年以贵州提督自贵阳府移驻安顺府
　　七年裁镇逺镇总兵官改设镇逺协副将左右二营各设游撃以下将领八人兵二千四百名八年裁平越协副将改设游击以下将领八人兵七百四十名裁贵阳协副将改设游击以下将领八人兵九百名
　　十九年复设贵州巡抚标兵左右二营各设游击以下将领八人兵一千五百名
　　二十三年裁黔西镇总兵官改设黔西协副将左右二营各游撃以下将领七人兵共一千八百名又裁平逺协标兵四百二十名左右二营亦设游击以下将领七人兵共一千八百名
　　二十四年裁安笼镇标兵七百二十名铜仁协兵一百名定广协兵三百四十名黔西协平逺协兵各六百名贵阳营兵三百名平越营兵一百四十名
　　三十八年拨黔西协平逺协兵各一百名往东川营其两协标各减存兵一千一百名
　　四十三年增设铜仁协标游撃一人守备一人千总二人把总四人兵五百六十名合原设副将以下将领共十七人兵共一千二百名分左右二营雍正三年裁大定镇总兵官改设大定协副将左右二营各设游撃以下将领八人兵共一千五百名裁平越营兵二十名仍设游撃以下将领八人兵五百八十名裁平伐营石阡营新增营兵各十名仍各设都司以下将领四人兵二百七十名五年设长寨营防将以下将领八人兵八百七十名拨抚标兵一百二十名提标兵二百五十名大定协兵五百名充额其抚标减存兵一千三百八十名提标减存兵二千七百五十名大定协减存兵一千名设安顺城守营游撃以下将领八人兵七百名又拨提标兵三百二十名充额其提标减存兵二千四百三十名裁威宁镇总兵官改设威宁协防将以下将领八人存兵一千名裁定广协左右二营止设副将以下将领八人兵六百六十名又以广西泗城府西隆州地为永丰州改贵州设长坝营游撃以下将领五人兵八百名以湖广天柱营改贵州设防将以下官兵
　　六年裁天柱营防将改设都司以下将领六人兵六百八十三名
　　七年设古州镇总兵官镇标中左右三营各游撃以下将领八人兵共一千七百名设都匀协副将左右二营各游击以下将领八人兵共一千八百名以四川之遵义协改贵州左右二营各设守备以下将领七人兵共一千二百名裁黎平协副将改设游击以下将领十一人兵一千名
　　八年拨长寨营兵二百二十五名往归化营设游击以下将领八人兵八百名其长寨营减存兵六百四十五名拨遵义协兵二百五十八名黎平营兵四百名仁懐营兵四十二名往古州镇合原设兵共二千四百名其遵义协减存兵九百四十二名黎平营减存兵六百名仁怀营减存兵一百五十八名拨平越营兵一百名往丹江并裁凯里营都司改设防将以下将领十五人驻丹江兵一千二百名其平越营减存兵四百八十名又拨天柱营兵四百名石阡营兵一百名往清江协设副将以下将领十七人兵二千名其天柱营减存兵二百八十三名石阡营减存兵一百七十名
　　九年增设大定协标兵五百名合原设兵共一千五百名改盘江营为永安营裁守备改设都司以下将领四人兵二百八十名自盘江桥移驻毛家口河渡裁威宁营防将改设威宁协副将增兵五百名合原设兵共一千五百名拨遵义协兵三十名往仁怀营减存协标兵九百十二名
　　十年增设贵州提标兵三百七十名合原设左右前后四营防将以下将领三十二人兵共二千八百名増设遵义协兵一百八十八名合原设副将以下将领十五人兵共一千一百名增设铜仁协兵八百名合原设兵共二千名裁黄施营游击改设黄平营都司以下将领五人兵五百名又以广西荔波县改贵州设荔波营游击以下将领八人兵八百名
　　十一年设上江协副将左右二营各设游撃以下将领八人兵共二千二百名又设下江营游击以下将领八人兵八百名裁普安营守备改设都司以下将领四人兵二百八十名裁仁懐营守备改设都司以下将领四人兵一百八十八名
　　十三年增设安笼镇标兵三百名合原设兵共一千八百名增设定广协兵一百四十名合原设将领八人兵共八百名裁思南营防将改设游击以下将领八人兵五百名
　　乾隆元年增镇逺协平越营兵各三百名都匀协长寨黄平二营兵各二百名长坝思南天柱石阡四营兵各一百名
　　二年增贵州抚标兵二百二十名合原设兵共一千六百名增贵阳营兵二百名合原设兵共八百名以安顺城守营兵四百名拨还提标合原设兵共二千八百名仍分左右前后四营兵各七百名裁安顺城守营都司改设游击一人守备一人增兵四百名合原设兵共七百名以游撃统兵四百名驻安顺府以守备统兵三百名驻安顺旧州又增归化营兵一百七十五名合原设兵共八百名增设定广协守备一人兵二百名合原设兵共一千名以左营都司驻定畨州右营守备驻高寨后山增平伐营兵三十名合原设兵共三百名增长寨营兵一百五十五名合原设兵共八百名増毕赤营兵一百名合原设兵共七百名又移大定协左营游击一人兵五百名增千总一人把总二人设为水城营其大定协仍补设游撃一人兵二百名合原设兵共一千二百名增黔西协兵一百名合原设兵共一千二百名又增设平逺协守备一人与原设都司分左右二营增普安营兵二百二十名合原设兵共五百名增安南营兵一百名合原设兵共五百名增永安营兵一百二十名合原设兵共四百名移都司驻郎岱山地方其千总仍驻毛家口河渡增长坝营兵三百名合原设兵共八百名增遵义协兵一百名合原设兵共一千二百名增仁怀营兵一百十二名合原设兵共三百名增新增营兵三十名合原设兵共三百名增平越营兵一百二十名合原设兵共六百名
　　是年裁上江协兵四百五十名
　　四年裁镇逺协副将改设镇逺镇总兵官镇标中左右三营各设游击以下将领八人兵共二千四百名
　　七年裁贵州抚标兵一百名安笼镇标兵一百五十名威逺镇标兵二百名镇逺镇标兵三百名大定协兵二百名平逺协兵一百名黔西协兵一百名定广协兵一百名遵义协兵二百名清江协兵二百名铜仁协兵二百名上江协兵二百五十名长寨营兵一百名丹江营兵二百名台拱营兵二百名朗洞营兵二百名贵阳营兵一百名毕赤营兵五十名长坝营兵一百名安南营兵五十名归化营兵二百名下江营兵二百名安顺城守营兵二百名水城营兵一百名天柱营兵五十名永安营兵四十名普安营兵六十名仁怀营兵五十名黄平营兵一百名凯里营兵一百名古州道属兵一百名古州八寨清江丹江台拱都江各防属兵共三百名共裁把总及外委千总把总五十四人十年裁古州镇标兵三百名上江协兵一百五十名朗洞营兵一百名下江营兵五十名清江协兵三百名台拱营兵一百名丹江营兵六十名都匀协分防八寨城兵四十名又古州台拱八寨清江丹江各防属千总把总及原额兵一百名内减存兵各五十名俱裁
　　是年增安笼镇标兵一百五十名仍足原额每营六百名增贵阳城守营兵五十名仍足原额兵八百名即裁平伐营兵二百名拨一百五十名入安笼镇五十名入贵阳营又增设水城营守备一人兵一百名
　　二十七年改清江上江二协中军游击为都司二十九年裁大定协右营都司左营守备各一人三十五年裁古州镇标兵一百五十名拨荔波营兵四十名入上江营拨朗洞营兵五十名入下江营













　　皇朝文献通考卷一百九十
<史部,政书类,通制之属,皇朝文献通考>
　　钦定四库全书
　　皇朝文献通考卷一百九十一
　　兵考【十三】
　　藩部各旗
　　【臣】等谨按自昔帝王声教所讫遐迩咸宾凡在要服荒服之列者要不过使之保塞壖通朝贡而止我
　　圣朝威徳隆盛列部来同絶幕之遥如在宇下北自内扎萨克古及喀尔喀西迄于青海等部统以旗籍以时简其军实审其壮丁其制并同内八旗故入觐则随狝狩之班有事则备徴调之用兵制之盛古未有也其爵系已入封建考其疆域已入舆地考兹谨将其编旗之数分次于左
　　内扎萨克防古
　　科尔沁六旗在奉天锦州二府北邉外
　　左翼旗左翼前旗并于崇徳元年设左翼后旗于顺治六年设右翼旗右翼前旗右翼后旗并于崇徳元年设其左翼旗自本旗外兼统辖前后二旗及郭尔罗斯二旗扎萨克事右翼旗自本旗外兼统辖前后二旗及杜尔伯特扎赖持二旗扎萨克事
　　郭尔罗斯前后二旗在奉天府及吉林北邉外并于顺治五年设
　　杜尔伯特一旗在白都讷及黒龙江将军地西北邉外郭尔罗斯旗之北于顺治五年设
　　扎赖特一旗在白都讷及黒龙江将军地西北邉外郭尔罗斯旗之北于顺治五年设
　　扎鲁特二旗在塔子沟防东北境外喀尔喀左翼旗之北左翼旗于崇徳元年设右翼旗于顺治五年设
　　喀尔喀左翼一旗在塔子沟防东北境外于康熙三年设
　　奈曼一旗在塔子沟防东北境于崇徳元年设敖汉一旗在塔子沟防北境于崇徳元年设土黙特二旗在锦州府西北邉外塔子沟防东境左翼旗于崇徳元年设右翼旗于顺治二年设喀喇沁三旗在永平府口外塔子沟防八沟防境左翼旗于顺治五年设右翼旗于崇徳元年设增添一旗于康熙四十四年设
　　翁牛特左右二旗在八沟防北境并于崇徳元年设
　　阿禄科尔沁一旗在八沟防东北境外于崇徳元年设
　　巴林左右二旗在木兰北境外并于顺治五年设克西克腾一旗在木兰北境外于顺治三年设乌珠穆秦二旗在巴林旗之北右翼旗于崇徳六年设左翼旗于顺治三年设
　　蒿齐忒二旗在克西克腾旗之北左翼旗于顺治三年设右翼旗于顺治十年设
　　阿霸咯纳尔二旂在多伦诺尔防北境外左翼旗于康熙四年设右翼旗于康熙六年设
　　阿霸垓二旂在多伦诺尔防北境外右翼旂于崇徳六年设左翼旂于顺治八年设
　　苏尼特二旗在张家口外镶黄旗正黄旗察哈尔之北左翼旗于崇徳六年设右翼旗于崇徳七年设
　　四子部落一旗在张家口外正红旗镶红旗察哈尔之北于顺治八年设
　　喀尔喀右翼一旗在杀虎口外归化城之北于顺治十年设
　　毛明安一旗在杀虎口外归化城之北于顺治初年设
　　呉喇忒前中后三旗在河套之东北并于顺治五年设
