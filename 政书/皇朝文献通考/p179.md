<!-- { "loadSidebar": true } -->
　　皇朝文献通考卷五十七
　　选举考【十一】
　　举官
　　乾隆二年奉
　　谕防道府等官皆属亲民要职必才干素着亷洁自持者方克胜任是以
　　皇考当日曾令督抚两司各行保举今朕仿照此例着于各省道府官内令督抚藩臬各举所知保举一二员或二三员俱各密封具奏不得会同商酌如所保之人不当日后劣迹败露将从前保奏之上司一并惩治
　　三年奉
　　谕防国家宣猷敷政首重得人而以人事君公尔忘私者乃人臣之大义况身列九卿受恩深重彼徇情妄举者固不足言而视为具文茍且塞责者亦大亏荐贤为国之道也昔我
　　皇祖
　　皇考延揽羣材常降九卿保举之
　　防其滥举非人劣迹败露者每加严谴以示惩儆朕临御以来亦间有所谘访冀收得人之益目今各省督抚皆出朕心斟酌简用其藩臬二司陆续调来引见亦知其大槩至于道府等官乃方面大员职任要目前为州县之表率将来即可递进于两司所当留意于平日以备擢用于临时者着九卿将可为道府之人各举所知秉公举出一二人或二三人用露章启奏不必密封大凡论人之道才品兼长固属甚善但二者不可得兼若才胜于品虽一时涂饰可观而心志不诚根本不固将来荡检逾闲必至难于驾驭若品胜于才虽一时肆应不足而心术端方操守亷洁将来扩充歴练必能不愧循良九卿既受国恩又奉朕防特行询问其所举之员将来除因公诖误情有
　　可原者不将保举官处分外若以劣款被防审实治罪定将保官照滥举非人例处分不稍寛贷
　　又奉
　　谕防科道为朝廷耳目之司闗系甚重向来俱系各部院堂官将合例司员拣选保送翰林院编修检讨亦在拣选保送之列由吏部帯领引见朕亲加拣拔用为科道此定例也但思部院司员及翰林编检人数甚多各堂官保送皆就伊等所见举出统计一衙门官员不过十之二三其余众员朕未经徧览此中或有可任科道而不在保送之列者亦未可定朕意欲将例应考选翰林院部属等官一槩通行引见司员每日在本衙门办事其才品之长短贤否该堂官皆所熟悉着逐名出具考语有由州县行取补用者亦着注明即着该堂官带领引见至编检官员职司文墨其办事之能否未经试验无庸出具考语着掌院学士带领引见朕自有鉴别现在御史员缺应行考选且记名之人即可备将来考选之用至于考选人员着各衙门于圆明园该班奏事之日带领引见翰林院编检人多分作三班部院酌量人数分班每班以二三十人为率记名之后陆续交与吏部俟有御史缺出按其品及俸次开列引见候防补授补用将完之日吏部再将如何考选之处另行请防
　　又奉
　　谕防守令为亲民之官最闗要而边疆之地民夷杂处抚绥化导职任尤重查云贵诸苗向在王化之外为害于地方近来改土设流渐次安辑然疮痍初起元气未复必得循良之员恩信兼着调剂咸宜者令其心志帖服然后可以久安于无事近时督抚于苗疆重地多择能贤以资弹压殊不知矜才喜事之辈饰文貌以欺耳目图声誉以求陞迁非有实心实政以为抚绥化导之本究于苗疆无所禆补夫苗夷虽极顽悍然亦具有人心非不可至诚感动者果得亷静朴质之有司视同赤子勤加抚恤使之各长其妻孥安其田里俯仰优游一无扰累谅无有不可以革面革心者嗣后遇有苗疆要缺应令该督抚慎选贤员以居其任三年之后察其汉夷相安羣情爱戴者保题陞擢以示优奬其有恃才贪功者虽有才干不得轻任以滋事端
　　四年吏部奏请照例行取直隶等省知县二十一员奉
　　谕防朕恭阅
　　皇祖实録内载康熙二十九年吏部以行取知县事照例
　　具奏钦奉
　　谕防行取知县以科道用者甚多科道职任闗系要着九卿各将平昔所知学问优长品行可用者秉公举奏寻据尚书都御史侍郎等于部属知县内举出十二人时彭鹏邵嗣尧陆陇其赵苍璧俱着以科道用此次考选至今称为得人今届行取之年各部属州县内如陆陇其彭鹏等治行卓越者谅不乏人着尚书都御史侍郎遵照康熙二十九年之例各将平日确知之员秉公保举候朕简用此外例应行取之处仍照常举行
　　五年奉
　　谕防从来为治之道首在得人故书美辟门吁俊之风易着拔茅连茹之盛诗曰济济多士礼曰或以徳进或以事举或以言盖自古郅隆之世君若臣所以加意于兴贤育才者固如此其切也朕临御以来时以得人为念不惮再三咨访而所谓出众之才足以慰侧席之求者则未尝槩见昔在
　　皇祖时如汤斌陆陇其辈学术纯正言行相符陈璸彭鹏辈操守清亷治行卓越此数人者允为一时之望至今称之夫以天下之大人才之众岂无有与此数人颉颃者旁招俊乂朕心惟殷举尔所知廷臣是赖况大学士九卿等受国家股肱耳目之寄自当留意于平时尽以人事君之义其有真知灼见者秉公举出以备朕采择焉
　　六年拣选八旗防军前锋分发补用凡八旗防军前锋人等除候本佐领下防军校骁骑校等缺补用外向曾于此等人内拣选补用録旗守偹千总兹奉
　　谕防着八旗防军统领前锋统领于防军前锋内每旗各拣选四名带领引见内务府总管于内务府三旗防军内每旗亦各拣选一名带领引见分发步军统领及两处
　　陵寝总兵官令其在千总上効力行走
　　又奉
　　谕防直隶山西沿边地方緑旗员缺补用满洲官员原议五年期满调囘京城于伊等应陞旗缺补用但年满囘京所习营务尽皆废弃嗣后此等人员内有贤能者于伊应陞缺出聴该督抚提督保题补用其所
　　遗员缺由京补授旗员前去则伊等俱各鼓励奋勉而后人陞路不致壅滞
　　又奉
　　谕防各省知县保举行取皆系居官素优者始膺此选若专以主事陞用缺少人多未免迟滞嗣后此等人员各省督抚有以同知题补者亦准兼用
　　七年奉
　　谕防朝廷定有行取一途原欲州县内陞使知部务部属外用使知民事且此等人拔置言路亦能通达事体有所献纳近来因行取人员陞补无期令其在任候陞于单月补用主事究之缺少人多得用部属者甚属寥寥自应酌量疏通其见在由行取在部之司官着该堂官秉公保举候朕分别简用至从前行取人员内大率拘谨守分之人多而明通干济之才少葢由该督抚止照例将无防罚者咨送即有拣选保举者亦不过以该省次等州县塞责甚非国家立法之本意嗣后各省督抚当行取时务将有守有为声名卓越者举出其有因公防罚者亦准其入选以收得人之效
　　又奉
　　谕防近年以来外省保送年满千总似觉过多伊等一时不能得缺未免转致壅滞嗣后着各省督抚提督于保送时留心拣择如果有才具优长及有军功劳绩者方可咨部引见毋得滥行保送
　　八年
　　敕大学士于编修检讨人员内有能胜知府之任者保举引见
　　又给事中陈大玠奏满汉选用御史将各衙门合例人员咨取彚齐考试从之以时值溽暑难以考试
　　敇吏部于立秋后请
　　防
　　又监察御史李清芳奏选用御史应令吏部将合例人员奏请考试引
　　见不得专重保举得
　　防允行
　　又奉
　　谕防武举内有随帮効力年满人员应以卫千总用者其选用之法按其从前拣选等第分班铨选一等人数无多选期尚速其二等者有数十人三等者多至二百余人每年选用不过三四人甚为壅滞朕思卫千总与营千总虽属有间但武职人员俱尚技勇亦当及其强壮之时而用之且此项武举既系随帮年满非闲散武举可比若迟至二三十年之久方得録用未免精力就衰难为国家宣力所当酌量疏通着该部详悉妥议具奏寻议一等者人数无多补用亦速自应无庸置议请将另班移于二捐班之上改用二等随帮人员所有二班均请借与三等随帮人员补用其本班援例人员倘有赴部投供者则先尽本班人员补用如无赴部投供者仍以三等人员补用从之
　　九年奉
　　谕防向例官员告终养者俟养亲事毕方得补用但旗人囘京与汉人囘籍不同或在旗或在部皆可补用以备驱策永泰到京着该处带领引见请防嗣后旗员告终养者悉照此例行
　　又准武职因病解任照文职之例囘籍调理病痊之日令原籍督抚验看送部
　　上念此例未定之先亦有因病不能留于本省照例告休者其中或有年力壮盛屡次出兵着有劳绩病痊之后坐致废弃行文各省将从前因病告休之游都守备等官囘籍调养今已痊愈而年力尚壮曾经随师显著劳绩领有部劄议叙者俱令原籍督抚验看一体送部引
　　见
　　十二年奉
　　谕防从来亲民莫切于县令而知府表率一郡职任尤重欲望其政平讼理易俗移风非久于其任不可汉宣帝诏曰太守吏民之本也敷改易则下不安民知其将久不可欺防乃服从其教化诚至言也朕临御以来念保安元元守令最要曾向直省督抚屡降谕防但未定有成例俾得遵循是以未见实效即如州县中才具稍优者督抚或奏请调繁或题补陞用知府则荐擢监司在督抚为官择人练达之员试有成效驾轻就熟自较初任为可观究之缺有繁简职守则一繁地固需能员简地独无民人社稷之寄乎知府贤则属县各修其职监司体制虽隆而所职不过分巡转核或专司盐粮转不若知府之责有专成与属县较为亲切今以能胜繁剧之知府擢任监司反若置之闲地不得尽展才猷且此题陞题调不过干办敏防一时见长未必皆古所谓悃愊无华日计不足月计有余循良之选也即果系循卓人地相宜而此地得一良吏即彼地失一良牧孰非赤子孰不当善为抚字而顾数数更易乎况能员既得优加陞调则热中躁进之员惟事逢迎上司要结取誉以祈速化又安望其留心实政尽父母斯民之道也但荣进之念人情不免若非定有成规示以奬励则嵗月淹久必致自隳志气而吏民无识亦谓其不为上司所物色或啓疲玩之习不足以鼓舞人才振起治术汉时守令治行优异辄以玺书勉励增秩赐金宠以车服有爵至闗内侯者两汉循良冠越唐宋今或仿其意而行之守令实能为地方兴起教化劝课农桑兴利除发奸摘伏阜安闾里者定以年限或予以纪録或加级或加衔食俸仍留原任在恬静自守者既得从容展布以收绩效即躁进之人亦知格于成例不致视一官为舍并可潜消奔竞陋习于吏治人心不无禆益嗣后直省守令除特防擢用暨该地方情形不得不奏请调用者许其酌量声明保奏外其如何酌定年限示以优叙俾可久于其任下大学士九卿议行寻议嗣后应题缺出必本任内歴俸五年以上方准拣选调补如此则守令自知歴俸有年方能题调不致粉饰目前希图躁进而本任之事可以实心实力从容展布日积月累官与民相习民与官相安矣然寛其嵗月固得收报最于循良而防示旌又无以树风声于有位洵如
　　圣谕贤能守令宜加优叙以示鼓励并请嗣后知府直州知州府属知州知县应令该督抚每于年底细加访察将曾经陞调各员在任又满三年才守兼优政绩卓著保题到部知府加副使道衔直州加州加知府衔知州加同知衔知县加通判衔注册遇有应陞缺出准其即行题陞
　　十三年奉
