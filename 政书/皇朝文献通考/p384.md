<!-- { "loadSidebar": true } -->
　　长夀幢朱紃贯朱旄五韬以黄纱长八尺围二尺七寸通绣青夀字篆文下垂五采流苏葢髙九寸径一尺穹曲下覆黄缎羃之緑縁垂幨青緑二重皆绣金云龙四角饰铜龙首悬云佩五就缀以金索杆攒竹髤朱长一丈上为曲项加涂金龙首衔环系幢镦以铜鋄银髙五分通髙一丈一尺一寸
　　大驾
　　法驾用四
　　紫幢韬以紫纱通绣花蝶下垂金黄流苏余如长夀幢之制
　　大驾
　　法驾用四
　　霓幢韬以月白纱通绣五色虹霓余如长夀幢之制
　　大驾
　　法驾用四
　　羽葆幢朱紃贯朱旄五上各衔金叶冒以緑革缀金铃四下属朱緌系于杆不加韬葢緑缎羃之红縁垂幨黄红二重不饰龙首余如长夀幢之制
　　大驾
　　法驾用四
　　信旛红缎为之长六尺一寸阔六寸五分通绣花文中衔黄缎一尺三寸阔四寸荷首莲趺金绣信旛清汉文下缀版四寸髤以五采葢红缎羃之蓝縁垂幨青黄红三重余如长夀幢之制
　　大驾
　　法驾用四
　　绛引旛五色缎相间为之长六尺五寸阔六寸五分中绣金龙夹以云文下缀金铃五葢红缎羃之蓝縁垂幨青紫黄三重余如长夀幢之制
　　大驾
　　法驾用四
　　豹尾旛悬豹尾长八尺上衔金叶冒以緑革缀金铃四髙二寸四分径三寸三分加金环系旛杆如长夀幢之制
　　大驾
　　法驾用四
　　龙头竿旛五色缎为之尺寸及绣文如绛引旛之制下缀金铃五葢红缎为之蓝縁垂幨紫緑黄三重杆首为防形横刻龙首系旛下斜出搘之皆木质涂金余如长夀幢之制
　　大驾
　　法驾用四
　　敎孝表节旌红缎为之长七尺三寸阔六寸五分金绣花草文下剡缀金铃三中衔黄缎緑縁荷首莲趺长一尺三寸阔四寸金绣敎孝表节清汉文葢钑铜朶云三髙五寸五分阔九寸旁垂青缎彯带二各缀铃三杆攒竹髤朱长一丈上为矛形木质涂金下注朱旄饰金龙首衔环系旌镦以铜鋄银髙五分通髙一丈一尺一寸
　　大驾
　　法驾用二
　　明刑弼敎旌行庆施惠旌褒功怀逺旌振武旌敷文旌纳言旌进善旌俱如敎孝表节旌之制
　　大驾
　　法驾并各用二
　　金节朱紃贯朱旄八下系朱緌属于杆韬以黄纱绣云龙葢緑缎幕之红縁垂幨红緑二重余如长夀幢之制
　　大驾
　　法驾用四
　　仪锽氅五色缎相间为之如绛引旛之制其葢如旌而无彯带仪锽髙二尺五寸竹节刄衔以龙首贯金钣形如双钺相背龙首系氅杆如长夀幢之制
　　大驾
　　法驾用四
　　黄麾红缎为之如信旛之制金绣黄麾清汉文葢红缎羃之黄縁垂幨紫緑黄三层余如长夀幢之制
　　大驾
　　法驾用四
　　八旗骁骑纛以缎为之各从其色镶黄旗镶白旗镶蓝旗皆红縁镶红旗白縁俱左平右剡绣金云龙縿径四尺二寸斿中径四尺上下各径三尺斜径各二尺二寸五分縁绣火焰周阔八寸正黄旗正白旗正红旗正蓝旗俱正幅亦绣金云龙不加縁縿径六尺斿径四尺杆攒竹髤朱长一丈五尺五分首冠镂金火焰顶注朱旄镦以铁鋄银髙五分通髙一丈六尺一寸五分
　　大驾
　　法驾并各用二
　　八旗防军纛以缎为之各从其色镶黄旗镶白旗镶蓝旗皆红縁镶红旗白縁正黄旗正红旗正白旗正蓝旗縁如旗色俱斜幅绣金云龙縿径四尺八寸斿径六尺五寸斜径八尺五寸縁为火焰形旁垂彯带九尺五寸色与縁同亦火焰形如骁骑纛之制
　　大驾
　　法驾并各用一
　　八旗前锋纛竿顶金盘植豹尾余如骁骑纛之制
　　大驾
　　法驾并各用一
　　五色金龙纛以缎为之斜幅销金云龙不加縁縿径五尺二寸斿径六尺四寸五分斜径九尺一寸杆如骁骑纛之制
　　大驾用五色各八
　　法驾用五色各四
　　銮驾
　　骑驾用五色各二
　　黄龙大纛黄缎为之绣金龙环以流云不加縁縿径四尺八寸斿径六尺五寸斜径八尺五寸杆如骁骑纛之制
　　大驾
　　法驾
　　銮驾
　　骑驾并用二
　　仪凤旗月白缎为之斜幅绣凤间以彩云縁及彯带蓝色为火焰形尺寸如防军纛杆如骁骑纛之制
　　大驾
　　法驾用之
　　翔鸾旗绣鸾间以彩云
　　瑞鹤旗绣鹤间以彩云
　　孔雀旗绣孔雀间以彩云
　　黄鹄旗绣黄鹄间以彩云
　　白雉旗绣白雉间以彩云
　　赤乌旗绣赤乌间以彩云
　　华虫旗绣华虫间以彩云
　　振鹭旗绣振鹭间以彩云
　　鸣鸢旗绣鸣鸢间以彩云自翔鸾旗至鸣鸢旗幅縁彯带及杆俱如仪凤旗之制
　　大驾
　　法驾并各用一
　　游麟旗黄缎为之斜幅绣麒麟髃起火焰间以彩云缘及彯带俱红色为火焰形尺寸如防军纛杆如骁骑纛之制
　　大驾
　　法驾用之
　　驯狮旗绣驯狮髃起火焰间以彩云
　　白泽旗绣白泽髃起火焰间以彩云
　　角端旗绣角端髃起火焰间以彩云
　　赤熊旗绣赤熊傅两翼髃起火焰间以彩云黄罴旗绣黄罴傅两翼髃起火焰间以彩云辟邪旗绣辟邪髃起火焰间以彩云
　　犀牛旗绣犀牛髃起火焰间以彩云
　　天马旗绣天马傅两翼髃起火焰间以彩云天鹿旗绣天鹿髃起火焰间以彩云自驯狮旗至天鹿旗幅縁彯带及杆俱如游麟旗之制
　　大驾
　　法驾并各用一
　　青龙旗青缎为之斜幅不加縁绣金蹲龙衔火珠
　　间以流云縿径五尺二寸五分斿径六尺四寸五分斜径九尺杆如骁骑纛之制
　　大驾
　　法驾用之
　　白虎旗白虎为之斜幅不加縁绣金蹲虎髃起火焰间以流云
　　朱雀旗红缎为之斜幅不加縁绣金朱雀间以流云
　　神武旗黑缎为之斜幅不加縁绣金龟蛇相纠间以流云
　　江渎旗红缎为之斜幅不加縁中正方绣江渎河渎旗白缎为之斜幅不加縁中正方绣河渎淮渎旗蓝缎为之斜幅不加縁中正方绣淮渎济渎旗黑缎为之斜幅不加縁中正方绣济渎东岳旗青缎为之斜幅不加縁中绣东岳
　　西岳旗白缎为之斜幅不加縁中绣西岳
　　南岳旗红缎为之斜幅不加縁中绣南岳
　　北岳旗黑缎为之斜幅不加縁中绣北岳
　　中岳旗黄缎为之斜幅不加縁中绣中岳
　　土星旗黄缎为之斜幅不加縁中金绣土星木星旗青缎为之斜幅不加縁中金绣木星金星旗白缎为之斜幅不加縁中金绣金星火星旗红缎为之斜幅不加縁中金绣火星水星旗黑缎为之斜幅不加縁中金绣水星自白虎旗至水星旗縿斿及杆俱如青龙旗之制
　　大驾
　　法驾各用一
　　角宿旗蓝缎为之斜幅不加縁中金绣角宿二星縿径五尺二寸五分斿径六尺四寸五分斜径九尺杆如骁骑纛之制
　　大驾
　　法驾用之
　　亢宿旗金绣亢宿四星
　　氐宿旗金绣氐宿四星
　　房宿旗金绣房宿四星附以钩钤二星
　　心宿旗金绣心宿三星
　　尾宿旗金绣尾宿九星附以神宫一星
　　箕宿旗金绣箕宿四星
　　斗宿旗金绣斗宿六星
　　牛宿旗金绣牛宿六星
　　女宿旗金绣女宿四星
　　虚宿旗金绣虚宿二星
　　危宿旗金绣危宿三星
　　室宿旗金绣室宿二星附以离宫六星
　　壁宿旗金绣壁宿二星
　　奎宿旗金绣奎宿十六星
　　娄宿旗金绣娄宿三星
　　胃宿旗金绣胃宿三星
　　昴宿旗金绣昴宿七星
　　毕宿旗金绣毕宿八星附以附耳一星
　　觜宿旗金绣觜宿三星
　　参宿旗金绣参宿七星附以伐三星
　　井宿旗金绣井宿八星附以钺一星
　　宿旗金绣宿五星
　　栁宿旗金绣栁宿八星
　　星宿旗金绣星宿三星
　　张宿旗金绣张宿六星
　　翼宿旗金绣翼宿二十二星
　　轸宿旗金绣轸宿四星附以左右辖二星长沙一星自亢宿旗至轸宿旗缎幅縿斿及杆俱如角宿旗之制
　　大驾
　　法驾并各用一
　　甘雨旗黑缎为之斜幅绣龙簇以水云縿径四尺八寸斿径六尺五寸斜径八尺五寸縁红色为火焰形旁垂彯带九尺五寸黑色亦火焰形杆首冠钑金垂云顶余如骁骑纛之制
　　大驾
　　法驾用四
　　干风旗黒缎为之斜幅中金绣乾卦縁及彯带白色为火焰形尺寸如甘雨旗杆首冠相风乌余如骁骑纛之制
　　大驾
　　法驾用之
　　坎风旗黑缎为之金绣坎卦縁及彯带如其色艮风旗黑缎为之金绣艮卦縁及彯带蓝色震风旗蓝缎为之金绣震卦縁及彯带如其色巽风旗红缎为之金绣巽卦縁及彯带蓝色离风旗红缎为之金绣离卦縁及彯带如其色坤风旗红缎为之金绣坤卦縁及彯带白色兑风旗白缎为之金绣兑卦縁及彯带如其色自坎风旗至兑风旗形制尺寸俱如干风旗
　　大驾
　　法驾并各用一
　　五色雷旗以缎为之斜幅中金绣雷文縁及彯带各如其色为火焰形尺寸如甘雨旗杆首冠钑金垂云顶余如骁骑纛之制
　　大驾
　　法驾用五色各一
　　五色云旗以缎为之斜幅绣彩云縁及彯带各如其色为火焰形尺寸如甘雨旗首冠钑金垂云顶余如骁骑纛之制
　　大驾
　　法驾用五色各一
　　日旗蓝缎为之斜幅不加縁中绣日内为踆乌尺寸如青龙旗杆如骁骑纛之制
　　大驾
　　法驾用之
　　月旗蓝缎为之斜幅不加縁中绣月内为顾尺寸如青龙旗杆如骁骑纛之制
　　大驾
　　法驾用之
　　门旗红缎为之斜幅不加縁中金绣门字清汉文尺寸如青龙旗杆如骁骑纛之制
　　大驾
　　法驾用八
　　金鼓旗黄缎为之斜幅不加縁中金绣金鼓清汉文尺寸如青龙旗杆如骁骑纛之制
　　大驾
　　法驾用二
　　翠华旗蓝缎为之斜幅绣孔雀间以彩云縁及彯带俱红色为火焰形尺寸如甘雨旗杆首冠钑金垂云顶注緑缎绣孔雀翎余如骁骑纛之制
　　大驾
　　法驾用二
　　五色金龙小旗以缎为之斜幅不加縁中销金应龙间以流云縿径二尺五寸斿径三尺斜径四尺二寸杆攒竹髤朱长九尺五寸二分首为矛形涂金注朱旄鐏以铁涂金通髙一丈一尺七分
　　大驾用五色各八
　　法驾用五色各四
　　銮驾
　　骑驾用五色各二
　　出警旗黄缎为之斜幅中金绣出警清汉文縁及彯带俱如其色为火焰形尺寸如甘雨旗杆首冠涂金镂花顶余如骁骑纛之制
　　大驾
　　法驾用之
　　入跸旗黄缎为之斜幅中金绣入跸清汉文余如出警旗之制
　　大驾
　　法驾用之
　　仪刀链铁为之通长三尺七寸三分刄长二尺四寸八分木柄长一尺二寸五分端垂緑緌鞘长二尺七寸五分通鞔緑沙鱼皮銎及鉆皆涂金镂花文系以黄鹿皮悬于革带带饰亦涂金
　　大驾用四十
　　法驾用三十
　　銮驾用十
　　骑驾用二十
　　櫜鞬以革为之黑色緑縁櫜长一尺一寸四分围一尺四寸三分底木质髤朱径五寸五分盛矢十有二鞬长二尺三寸三分上径一尺一寸五分中径七寸七分下径二寸五分韬及半皆饰镂金铰具衔以杂寳系以黄鹿皮悬于革带鞬左櫜右带皆饰涂金衔緑松石
　　大驾用五十
　　法驾用四十
　　銮驾用二十
　　骑驾用三十
　　豹尾枪锻铁为之长一丈一尺七分刄长一尺五分冒以木黄油绘行龙銎涂金镂垂云文下缀朱牦垂环悬豹尾长三尺三寸柄攒竹髤朱绘金云龙长九尺五寸围四寸九分五厘蹲以铁鋄银长七寸
　　大驾用四十
