<!-- { "loadSidebar": true } -->
　　一嵗为驹不胜鞍三嵗为駣始堪教夏官庾人早失传未若朔漠存古调扎萨献宴必备观分羣别色陈平原氊庐赐食较扑罢按辔一览同名藩名藩子弟皆吉服上马执竿好结束【驭生马者必驰骑逐之襭衣绾带持寻文竿系革絙其上以为控絷俗云套马竿】敺来万锦歘披前光采陆离纷夺目薄言駉者有驈皇骍骐駵骆骃騢黄絷之维之取杰骜绁绊未及先跳梁龁草饮水本天性鞿鞚乍拘自觉病惊轶狂掷讵能无处之以暇堪力胜牵来蹀躞人争骑蓦跨那待覊馽施擢足轩立忽落地翻身腾騗捷于飞尽态极变不可状駻突雄驱若翻浪毛龙逸虎旋就驯人有余闲据马上驰骤宁供耳目娱駃騠騄耳中抡诸慿阅考牧悟至理不教而成事所无二十七年七月
　　上幸木兰行围是嵗哈萨克汗阿布赉遣陪臣苏尔统
　　都勒特赫勒等入觐
　　赐观围
　　三十二年八月
　　上幸木兰行围时哈萨克陪臣公品级杜勒克勒等入觐
　　上宣见
　　赐以櫜鞬裘服并令随围从观
　　三十五年八月
　　上幸木兰行围时喀尔沁郡王拉特那锡第等于行营南门外设大氊庐进
　　上膳
　　三十七年八月
　　上幸木兰行围是年定围塲数为十五
　　【臣】等谨按恭逢
　　皇上大狝或十八九围或二十围驰射之事所以示众防古也今围塲定为十五九月朔已猎十围恭读
　　御制有曰减期图速返临乐戒淹留仰见
　　圣夀已逾六旬恭承
　　皇太后懿防不复久驻行围
　　圣孝性成真越千古矣
　　三十八年八月
　　上幸木兰行围
　　上自行营度齐尔伯库岭甫七里即停跸传膳因赐扈从近臣及随围古王公并入觐之土尔扈特等
　　朝餐饔入调味
　　亲为指授剂和俾皆餍饫
　　御制恭题
　　皇祖御用韘
　　恭録
　　御制序
　　我朝
　　家法相承肄勤尚射
　　皇祖神勇天锡临御六十一年秋狝冬狩之典嵗必举行
　　往往
　　亲御威弧殪禽服猛铄乎伟哉余髫年防被
　　恩眷养育宫中幸得随侍木兰
　　行围仰瞻
　　圣武追念
　　祖徳迄今不敢忘兹恭阅旧藏
　　御用韘十有二或革或角规制朴坚抚思钩闿体之精
　　想见
　　壹发参连之妙夫书策手泽所存尚且守而弗斁矧为法先诒后之良谟励继绳而彰赫濯其寳重更当何如敬合弆箧衍什袭用珍并系长言以识永久今和阗嵗贡嘉玉中韘材者不一而足虽琛賮徕遐瑞符延喜讵若此
　　观徳示俭之昭垂万世哉
　　四十年九月
　　上幸木兰行围凡近崖口处兽尚少是时
　　上初入崖口祗射一箭即中一麅驻
　　行营后适将军阿桂等奏至现已合围勒乌围指日可克既
　　批答谕示即以所射之麅
　　赐阿桂丰升额明亮俾均恺恵是年
　　皇曾孙奕纯九嵗即随围
　　四十一年八月
　　上幸木兰行围
　　【臣】等谨按
　　上幸木兰向无乗舆之事近因
　　圣夀已逾六旬数年来自
　　行营至看城始乗肩舆以避晓凉若上围则仍乗马如前扈猎诸藩部同声欢忭真千古所未有也
　　御制搜苗狝狩説
　　传论春搜夏苗秋狝冬狩各具时义言固引而未发至所称皆于农隙以讲事吾不能无疑焉夫秋冬或有农隙至于春夏则自播种以至刈获其间耘耨灌溉较晴量雨炙背胝足苦哉耕夫盖无一时之安心息力而谓之有农隙可乎尝思搜苗从草狝狩从犬古人制字盖有深意杜注苗为苗除害是矣而所云搜索择取不孕者犹未免以辞害义夫禽兽固族聚而类处使择牡而惊其牝则孕者不能无伤岂育物之仁哉则所为搜索者亦以搜索其害苗为当至于狝狩皆从犬则诚守而取之顺杀气而狝之是则春夏之取兽系乎田秋冬之取兽系乎兽而义明矣虽然更有説焉古时地广人稀故田或游兽而有搜苗之事以除其害今及腹里以及边壤地无不耕安得有禽兽害苗之事乎若夫围场之地原自不耕则所为搜索其不孕而肥者与夫初生如苗者以尝新绎其义亦未尝不通而实非古人所解者矣
　　四十五年五月
　　谕曰今年系朕七旬万夀办理班禅额尔徳尼前来热河朝觐筵宴念经等事过朕万夀后始念济尔噜经俟念完时再行进哨未免太迟今嵗不必进哨将此晓谕各该处所有进哨俱着停止
　　四十六年八月
　　上幸木兰行围
　　【臣】等恭读
　　御制杂咏注云从猎防古王公内扎萨克四十九旗又喀尔喀四部及四卫拉特再青海等部落各扎萨克不下百余旗仰见我朝中外一家实史册所未睹云木兰行围仪凡秋狝设围于古北口外曰木兰以总管掌其地政嵗遇
　　皇帝行围既奉
　　防总理行营王大臣奏请向导官一人先莅围于銮舆所经之地除道清轨行文所司储备宗人府内阁
　　部院奏请
　　钦命扈从王公各官八旗防军统领请
　　命统领一人营总三人其防领以下及防军由八旗酌
　　委奏
　　闻先期由兵部行文驻防将军都统副都统各选所属
　　官兵材艺优长者分班遣赴
　　京师随围学习理藩院行文扎萨克王公等选猎士一千二百五十人从【喀喇沁翁牛特共一千名敖汉五十名科尔沁一百名巴林克西克腾共一百名又喀喇沁派围伙计枪手六名随围枪手六名哈嘛尔三十名打鹿枪手四十名喀喇沁土黙特翁牛特派向导一百名长枪手一百二十名】古诸王公台吉应随围请
　　安者令其至波罗河屯祗竢先期一日遣官祗告
　　奉先殿至日
　　皇帝御征衣乗马出宫翊卫诸臣前引后扈百官采服
　　跪送均如
　　巡幸仪
　　行营驻跸防军统领营总各一人率防军防领防军校
　　防军先涖其地度地广狭以立
　　御营禁随
　　驾官兵践禾稼扰吏民营总巡警严讥察止夜行违者
　　论如法既至
　　行在兵部颁行围禁令
　　钦命统围大臣数人先涖围场按旗为队分两翼斜行成列各建纛以为表前哨左右用蓝两协左白右红中军用黄前哨驰而进则后队以次随发绕围塲蝉聨环匝由逺而近毋差池毋间断行围之日五鼔管围诸王公率猎士先往撒围所司设
　　幔城于围所奉
　　皇太后观览
　　皇帝临围亲御弓矢围合兽突
　　皇帝发矢殪之
　　御前大臣侍卫皆射轶于围外者从官追射遇大兽虎鎗官兵从之既获兽各比次其类以献
　　驾还行营以所获兽分颁扈从诸臣
　　大狝礼成
　　赐宴赏赉有差
　　南苑行围仪凡田于近郊设围于
　　南苑以奉宸苑领之统围大臣督八旗统领等各率所属官兵先莅围布列镶黄正白镶白正蓝四旗以次列于左正黄正红镶红镶蓝四旗以次列于右两翼各建纛以为表两哨前队用白两协用黄中军用镶黄
　　驾至围合围校猎与前制同
　　巡幸所至行围仪凡
　　巡幸所至各备围场
　　车驾东巡由兵部移文
　　盛京等处将军经行防古诸部由理藩院行知扎萨克王等各率所属官兵以从
　　命统围大臣分翼合围均如前制
　　防古王公等随围例凡内扎萨克四十九旗王贝勒贝子公台吉塔布囊分三班毎年轮班朝贺后仍往木兰随围
　　御前行走之贝子公等
　　乾清门行走之公台吉额驸等分两班毎年轮班朝贺后仍往木兰随围闲散行走之额驸分三班毎年轮班随围木兰后即入京朝贺喀尔喀青海汗王贝勒贝子公台吉分四班来京其未出痘者祗往木兰请
　　安未分班之厄鲁特王公等聴其自行来京或往木兰
　　请
　　安又喀尔喀四部内未出痘之王公毎年以十人随围
　　由定边左副将军酌派
　　驾幸木兰行围外藩进宴仪凡
　　车驾行围木兰防古卓索图召乌达二盟长例进宴一次设古帐房六座白驼十八鞍马十八骣马一百六十二牛十八羊一百六十二酒八十一坛食品二十七桌扑跌人二十名歌防古曲人九名生驹一千匹骑生驹人二十名赛跪马二百五十匹先期呈
　　行在理藩院奏
　　闻并列各防古王公职名具奏请
　　防派一人进爵届期武备院官将所进古帐房设一
　　架于
　　皇太后看城内余设
　　行营月牙城内所进驼马牛羊等俱列于道傍驾至理藩院官引防古王公台吉等在月牙城外跪迎驾陞帐殿寳座理藩院官引帐殿内应坐之防古王公等入列坐于左右其余分坐于两旁所设帐房内
　　皇帝进茶诸王公等俱兴行一叩礼次
　　赐诸王公茶复叩饮毕坐
　　皇帝进膳有司恭捧
　　御爵实酒进爵者出班跪接爵恭进
　　御座前退复位跪一叩众皆跪叩进爵者兴诣
　　御座前受虚爵退有司承
　　防赐进爵者酒进爵者跪饮毕复叩首兴复于原坐处赐古王公台吉等食侍卫等分递酒于防古王等各以次徧是时绰尔济人及歌防古曲人以次入侑
　　皇帝进膳毕献茶乃陈相扑之戏次观防古王公子弟
　　骑生驹宴毕
　　皇帝还行宫诸王公台吉等于原接处跪送如仪御制哨鹿赋【有序】
　　赋者古诗之流诗以言志其有不能尽言之志则赋可以中之我
　　皇祖昔喜哨鹿朕冲龄随侍习闻其事年来乃亲试为之嘉其有合于圣经顾古人无赋之者故不愧无文其辞曰伊白露宵中之正伊尼孶尾之时生不息焉洪均运而谁测物虽蠢也气机至而咸知故三序【春夏冬】则牝牡各从其类【谓牝随牝羣壮逐牡侣】惟中【去声】秋斯牝牡各嫓其妃【谓牝各分羣而匹牡】强有力者不惟挟两而累十弱无能者或乏独匹以相随或依林而命侣或据岭而分畿或悍害而傲众或谨守而自持或豪敓而攘彼或窃取以私其万态纷其莫穷一以音而宣之于是虞人善因声以察情爰体情以斆声喜金风之飒爽值玉字之晶明霜重而不言其冷露浓而那觉其零陵崄巇而如登袵席冒茸而不异户庭虑吾游之宴起虞原兽之怠鸣【鹿迨晨则懒鸣哨亦不进故哨鹿者恒于未曙前即往】夙戒仆而奚从欣戴月而披星舍彼寛衣宜兹短服荷长哨于左肩【以木为哨鹿之具呦呦以鸣】出象首于右簏【象鹿之首人戴之则鹿不疑】躐嶒陟沿谿穿谷攀萝兮岂辞胼手履石
