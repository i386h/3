<!-- { "loadSidebar": true } -->
　　特磬第十二声应应钟之吕股修七寸六分八厘鼓修一尺一寸五分二厘股博五寸七分六厘鼔博三寸八分四厘厚一寸二分九厘六毫
　　御制铭同前　特磬第十二应钟年月同前
　　特磬十二枚各按月律陈设凡有四簨虡第一簨虡悬黄钟大吕太簇三磬第二簨虡悬夹钟姑洗仲吕三磬第三簨虡悬蕤賔林钟夷则三磬第四簨虡悬南吕无射应钟三磬皆以黄绒紃系之趺饰卧鳬白羽朱喙簨端鳯首簨虡之髙濶雕饰金采流苏几垫并与镈钟簨虡同
　　编磬
　　律吕正义曰按磬制周礼考工记言之已详奈注者未尽其蕴而制又未按其理故施于用而未合存诸简而无征也夫倨句一矩有半者倨之为言曲也礼记注防曲曰倨大曲曰句盖句股之角直为大曲而磬之角钝故微曲而为倨总之凡句与股皆矩也矩之小者为句矩之大者为股句为二分股为三分则股为句之一矩又有半譬如小矩句为一尺八寸则大矩股为二尺七寸句之一尺八寸复加其半九寸非二尺七寸乎下文博为一股为二鼓为三正此意也博为广濶先儒已解之博为一乃一分譬如句为一尺八寸则博为九寸三分其股博去一以为鼓博者言股博为三分则鼓博为二分譬如股博为九寸则鼓博为六寸矣然首言博为一股为二鼓为三则所谓博者未分股博与股广也今若以股博为股之半则鼓广复去三分之一毋乃太狭若以股博为鼓之半而鼓广为股博之三分之一则体制适合于宜原其故盖因鼓修大于鼓分悬之必偏一侧惟鼔之长者狭而股之短者反广则轻重相称悬之而无偏侧之虑大矩以击而言故谓之鼓而小矩反易名曰股此又见古之句股之名盖未尝分大小也为一为二为三者一分二分三分之谓非一律二律三律之意也黄钟之九寸三之而二尺七寸以为特磬独悬其一可已若编十六枚而同悬一虡岂能胜之今取考工记博一股二鼓三之説依律吕损益之法而定制焉一则以黄钟之律为本使各磬大小一制则按十二律吕上下相生之制而为各磬之厚薄彼鼔大至二尺七寸者为黄钟之特磬矣今若半之为一尺三寸五分则股为九寸鼓博则四寸五分以今尺之度言之则股为七寸二分九厘鼔为一尺零九分三厘五毫股博为五寸四分六厘七毫五丝鼓博则为三寸六分四厘五毫此依黄钟之律而起度如此既以黄钟之律为之本或用其全或用其半或用其倍以定其股博鼓广之度分而使十六磬大小长短一制然后以黄钟之律定一磬之厚为之准如黄钟今尺度七寸二分九厘则用其十分之一七分二厘九毫以为一磬之厚审其音与黄钟之律相应乃以此度倍之得一寸四分五厘八毫复为一磬之厚审其音必与前七分二厘九毫之磬同声为一音之清浊乃自清音之磬依律吕三分损益之法上下生之则十二磬之厚薄以次皆得乃加二变体之分以为清浊二均七声之准复于十四分内取其最清音四厘之厚而各半之为最浊音四磬之度而十四分内最清二音在所不用于是十六磬之制全爰以配排箫之一十六管而与编钟并列为雅乐焉【各磬相生之法亦以倍体为损益之原上下相生以得十有二分至于倍清浊二均之一十四声亦取第十二分还生不及原体之一变分与此变分转生再得之十二分用之其变磬之一十有六则亦取清浊二均下羽至正羽之隂阳各八而用应二倍律二倍吕之四体故取倍体所生之第四分第三分第二分及第十三分变体半之用此四分并倍体所生之第三第四以至第十二再变体所生之第十二与黄钟之一正体共为一十有六其倍体所生之第二与第十三之变体在正羽之前故不用】
　　律吕正义后编曰编磬十六枚以灵壁石或碧玉为之长濶皆同一制其厚薄则有损益应律与钟同倍夷则之磬厚六分零六毫八丝倍南吕之磬厚六分四厘八毫倍无射之磬厚六分八厘二毫六丝倍应钟之磬厚七分一厘九毫一丝黄钟之磬厚七分二厘九毫大吕之磬厚七分六厘八毫太簇之磬厚八分零九毫夹钟之磬厚八分六厘四毫姑洗之磬厚九分一厘零二丝仲吕之磬厚九分七厘二毫蕤賔之磬厚一寸零二厘四毫林钟之磬厚一寸零六厘四毫夷则之磬厚一寸零七厘八毫七丝南吕之磬厚一寸一分五厘二毫无射之磬厚一寸二分一厘三毫六丝应钟之磬厚一寸二分九厘六毫两面绘金云龙中心开孔以黄绒紃系之十六枚共悬一簨虡趺饰以卧鳬白羽朱喙籍地水纹簨首凤头上树金凤五上板雕彩凤余与编钟簨虡同明代
　　圜丘磬用玉康熙五十二年制造乐器
　　祈谷坛亦用玉余俱用灵璧石周礼簨饰以麟今则钟簨
　　以龙而磬簨以凤业亦如之大抵我
　　朝乐制多因前明之旧而声音度数之精则我
　　圣祖仁皇帝所独得也
　　土之属
　　壎
　　律吕正义曰管籥诸音全系中空容积之度分初无预乎管体之厚薄壎虽土乐而生声亦如管籥之含气其要亦在中空容积之度分而无预乎外体之厚薄也按风俗通寳庆府志所载壎制其内髙三寸五分上下谓古尺度则为今尺之二寸九分上下若谓今尺之三寸五分则与半黄钟之度为近时用壎内髙二寸二分上下则与半夷则南吕相和之度为近如以半黄钟三寸六分四厘五毫之数为内髙则中空容积必得三十二倍黄钟
　　之积为体其形制始合于宜以二寸九分之数为内髙则中空容积必得一十六倍黄钟之积为体其形制始合于宜以半夷则南吕相和之二寸二分一厘之数为内髙则中空容积必得八倍黄钟之积为体其形制始合于宜至于取音壹以中髙为准依三分损益之法而前后设孔焉八倍黄钟之壎全体所得声字适应黄钟之宫故定为雅乐所用而名之曰黄钟壎其协大吕一均者则用七倍黄钟之积为体而诸孔损益之法乃以黄钟八分之七同形管之律吕相和之分准其度盖黄钟八分之七之管实与大吕相应故因以立制而名之曰大吕壎
　　黄钟壎以八倍黄钟之积为体其诸孔之度即用正黄钟所生律吕之分其内髙则半夷则半南吕相和之分为二寸二分一厘七毫其大径一寸七分二厘二毫底径一寸一分四厘八毫其顶孔应黄钟之律宫声工字是为此壎全体之声字焉其半无射半应钟相和之分一寸九分七厘一毫设孔应姑洗之律角声六字为前三孔居中之第一孔焉其黄钟大吕相和之四分之一一寸七分六厘四毫设孔应蕤賔之律变征五字为前三孔之居左第二孔焉其太簇夹钟相和之四分之一一寸五分六厘八毫设孔应夷则之律征声乙字为前三孔之居右第三孔焉其姑洗仲吕相和之四分之一一寸三分九厘四毫计其序宜应无射之律为上字今设孔比无射之律低半音其防賔林钟相和之四分之一一寸二分四厘七毫设孔又比无射之律高半音爰以此二分相并折中得一寸三分二厘设孔乃应无射之律羽声上字为后二孔之居左第四孔焉其次夷则南吕相和之四分之一为通体之半设孔比半黄钟之律变宫尺字低半音其无射应钟相和之四分之一为第一孔之半设孔乃应半黄钟之律变宫尺字为后二孔之居右第五孔焉较其正半之分则六字之半应尺字为下三音盖最下第一与最上第五为正半之分而半比正下三音亦如管籥诸器半体以上半分比正分递下三音之理也至此五孔已毕独遗应太蔟之律为凡字者而以顶孔应黄钟之律为工字者代之此黄钟壎之各孔分也大吕壎以七倍黄钟之积为体其诸孔之度即黄钟八分之七同形管所生律吕之分其内高则半夷则半南吕相和之分为二寸一分二厘其大径一寸六分四厘七毫底径一寸零九厘八毫其顶孔应大吕之吕清宫髙工字是为此壎全体之声字焉其半无射半应钟相和之分一寸八分八厘五毫设孔应仲吕之吕清角高六字为前三孔之居中第一孔焉其黄钟大吕相和之四分之一一寸六分八厘七毫设孔应林钟之吕清变征高五
　　字为前三孔之居左第二孔焉其太簇夹钟相和之四分之一一寸四分九厘九毫设孔应南吕之吕清征高乙字为前三孔之居右第三孔焉其姑洗仲吕相和之四分之一一寸三分三厘三毫计其序宜应应钟之吕为髙上字今设孔比应钟之吕低半音其蕤賔林钟相和之四分之一一寸一分九厘三毫设孔又比应钟之吕髙半音爰以此二分相并折中得一寸二分六厘三毫设孔乃应应钟之吕清羽高上字为后二孔之居左第四孔焉其次夷则南吕相和之四分之一为通体之半设孔比半大吕之吕清变宫髙尺字低半音其无射应钟相和之四分之一为第一孔之半设孔乃应半大吕之吕清变宫高尺字为后二孔之居右第五孔焉较其正半之分则髙六字之半应高尺字亦为下三音矣至此五孔已毕独遗应夹钟之吕为高凡字者而以顶孔应大吕之吕为髙工字者代之此大吕壎之各孔分也壎之用于雅乐止取五声而无二变其体亦止得六声而不能备七声之全【五孔并顶孔为六音即添设一孔亦不能得所遗声字】至于旋宫转调则以最近一音借用之或随调而另制一体此所以有雅壎颂壎大小之别也
　　律吕正义后编曰黄钟壎以八倍黄钟积为体内髙二寸二分三厘腰径一寸七分一厘七毫底径一寸一分六厘八毫顶上一孔前面四孔后面二孔顶孔至底为本体黄钟之分声应黄钟之律得姑洗箫之工字是为全体翕声六孔皆闭次前左下第一孔为凡字【声字俱以姑洗箫言】乃本体大吕之分得二寸零八厘八毫【寸分俱自顶孔向下直筭】凡吹凡字此孔独开余俱闭次前右下第二孔为六字乃本体太蔟夹钟相和之分得下寸九分一厘九毫凡吹六字此孔及左下一孔皆开余皆闭次前左上第三孔为五字乃本体姑洗之分得一寸七分六厘二毫
　　凡吹五字此孔及下二孔皆开余皆闭次前右上第四孔为乙字乃本体蕤賔之分得一寸五分六厘六毫凡吹乙字前四孔皆开后二孔闭次后右第五孔为上字乃本体南吕之分得一寸三分二厘一毫凡吹上字此孔及前四孔皆开后左孔闭次后左第六孔为尺字乃本体半太簇之分得九分九厘一毫凡吹尺字六孔皆开体以烧土为之朱漆绘金云龙垂五彩流苏为饰
　　大吕壎以七倍黄钟积为体内髙二寸一分三厘三毫腰径一寸六分四厘二毫底径一寸一分一厘七毫顶孔至底为本体黄钟之分声应大吕之吕得仲吕箫之工字次前左下第一孔为凡字【声字俱以仲吕箫言】乃本体大吕之分得一寸九分九厘八毫次前右下第二孔为六字乃本体太蔟夹钟相和之分得一寸八分三厘六毫次前左上第三孔为五字乃本体姑洗之分得一寸六分八厘六毫次前右上第四孔为乙字乃本体蕤賔之分得一寸四分九厘八毫次后右第五孔为上字乃本体南吕之分得一寸二分六厘四毫次后左第六孔为尺字乃本体半太蔟之分得九分四厘八毫体饰与黄钟壎同
　　前编定黄钟壎大吕壎各按律吕之分开孔取声隂阳二均无不克谐惟无凡字孔盖壎之用于雅乐止取五声而无二变其防已明今以句股三角之法立为定率比例求之其形制仍与旧式相同而本体自有律分前编之所审定自与律分相合而容积生声亦与管音同理爰按分开六孔并吹孔为七五声二变其音悉协盖至是而壎制乃为尽善云
　　革之属
　　建鼓
