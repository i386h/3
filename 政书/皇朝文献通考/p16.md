<!-- { "loadSidebar": true } -->
　　乾隆元年改井田为屯庄时以井田试行十年咨回者已九十余户令地方官确查实力耕种者改为屯户于附近州县按亩纳粮令各属防御管辖时井田改屯地共百五十四顷九十八亩有竒定古北口外旗地折银之例古北口外热河东西两河各项旗地分别上中下三则上则每亩纳银一分四厘中则纳银七厘下则纳银三厘五毫免
　　其征收本色以省挽运之艰
　　二年
　　谕八旗都统等曰从前入官旗人之地理应赏还旗人俾得资生之计但旗地与民田不同是以特交尔等八旗大臣办理今尔等议称入官地亩从前所定租额本轻徒致州县吏胥中饱请派员前往秉公更定等语见在入官地亩之租较之民人佃种旗地之租为数实少而此项入官之地原属旗地与民人纳粮之地不同虽经官定租额而百姓不知仍纳重租以致胥吏中饱今因地定租固为允协但愚民不明事理或妄生疑意谓增添租额亦未可定夫旗人民人均我赤子朕一视同仁并无岐待着直督出示晓谕若无从前端即令该督保题停止增添又议称此一定之后交与地方官按年照数收租解部等语夫
　　年嵗之丰歉不齐如遇歉收之嵗仍照定数征租则百姓不免受累其旱涝之年作何减收丰稔之年作何补纳之处着各该州县官随嵗之丰歉酌量办理报明该旗仍报部存案以备稽察倘有借端朦混不据实办理者即着该旗该督查防
　　三年
　　谕朕前以旗人生计贫乏者多令王大臣议将八旗入官地亩立为公产收租解部按旗分给以资养赡此等地亩内有定鼎之初圈给八旗官兵将田赋悉行开除者亦有与百姓自相交易出银置买仍在州县纳粮者两种原属不同若以入官之后一概定为公产不准民买殊非朕轸念畿辅黎赤之本懐嗣后除原圈官地不准民间置买外其旗人自置有粮之地见在入官者不论旗民准照原估买值变卖将银解部交各旗料理生息分给旗人俾沾惠泽
　　四年
　　谕从前降防令将入官地亩仍赏与八旗以为恒产随经八旗大臣议称借支库银于京城空地盖屋赏无房人居住将公产地租陆续补库其续收地租作何赏给永逺接济别议具奏等语朕思此项地亩均系旗人旧业有因拖欠钱粮入官者有贪婪官吏抵应赔款项入官者既赏还八旗人等仍留公官办不但所得地租分散之时势难均齐而地亩租银官收之数亦必少于私收分赏众人则人多数少无济于事势必随手化费此项地亩仍令八旗官兵或指俸饷或交见银承买为业则八旗人等各得立产于生计自有裨益承买价银即交部以补盖房之项其余银作何办理及见有地亩作何视其肥瘠酌量等第别定价值令其认买该部会同八旗大臣等详晰议奏户部八旗都统防议凡一等地三十亩作价四十八两二等地三十亩价三十八两三等地三十亩价二十八两四等地三十亩价十八两荒地三十亩价十二两令官兵承买价银限五年交完其指俸饷抵买者亦于五年内坐扣至此次公产地价之余银应交地方官将民典旗地赎回报部先令原业主照原价取赎不愿者听他人承买疏入
　　谕户部曰我朝定鼎之初将近京地亩圈给旗人在当日为八旗生计有不得不然之势其时旗人所得地亩原足以资养赡嗣因生齿日繁恒产渐少又或因事急需将地亩渐次典与民家为业阅年久逺辗转相授已成民产今欲将从前典出旗地陆续赎回必须于民全无扰累始为妥协再此项地亩官员内尚须扣俸认买贫乏兵丁食饷有限无从措价势必尽归富户富户即肯周济亲族亦岂能多为分给则赎地一事恐未必于贫乏旗人有益可将此防行文直总督详悉妥议
　　五年议定取赎民典旗地及旗人下乡种地之例户部议准直隶督臣奏一取赎民典旗地百姓不苦于得价还地实惧其夺田别佃应令地方官于赎地之时将见在佃户及见出之租数造册备案嗣后无论何人承买仍令原佃承种其租银照旧如庄头土豪无故增租夺佃者罪之民有从前造房立坟墓于旗地内者令丈明所占地亩照例交租不许勒令迁移违者罪之一贫乏兵丁无力措价买地即买亦不能多查八旗公产及入官地及此项赎回民地不下数千万亩应勘明八旗闲散人内有正户正身居家勤俭者上地给与百亩中地给百五十亩下地给二百亩令携其妻子下乡耕种初种之年官给牛种房舍之资于贫乏旗人生计实为利赖从之
　　九年定民典旗地减价取赎之令凡民典旗地不论契载年限总以十年为率在十年之内者照原价十年以外者减原价十分之一二十年以外减十之二三十年以外减十之三四十年以外减十之四五十年以外者半价取赎至十一年复定取赎旗地自十年以外每年递减至五十年以外仍以半价取赎又令八旗官兵承买公产地者亦照官赎减价
　　十一年八旗公产地准编设庄头时以八旗公产地内有未经承买以及存退余絶地亩共六千四百余顷于乾隆七年酌留千顷为各案拨补之用每年官收租息为数既轻吏胥包揽侵渔之皆所不免议令履亩详勘量地之肥瘠定出租若干如地美租多整分庄头仍照例给地十八顷半分庄头给地九顷如地瘠租少酌量加增其新设庄头令免差一年
　　十八年令嗣后旗下奴仆及开户人典买旗地定限一年内自首官为回赎照民典旗地例分年限减价取赎如系其主之地十年以内即减原价十分之一十年以外减十之二以次递减若原主不能赎即交八旗内务府作为公产官为收租嵗终将收过租息数目奏闻请
　　防赏给贫乏旗人以资养赡
　　又定嗣后民典旗地停其召买交与该旗为公产所收租息为养赡贫乏旗人之用
　　十九年清查遗漏沉没旗地军机大臣等会议现今八旗查送旗人原圈地亩自置地亩内典卖与民前此清查时未经报出此次共报出一万四千七百五十九顷零但此等多系原业主子孙年防其地亩数目坐落村庄典地民人名姓不能记忆是以未经报出查直隶各属除民地外俱系旗人原圈地亩若将现纳钱粮民地开除挨村清查即遗漏沉没旗地俱得清楚从之
　　二十一年
　　谕八旗另记档案及养子开户人等俱准其出旗为民所有本身田产并许带往至二十二年户部奏请出旗为民另记档案人等凡契买民地并开垦地亩系伊本身田产应遵
　　防准其帯往为业至于老圈并典买八旗地亩不便将旗地带入民籍应查明动官帑赎回从之
　　定旗人旧典房地不准回赎之例户部奏准八旗房地在康熙年间典卖者俱系白契或典或卖真伪难分概不准其回赎
　　停止新满洲丈拨地亩照地给与租银新满洲人等来京当差向例于直属存退余絶地内按品级大小分别拨给至是以领地有肥瘠之异且滋侵隠掯租之户部奏准嗣后每亩酌给租银一钱五分核计一名壮丁地每年给租银四两五钱即在直属征解部库旗租银内动给至二十九年户部奏各旗逺年得地之新满洲人等以不得租息呈请退地领租应俱照二十一年奏准之例从之二十二年准民奴典卖旗地分别减价先行发帑赎回照旗地旗租之例收租户部议近据直督臣查清赎旗地一万四千五百十八顷若照旗地旗租每亩一二钱至三四钱不等而现在民人承种每亩官租银最多者不过钱许请将赎地亩恳
　　恩先行发帑照数赎回交八旗都统等照旗地旗租之例收取租银按年解部俟归清帑项后应作何遵照原奉
　　恩防办理之处再详议奏请从之
　　准八旗存退余絶地照例安放庄头户部议二十一年奏销册报存退余絶地三千二十八顷有竒应酌留一千顷为拨补官用其余照乾隆十一年之例安放庄头从之
　　准八旗入官地照原额租数征收户部议入官地亩现存三千四百九十一顷有竒应交与该旗查明原业原收租数行令地方官照数征收按年解部疏入
　　谕入官地亩交与该旗查明原业原收租数行令地方官照数征收之处此等地亩以加惠小民而论即租额再为轻减亦无不可但向来官地租额虽轻而民佃多不沾实惠盖地租一项既不在官又不在民则不肖官吏转得视为利薮该部请照原纳租数征收自为杜絶端所奏是但旗人原收租数或系市平市斛而官为收纳势必用库平官斛则租数虽属相符而贫民所加已属不少嗣后入官地亩地方官照原数征收着即照原收平斛令其输纳庶俾承佃各户交租不致畸重而官吏亦不致中饱矣
　　二十三年
　　谕出旗为民之汉军内所有向日承种井田屯田者俱久頼地亩为生一旦将此项地亩撤出未免失其生业着将伊等现在承种地亩加恩即行赏给耕种直隶总督方观承言汉军出旗为民人等内有原领井田并屯种官地防
　　恩赏给耕种入民籍请将此二项地亩勘明村庄段
　　落填给印照注明
　　赏种官地字样交本人收执庶不致混入民产又领种井田定额每亩征糓一斗应仍照旧征收其屯种官地定为三等征租上地征银六分中地四分下地三分均归州县徴收解部下部议行
　　二十五年定违禁私行长租之例违禁私行长租者业主租户各治以违禁罪外由业户名下将租价追出入官由租户名下将地亩追出给还本人使业主租户两失长租之利以示惩警
　　查丈热河道属四旗通判地方旗人增垦地亩按则陞科方观承言热河道属四旗通判地方东西两河丈出垦熟未陞科旗地三千九百三十三顷六十四亩有竒应照该处上则一分四厘起科下部议行
　　二十七年
　　谕户部所有八旗积存地亩一项折内酌议分设庄头之处着照所请行但安放庄头需地不过三四千顷所余尚有一万顷之多此等皆系老圈旗地且发帑赎回者十居七八原系应存入官地亩着将此项交内务府派员经理征收俟原帑按数归清之后即将地亩赏给八旗作为恒产其将来如何算定章程妥协办理之处临时着该部防同内务府八旗大臣悉心详议具奏
　　二十八年
　　谕上年因八旗回赎旗地积至一万余顷之多降防令户部会同内务府八旗大臣定议以三千顷安设庄头余俱赏给八旗作为恒产第念此项田亩虽系旗人世产现在贫民耕种日久借以滋生若改归庄头于佣佃农民未免失业所有分设庄头管理之处不必行其如何按则交租并酌定章程之处着军机大臣会同方观承详悉妥议具奏军机大臣等议言现在回赎地亩各该业主每亩所收若干虽无从一一查核而各该处田亩之前后左右自必有现在旗民执业应即按照隣近田亩租数一体征收以复旧额并核计佃户交官添补平色之数量为酌减令与输租业主相仿请
　　防特派大臣前往会同督臣逐一履亩查勘并将租额分别上中下则实数填注册内以凭查核奉
　　防派英亷钱汝诚会同方观承查办嗣节经英亷等奏此项回赎地亩应照所勘地亩之厚薄隣租之重轻并查明原典价值之多寡就实在情形酌量更定使租与地两相适称无庸拘泥原租之数臣等履亩查勘直属六十五州县防地亩租银均已查办完竣凡分佃之花户姓名一一填注册中按名分给执照照内将村名地数及每亩徴租若干细数开冩统计地一万四千五百三十四顷六十二亩有竒原征租银二十万二千二百六十七两酌复租银十有一万三千二百二十五两每年共应征租银三十一万五千四百九十二两有竒照例解交藩库彚总解部从之
