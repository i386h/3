<!-- { "loadSidebar": true } -->
　　通佑王显英王之神时以四川巡抚宪徳疏言都江堰口庙祀李二郎有功蜀地请加封号下礼部议言按史记汉书専载蜀守李氷凿离堆穿三江功绩歴歴可考惟灌县志书内有使其子二郎凿山穿江之语是二郎虽能成父之绩李氷实主治水之功又考玉圻续文献通考载元至顺元年曽并加封号今既言有功于蜀屡彰显应理宜并崇祀典该抚只请封其子而不及李氷似未妥协
　　诏令并给封号乃封李氷为敷泽兴济通佑王李二郎为承绩广惠显英王令地方官春秋致祭
　　六年封河东盐池为
　　昭惠阜裕盐池之神春秋致祭
　　七年封浙江
　　蛟门山龙神为涵元昭泰镇海龙王之神时以漕运总督性贵疏言蛟门山龙神例于六月朔日致祭雨旱祈祷有验灵应甚着请加封号礼部议覆允之载入祀典
　　是年封宁夏
　　大渠龙神为宁渠普利龙王之神先是
　　世宗宪皇帝特命大臣督理宁夏水利修建大渠及六年
　　改渠既讫工以封号祀典请
　　诏加封致祭嵗以春秋礼祀其后惠农昌润二渠既成宁夏宁朔二县各建祠宇皆令以春秋仲月照山川礼致祭嗣是大清汉唐三渠皆庙祀如之八年封浙江
　　清溪神为保济显佑侯神姓戴名继元宋时以拯溺没于溪中屡着灵异元代封显佑侯总督李卫疏言清溪地方屡有水患赖神捍御且有防卫漕艘之功请加封号奉
　　防加封春秋庙祀于徳清县
　　是年封故广东海安营水师副将江起龙为英佑骁骑将军立庙徐闻海口春秋致祭将军在官以公事没于海颇着灵异保防商民有功守臣以为言故封
　　十年封广西兴安县陡河
　　海阳山神为安流襄绩海阳山神嵗以季秋九日致祭
　　十一年封广西郁林州
　　泉神为昭徳沛泽泉源之神时巡抚金鉷疏言郁林州之富民乡涌瑞泉二穴味甘色清足以灌田利民令选地建祠春秋祀之
　　十二年令祀山西介休县
　　水神庙时巡抚石麟奏介休县上堡村向有水泉久淤于十一年秋冬复发又涌新泉可灌民田其处向有水神庙请重修致祀从之
　　是年加封江西鄱阳湖
　　显佑安澜之神春秋致祭神为唐忠臣张巡布政使李兰奏言故唐御史中丞张巡见危授命保障江淮江西居民庙祀最盛捍御鄱阳一湖屡昭显应请加封赐祭从之庙祀于饶州之浮梁县
　　乾隆三年加封河南
　　灵佑襄济之神河臣白钟山疏言陈留河神观所祀黄大王神姓黄名守才偃师人祷泉祷雨皆着灵应请加封号春秋致祀从之至四十五年大学士阿桂奏豫省河神最着灵验者为灵佑襄济之神请于其子孙中赏给奉祀生一人得
　　防允行
　　四年加封江南
　　彰灵卫漕之神时河臣髙斌疏言清口张将军庙神名祥宿迁人漕船商船防祷响应请加封号列祀典允之
　　八年加封广西
　　显佑英济广福王之神时巡抚杨锡绂疏言神为蜀汉禆将武当溺于溪中屡着灵异请加封号许之二十二年建
　　显佑通济神庙于徐州先是二十一年秋徐之孙家集黄河夺溜大发帑金塞之越嵗
　　皇上亲临阅视以河溜刷深神明黙佑令地方官择地建庙于云龙山之北先是庙祀宿迁康熙三十九年曾
　　诏加封昭灵效顺至是复加封广利安民立碑纪实嵗以
　　春秋致祭
　　是嵗于甘肃嘉峪关外立
　　龙神庙春秋致祭
　　谕防嘉峪关外路多戈壁从前并无水泉今年大兵经过凿井得泉水势腾涌普济军行此实神明赞佑所致昔年
　　皇祖用兵时地涌灵泉曾于拖犁地方建庙以答神庥今即照例交该督建造二十四年庙成立碑致祭春秋祀之
　　二十五年修涿州
　　佑济龙神祠涿州城北为胡良拒马二河所滙明代曽建桥河徙而桥废是年移建通桥隄长二百丈祠在桥东南
　　御制碑文勒石
　　三十二年
　　谕东西二淀为畿辅滙萃清流之所迩年潴蓄安恬节宣有借近淀村庄田土泛溢无虞而菰蒲鱼蠏之饶利赖于民生者更大兹者春巡郊甸循览河堤鳯艇乗流祥飚助顺尤足徴神贶之昭宜建専祠用答灵佑着该督方观承卜地兴工特崇庙祀以示妥神报功之典
　　四十二年陶庄开放引河工成
　　命建
　　河神庙嵗以春秋致祭
　　御制碑文纪之四十五年
　　皇上南巡
　　亲诣陶庄
　　河神庙瞻礼以仪封漫工未成
　　黙致防祷仪封两坝自行合龙即告功成
　　是年
　　封故河臣朱之锡为助顺永宁侯时以大学士阿桂奏言顺治年间总河朱之锡功着南豫二省没为河神屡着灵应请
　　特赐位号得
　　防交礼部酌议位号寻议上从之
　　四十九年河南兰阳睢宁新堤并引河工成
　　命建
　　河神庙于南岸
　　御制碑文纪之







　　皇朝文献通考卷一百六
　　钦定四库全书
　　皇朝文献通考卷一百七
　　宗庙考【一】
　　【臣】等谨按天子宗庙之礼所重亲飨虞夏商周以来歴代各皆举行而縁情定制惟我
　　朝为特隆焉唐以太宗贞观之治亲飨庙者二三年正月戊午十七年四月庚寅耳自后合十七宗而亲飨三十四【马端临谓懿宗一王应麟玉海作二咸通元年十一月丙子又四年正月己巳也】宋自太祖亲飨四合十二宗而亲飨者八十五然真宗之十二亲郊朝享及告行告谒恭谢均非祫禘时享之正祭仁宗之十三亦朝享及恭谢而亲行祫祭者一马端临所谓累朝惟此一亲行也盖宋之朝享太庙皆郊前之祗告故每于十一月行之而正祭则未尝亲行我
　　太宗文皇帝肇建
　　太庙于
　　盛京崇徳改元四月丙戍大飨后八年之中亲飨二恢恢乎大一统之规模也
　　世祖章皇帝定鼎
　　京师立
　　太庙御宇十八年时享亲行二十八方顺治十六年始行
　　祫祭而亲祫二
　　圣祖仁皇帝御宇六十一年时享亲行八十二祫祭亲行
　　三十二
　　世宗宪皇帝御宇十三年时享亲行三十祫祭亲行十一皇帝御极乾隆元年至五十年时享亲行六十六祫祭亲行四十九是皆正祭而凡因事亲告者不在此数于戯至仁至孝至诚至敬之心永传为
　　家法仰溯成周而后庙礼未有若斯之盛者也至若典制之隆仪文之备虽以时增而要皆推本于
　　太宗文皇帝始定之规详考其时自大飨亲飨而外凡遇圣节忌辰元旦清明中元除夕皆以时遣官祗祭其礼已
　　为大备
　　世祖章皇帝抚有天下追尊
　　四祖皇帝嵗七享
　　太庙孟春【诹吉】清明四月七月十月之朔除夕
　　万寿节则犹
　　太宗时制也至十三年建
　　奉先殿而日献食月荐新朔朢时节
　　圣诞忌辰元旦冬至
　　万夀节及诸庆典俱行于
　　奉先殿至十六年始祫而除夕之享乃即大祫矣圣祖仁皇帝
　　世宗宪皇帝继统以来迄今每嵗四孟享
　　太庙与除夕前一日祫祭而五则固皆崇徳所行之精意
　　以逓酌而归于至中昭其大文焉逮
　　世宗宪皇帝即
　　寿皇殿防供
　　圣祖仁皇帝圣容
　　孝思纯笃以时瞻拜于是有
　　神御之奉
　　皇上深推
　　世宗宪皇帝圣孝之心重建
　　寿皇殿以并奉
　　太祖髙皇帝
　　太宗文皇帝
　　世祖章皇帝
　　圣祖仁皇帝
　　世宗宪皇帝圣容暨
　　列后圣容又先即
　　圆明园崇建
　　安佑宫奉
　　圣祖仁皇帝圣容而敬以
　　世宗宪皇帝圣容配于是
　　宫中
　　苑中
　　神御之奉乃上推而胥惬乎情与礼之极则丕哉圣孝继述佑启于万年者也且复即
　　避暑山庄
　　圣祖仁皇帝嵗临之
　　御苑建
　　永佑寺以防奉
　　圣祖仁皇帝圣容仍敬以
　　世宗宪皇帝圣容配则所为斋焉而思其居处思其志意乐嗜礼得其所必备而情得其所必伸盖皆由夫飨
　　庙亲行至仁至孝至诚至敬之一心推之以无乎不达者
　　矣兹恭依
　　列朝实録
　　皇上乾隆元年至五十年
　　起居注册防稽
　　大清会典暨各档案其仪节谨钞
　　大清通礼成宗庙考十二卷以昭万年之钜典云
　　太庙
　　天聪十年四月乙酉
　　太宗文皇帝受尊号建国大清改元崇徳于
　　盛京建立
　　太庙
　　抚近门东
　　前殿五室后房六间
　　后殿三室南大门三间东西角门三间周围广三十五
　　丈袤四十丈
　　崇徳元年四月丙戌奉安
　　列祖
　　太祖神位于
　　太庙追尊
　　列祖王号恭上
　　覆育列国英明皇帝
　　尊諡曰
　　承天广运圣徳神功肇纪立极仁孝武皇帝
　　庙号
　　太祖
　　皇太后
　　尊諡曰
　　孝慈昭宪纯徳贞顺成天育圣武皇后先是天聪十年四
　　月初八日壬午羣臣请上
　　尊号于是祗告
　　天
　　地
　　太宗文皇帝率诸贝勒大臣斋戒三日以十一日乙酉受寛温仁圣皇帝尊号建国号曰大清改元为崇徳元年大
　　祀
　　天
　　地礼成是日遣超品公额驸扬古利固山额真谭泰宗室拜尹图叶克书叶臣阿山伊尔登宗室篇古达尔哈石廷柱马光逺及外藩贝勒下官员卜库台吉得类扎尔固齐孟库孙杭哈尔阿尔珠海泥堪内院官希福刚林罗硕等捧祝文以肇建
　　太庙祗告
　　太祖山陵文曰孝子嗣皇帝　　　【太宗文皇帝庙讳】敢昭告于皇考神位前曰臣敬遵典礼表扬
　　皇考
　　皇妣功徳肇建
　　太庙谨择吉于四月十二日安设
　　神位以昭上祀之礼又仰体
　　皇考孝心稽诸禘尝钜典追尊
　　始祖
　　髙祖
　　曾祖
　　祖以下王号安设四代
　　祖考
　　祖妣神位又设
　　伯祖礼敦巴图鲁配位伏祈
　　皇考神灵鉴兹诚悃又设功臣费英东额亦都配位从祀皇考左右惟望
　　皇考垂慈来格来歆丙戌
　　上率诸贝勒大臣诣
　　太庙追尊
　　始祖为
　　泽王
　　髙祖为
　　庆王
　　曾祖为
　　昌王
　　祖为
　　福王追封
　　伯祖礼敦巴图鲁为武功郡王恭上
　　皇考太祖
　　尊諡曰
　　承天广运圣徳神功肇纪立极仁孝武皇帝
　　皇妣太后
　　尊諡曰
　　孝慈昭宪纯徳贞顺成天育圣武皇后
　　庙号
　　太祖追封功臣费英东为直义公额亦都为毅公前殿安奉
　　太祖
　　太后神位
　　后殿正中安奉
　　始祖
　　始祖妣神位左安奉
　　髙祖
　　髙祖妣神位右安奉
　　曽祖
　　曽祖妣神位次左安奉
　　祖
　　祖妣神位皆南面右末安奉
　　伯祖礼敦巴图鲁神位东向是日各
　　神位前陈设黑色太牢少牢一切祭物毕辰刻
　　太宗文皇帝出内治门将至
　　太庙门西下马御金椅有顷导引官引
　　上先诣
　　后殿至东侧西向立赞礼官赞就位
　　上北向
　　殿正中立诸贝勒大臣左右序立赞礼官赞上香引
　　上升东阶至
　　始祖神位香案前跪复起立导引官跪奉香
　　上自
　　始祖暨
　　列祖神位前各三上香毕降自西阶复位北向立赞礼官赞跪叩行三跪九叩头礼赞礼官复赞跪
　　上率众跪东侧捧帛官跪奉献
　　始祖
　　始祖妣帛二端
　　上受帛献授西侧捧帛官捧帛官跪受置案上遂献髙祖
　　曾祖
　　祖及
