<!-- { "loadSidebar": true } -->
　　谕防若开瞽蒙蠢兹边末敢备外藩冈或有二心所有
　　准孽额什木扎布谨献
　　阙下外臣草莽冀随星轺仰瞻
　　圣容躬服
　　彛训回归游牧宣示臣等永永无极九月黙尼雅斯入朝又塔什干回人吐尔占贡马称臣恭遣子弟入
　　觐
　　赐宴避暑山庄额什木扎布阿睦尔撒纳兄子也亡命入回部为塔什干所得至是附贡使以献
　　上恩宥其死而遣还之自是朝贡不絶
　　【臣】等谨按北魏时康居五王分为九姓后稍西南迁居汉大宛西北北史谓康居之后旧居祈连山北昭武城因被匃奴所破西逾葱岭唐书谓九姓昭武始居祈连北为突厥所破南依葱岭即此是也今塔什干城在哈萨克西安集延诸部北当葱岭直北四百里外应即古所谓昭武城者是以南迁则依葱岭西迁则逾葱岭也
　　巴达克山
　　巴达克山居于葱岭中南境西北至伊西洱库尔东北去叶尔羌千余里有城郭其汗曰素尔坦沙部落繁盛户十万有竒头目戴红氊小帽束以锦帕衣锦衣系白丝縧足穿黒革鞮女则被髪双垂余与男子同其民人帽顶制似葫芦边饰以皮衣黄褐束白丝縧足穿黒革鞮亦有用黄牛皮者妇人不冠被髪双垂衣紫余与男子同其国负山险扼葱岭之右颇擅形势有河北流经博罗尔巴达克山两部落之间至伊什得特克分流一流经北入圗斯库尔一流道西南又北入于伊西洱库尔其北鄙之城曰瓦汉在汉乌秅国地乾隆二十四年八月回部逆酋波罗尼都霍集占为
　　王师所败奔巴达克山副将军富徳率师追之遣谕其汗素尔坦沙宣示博罗尼都霍集占负
　　恩悖逆状令擒献是时二贼方窜入巴达克山之锡克南村诡称假道往墨克乃逸去肆掠村落素尔坦沙因缚博罗尼都而以兵围霍集占于阿尔浑楚哈岭贼退保齐那尔河素尔坦沙以其属进战贼不能支伤背及胯乳擒之囚之于柴扎布柴扎布者巴达克山繋囚处也素尔坦沙乃遣人诣军门投款且报二贼就擒副将军富徳鉴其忠顺遣使者往谕责令献俘进军瓦汉以待之是时温都斯坦方以兵临巴达克山谋刼霍集占兄弟而塔尔巴斯者巴达克山讐国也贼将通之攻巴达克山所遣使被获乃迁霍集占于宻室以二百人围而杀之初素尔坦沙以二逆酋与已同派噶木巴尔裔欲防献恐诸部不从难之富徳反覆晓以顺逆利害之故遂大觉悟曰我属为
　　大皇帝臣当同所恶且岂忍以两凶故贻数万生灵患耶乃刃二酋出逆尸驰献率其部落十万户与博罗尔部三万户俱降二十五年遣陪臣额穆尔伯克等朝
　　京师贡刀斧及八骏马二十六年正月
　　上召见额穆尔伯克巴圗尔伯克等
　　赐赉如例二十七年素尔坦沙遣使阿布斯尔咱木来朝上御大西门幄次
　　阅健锐营军俾与观焉二十八年三月素尔坦沙贡马
　　犬鸟鎗腰刀至由是职贡不絶云
　　【臣】等谨按汉书皮山国西南至乌秅国千三百四十里皮山在于阗国西今自和阗西行至巴达克山亦千三百余里其国居葱岭南境四面皆山与班史乌秅国山居之说相合则今之巴达克山在汉为乌秅国也又魏书载阿钩羌国在莎车西南西有县度山汉书亦云乌秅国西有县度莎车今之叶尔羌在巴达克山东北亦与阿钩羌国在莎车西南之说合又权于摩国去代一万二千九百七十里阿钩羌国去代一万三千里二国相距止三十里当属毘聫之境疑汉时统为乌秅至魏乃分两国东属权于摩故去代较近西属阿钩羌故独与县度相接也唐书不载乌秅权于摩阿钩羌诸国有碣盘陀者由疏勒西南六百里至其国今之喀什噶尔古疏勒地西南六百里至巴达克山道里适符城居山内河抱城东所谓治葱岭负徒多河者形势可騐至元史载有巴达哈伤明史载有八答黒商其音与巴达克山相近疑即此地然元史不载逺近道里而明自陈诚使西域一至其地名号粗传天顺后絶不复至重以中外译音彷佛同异猝难审证聊附存以备考云
　　博罗尔
　　博罗尔在巴达克山东有城郭户三万有竒四面皆山西北面有河乾隆二十四年与巴达克山同时内附遣陪臣沙伯克等朝
　　京师二十五年正月
　　召见沙伯克等宴赉如例二十七年十一月博罗尔伯克沙呼沙黙特贡斧匕首诸物其南有小部落曰温都斯坦产金丝缎霍集占走巴达克山时温都斯坦方以兵相攻谋刼霍集占不果后其部为爱乌罕所并二十九年正月博罗尔沙呼沙黙特遣使呼达达特入朝是时博罗尔与巴达克山屡行搆衅围城刼掠沙呼沙黙特乞援于驻劄叶尔羌都统新柱遣谕巴达克山恪遵约束还俘罢兵至是沙呼沙黙特以其部所宝之匕首进贡谢
　　恩三十四年又进玉欛双匕首
　　爱乌罕
　　爱乌罕在巴达克山西部落最大有三大城曰喀奔曰堪达哈尔曰黙沙特喀奔城南北西面俱临山东面地多平旷堪达哈尔城四面俱山其汗爱哈黙特沙居之黙沙特城旧属伊兰爱哈黙特沙征取之并兼有温都斯坦地遂统治三城俗事耕种无游牧人民广稠胜兵十有五万军器则鸟鎗长鎗腰刀之属不用弓矢善田作户有余粮少物采自兼并温都斯坦部后资其金丝缎疋诸物物力加丰其人亦有奄防名曰巴尔什和特多取诸温都斯坦者别部商人不至其国乾隆二十四年大兵逐霍集占将入爱乌罕境为巴达克山酋素尔坦沙擒献其属下有奔爱乌罕者具以情告爱哈黙特沙以霍集占之见杀将问罪于巴达克山先遣使往素尔坦沙惧以
　　御赐灯二盏及文绮往遗并言霍集占负
　　大皇帝恩内地兵力甚盛设不擒献则巴达为墟凡诸
　　不得已状爱哈黙特沙云
　　大清国地广人稠见于记载未知道里近逺今拟与尔
　　部偕往投诚
　　大清国谅能容我乾隆二十七年十二月遣使臣宻尔
　　汉来朝
　　宴赉优渥二十八年三月爱乌罕遣使和卓密尔哈贡马又所属有阿拉克巴拉斯阿尔杂拜延俱旧伊兰者由喀奔至堪达哈尔二十八日程由堪达哈尔至黙沙特二十日程其北境接布哈尔西有黙克孔志尔等数部落中隔沙漠过此为西海南有思布部落过思布亦海也
　　【臣】等谨按汉书出西域分二道北道西逾葱岭通大宛南道西逾葱岭入大月氐今爱乌罕部在葱岭西以方位考之应属汉大月氐地初方以霍集占见杀之故欲问罪于巴达克山及闻
　　圣天子徳威之盛遂乃翻然革面慕义输诚不烦尺书
　　寸刄而
　　声灵所及重译骈来且其国西境逾一二小部落已濒西海更推论之北则俄罗斯濒北海立界守约所谓六合为家莫有盛于
　　今日者也






　　皇朝文献通考卷二百九十九
　　钦定四库全书
　　皇朝文献通考卷三百
　　四裔考【八】
　　北
　　俄罗斯
　　俄罗斯国东北至海南接喀尔喀准噶尔哈萨克土尔扈特西接西洋诸国秦时为浑庾屈射丁灵诸国匃奴冒顿单于始北服之汉时郅支单于北降丁令并有其地北魏时为乌洛侯国有于巳尼大水所谓北海也唐为骨利干国居瀚海北其地北距海元时为阿罗思吉利吉思昂可新地元史称吉利吉思南去大都万有余里其境长一千四百里广半之有谦河西北流注于昂可剌河北入于海今俄罗斯有昂噶喇河即元史昂可剌河也昂可剌者元史谓即唐之骨利干也今名俄罗斯即元阿罗思转音也相传其国旧无汗号处西北近海计由之地其酋名依畨瓦什黒鱼赤者因族姓扰乱求助于西费耶斯科国假其兵力服属诸族自立为汗厯三百余年今其酋皆称察罕汗云其地寒多隂蕃林木稀人烟分八道曰西毕尔斯科曰喀山斯科曰佛罗尼使斯科曰计由斯科曰司马连斯科曰三皮提里普尔斯科曰郭罗多阿尔哈连斯科曰莫斯洼斯科一斯科所属城堡名柏兴多者至百余少或一二十余古语谓民居为拜甡俄罗斯与防古隣接疑即其转音又即明人所云板升者也官制汗左右近侍官四得専政每斯科设总管官一彼中名噶噶林每柏兴设头目田则什一而税凡业打牲者纳貂防狐狸银防灰鼠其不打牲者嵗纳银钱二百法律凡叛逆犯上者肢解遇敌败北者斩刼夺人及杀人者俱斩伤人者断手偷盗仓库官物者视贜之多寡有劓刵者有以火灼之而发遣者私铸钱者镕铜灌口内以杀之私卖烟酒者重责籍其家遣其人因奸杀死本夫者本妇则埋于地露其首以杀之奸夫则悬于树以杀之犯奸者本妇重责不离异奸夫重责又罚银入官其幼童与女子奸者重责之配为夫妇俗尚天主教不知朔望或二十九日或三十日或三十一日为一月十二月为一嵗每嵗按四季大斋四次或四十日或三十余日以冬季大斋完日为嵗初平时皆逢七斋戒知节俭厌兵戎性矜夸贪得喜诙谐好词讼每逢吉日男子相聚会饮醉则咏謌跳舞妇女不避生客争相饰游戏为队行歌于途卑贱见尊者免冠立地而叩尊长不免冠平等相遇皆免冠立地而叩男子与妇人遇男子免冠妇人立地而叩以去髭髯为姣好发卷者为美观婚嫁亦用媒妁聘娶之日往叩天主堂诵经毕方合巹殡殓有棺俱送至堂内塟埋不饮茶服氊褐苎布以麦麫为饼饵不为饭每食用匙及小义无箸俗尚贸易务农者少知种而不知耘不以牛耕居河滨者善泅用种大小银钱有值三文十文五十文百文者亦有红铜钱与小银钱通用以十六寸为尺十二两为斤千步为里后改五百步为里其木则有杉松马尾松杨桦丛桞樱薁榆剌玫其谷则有大麦小麦荞麦油麦及稷其蔬则有萝卜蔓青白菜王芫荽倭葱蒜兽畜则有驼马牛熊狼堪达韩野猪鹿狍黄羊狐狸兎貂鼠银鼠灰防磎鼠磎鼠行地中遇阳气即死身大有重万斤者骨色白润类象牙性最寒食之可除烦热骨可成器彼中名麻门槖洼禽则有鹰鹏鹞鵏海青鸦鸭鸡又有聂木沁鸡大如鹅脚髙尾短有苍黒色而花纹者有白色青斑者其冠色不时变幻人稍侵之即鸣翅立冠下垂比户畜之俄罗斯称西费耶斯科国为聂木沁云鱼则有鮰鯺鲤石斑鲫鲂鲢鸭嘴哈打拉他库木舒尔呼松阿禅勾深牙鲁四帖里烈帖鄂莫里乐则有钟鼓喇叭木笛哨呐铜筝胡琴其土宜风俗物产大略如此明时阻于朔漠未通中国
　　本朝顺治十二年其国察罕汗始遣使来朝贡方物
　　上嘉其诚款降
　　敇及
　　恩赐令来使赍回国
　　勅曰尔国逺处西北从未一达中华今尔诚心向化遣使进贡方物朕甚嘉之特颁恩赉即俾尔使臣赍回昭朕柔逺至意尔其钦承永效忠顺以副恩宠十三年遣使奉表来朝贡方物以来使不谙朝仪却其贡而遣之还十四年复遣使奉表进贡途经三载以十七年五月至表称俄罗斯一千一百六十五年语多矜夸廷臣咸谓其不遵正朔宜逐之奏入得
　　防察罕汗虽恃为酋长表文不合体制然外邦从化宜加防容以示懐柔俄罗斯逺处边陲未沾教化乃能遣使奉表而至亦见慕义之忱来使着该部与宴贡物查收察罕汗及其使量加恩赏但不必遣使报书尔衙门可即以表文矜诩不令陛见之故谕而遣之康熙十五年五月察罕汗又遣陪臣尼果頼罕伯里尔鄂维防进贡方物奏言俄罗斯僻处逺方从古未通上国不谙中华文义及奏疏礼仪两次抒诚致多缺失今特敬谨遣使奉贡仰祈矜宥得
