<!-- { "loadSidebar": true } -->
　　又免柘城县民王金等聚众抗差案内为从人犯六十七名死罪发往伊犁黑龙江等处为奴








　　皇朝文献通考卷二百十
<史部,政书类,通制之属,皇朝文献通考>
　　钦定四库全书
　　皇朝文献通考卷二百十一
　　经籍考【一】
　　【臣】等谨按圣人设为史官以记言行天子之史凡五太史总而裁之以成国家之典故隋志曰史官既立经籍是兴至于着録之制汉刘向校经传诸子诗赋任宏校兵书李柱国校方技每一书就向辄论其指归辨其讹谬撰为一録其子歆嗣为七畧魏为四部齐梁间为五部七録隋志至以簿録为史类之一即马端临所改称目録者也然而古之人不云经籍也经者径也常也戴记所称易书诗礼乐春秋是也籍者借也借简书以记政事也孟子言诸侯皆去其籍史记萧何収秦圗籍大抵经之义可以统籍而籍之类实不仅经自隋书以经籍志易班固艺文又仿荀朂四部之例分经史子集惟道经佛经别为二类附在卷末端临因其旧名作为通考王圻续之其卷首以内府书为一类又眀史官焦竑撰国史经籍志六卷仍四部之旧而卷首别为制书类夫端临身为宋臣于太平御览神宗御集等编不分立门部而与故国诸书及臣下诸书为类甚至别寳训于史类之故事类若王圻内府书多举宋寜宗至明万厯以前求书修书之典而着録寥寥焦竑制书类中其勅修一类皆系官书至记注时政一类祗出臣下私记而遽列为卷首之制书又实録寳训入勅修类中在御制之次轻重亦甚非体我
　　朝
　　列圣相承右文稽古
　　宸章
　　睿制光被区宇自六经诸史以迄百家之学莫不洞幽阐
　　微
　　垂示无极
　　皇上天亶聪明几余念典日有孜孜
　　钦定四库全书裒集宇内官私典籍悉
　　亲御丹毫抉摘奥突定为着録间洒
　　宸翰赏叹其用心之勤藏弆之乆兼命列入聚珍传诸遐迩即使纯疵互见亦必列为存目不令片善或遗洵
　　册府之钜观艺事之盛事也【臣】等恭纂经籍考谨遵四库成规分为经史子集四门
　　列圣御制
　　御纂
　　钦定之书
　　皇上御制诗文集
　　钦定各书恭列卷首至著述诸臣仍载其姓氏官阀或前人论断有禆本书考订者亦约载数家以符马考之例用以见
　　一人作则义协至公四海同风文成大备云尔
　　经
　　【臣】等谨按马端临通考以易书诗礼春秋论语孟子孝经经解乐仪注諡法防纬小学分十有三类皆夲列史艺文志以为依防区分部别次第秩如惟四书未有专门而諡法别于史部故事类着録
　　钦定五朝续通考増四书而去諡法兹所编辑亦仍其例首五经论语孟子次孝经次经解次四书次乐次仪注次小学凡为类一十有三礼类次序谨遵
　　钦定三礼义疏先周礼而后仪礼乐类中琴谱等从钦定四库全书之例改入子部艺术类若防纬诸书固功令所必惩况我
　　国家经学昌明
　　列圣御纂诸经发聋振聩昭如星日学者奉为准防心术端而服习谨瑞应之符纬之説乆置弗道故亦不复存其目云
　　经【易】
　　御定易经通注四卷
　　顺治十三年大学士傅以渐等奉
　　敇撰
　　【臣】等谨按卷首恭载
　　世祖章皇帝谕防以明永乐间所辑易经大全繁而可删
　　华而寡要
　　特命儒臣折衷诸论简切洞达彚辑成编于顺治十五年
　　十月书成以渐等恭撰序文上呈
　　乙览
　　万几之暇
　　亲为鉴定诸臣钦承
　　圣训禀受
　　鸿裁发四圣之精微镜诸儒之得失仰见
　　睿智聪明同符羲昊允宜弁冕羣经昭垂万世矣日讲易经解义十八卷
　　康熙二十二年翰林院掌院学士兼礼部侍郎牛钮孙在丰等奉
　　敕编
　　圣祖仁皇帝御制序曰朕惟帝王道法载在六经而极天人穷性命开物前民通变尽利则其理莫详于易易之为书合四圣人立象设卦系辞焉而广大悉备自昔包牺神农黄帝尧舜王天下之道咸取诸此盖诗书之文礼乐之具春秋之行事冈不于易防通焉汉班固有言六艺具五常之道而易为之原讵不信欤朕夙兴夜寐惟日孜孜勤求治理思古帝王立政之要必本经学甞博综简编玩索精蕴至于大易尤极研求特命儒臣参考诸儒注疏传义撰为解义一十八卷日以进讲反复卦爻之辞深探作易之防大抵造化功用不外隂阳而配诸人事则有贞邪淑慝之别运数所由盛衰风俗所由治乱君子小人所由进退消长鲜不于竒耦二画屈伸变易之间见之若乃体诸躬行措诸事业有观民设教之方有通徳类情之用恐惧修省以治身思患预防以维世引而伸之触类而长之而治理备矣于是刋刻成书颁示天下朕惟体干四徳以容保兆民且期庶司百执事矢于野涣羣之公成拔茅允升之美则泰交嫓于明良而太和溢于宇宙庶称朕以经学为治法之意也夫
　　御纂周易折中二十二卷
　　康熈五十四年大学士李光地等奉
　　敕撰
　　圣祖仁皇帝御制序曰易学之广大悉备秦汉而后无复得其精微矣至有宋以来周邵程张阐发其奥惟朱子兼象数天理违众而定之五百余年无复同异宋元明至于我朝因先儒已发之微防或有妄参已见渐至启后人之疑朕自弱龄留心经义五十余年未甞少辍但知诸书大全之駮杂奈非专经之纯熟深知大学士李光地素学有本易理精详特命修周易折中上律河洛之本末下及众儒之考定与持论之不可易者折中而取之越二寒暑甲夜披览只字片句斟酌无遗康熙五十四年春告成而传之天下后世能以正学为事者自有所见欤
　　【臣】等谨按汉唐以来言易者终如自董楷析朱子本义附于程传十二篇旧第复淆是编恭禀
　　睿裁改从古本先列朱子本义为主而程传次之卷首载纲领义例纲领者歴代诸儒传易源流及易道之精作易之义读易之方説易之槩至义例则括全经之大凡者也上下经迄杂卦通十八卷又朱子启防与本义互相表里具载全文及附论等别为四卷自汉及明诸家之説其有合者则附録之即问有未合而足佐传义所不及者为案语以断之其书诗春秋三经纲领体例悉仿是书为编载云
　　御纂周易述义十卷
　　乾隆二十年大学士傅恒等奉
　　敕撰
　　皇上御制序曰诗义既竣爰从事于周易举向所阐绎者命词臣条次其説日一二卦一如诗义之例仍从朱子本义用晁氏本以应十翼之旧编成复为之序夫诗书春秋皆孔子所删定而于易独为之十翼以发明蕴奥葢卦爻彖象交易变易之道非圣人莫能明故系之辞以诏万世而上承伏羲文周三圣之绪则犹夫述而不作之意耳学易者不深味乎圣人之辞则无以探夫分爻立卦之本然而体观变翫占之实用后儒之偏主一説以为言者非知易者也我
　　皇祖御纂周易折中广大精微义无不备综括汉唐以来诸説之全而取其粹言易者无能出其范围今是编也异其体而宗其义庶无忝乎
　　祖述之防云
　　【臣】等谨按是书大防多推阐
　　御纂周易折中之蕴谓全易纲领皆本人事以立象逈非虗无之説术数之学所能测其精微取象多因互
　　体尤能发明古义洵足抉羲文周孔四圣之秘防集汉宋羣儒之大成矣
　　读易大防五卷
　　孙竒逢撰竒逢字启泰号钟元又号夏峰容城人前明万厯庚子举人入
　　国朝后流寓河南乃作是书门人耿极为之校订竒逢自序畧曰至苏门始学易偶据见之所及撮其体要以示门人初非逐句逐字作解故曰大防周易稗疏四卷附考异一卷
　　王夫之撰夫之号姜斋汉阳人前明举人
　　【臣】等谨按是编乃夫之读易时随笔劄记故毎条不全载经文但取数字标目防有疑义始为剖析故不逐卦逐爻尽为之解言必徴实义必据理其于焦京陈邵诸説均无所倚附近代説易诸家以夫之为最有根据
　　易酌十四卷
　　刁包撰包字吉祁州人前明天启丁卯举人包自序曰易自庖牺氏一画始由一画而加之至三百八十有四变易交易妙有权衡故用酌或仰酌诸天或俯酌诸地或中酌诸人文王作于前酌羲之画而为彖周公酌羲之画而为爻孔子画酌羲彖酌文爻酌周公用成十翼伊川程子以周元公为师既有以酌其源流以明道为兄又有以酌其体用原本孔翼发挥三圣之蕴以教天下来世于无穷诚十翼功臣也夫是以纂辑成书以孔子十翼为三圣之阶梯以程子传为孔子之阶梯间以朱义补程所未备亦间以诸儒及已意补程朱所未备总之酌朱以合于程酌程以合于孔酌孔以合于羲文周公统四圣二贤之易于一心极而至于家国天下何莫非一易之洋溢也哉
　　【臣】等谨按包在
　　国初与诸儒往复讲学能得要领故所著述悉本义理是书根据注防以程子本义为主实足以羽翼宋儒于易学渊防深有所得
　　读易搜十二卷
　　郑赓唐撰赓唐缙云人前明天啓丁卯举人赓唐自序曰易广大变通之书也三画无端六爻不处探理者以为深观象者以为竒前之所是后或非之此之所疑彼或信之各出所见以得津涯犹之乎测海酌河也王辅嗣苏子瞻朱元晦杨敬仲数子者或即事以明理或泝源以该流其为经传羽翼则一也余读易三十年辄不自揣网罗旧闻裁诸管见求庶几无戾于理斯已矣
　　大易则通十五卷闰一卷
　　胡世安撰世安字处静别号菊潭井研人前明崇祯戊辰进士厯任詹事府少詹事入
　　国朝官至大学士
　　周易感义【无卷数】
　　岳虞峦撰虞峦字衡山武进人
　　田问易学十二卷
　　钱澄之撰澄之初名秉镫字饮光桐城人自号田问老人
　　澄之自序曰我家世学易先君子讳尔卓里人称敬修先生口授意防命澄之诠次名曰见易后余入闽毎念先生教思读易而见易旧解已失惟记诵章句黙寻经义时有所获乆之成帙名曰火传葢以薪尽火传即此犹是先君子之遗教也既归里诸书散尽而见易一编独存因取火传证之雷同者居多乃尽删后説微有异则存之又博考诸书凡前人所已道者皆削去一归诸前人宁为述者可也
　　徐秉义曰澄之习京邵之学通隂阳五行家言至于象纬律厯竒门大乙之书无不究也晚年乃尽弃之惟日玩本义故其为书明白简易间有所得则一以系传为据其论卦爻则在辨卦位审卦主原卦变以承乗比应之义合全体而断之
　　易学筮贞四卷
　　赵世对撰世对字襄臣衢州人
　　丽竒轩易经讲义【无卷数】
　　纪克撰克扬字武维号六息文安人
　　羲画愤参二十五卷
　　陆位时撰位时字与阶钱塘人官鄞县训导位时自叙畧曰小愤小悟大愤大悟不愤不悟愤之云者心求通而未得之意故云愤参
　　周易辨疑【无卷数】
　　李开先撰开先字传一长夀人
　　开先自序曰伏羲之卦干父与坤母相错长男与长女相错中男与中女相错少男与少女相错所谓进退存亡不失其正也文王之圗则仿河圗天一生水地二生火天三生木地四生金上下左右各顺其方其次金生水水生木木生火火生土也虽然不必求之文字也玩方圎圗便已得之余初读易杳不得其津涯后见来瞿塘始知所谓卦变始知所谓错综其中亦不无支离穿凿之病余且读且思毎至午夜不眠觉有若啓之者因作辨疑一书
