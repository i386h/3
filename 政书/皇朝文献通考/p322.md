<!-- { "loadSidebar": true } -->
　　亲祭
　　歴代帝王庙仪
　　正殿七室中室
　　太昊伏羲氏
　　炎帝神农氏
　　黄帝轩辕氏左室
　　帝金天氏
　　帝高阳氏
　　帝高辛氏
　　帝陶唐氏
　　帝有虞氏右室
　　夏禹王启王仲康王少康王杼王槐王芒王泄王不降王扄王厪王孔甲王臯王发王
　　商汤王太甲王沃丁王太庚王小甲王雍巳王太戊王仲丁王外壬王河亶甲王祖乙王祖辛王沃甲王祖丁王南庚王阳甲王盘庚王小辛王小乙王武丁王祖庚王祖甲王廪辛王庚丁王太丁王帝乙王次左
　　周武王成王康王昭王穆王共王懿王孝王夷王宣王平王桓王庄王僖王惠王襄王顷王匡王定王简王灵王景王悼王敬王元王贞定王考王威烈王安王烈王显王慎靓王次右
　　汉高祖惠帝文帝景帝武帝昭帝宣帝元帝成帝哀帝光武帝明帝章帝和帝殇帝安帝顺帝冲帝昭烈帝
　　晋元帝明帝成帝康帝穆帝哀帝简文帝
　　元魏道武帝明帝太武帝文成帝献文帝孝文帝宣武帝孝明帝
　　宋文帝孝武帝明帝
　　齐武帝
　　陈文帝宣帝又次左
　　唐高祖太宗高宗睿宗元宗肃宗代宗徳宗顺宗宪宗穆宗文宗武宗宣宗懿宗僖宗
　　后唐明宗
　　后周世宗
　　辽太祖太宗景宗圣宗兴宗道宗
　　宋太祖太宗真宗仁宗英宗神宗哲宗高宗孝宗光宗宁宗理宗度宗端宗又次右
　　金太祖太宗世宗章宗宣宗哀宗
　　元太祖太宗定宗宪宗世祖成宗武宗仁宗泰定帝文宗宁宗
　　明太祖惠帝太宗仁宗宣宗英宗景帝宪宗孝宗武宗世宗穆宗愍帝位均南向凡异代同室者皆隔别之两庑东风后仓颉防伯夷商伊尹傅説周召公奭毕公高召穆公虎仲山甫汉张良曹参周勃魏相邓禹耿弇诸葛亮唐房元龄李靖宋璟郭子仪许逺李晟裴度宋曹彬李沆王曾富弼文彦博李纲韩世忠文天祥金尼玛哈元穆呼哩博果宻明徐达常遇春杨士竒于谦刘大夏西力牧臯陶龙伯益商仲虺周公旦太公望吕侯方叔尹吉甫汉萧何陈平刘章丙吉冯异马援赵云唐杜如晦狄仁杰姚崇张巡李泌陆贽辽耶律赫鲁宋吕防正防凖范仲淹韩司马光赵鼎岳飞金呼噜沃里布元巴延托克托明刘基李文忠杨荣李贤位均东西向以北为上嵗春秋仲月诹吉遣官将事
　　特行崇典则
　　皇帝亲诣行礼先二日礼部尚书一人诣牺牲所眡牲
　　如仪
　　右眡牲
　　致斋
　　书祝版
　　眡割牲
　　眡祝版【仪均同东西郊祀】
　　先一日太常寺官入庙洁蠲殿宇内外借以防荐拂拭
　　神座工部司官张
　　御幄于景徳门外阶下之左南向夜分太常寺卿率属
　　入具器陈
　　正殿中室分设三案左一室统设三案余五室代设一案每位爵三实酒每案豋一铏二簠簋各二笾十豆十其前皆设香案一各炉一镫二每室牛一羊一豕一殿中设案一少西北向供祝版东设一案西向西设一案东向分陈每室尊一每案香盘一虚爵三每位礼神制帛一【色白】设福胙于东案尊爵之旁加爵一凡牲陈于爼凡帛每案同篚凡尊实酒承以舟疏布幂勺具两庑东设案十各铏二簠一簋一笾豆各四每位爵三实酒统羊二豕二前设香案四各鑪一镫二又设案于南北向陈尊二香盘四虚爵十有二素帛四十爼篚幂勺具西庑帛三十有九余陈设同銮仪卫设洗于黄幄外乐部率太常协律郎设中和诏乐于殿外阶上分东西悬陈乐舞于乐悬之次如常仪
　　右陈设
　　陈设毕太常寺博士引礼部侍郎一人入庙省眡
　　正殿牲帛齍盛及笾豆豋铏之实毕次诣两庑周眡如仪
　　右省齍
　　辨行礼位殿门内正中为
　　皇帝行礼拜位北向阶下甬道左右为分献官拜位北面陪祀王公位阶上东西各二班百官位阶下分献官之南东西各五班重行异等均北面东位西上西位东上辨执事位司拜褥銮仪卫官二人立于
　　皇上拜位之左稍后太常寺司祝一人立祝案西司香九人司帛九人司爵九人光禄寺卿二人太常寺赞答福胙一人立东案之东司香七人司帛七人司爵七人侍卫二人立西案之西侍仪礼部尚书侍郎各一人都察院左都御史副都御史各一人乐部典乐一人立东西案之南太常寺典仪一人于殿左门外立司乐协律郎乐工歌工舞佾于阶上乐悬东西序立记注官四人于西阶下序立纠仪御史礼部祠祭司官各二人于陪祀王公拜位之次序立又御史二人祠祭司官二人鸿胪寺官二人于陪祀百官拜位之次序立掌燎官率燎人立于燎炉之南
　　右辨位
　　其日五鼓步军统领率所部清跸除道自
　　西华门至
　　庙门
　　御道左右涂巷皆设布幛銮仪卫陈
　　法驾卤簿【详见　　北郊祭仪】　不陪祀王公百官朝服咸防祗
　　候送
　　驾如仪日出前六刻司祝恭请祝版设于祝案太常寺
　　卿赴
　　乾清门奏时
　　皇帝御祭服乘礼舆出宫前引后扈如常仪
　　驾发警跸
　　午门鸣钟鼓
　　驾出西华门导迎乐前引不作提鑪执镫官左右骑导
　　如诣
　　西郊之仪
　　右銮舆出宫
　　驾将至鸿胪寺官豫引陪祀王公于庙门外序立候驾至随入太常寺赞礼郎豫引两庑分献官四人于景徳西侧门外序立陪祀百官按班入景徳东西侧门豫于行礼位稍南东西序立祗候
　　驾至由庙中门入降舆右赞引左对引太常寺卿二人
　　恭导
　　皇帝入幄次少竢太常寺卿奏请行礼
　　皇帝出次盥銮仪卫官跪奉盥奉巾如仪司拜褥官豫布拜褥于殿门内正中赞引对引官恭导
　　皇帝入景徳中门陞中阶正殿中门至拜位前北向立前引内大臣止立殿檐下提鑪官执镫官侍卫止立阶下后扈大臣随侍赞礼郎引分献官东西各二人于甬道左右鸿胪寺官引陪祀王公升东西阶引陪祀百官于庙迋左右均就拜位北面序立典仪赞乐舞生登歌执事官各供乃职武舞执干戚进赞引奏就位
　　皇帝就位立
　　右就次盥洗就位
　　典仪赞迎
　　神左司香二人右司香一人奉香盘东西趋进均折而
　　北诣中一室
　　三皇香案前左司香七人右司香六人奉香盘分诣各
　　室香案前祗候司乐赞举迎
　　神乐奏肇平之章【乐辞俱详见乐考】协律郎举麾工鼓柷乐作
　　赞引奏就上香位暨对引官恭导
　　皇帝诣
　　太昊伏羲氏香案前对引官至祝案前止立司香跪进
　　香赞引奏上香
　　皇帝上炷香三上瓣香毕以次诣
　　炎帝神农氏
　　黄帝轩辕氏香案前上香仪同左右各室司香跪上香毕皆趋退赞引奏复位暨对引官恭导
　　皇帝复位奏跪拜兴
　　皇帝行二跪六拜礼王公百官均随行礼协律郎偃麾
　　工戞敔乐止【凡乐以举麾鼓柷作以偃麾戞敔止后同】
　　右迎神
　　典仪赞奠帛爵行初献礼有司掲尊幂勺挹酒实爵司帛奉篚司爵奉爵以次诣各
　　神案前司乐赞举初献乐奏兴平之章乐作司乐举节舞干戚之舞【凡舞以节领之导引升降后同】司帛跪献篚奠于各案三叩兴司爵立献爵于各垫中退赞礼郎引分献官升东西阶诣两庑以次跪上香毕兴立香案前执事生奠帛献爵如仪皆退司祝至祝案前跪三叩奉祝版跪案左乐暂止赞引奏跪
　　皇帝跪羣臣皆跪赞读祝司祝读祝辞曰维某年月日皇帝致祭于
　　太昊伏羲氏
　　炎帝神农氏
　　黄帝轩辕氏
　　帝金天氏
　　帝高阳氏
　　帝高辛氏
　　帝陶唐氏
　　帝有虞氏
　　夏十四王
　　商二十六王
　　周三十二王
　　汉十九帝
　　晋七帝
　　魏八帝
　　宋三帝
　　齐武帝
　　陈二帝
　　唐十六帝
　　后唐帝
　　后周帝
　　辽六帝
　　宋十四帝
　　金六帝
　　元十一帝
　　明十三帝曰仰惟
　　诸帝应运代兴作君作师抚育黎烝创业维艰基业用宏守文不易谟烈是承风教既逺功徳可称报于仲【春秋】
　　神其式慿尚
　　飨读毕兴奉祝版跪安
　　太昊伏羲氏神位前篚内三叩兴退乐作赞引奏拜兴皇帝率羣臣行三拜礼兴赞礼郎引分献官降阶复位
　　乐止武功之舞退文舞执羽籥进
　　右初献
　　典仪赞行亚献礼司乐赞举亚献乐奏崇平之章乐作舞羽籥之舞司爵奉爵以次诣各案前恭献于左两庑赞礼郎引分献官分献如初乐止右亚献
　　典仪赞行终献礼司乐赞举终献乐奏恬平之章乐作【舞同亚献】司爵献爵于右两庑随分献均如亚献仪毕乐止文徳之舞退
　　右三献
　　既终献太常寺赞礼郎一人少前西面立赞答福胙光禄寺卿二人奉福胙至
　　太昊伏羲氏位前拱举退祗立于
　　皇帝拜位之右侍卫二人进立于左赞引奏跪
　　皇帝跪左右官皆跪奏饮福酒右官进福酒
　　皇帝受爵拱举授左官次受胙如饮福之仪奏拜兴皇帝三拜兴又奏跪拜兴
　　皇帝率羣臣行二跪六拜礼典仪赞彻馔司仪赞举彻
　　馔乐奏淳平之章乐作彻毕乐止
　　右受福胙彻馔
　　典仪赞送
　　神司乐赞举送
　　神乐奏匡平之章乐作赞引奏跪拜兴
　　皇帝率羣臣行二跪六拜礼兴乐止
　　右送神
　　典仪赞奉祝帛馔送燎司祝司帛诣各
　　神案前咸跪三叩司祝奉祝司帛奉篚兴司香跪奉香司爵跪奉馔兴以次由中道出恭送燎所
　　皇帝转立拜位旁西向【司拜褥官彻拜褥】竢祝帛过【仍布拜褥】皇帝复位立两庑香帛馔均送焚燎太常寺赞礼郎引分献官退鸿胪寺官引陪祀王公百官均退立拜位东西旁乐作【乐章与上并为一阕】赞引奏礼成恭导
　　皇帝仍由景徳门中门出陞舆
　　法驾卤簿前导导迎乐作奏祐平之章不陪祀王公百
　　官仍朝服祗候
　　驾至跪迎
　　午门鸣钟乐止王公随
　　驾入内至内金水桥恭候
　　皇帝还宫各退太常寺官彻
　　乾清门斋戒牌铜人送寺
　　右礼成回銮
　　遣官致祭先二日眡牲如仪承祭官分献官暨文官郎中武官防领世爵轻车都尉以上均于邸第致斋先一日太常寺以祝版送内阁恭书受而藏诸
　　神库光禄寺少卿御史礼部祠祭司官朝服眡割牲瘗毛血有司供具并如仪及祀之日鸡初鸣承祭官及分献官朝服祗竢于庙礼部侍郎入庙省齍毕质明承祭官【王公】入景徳左门【领侍卫内大臣尚书等入右门】升左阶位于阶上【领侍卫内大臣尚书等位阶下】北面迎神赞就上香位出入殿左门承祭官分献官及陪祀官行三跪九叩礼不饮福受胙王公不陪祀赞引以太常寺赞礼郎祝帛送燎避立西旁东面余均如仪右遣官仪










　　皇朝文献通考卷一百十九
　　钦定四库全书
　　皇朝文献通考卷一百二十
　　羣庙考【二】
　　歴代帝王陵
　　天聪三年十二月遣官祭
　　金太祖世宗陵时
　　太宗文皇帝征明至燕京庚申祭纛于良乡县东山冈是日遣贝勒阿巴泰萨哈防往祭于房山
　　顺治元年五月
　　上命以礼葬
　　明崇祯帝后暨妃袁氏及两公主时并葬天启懿安皇后张氏万厯妃刘氏造陵墓如制后八年四月崇祯妃尤氏卒殡葬如礼仍给太监守防
　　七月设明长陵以下十二陵司香内使各四人八月
　　诏明十三陵洁禋祀禁樵牧设司香官及陵户给以香火
