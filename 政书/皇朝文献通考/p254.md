<!-- { "loadSidebar": true } -->
　　知州直十七人【乾隆四十三年改八沟理事同知为平泉州知州】奉天安徽各四人山东九人四川十一人山西【乾隆三十六年改吉州直知州为属州】河南各六人江苏湖南各三人江西浙江各一人【乾隆三十九年改海寜县为海宁州三十八年改安吉州为安吉县故州仍一人】湖北八人甘肃广东各七人陜西五人广西十六人云南二十七人【乾隆三十五年改设鹤庆州寻裁建水州共二十七人】贵州十四人州同直江苏湖北【乾隆三十六年裁鹤峯州州同改为随州州同】云南各三人山东七人广西十三人江西湖南甘肃四川各一人安徽三人陜西贵州河南【乾隆四十八年添设睢州州同】各二人州判直十人奉天安徽江西浙江广东各一人山东三人广西六人河南四人湖北五人江苏甘肃贵州各三人湖南四川各二人云南四人
　　其属吏目直十九人奉天安徽各四人山东九人四川十一人山西河南各六人江苏湖南各三人江西浙江各一人湖北八人陜西五人甘肃广东各七人广西二十三人云南二十七人贵州十四人税库司大使山东一人仓大使山东二人库大使直一人
　　知县掌一县之政亲理民务其责任与知州同县丞主簿【事简之县无丞簿事繁之县多至数员】分管粮马巡捕河防之事知县直一百二十二人【乾隆四十三年改喀喇河屯理事通判为滦平县知县四旗理事通判为丰宁县知县塔子沟理事通判为建昌县知县乌兰哈达理事通判为赤峯县知县三座塔理事通判为朝阳县知县本一百十七人今为一百二十二人】奉天八人山东九十六人山西八十八人河南九十八人【乾隆四十九年改仪封县为仪封防为九十八人】江苏六十二人【乾隆三十二年设东台县为六十二人】安徽五十一人江西七十五人【乾隆三十八年裁定南县将赣州府水利同知改为定南防同知故七十五人】浙江七十六人福建六十二人湖北六十人湖南六十四人陜西七十七人甘肃五十二人【乾隆三十六年设竒台县三十八年设昌吉县四十一年设阜康县四十四年设绥来县共为五十二人】四川一百十一人【乾隆三十五年裁罗江县共一百十一人】广东八十人广西四十七人云南三十九人【乾隆三十五年改设建水县弥勒县又添设丽江县顺寜县禄劝县共三十九人】贵州三十四人县丞直四川十八人山东三十人山西五人河南十五人江苏三十人江西四十八人安徽十六人福建二十九人浙江四十五人湖北二十一人湖南十三人陜西广东各十九人甘肃七人广西六人云南三人贵州八人主簿直二十二人山东十三人河南十四人江苏十七人安徽五人浙江十一人湖北甘肃广东各一人其属典史直一百十七人奉天八人山东九十六人山西八十八人河南九十八人江苏六十二人安徽五十一人江西七十五人浙江七十六人福建六十二人湖北六十人湖南六十四人陜西七十七人甘肃五十二人四川一百十一人广东八十人广西四十八人云南三十九人贵州三十四人税课司大使河南一人江苏二人浙江三人仓大使直一人河泊所广东二人巡检管捕盗贼诘奸伪凡府州县有关津险隘则置之直四十六人奉天六人山东二十八人山西四十四人河南十七人江苏八十二人安徽六十二人江西九十二人福建湖北各七十四人浙江三十九人湖南五十七人陜西十一人甘肃二人乌噜木齐二人四川二十六人广东一百四十八人广西六十三人云南二十五人贵州八人驿丞直十三人山西陜西各九人河南湖北各八人江西贵州各二人浙江四人湖南十五人四川三人
　　教职职掌学校黜陟统于学政士习文风攸关焉教授直十人【乾隆四十三年添设承徳府教授一人】河南湖北湖南各九人浙江广西各十一人奉天一人山东山西福建甘肃广东各十人江苏安徽各八人江西贵州各十三人陜西六人四川十二人云南二十二人学正直二十二人奉天四人山东陜西甘肃各十一人山西广西各十六人河南广东各十人江苏六人安徽九人江西福建各二人湖北湖南各七人浙江一人四川八人云南三十一人贵州十四人教谕直一百十五人奉天二人山东九十一人山西六十一人河南九十九人江苏四十六人安徽四十九人江西七十五人福建五十八人浙江七十六人湖北五十四人湖南五十七人陜西四十三人甘肃二十人四川八十六人广东七十三人广西四十二人云南二十八人贵州三十三人训导直一百四十人奉天五人山东一百十人山西九十六人河南一百五人江苏五十九人安徽六十六人江西九十一人福建七十二人浙江八十八人湖北七十人湖南七十七人陜西八十四人甘肃五十三人四川一百二十二人广东九十四人广西六十四人云南七十五人贵州六十人
　　専管河道各官
　　【臣】等谨案河道总督所属除府县以地方官兼辖河务者具载府县官员内道员之管理河务者直清河道通永道天津道河南开归陈许道河北道山东兖沂曹道江南淮扬海道等缺俱有兼巡地方之责亦不载其専司河道自道员及同知以下黜陟考覈皆掌于河道总督特分载于后直河道总督属永定河道一人同知九人通判八人州同三人州判十一人县丞二十六人主簿二十二人吏目三人闸官三人【宛平县县丞主簿各一人大兴县庆丰闸闸官一人俱系河员已载顺天府下此不载】
　　河东河道总督属山东运河道一人同知二人通判六人州同二人州判三人县丞五人主簿十三人巡检二人闸官二十九人河南同知五人通判三人州判一人县丞十八人主簿十四人
　　江南河道总督属河库道一人淮徐河务道一人同知十一入通判八人直州州同一人州同一人直州州判一人州判三人县丞十九人主簿二十三人道库大使一人巡检十七人闸官十四人
　　直省土官世职
　　【臣】等谨案我
　　国家声教覃敷无逺弗届苖峝之众无不慕化改流其世守厥土者亦皆震詟
　　天威吁词请
　　觐比于内臣兹列现在承袭之府州县各官于左四川龙安府石砫土通判各一人土知事一人牟托水草坪土巡检各一人竹木坎土副巡检一人广西果化州归徳州忠州安平州万承州全茗州龙英州下石西州太平州茗盈州结安州佶伦州都结州镇逺州上下冻州思州江州凭祥州思陵州向武州都康州上暎州下雷州南丹州那地州田州土知州各一人东兰州土州同一人州判一人罗阳县罗白县忻城县上林县土知县各一人上龙司白山司兴隆司那马司定罗司旧城司下旺司安定司都阳司古零司大村峝小村峝小镇安土巡检各一人
　　云南景东府防化府孟定府永宁府土知府各一人广南府土同知一人丽江府土通判一人开化府土经歴一人北胜州富州湾甸州镇康州土知州各一人北胜州顺州镇南州姚州土州同各一人镇南州新兴州土州判各一人景东府土知事一人楚雄县平彞县云南县新平县南涧县土县丞各一人云南县定逺县土主簿各一人浪穹县土典史一人练象关南平关定西岭青索鼻鳯羽乡上江觜下江觜箭杆塲蒲陀崆镇南关纳更山回磴关沙矣旧三岔河保甸猛麻观音山阿雄关土巡检各一人板桥驿观音山驿在城驿土驿丞各一人
　　贵州镇逺府独山州土同知各一人镇逺府土通判一人土推官一人安化县印江县瓮水司草塘司余庆县土县丞各一人安化县余庆县土主簿各一人重安司朗城司土吏目各一人安化县盘江土巡检各一人
　　定例凡土官承袭由部给牒书其职衔世系及承袭年月于上曰号纸应袭职者督抚察核先令视事取具各结及本族宗图原领号纸纳部请袭适庶不得越序无子许弟袭族无可袭者或妻或壻为夷众信服者亦许袭子或年防申督抚选本族土舍防理俟其年十有五请袭土官年老有疾请以子代者听凡土官受贿隠匿凶犯逃人者革职提问不准亲子承袭择本支伯叔兄弟之子继之若有大罪被戮则立其众素所推服者













　　皇朝文献通考卷八十五
<史部,政书类,通制之属,皇朝文献通考>
　　钦定四库全书
　　皇朝文献通考卷八十六
　　职官考【十】
　　武职
　　领侍卫府
　　国朝以八旗将士平定海防镶黄正黄正白三旗皆
　　天子所自将爰选子弟命曰侍卫用备周庐环卫之列统以勲戚大臣视周官虎贲旅贲职綦重焉领侍卫内大臣六人【三旗各二人】内大臣六人散秩大臣无定员掌统领侍卫亲军以先后
　　宸御左右翊卫焉一等侍卫六十人二等侍卫百五十人三等侍卫二百七十人蓝翎侍卫九十人亲军校四十五人三旗宗室侍卫一等九人二等十八人三等六十三人每十人各设什长一人
　　御前侍卫
　　乾清门侍卫皆无定员【于三旗侍卫内　　简擢】随印协理事务侍卫班领十二人【于班领署班领什长内选用】汉侍卫无定员【分一二三等及蓝翎侍卫同】
　　凡宿卫更畨轮直凡六班班分两翼各设侍卫班领一人署班领一人侍卫三十人宿卫
　　乾清门【为内班】散秩大臣一人侍卫亲军十人宿卫中和殿侍卫什长三人侍卫亲军三十人宿卫太和门【为外班】以领侍卫内大臣一人总统之内大臣散秩大臣二人随班入直
　　行幸驻跸宿卫一如
　　宫禁之制
　　凡陞除领侍卫内大臣员缺除奉
　　特防补授外将满洲都统内大臣散秩大臣前锋防军统领暨各省满洲将军职名开列具奏恭
　　简命　内大臣员缺以散秩大臣暨都统前锋防军统领各省满洲将军职名开列亦如之　散秩大臣多由
　　特恩补授或人员不敷于宗室镇国辅国公镇国辅国将军宗室一等侍卫暨公侯伯子男内简选引
　　见或授散秩大臣或署散秩大臣恭
　　钦定　汉一等侍卫以一甲一名武进士补授二等以一甲二名三名武进士补授三等于二甲内简选蓝翎侍卫于三甲内简选
　　凡习射三旗侍卫按期于该旗侍卫教场骑射二次步射六次领侍卫内大臣暨侍卫班领察验凡阅军器之年更畨擐甲胄骑射亲军按期习骑射于侍卫教场协理事务侍卫班领及亲军校察验
　　銮仪卫
　　銮仪卫职掌
　　乗舆供奉卤簿之事掌卫事内大臣一人銮仪使满洲二人汉军一人【初设二人康三十一年裁一人】所属左右中前后五所分銮舆驯象擎盖弓矢旌节旛幢扇手斧钺戈防班剑十司驯象一所分东西二司旗手一卫分左右二司
　　【臣】等谨案顺治元年置锦衣卫设指挥使等官二年改为銮仪卫四年罢指挥使等衔改为銮仪使副使等名五年复罢副使以内大臣掌卫事康熙七年定銮仪卫使为正二品
　　左所冠军使满洲一人云麾使满洲三人汉军二人治仪正满洲四人汉军四人整仪尉满洲二人汉军九人掌辇辂
　　右所冠军使满洲一人云麾使满洲三人汉军一人治仪正满洲三人汉军三人整仪尉满洲三人掌繖盖仪刀弓矢枪殳防
　　中所冠军使满洲一人云麾使满洲三人汉军一人治仪正满洲三人汉军三人整仪尉满洲二人汉军二人掌麾氅旛幢纛帜节钺仗马
　　前所冠军使满洲一人云麾使满洲三人汉军一人治仪正满洲三人汉军五人整仪尉满洲二人汉军二人掌扇拂炉盒盂盘几椅星御仗引仗椶荐静鞭品级山
