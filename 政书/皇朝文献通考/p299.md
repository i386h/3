<!-- { "loadSidebar": true } -->
　　孝庄仁宣诚宪恭懿翊天启圣文皇后之宝
　　辛酉恭奉
　　孝庄仁宣诚宪恭懿翊天启圣文皇后神主升祔太庙是日大臣二人恭奉
　　世祖章皇帝
　　孝康章皇后神主避立于旁
　　圣祖仁皇帝恭奉
　　神主奉安于拜位恭代行祗见
　　太祖髙皇帝
　　孝慈髙皇后
　　太宗文皇帝礼三跪九拜兴恭奉
　　神主奉安于
　　孝端文皇后神位之次行一跪三拜礼兴大臣二人恭请世祖章皇帝
　　孝康章皇后神主奉安于拜位
　　圣祖仁皇帝恭代行祗见
　　孝庄文皇后礼三跪九拜兴大臣二人奉安
　　世祖章皇帝
　　孝康章皇后神主于寳座一跪三叩退行大飨礼
　　三十三年恭进
　　孝庄文皇后玉
　　册玉
　　寳奉安
　　太庙
　　【臣】等谨按恭进
　　孝庄文皇后
　　册十页青玉脩八寸九分广四寸厚四分镌字深二厘面
　　底二页镌升降龙
　　寳青玉方四寸四分厚一寸八分纽髙二寸六分脩四寸
　　六分广三寸五分
　　五十七年三月辛酉恭奉
　　册
　　寳上
　　大行皇太后
　　尊諡曰
　　孝惠仁宪端懿纯徳顺天翊圣章皇后先是五十六年十二月己亥大学士马齐嵩祝李光地萧永藻王掞奏查康熙二年恭上
　　慈和皇太后尊諡内阁防同翰林院择二十四字分为两
　　条具奏奉
　　防尊为
　　孝康慈和庄懿恭惠崇天育圣今恭上
　　大行皇太后尊諡臣等防同翰林院依例敬择具奏得防此奏甚属错误尔等恭瞻
　　太庙
　　奉先殿二位
　　文皇后神主便知其误矣庚子大学士等奏臣等遵防恭诣
　　太庙谨瞻
　　神位见
　　孝端
　　孝庄两太皇太后并从
　　太宗文皇帝庙号俱有文字臣等愚昩仅照康熙二年初
　　上
　　慈和皇太后尊諡旧档仅拟
　　尊諡字样未照康熙九年奉
　　防
　　慈和皇太后从
　　世祖章皇帝庙号升祔
　　太庙之典未拟
　　章皇后字样甚属错误因将所恭拟内填写
　　章皇后字样具奏得
　　防此事不比寻常但声明错误则已该部严察具奏所拟尊諡亦未明晰朕记
　　太皇太后徽号字甚多即就原
　　徽号内拟字并未更改今通行改换恐有不合丙午大学
　　士等奏恭查旧档
　　太皇太后徽号原有
　　昭圣慈夀恭简安懿章庆敦惠温庄康和仁宣靖二十
　　字
　　賔天后恭上
　　尊諡即原字减十五字留五字添拟七字尊为
　　孝庄仁宣诚宪恭懿翊天启圣文皇后升祔
　　太庙
　　慈和皇太后徽号原有
　　慈和二字后尊为
　　孝康慈和庄懿恭惠崇天育圣皇后康熙九年升祔太庙增定
　　章字
　　大行皇太后徽号原有
　　仁宪恪顺诚惠纯淑端禧十字今钦遵
　　上谕照恭上
　　太皇太后尊諡将原字内留五字添拟七字尊为孝惠仁宪端懿纯徳顺天翊圣章皇后又将原字内留四
　　字添拟八字尊为
　　孝惠仁宪庄定端纯顺天翊圣章皇后恭
　　皇上训示得
　　防前一条所拟是届期
　　大行皇太后仪仗全设
　　皇子承祭如仪恭进
　　册文曰礼隆祔配将申假庙之诚义极显扬特重崇亲之典奉明禋而有恪熙鸿号以无穷钦惟
　　皇妣大行皇太后俪天体顺应地含章钟渭涘之殊灵继蜀山之盛轨归我
　　世祖章皇帝克襄内治每持敬慎之小心允协坤承实禀肃雝之令则训掖庭以节俭躬曳练衣率嫔御以勤劳心亲织室迨乎奉事
　　太皇太后重闱栉縰日问长信之安内殿羮汤时视大官之膳阅嵗月而防懈繄仁孝之夙成六宫被慈惠之恩感深
　　圣善四海享和恒之福庆衍升平展祀瑶斋事防修夫苹藻流光玉牒化徧洽于睢麟自惟幼冲备防
　　顾复追忆昭隆之徳茂着两朝载懐尊养之忱聿周五纪谓遐龄之永钖讵
　　仙驭之遽升逮及无期哀摧至极缅思懿行欲宣述以何由式奉遗规竭形容而莫罄用谘羣议敬告
　　三灵谨奉
　　册
　　寳上
　　尊諡曰
　　孝惠仁宪端懿纯徳顺天翊圣章皇后于戏考閟宫之乐颂长发其祥嗣京室之徽音克昌厥后伏冀
　　慈灵曲眷
　　神贶斯慿典册常新等球图而并重隆名防极与日月以齐悬炳耀琅函辉华彤管谨
　　告
　　寳文曰
　　孝惠仁宪端懿纯徳顺天翊圣章皇后之寳
　　十二月己未恭奉
　　孝惠仁宪端懿纯徳顺天翊圣章皇后神主升祔太庙先是十一月甲午大学士九卿等恭议请
　　孝惠章皇后神牌入
　　太庙
　　奉先殿得
　　防此议不合朕曾谕众阿哥尔等同众阿哥等防议具奏丙申诸皇子诸王大臣等议奏去嵗大事时【臣】等亲奉
　　谕防大学士等恭上
　　皇太后尊諡将章字遗冩
　　皇太后系朕嫡母日后神牌升祔
　　太庙
　　奉先殿应安奉于
　　慈和皇太后神牌之上伏惟
　　皇上至孝超迈千古凡典礼攸闗无不敬谨周详兹恭请孝惠章皇后神牌应供在左
　　孝康章皇后神牌应供在右请交与礼部改正得防是时
　　圣祖仁皇帝圣体违和是日遣和硕诚亲王允祉恭代行
　　礼王公百官陪祀与
　　亲诣同
　　太庙前殿致祭
　　孝惠章皇后寳座设于
　　世祖章皇帝寳座之次
　　孝康章皇后寳座设于
　　孝惠章皇后寳座之次至
　　中殿安奉
　　世祖章皇帝神位居中
　　孝惠章皇后神位居左
　　孝康章皇后神位居右均南向先奉
　　神主行祗见
　　列圣
　　列后礼毕行大飨礼
　　五十九年恭进
　　孝惠章皇后玉
　　册玉
　　寳奉安
　　太庙
　　【臣】等谨按恭进
　　孝惠章皇后
　　册十页青玉脩八寸七分广三寸九分厚四分镌字深二
　　厘面底二页镌升降龙
　　寳青玉方四寸二分厚一寸纽髙二寸九分广三寸八分












　　皇朝文献通考卷一百八
　　钦定四库全书
　　皇朝文献通考卷一百九
　　宗庙考【三】
　　太庙
　　康熙六十一年十一月辛丑
　　世宗宪皇帝登极雍正元年二月己巳恭奉
　　册
　　宝上
　　大行皇帝
　　尊諡曰
　　合天运文武睿哲恭俭寛裕孝敬诚信功徳大成仁皇帝
　　庙号
　　圣祖先是康熙六十一年十一月辛丑
　　世宗宪皇帝谕礼部朕惟自古贤圣之君必有显号徽称以彰功徳之盛垂于万世此国家不易之钜典也仰惟我
　　皇考大行皇帝临宇六十一年蚤承大统寅畏小心旦明凛昭格之忱
　　郊祀亲升中之典监于成宪率由旧章孝奉
　　两宫尊养兼至展敬
　　陵
　　庙备物尽诚总揽万几阜成兆姓蠲赋动盈千万赈恤曾不稽时水旱先筹雨旸必达寛刑肆赦徳洽好生盛暑则释囹圄严寒则赈饘粥兵粮预给优赏频颁淮甸屡巡动数百万之帑金运
　　睿谟而两河底绩鲁邦特幸行数千年之殊礼屈帝尊而九拜崇师览奏牍而利弊周知觐臣僚而贤愚立辨保全勲旧庇廕宗支广育人材敦厚风俗布昭圣武申讨不庭元裔背叛而旋踵就殱三孽逆命而尅期献馘鄂罗斯占喀尔喀之疆圉谕以威徳即奉约章喀尔喀逼厄鲁特之暴残纳其困穷胥登衽席噶尔丹肆毒邻境三临絶漠扫靖烽烟策妄阿喇布坦摧灭与国出师命将恢复藏地台湾置郡红苗格心南朔东西无思不服至于天纵生知日新好学讲筵时御手定六经广博士于五贤配先儒于十哲文嫓二典书迈百家贯彻天文总括地理旁罗术数考正元声研索羣编鉴裁纂辑凡此难名之美善洵亘古帝王首出之一人虽复累牍连章不能纪述万一朕方与天下臣民均切怙戴不意
　　龙驭上賔顾予冲人嗣膺大统仰承佑啓之恩敢后显扬之礼谨考彝章宜升
　　尊諡尔部详察典礼具奏乙巳总理事务王大臣等奏大行皇帝
　　尊諡
　　庙号乃追崇大典臣等管窥蠡测未能仰尽髙深恭祈睿思亲定以昭垂万世奉
　　谕曰
　　皇考大行皇帝
　　尊諡
　　庙号诸王大臣等请朕亲定朕思子臣尊崇君父之心何有止极然必须至允至当方孚千秋定论若少有溢美之词不独失天下之至公且开后人之僭越是因臣子之愚忠愚孝转将君父盛徳大业之实行涉于赞颂之虚文朕心殊不安也我
　　皇考大行皇帝缵继大统旧典本应称宗但经云祖有功而宗有徳我
　　皇考鸿猷骏烈冠古轹今拓宇开疆极于无外且六十余年手定太平徳洋恩溥万国来王论继统则为守成论勲业实为开创朕意宜崇
　　祖号方副丰功但追崇大典攸闗理应佥谋共协尔诸王大臣等防同九卿詹事科道文六品以上武四品以上详考旧章从公确议毋得依违毋得附和务期纪实以垂万年己酉诸王贝勒贝子公文武大臣官员等议奏
　　大行皇帝
　　尊諡
　　庙号议曰谨按传云为人君止于仁礼运云仁者义之本顺之体也得之者尊説文云在天为元在人为仁故易曰元者善之长仁者徳之首
　　大行皇帝体元立政茂育羣生以义制事绥安兆姓史称
　　帝尧其仁如天惟
　　大行皇帝实与并之又按礼经云有虞氏禘黄帝而郊喾祖颛顼而宗尧而尚书舜典云舜格于文祖释者谓文祖尧庙也又归格于艺祖释者谓艺祖尧之祖也合之祖颛顼之文则有虞氏有三祖矣宋臣陈祥道云凡配天者皆得称祖故国语展禽有有虞氏祖髙阳而郊尧之説尧所以称文祖也颛顼至尧皆黄帝子孙而皆称祖又周礼大宗伯祫禘追享朝享解云古者朝庙合羣祖而祭焉故祫谓之朝享以合羣祖为不足又禘其祖之所自出故禘谓之追享夫祖之所自出始祖也而其下曰羣祖则自始祖以下皆可称祖矣又諡议曰帝王功业隆盛引古者祖有功之义得称祖此皆经书可据者臣等窃谓惟
　　圣字可以赞扬
　　大行皇帝之峻徳惟
　　祖号可以显彰
　　大行皇帝之隆功恭拟敬上
　　尊諡曰
　　合天运文武睿哲恭俭寛裕孝敬诚信功徳大成仁皇帝
　　庙号曰
　　圣祖是日
　　召诸王大臣等入
　　谕曰诸王大臣官员俱深悉我
　　皇考一生神圣实行同心合词恭上尊称无一人异词甚惬朕懐朕之哀思庶可稍释
　　谕毕
　　上持针刺中指出血将奏内
　　圣祖二字圈出敬恭髙捧交与大学士等赍出至是先期
　　礼部具仪注奏
　　谕曰尔部所奏阅
　　册
　　宝仪注内并未议及朕躬行礼之处凡阅
　　坛
　　庙祝帛悉皆行礼今阅
　　圣祖仁皇帝册宝亦当行礼为是礼部随议定凡阅坛
　　庙祝帛
　　皇上并皆行礼今阅
　　册
　　宝亦应照阅祝帛仪行一跪三拜礼得
　　防是是日设
　　册
　　宝案于
　　太和门正中大学士二员恭捧香
　　册香
　　宝安奉案上行一跪三叩礼毕礼部奏请
　　升太和门视
　　册
　　宝
　　上素服乗舆出宫至
　　太和门后阶下即降舆步至
　　太和门东门望见
　　册
　　宝即悲感涕泣阅毕行一跪三拜礼大学士恭捧册
　　宝由正中阶下奉安各彩亭内前列
　　御仗出
　　协和门彩亭啓行后方回
　　驾预诣
　　夀皇殿恭是日
　　大行皇帝卤簿全设于
　　夀皇殿大门外彩亭由景山东门入大学士恭捧册
