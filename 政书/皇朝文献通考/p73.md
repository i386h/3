<!-- { "loadSidebar": true } -->
　　圣鉴因核办名粮实额即为斟酌损益以增河兵既无
　　虚糜之费亦足防守之资可仰见
　　睿虑之周详矣
　　四十七年
　　谕据大理寺少卿刘天成奏称督抚两司以及道府公出请限定人役名数督抚限以三十二人两司限以二十二人道府十六人等语督抚司道等因公出巡所带仆从人役全在本官严行管束时刻留心稽查一切供应照例发价自不致骚扰滋设若刘天成所奏限以人役名数如果本官不能钤束即一二人亦能作况此数十人中岂能保其不滋事乎空言无补徒滋烦渎而已
　　四十八年
　　谕据李世杰奏豫省堵筑青龙冈漫工及筑堤濬渠厯次酌增夫料价银九百四十五万三千九百余两请分作三十年摊征以纾民力一折豫省自办理大工以来厯次部拨及动用司库千余万两无非为百姓保防田庐辑宁家室所有采办料物雇募人夫俱于例价之外寛裕给值俾小民踊跃赴事以期迅速蒇工其例价外酌增银两自应分年均摊代征还欵在百姓等依限输将亦属分内之事但此次为数甚多而上次漫工案内又尚有摊工未完银九十余万两若按年带征民力未免拮据朕自御极以来勤恤民依覃敷恺泽普免天下地丁钱粮者三次普免各省漕粮者二次不惜万万帑金俾闾阎并臻康阜又何靳此千余万库项而令小民每年于正赋外多此征输耶况现在仰荷
　　上天孚佑大工告蒇自应广泽推仁与斯民咸庆盈宁之福所有此次该抚等所请分年摊征银九百四十五万三千九百二十余两以及上次摊征未完银九十四万五千余两俱着加恩普行豁免以仰答
　　昊苍嘉贶并示朕爱惠黎元为民藏富至意该抚其徧行晓谕茅檐蔀屋咸使闻知俾均沾实惠毋任不肖官吏从中滋该部即遵谕速行
　　又兵部议令顺天府府尹转交大兴宛平两县严饬各铺司以后轮流递送不得耑委一人凡有一切公文到铺逐一上号除各府州县自相申送文移向给回照可查者仍常递送外其咨行在京各部院衙门公文务须按日彚送各州县另登号簿将某日送某衙门公文几件系某铺司承送一一注明即交该铺司送至各衙门领取回照旋取缴县核对销号如无回照及送缴迟延该县刻即严查办理如此则逐日皆有稽查无从延搁仍令该县十日一次调验各铺号簿查对是否符合有无遗漏按月申送顺天府查核其朝阳铺司接收东三省事件繁多原设铺司与别路冲途均系五名稍觉不敷应交顺天府于事简原设四名之处抽
　　拨一名安设该铺以资递送着为令
　　四十九年
　　谕据李侍尧奏肃省安西等处雇覔出口车辆向例每百里以一两六钱核给经海禄查奏止须给银一两续经核奏每百里止须给银六钱应查明厯任报销车价浮冒之州县一体核办但此项车价原系照例给发其咎在明知例价有余不行据实呈出尚与舞侵冒者有间可否罚令加倍赔缴勒限严追暂免革职治罪等语所见甚是雇用出口车辆从前给价稍优俾小民运费之外畧得盈余以资糊口相沿既久已视为固然海禄遽请减去银一两并将厯任经手各员一体革职治罪之处所奏未免过当前已据乌什办事大臣绰克托奏哈喇沙尔以西戈壁颇多车辆甚少若照新定六钱之例实难雇覔请仍照从前一两六钱银数支给而塔尔巴哈台办事大臣惠龄亦复咨请到部是新定车价减省过多各该处势有难行纷纷咨奏自系实在情形理应通盘筹画核实酌中定价方可行之永久着交李侍尧绰克托惠龄及各城驻劄大臣各按该处实在情形有无必需仍旧发给车价之处详筹妥议据实具奏至此项车价其咎在始定例之人其厯任不过照例给发并未从中侵蚀其过在明知有余不行据实呈出请减较之揑灾冒赈慿空舞者轻重畧别此项人员俱着免其革职治罪并毋庸罚令加倍赔交即照减定之例按数追出已足示儆该部知道
　　又
　　谕阿桂福康安奏上届勦捕撒拉尔逆回案内军需报销屯练降畨兵丁所支盐菜白麫部覆准销其老教土司兵丁因在本省经部议驳止照緑营兵丁之例支给此次该土兵复经调赴日支口食等项若照部议核给实有不敷等语此等老教土兵经檄调随征争先奋勉自当从优支给以示体恤况该土兵等与屯练降畨相仿而屯练等月支独为优厚办理殊未画一所有此次檄调随征之老教土司兵丁应得分例着加恩照屯练降畨之例一体支给其上届给过之项经部议驳者并着一律准予开销用昭朕轸念土兵优加体卹之至意
　　又
　　谕据保宁奏川省屯土各兵如遇隣省檄调请照緑营征兵之例酌给夫马一折所奏是已于折内批示矣川省屯练降畨兵丁因从前甘省蘓四十三滋事及本年勦灭石峯堡逆回两次俱经檄调防勦该兵丁等由松潘一带逺赴军营俱能踊跃抒诚急公趋事但因向来檄调系在口外地方程站不逺一切背负骑驼自行备办未经议给夫马今既由隣省檄调该兵丁等防涉维艰自应照緑营兵丁之例一体给与夫马以昭体卹现在军务告蒇该兵丁等俱整旅回川嗣后若遇有隣省调派之事着给与夫马俾利遄行以示优卹屯畨之至意
　　又
　　谕据福康安奏山丹县有押车县役刘国臣被殴身死讯据安西营兵马国栋等有兵丁邓喜因索车价拉去差役刘国臣之供乃该防将路徳沛饰词屡禀代兵狡辩经节次严批始将兵丁邓喜等交县讯办请防将路徳沛革审等语各省驿站向来原有额设车辆如遇差使要不敷应用并准其开销雇办此次安西营兵赴凉州驻守系官为防送既有车可乘兵丁等又何由向县役索取车价此必地方官办理不善或车辆短少有折价情以致兵丁得以借词讹索着福康安即查明据实具奏至兵丁等遇有征调自当安分遄行如果车辆不敷亦应禀明该管将领代为办理何得额外多索擅自殴毙差役若似此行凶滋事不严行惩治其何以申军纪而肃戎行着福康安于审明后即将殴县役之兵丁一面正法一面奏闻以示惩儆其防将路徳沛既不能约束兵丁致有殴毙差役之事又不即时查出行凶之犯送交地方官审讯似此狡诈回防之劣员其罪已不止于革职路徳沛如果审无别项情亦当发往伊犁充当苦差以为营员饰词揑禀者戒
　　又
　　谕本年豫省睢州下汛三堡漫口筑坝挑河工程急前经何裕城奏请照青龙冈加价之例于司库垫银发给仍于里下分年摊征还欵现在豫工奏报合龙但念夫料加价为数自多分年摊扣民力究恐拮据方今部帑充盈朕为捍卫民生起见从不靳惜帑金俾闾阎共享盈宁之福从前青龙冈加价银两既降防寛免此次漫工所用加价银两事同一例亦着加恩一体免征该抚出示晓谕咸使闻之以副朕惠爱黎元有加无已之至意该部即遵谕行
　　五十年
　　谕外省兵役缉捕要犯往往有施放空鎗恐吓者夫兵役等如果借端索诈拘拏无辜致毙自当重治其罪如本系应捕重犯而该犯不服拘执至于抗拒即鎗伤致毙亦属罪由自取其各县捕役民壮亦同此例嗣后各督抚通饬所属将弁州县晓谕兵役毋得仍前施放空鎗以期共收实效
　　又河南抚臣毕沅奏查得距省城十余里向有贾鲁惠济两河防集泉流下达安省商旅攸赖今久失濬疏河身日就淤浅应请及时开濬于水旱年可资蓄泄且现在河南开封等处旱荒贫民转徙佣工甚多趁此鸠工酌给口粮以资力作是此举不但于民食商贩有禆而以工代赈无业穷黎亦可借资糊口实为一举两得疏入得
　　防允行
　　又直总督刘峩等奏称漕运重船每遇水浅行走不能迅速请备造剥船济运但事属创始一切召募船户应给剥价等项必须通盘筹画使行有成效得垂永久经军机大臣议定覆奏得
　　防允行
　　一附近州县收管船户【备造剥船一千二百只每船召募诚实船户一名其舵工水手人等应聴船户自行雇覔各船空闲时仍发回各州县收管无论商货盐觔准其在附近地方揽载营生】
　　一编定字号查禁出境【此项剥船于船头船尾畧加防画按子丑寅夘十二地支编列字号每一字自一号起至一百号止再用火烙印直官剥船字样转饬临清州如遇直省剥船抵闗即令其全数起卸另行揽载北上不得放其南下致有偷漏出境之】
　　一剥船分运酌定派拨【如南漕与铜铅及奉天麦豆一齐抵津同时须剥即将剥船拨给一百号发交天津县聴其分别剥运其余一千一百号准其专剥漕运均无贻误】一按照水程酌给工食【向来民船剥运漕米自杨村至通州每百石俱给饭米一石二斗制钱六千剥运铜铅每万觔给银六两九钱剥运奉天麦豆每百石给银四两八钱今除剥运铜铅麦豆仍循旧例外其剥运漕粮自杨村至通州仍给该船户饭米一石二斗所有例给制钱六千文减半发给船户三千文以为水手人等工食其余三千文扣钱一千文存为嵗修油艌之用二千文给还旗丁如遇水势充裕视运船所至之处按程递减剥价】
　　一按照号次轮流剥运【先将子字号船一百只定期调集次将丑字寅字等号陆续调拨照所编字号挨次轮剥若冇一船过期不到即着地方官查挐责罚以示惩儆】一钤束船戸照管船只【令承管剥船之各州县严饬各船户小心照管不得任意磕碰除每年酌给修艌银两外各有渗漏即令该船户自行粘补倘遇风火事故准于失事处报明地方官查明免其赔补其不小心之船户即行责革另募妥人认领】
　　其余条例详漕运门不备载









　　皇朝文献通考卷二十四
　　钦定四库全书
　　皇朝文献通考卷二十五
　　职役考【五】
　　【臣】等谨案复除之法有除其征役者有除其租赋者前史所载除役为多马氏云汉世以后不复闻有除租之事矣宋代助役法行悉令等第输钱则除役之义亦鲜考
　　本朝役法归入地丁田粮其间复除不一而
　　恩泽之普未有如滋生人丁之永不加赋者若并复田租则祭田一欵之外亦间有之至于蠲免租税或详于田赋或见于国用者皆不复载
　　天聪四年免诸宗室及内外亲属之家徭役是歳七月
　　太宗文皇帝与诸贝勒议
　　太祖庻妃所生之子阿拜等又弟之子吴达海等族叔吴霸席库等又戚属子孙栢尔肯等又勒克舒子孙及顔布鲁等俱免徭役
　　【臣】等谨案
　　国初归附诸国有令世世子孙免其驿骑及诸徭役者详于藩封兹不备载
　　五年免巴图鲁萨木哈图等一应差徭巴图鲁萨木哈图等皆于攻永平遵化时先登有功时以家贫无应役之人具奏
　　命自城工大役外一应差徭俱免之
　　八年定功臣无嗣免其丁徭之例先是逰撃祝邦成出征阵亡因无兄弟子嗣停其袭职其妻控告以寡妇求免数丁差徭管吏部贝勒具奏以其为功臣之妻准免八丁以后凡功臣而无兄弟子嗣承袭者准照官职免其丁之半其妻故后方令应差着为令
　　又初考取举人各免四丁先是三年九月考试儒生分别一二三等俱免二丁差徭是歳礼部考取通满洲古汉书文义者为举人免四丁差役九年免功臣拜尹图等徭役
　　崇徳元年定满汉官员及看守
　　郊坛
　　陵
　　庙人员各免丁徭及举人生员官学生吏员甲兵优免丁徭有差又免各官壮丁徭役先是按班章京以下拨什库以上俱照品级免其壮丁官粮至修筑城池及杂差仍令应役至是以
