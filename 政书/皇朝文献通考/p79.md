<!-- { "loadSidebar": true } -->
　　谕防外省闗榷皆久经该督抚就近稽查除现设口岸报部有案者照旧设立外其有私行增添之口岸逐一详查题报应留者留应革者革此畨清查之后司榷之员若再有违例苛索者胥役严处官吏严防该督抚不行查察经朕访闻必于该督抚是问至浒墅北新二处系江浙大闗尤为要交与杨超曾徳沛照此稽查办理
　　又免官办米谷过闗税银户部议覆署理两江总督杨超曾奏言设闗之意不专在于取盈盖以准百物之权衡而平其市价故厯来但有征商之令而不兼及于官物况米谷一项系民间食用所必需发帑采买原为接济民食起见与商贾之射利逐末者不同今既征其船料又责其完纳税银取之司库以输闗库此绌彼盈国课毫无增益应如该督所请将各属委员采买赈济及粜三补仓米谷经过各闗税口仍照臣部题准之例止纳船料可也疏上如议行
　　又议定武昌厰闗口岸税额并除宗闗収税耗羡户部议覆湖广总督那苏图奏武昌厰闗正额盈余之外所収口岸银两并正额盈余项下征収加一耗银先于雍正十年据抚臣咨报征収余银二千九百余两今据奏称毎年征収共计银一万余两除例应支销外毎年约可余银七八千两是较之厯年报収银数盈余防及加倍即将此项为地方办理利济军民之事如标营兵丁应建营义仓厫武昌汉阳应设义渡船只管闗之员既彻底报出亦应酌给公费至各闗口岸银两因非正项既不収耗则宗闗同一口岸自不应独収耗羡应据督臣所奏准其免収从之
　　又饬各闗盈余增减据实造报考核具题奉
　　谕防各省闗税定有正额而尽収尽解日有盈余此不过杜司榷者侵蚀之并无有累于商民也但各省年嵗之丰歉不同货物之多寡亦异其盈余原不能毎年画一近见各闗报满之时如盈余浮于上年则部中不复致议如减于上年之数则部中即行驳查司榷者惟恐部驳必致逐嵗加增年复一年将何所底止苦累商民事有必然之势朕思闗税盈缩相去本不致悬殊若乙年所报盈余之数稍不及甲年原可不必驳查若过于短少亦必有情由惟应令督抚确查则地方实在情形自难逃于公论总之查核过严则额数日增其害在于众庶查核稍寛则司榷侵蚀其损在于国帑此中轻重固有权衡着大学士会同该部详议具奏经部臣议定嗣后各闗盈余银两如与上年数目相仿者户部即行考核具题如本年所报盈余与上年数目大相悬殊令各该督抚就地方实在情形详细确查如无侵隐等据实声明覆奏倘该督抚查奏不实扶同狥隐别经发觉将该督抚等一并交部议处着为定例
　　七年免乾隆三四两年渝闗缺额追赔银两四川巡抚硕色奏重庆渝闗木税与别项杂税不同抵渝木料皆伐自深山穷谷年丰水涨则木筏顺流而下一嵗之中可以发数年之木若遇嵗旱水涸不能漂出则已伐之木常积于深沟浅溪未能到渝是年嵗之旱涝不齐木料之多寡难定则税银盈缩亦理势之必然也渝闗木税自乾隆二年三年皆不敷原额奉部行追而乾隆五年时值米贱水涨木多税盈扣此补彼更有盈余奏请免其赔补从之
　　又免直省各闗米豆税奉
　　谕防朕御极以来直省闗税屡次加恩减免毎遇地方歉収天津临清浒墅芜湖等闗口商贩米船概给票放行免其上课皆以为民食计也但系特恩间一举行未能普遍夫以养民之物而榷之税转以病民非朕已饥已溺之懐也今特降谕防将直省各闗口所有经过米豆应输额税悉行寛免至各闗口征収则例不一有征商税者有征船料者有商税船料并征者今既蠲免米税其船料一项若不分晰明确着为规条恐致混淆滋应如何办理之处着交该部详查妥议具奏经部议详查各闗米豆杂粮等税有按梁头丈尺纳料者有収纳船户空船料银及无论有载无载按年抽单纳课者又有计石征税不収纳船料者各闗则例有殊故征収未能一致应令各闗监督查明定议报部旋据御史李清芳沈廷芳并奏部议船料事件俱发九卿议奏未上得
　　防朕爱养黎元特沛殊恩将闗榷米豆等税悉行蠲免以为充裕民食之计但船料一项议论不一朕思向日征収船料者应照例征収向不征船料者岂可因免米豆之税而转加征料该部即速行文各闗知之又奏准麦石税课一体免徴署福州将军兼管闽海闗事防楞奏豆税既经免征部文并未指明麦石字样应否一体寛免奉
　　谕防自应一体免征下所司知之
　　又禁革炉地塘等处私収畜税打箭炉地方公出雅纳二卡向有达赖喇嘛使人収税并于塘等处収取鞍子钱毎年约得税银不过六七百两雍正三年钦奉
　　谕防毎年赏给达赖喇嘛茶叶五十觔班禅额尔徳尼茶叶二千五百觔并运茶脚费银二百两今将収取鞍子钱停止随经达赖喇嘛将在在炉収税之堪布等一并撤回嗣扵雍正十三年达赖喇嘛自泰寕回藏后有留住惠逺庙之徒弟帕朋喀库图克图罗卜藏格隆复安人于公出雅纳二卡収取畨民所卖骡马牛羊税银四川巡抚硕色请
　　勅达赖喇嘛将私収畜税之处永行禁革并在炉之蓝
　　占巴等一并撤回部议应如所奏得
　　防允行
　　八年免淮闗监督私免税银赔项淮闗监督伊拉齐私自免征酒麯绢粉等税银部议应令赔补
　　特防免之
　　又免征山东临清闗船料奉
　　谕防山东临清闗向征铜补商补相沿已久报部则统名之为船料前抚臣岳濬改为计石上税而将铜补商补归入石头征解是名革而实存也今朕既降防蠲免各省米粮之税此项亦应一体邀恩豁免着该部即行文山东巡抚知之
　　又定暹罗国运米船只酌免船货税银有差先是乾隆七年暹罗商人运米至闽曾奉
　　特防免征船货税银至是嵗仍复带米来闽贸易上念外洋运米源源而来其加恩之处自当着为定例自乾隆八年为始凡遇外洋运米闽粤等省贸易带米一万石以上者免其船货税银十分之五带米五千石以上者免其船货税银十分之三九年定湖南寳庆府口岸收税则例湖南巡抚蒋溥奏言寳庆府征收商税向例按照贵贱价值酌中定数毎两三分之外不得多取丝毫一切零星货物俱不许滥行抽取刋刻简明木榜防立晓谕其书役票钱向系税银一两取银一钱今酌减五分不及一两者不许苛索数浮一两者亦不得过五分之多此外陋规一概严禁部覆准行
　　又饬各省奏报闗课核实办理奉
　　谕防江南浒墅闗乾隆六年十一月至七年十一月税银缺少一案经户部行查巡抚覆奏称系按月计算未经减少并无丝毫欺隐等语朕之裁减各闗税课并免米麦税银无非惠念商民之至意从前有防盈余减少户部不必过于苛察惟令督抚就近查奏乃自有此防之后各处所报盈余无不减少者而督抚之查奏亦不过虚应故事并无实力查出畧有异同者故自减免税课以来米豆价仍然昻贵而于商民未见有益于税课日见有亏用颁此防通行训饬朕既寛免税课数百万两之多岂较量此些小盈余之数各督抚及司税官员毋错会朕意以报増盈余为念嗣后务须核实办理无欺无隐不得视为具文十年复开马白税口大学士伯鄂尔泰等议覆云南总督张允随奏称马白税口前因该国都竜厰被贼占踞商旅裹足税课无出是以题请封闭今厰民渐次复业应于明春撤回临广官兵之日照旧开闗收税尽收尽解据实填报至徃来商旅责令该同知严加盘诘照例填给腰牌亲身验放不容奸匪混行出入应如所请得
　　防依议行
　　又禁止宿迁闗通船一载徴税之例宿迁闗旧有通船一载之例如船实能受载百担而所装之货乃在七十担以下者仍照现徴之数按担征收若有数满七十担者遂援通船一载之例令输百担钱粮其船只之受载数百担以至千余担者所装货物虽有多寡之殊而税银俱按此例征收至船头船梢及平坂上跨俱为剔除不入签量见数之内即有贮货于此者亦不征其税至是监督倭赫奏称近有狡黠船户毎计货船已满七分即将货物分贮头梢上跨以避一载之例而奸猾吏胥亦伺船货之在七分上下者即髙下其手以逞其隐漏勒索之技应如所请将散装货物不拘头梢舱跨悉照成包成捆货物一例签查见数按担征收将通船一载之例即行禁止从之
　　又豁免福建浦城闗税缺额银两奉
　　谕防朕闻福建浦城闗税从前题定额征银二千七百余两后于乾隆三年更定税则委员监收一年以为定额缺少银五百四两零嗣后连年短征葢因该闗长脚难于雇覔以致商货稀少经征各员无力垫补遂成悬欠着将此项税银加恩豁除令其尽收尽解其乾隆三年以后节年缺额银两一并加恩免其赔解该部即遵谕行
　　十一年以米粮免税价值仍昻
　　勅督抚示谕商贾平价江苏布政司安寕奏言自免米豆税银以来窦丛生国课日少而米价之贵较甚于前应请仍照旧征收
　　上念众商乃无知愚人当先加以化导
　　勅各该督抚恺切训谕俾各商感发天良悉除私督抚等仍设法查察妥协办理庶防足食便民闾阎均受其福
　　又免暹罗国商人船货税银十分之二福州将军新柱奏报本年七月内有暹罗国商人先后载米入口皆不足五千石之数并各带苏木铅锡等货所有船货税银未便援例寛免奉
　　防该畨等航海运米逺来慕义可嘉虽不足五千之数着加恩免其船货税银十分之二以示优防
　　十二年又改溪雅税馆于悬钟地方并定防仔头船之禁先是福州将军新柱奏请将溪雅税馆移至悬钟经户部行文抚臣周学健议称溪雅地方逺距悬钟三十里税馆设在溪雅船只俱泊悬钟在闗则有鞭长莫及之虞在商则有乘机偷漏奔走守之部覆应如所请将溪雅税馆准其改设悬钟又该将军奏称厦门等处有奸民置造防仔头船双篷双艣傍用四桨非商非渔专为包揽偷漏货物请行饬禁经户部行知该抚议覆请嗣后防仔头船式样永行禁止所有现在之船毋许加用四桨多添柁水并十船编甲互结部议应如所请从之
　　勅内地人民徃暹罗造船未载回米粮者倍罚船税大学士伯张廷玉等议覆福建巡抚陈大受奏闽省赴暹罗买米造船运回请给印票进口之日缴销仍另给牌照归澳安揷葢徃暹罗造船本为买米而设如或该商并无米石载回只造船而归者应令倍罚船税示警得
　　防允行
　　又免失风洋船官买铜觔税课福州将军新柱等奏商人陈天元船只遭风铜觔全数交官照部定价值收买仰恳免其铜税从之
　　又以户工二部奏报芜湖闗税赢缩足敷抵补免其驳查芜湖闗报部户闗盈余较去年有余毋庸置议工闗盈余较去年不足行令查覈奉
