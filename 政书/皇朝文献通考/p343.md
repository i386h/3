<!-- { "loadSidebar": true } -->
　　本朝大典以每月五日十五日二十五日为常朝之期先期鸿胪寺奏请
　　御殿王公百官应谢
　　恩者及外国陪臣以次行礼若不
　　御殿则王公列坐于
　　太和门外百官列坐于
　　午门外内务府官列坐于
　　右翼门外纠仪官察其失仪者移时乃退所以昭仪度而辨品秩也若夫常朝之外八旗官员则于月朔及十日二十日坐班左右翼王公分单双日坐班上三旗领侍卫大臣侍卫等每日坐班满汉御史司员各加纠察是仿唐宋常参六参之意而益精详也今皆着于篇
　　崇德元年定每月初五十五二十五日
　　御殿听政及各官谢
　　恩仪凡王以下各官遇陞赏等事于每月常朝日行谢恩礼王贝勒贝子等谢
　　恩者皆启奏进内行礼官员有功陞赏者亦启奏进内
　　行礼其因事谢
　　恩者于
　　大清门外行礼革职官不许具朝服行礼外藩王贝勒贝子及外藩官谢
　　恩亦于常朝日行礼凡王以下文武官陞迁谢恩者行三跪九叩礼
　　赐银币等物行二跪六叩礼
　　赐食行一跪三叩礼凡赏赉谢
　　恩皆常服不赞是嵗五月诸王贝勒等以
　　赐仪仗皆入
　　清宁宫丹墀谢
　　恩次众官欲谢
　　恩礼部官奏曰官员甚众若俱入
　　清宁宫丹墀行礼恐不能容札兰章京以下应于大清门外行礼
　　太宗文皇帝曰向例惟获罪官员方在外逺处谢恩岂可因人多不容遂令门外行礼乎因俱令入内行礼八年命吏部定王贝勒贝子公等失误朝防处分例凡常朝之期有一次不到者亲王罚大牛一郡王罚中牛一贝勒罚中次牛一贝子罚小牛一公等罚羊一若借称有事失误朝防者送法司治罪顺治八年九月重定谢
　　恩仪礼部拟定仪注王以下各官以上陞级授官谢恩王贝勒贝子公大臣等出师凯旋受赏谢
　　恩王以下文武各官以上及喀尔喀贡使朝见俱设卤
　　簿奏乐鸣钟鼓
　　上御太和殿鸣赞官唱赞行礼王以下官员以上钦命婚娶者或于
　　中和殿或于
　　位育宫俱朝服行礼不唱赞其不时赏赉谢
　　恩便服行礼亦不唱赞从之
　　九年二月定常朝之期礼部议覆科臣杨黄疏言旧例百官每月十一朝似太烦数今应于每月初五十五二十五日
　　上御太和殿在京文武百官俱穿朝服入朝行朝参礼凡陞选起用及朝见辞朝等官有应面朝者俱于
　　太和殿前丹墀行礼其余俱于
　　午门外行礼从之
　　八月定常朝仪凡朝期
　　上御太和殿卤簿全设奏中和丹陛乐鸣钟鼓鸣鞭内大臣侍卫列殿内两傍王以下辅国公以上集于常朝房文武各官列
　　午门外其谢
　　恩辞朝陛见等官该部分别应在内在外行礼先期奏闻亲王以下文武官进爵陞官及王贝勒贝子公大臣出征凯旋赏赉及诸恩赐俱于常朝日进内聴唱赞行礼汉军汉人官员赴任及外省朝觐应行礼各官亦进内行礼应在外行礼各官俱于
　　午门外行礼如是日不
　　御殿赴任及朝见官员均在
　　午门外行礼外藩王以下公台吉以上来朝及喀尔喀厄鲁特诸部落入贡使臣亦于常朝日行礼又定八旗武官坐班仪凡八旗武官除大朝常朝外每月初一初十二十日具公服于
　　午门外分翼坐班如遇
　　巡幸除朝期外每日于
　　午门外坐班用常服
　　十年定常朝日谢
　　恩见辞文武官四品以上
　　太和殿前行礼五品以下
　　午门外行礼
　　十二年定朝期王以下公以上在
　　午门内朝房齐集
　　又礼部奏嗣后常朝
　　御殿谢
　　恩各官行礼诸王贝勒贝子公等应进
　　殿两旁排立俟各官行礼毕
　　赐茶
　　防列坐俟
　　驾还宫方出从之
　　十八年定王公百官行礼位次凡大朝及常朝亲王以下入八分公以上在丹陛上行礼不入分公以下于丹墀内行礼
　　又定常朝日如遇
　　御殿文武陞赏各官及京官外陞外官来京应行礼者
　　不论品级皆于
　　殿前行礼如免朝于
　　午门外行礼
　　康熈九年令都察院纠察诸王大臣失仪者
　　谕都察院曰国家朝仪大体所在贵于整肃严饬不止系堂陛之观瞻亦以见臣心之敬肆诸王大臣有逾越班行交相接语或轻佻嬉笑礼不逾阶而相与言又况其甚乎尔衙门监察御史侍班切近见而不纠皆縁畏事徇情所以如此都察院职任重大朕躬有失尚尔指陈王及诸臣乃不参奏揆之事理实所未协今后有失仪者毋得容隠
　　十年礼部议准凡遇应具朝服日奏事官咸朝服补服违者本部指叅
　　十二年又议凖官员宜具朝服日而服不如制者罚俸一月
　　十四年礼部议每月常朝日
　　御殿行礼后羣臣入内奏事止具补服如不
　　御殿仍具朝服
　　二十年设常朝纠仪御史及司员凡常朝及八旗上朝坐班之日班首以满汉御史各一人班未以满汉御史各一人吏部礼部亦委满汉司官监察如有越次私语或互相背坐及先自起散者指名题参
　　雍正二年三月遣侍卫四人监察朝班凡常朝日遣侍卫四人监看如有坐立越班跪拜失仪御史指示侍卫即指名拿参交刑部治罪
　　又定凡
　　御殿日未明以前鸿胪寺官左右各二人引左右翼官从两掖门入各就本班坐鼓严咸起立听唱赞由仗南引进依次排班行礼
　　乾隆元年三月
　　谕曰每月逢五朝期鸿胪寺照例奏请御殿朕虽未准行而未经降防晓谕盖此二十七月之内如遇国家重大典礼万不可已者间一御殿外此概不举行从前谕防甚为明晰似此朝会常仪理应停止俟二十七月之后再行奏请
　　又奉
　　谕嗣后御门聴政若遇逢五日朝期各官咸补服奏事不必用朝服永着为令
　　二年申严常朝坐班仪凡朝期除
　　内廷行走各官外凡满汉文武大小官均于黎明齐集坐班如有事故先期于朝单内声明至期都察院吏礼二部官稽察有无故不到者指名叅奏三年定每月八旗官员坐班日【初一初十二十日】礼部兵部各派司官二人稽察
　　又定文武月选官谢
　　恩仪凡文武官选授之后吏兵二部开列名单知防鸿胪寺俟领慿领劄十日之内鸿胪寺传集演礼四品以上于
　　午门外五品以下于
　　天安门外谢
　　恩逾期不到者四品以上由鸿胪寺指名题叅四品以
　　下送吏兵二部察议彚奏
　　六年奏准每逢朝期八旗官员除有公事外不赴朝班者稽察御史防同该部将官员过少旗分察明縁由指叅交部察议
　　七年六月
　　谕内阁昨日陞殿遇雨谢恩大臣官员及御前侍卫乾清门侍卫大门侍卫内务府官员等冠服未免霑湿着各赏给正俸之半
　　十六年七月
　　谕此次陞殿行礼时遇雨霑湿衣帽之大臣官员等着各赏给正俸半年御前大臣侍卫乾清门侍卫亦照此赏给
　　十二月礼部奏上朝官员宜朝服亲投职名由东西掖门分入以便稽察常朝坐班各部院大臣宜董率庶僚按期到班母许旷阙从之
　　十七年四月礼部奏常朝坐班向无定时今定春冬以辰正夏秋以夘正届时各官依次列坐后至者指叅从之
　　又定各部院堂官惟实有事故不能到班方许于册内声明若遇本署奏事仍留一人率属就列毋得旷阙
　　二十八年七月更定外官谢
　　恩例凡文武月选官于给发慿劄日齐集吏兵二部先
　　期行知鸿胪寺派员率领谢
　　恩其各省防发陞调荐举卓异预行保举官员例应给照者由部彚齐人数定期知照鸿胪寺率领谢
　　恩再行给照赴任
　　二十九年六月更定外官谢
　　恩例凡外任文武各官引
　　见后仍令吏兵二部将职名咨送鸿胪寺由寺定期传
　　示带领谢
　　恩三传不到者鸿胪寺按季彚参
　　三十五年定外藩使臣朝贺仪凡外藩使臣来京应入于何班朝贺俱由礼部先期奏请是年猛拱头目兴堂札贡象来京奉
　　防随五品班之末行礼又蒿汉使臣来京奏准入于三
　　品班之末行礼
　　三十八年哈萨克阿布赖遣子阿苐勒素坦来京礼部具奏行礼班次奉
　　防交军机大臣查奏入于古公之次回子之前其同
　　来玛木克等入于三品班之末
　　四十年闰十月礼部以土尔扈特郡王策楞德勒克来京恭遇
　　皇帝陞殿奏准入于蒙古王公之次行礼
　　常朝仪每月五日常朝之期
　　皇帝有防陞殿谢恩各官具衔名送鸿胪寺列疏交送
　　内阁至日五鼓所司豫设案一于
　　太和殿内之西陈笔砚乐部和声署入展中和韶乐于
　　殿檐前展丹陛乐于
　　太和门檐下銮仪卫率官校入陈
　　法驾卤簿鸣鞭仗马步辇五辂驯象鼓吹常朝象依次如式侍班执事官王公文武百官班位如朝贺仪右陈设序位
　　漏未尽王公文武百官朝服外国陪臣以时至者服本国服毕会
　　阙下质明侍班执事官入就位鸿胪寺官按翼序定王公班次由
　　午门左右门
　　太和门左右门引入序定文武百官班次由
　　午门左右掖门
　　昭德门
　　贞度门引入又序定外国陪臣班次引随西班百官后入咸就位立鸿胪寺卿二人鸣赞官二人诣
　　乾清门奏请
　　御殿
　　午门鸣钟鼓
　　皇帝礼服乘舆出宫鸿胪寺卿前导前引后扈如朝贺
　　之仪至
　　大和殿北阶降舆入中和韶乐作奏隆平之章
　　皇帝御太和殿陞座乐止銮仪卫官赞鸣鞭丹墀内三鸣鞭丹陛乐作奏庆平之章鸿胪寺官引谢
　　恩官出班【其余百官俱按本班立】序立赞进皆进赞跪皆跪赞叩兴王公百官行三跪九叩礼兴赞退各复原位立乐止又赞进鸿胪寺官引外国陪臣进就西班拜位立丹陛乐作奏治平之章赞行三跪九叩礼毕鸿胪寺引退复位立乐止乃
　　赐茶【仪详三大节】毕丹墀内三鸣鞭中和韶乐作奏显平之
　　章
　　皇帝还宫乐止鸿胪寺分引王公百官依次出退
　　右朝仪
　　【臣】等谨按中和韶乐每嵗十二月各有常朝乐章依所值歌之其辞载乐考
　　常朝日坐班仪先期八旗部院寺具朝官名册送六科至日黎明王公百官朝服毕会
　　阙下鸿胪寺官序定王公班位于
　　太和门外东西各二班按翼分列亲王郡王贝勒一班贝子入八分公一班皆东西面北上【如　　圣驾巡幸日王公常朝位于午门外左右】序定百官班次
　　午门外朝房前东西各九班东班镶黄正白镶白正蓝四旗吏部户部礼部宗人府通政司翰林院詹事府太常寺光禄寺鸿胪寺国子监吏科户科礼科内阁中书钦天监太医院以次在左翼四旗之南西班正黄正红镶红镶蓝四旗兵部刑部工部都察院大理寺銮仪卫大仆寺中书科兵科刑科工科顺天府京县五城兵马司三营以次在右翼四旗之南公侯伯以下世爵暨文武品官各依序为位【详见三大节】皆东西面列坐重行北上纠仪御史二人吏部礼部司官各二人分位东西班首纠仪御史二人吏部礼部司官各二人分位东西班末均东西面北上
　　右班位
　　列坐之节春冬以辰正夏秋以夘正届时门校禁断行人纠仪官就位左翼诸王率羣公入
　　午门左门右翼诸王率羣公入
　　午门右门就位未入八分公以下文武百官各以次就位坐吏部礼部官属受衔名纠仪官起绕班行视不如仪者纠之上下一匝还复位坐少顷王率羣公出百官皆退
　　右列坐
　　凡系
