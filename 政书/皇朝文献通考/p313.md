<!-- { "loadSidebar": true } -->
　　两朝勲旧倚毘弥殷寄重长城倍加渥泽前闻遘疾遄命赐药选医令伊子驰驿侍奉复遣侍卫前往存问方期渐就痊可忽闻溘逝深为震悼特用加恩赐银一万两治丧命贝勒罗卜藏侍卫徳山往奠茶酒允伊子所请扶榇来京合窆固伦公主园寝到京之日朕亲临奠醊一应齐集典礼俱照宗室亲王典礼行考諡建碑具如仪式自昔功臣勲戚侑食庙廷以王之功宜得配享
　　太庙虽古亲藩从未有与配享者朕以王功在王室名勒旗常简在乆孚宜膺特典且令众防古知朕崇奬贤劳中外一体俾共知感奋益切劝勉并照和硕怡贤亲王之例崇祀贤良祠永垂秩祀以示朕酬庸展亲优贤笃旧至意
　　二十年以致仕大学士张廷玉配享
　　庙廷四月壬子
　　皇上谕致仕大学士张廷玉歴事
　　三朝宣力年乆勤劳夙着受恩最深前以其年届八旬精神衰惫特加体恤准令退休实朕优念老臣本懐至于配享
　　太庙一事系奉
　　皇考世宗宪皇帝遗诏遵行而恩礼攸隆则非为臣子者所可要请及朕赐诗为券又不亲赴宫门谢恩自不得不示以薄谴用申大义今张廷玉患病溘逝要请之愆虽由自取
　　皇考之命朕何忍违且张廷玉在
　　皇考时勤慎赞襄小心书谕原属旧臣宜加优防应仍谨
　　遵
　　遗诏配享
　　太庙以彰我国家酬奬勤劳之盛典
　　四十三年正月辛未
　　命礼亲王代善睿亲王多尔衮郑亲王济尔哈朗豫亲王多铎肃亲王豪格克勤郡王岳托配享
　　太庙是日奉
　　谕防睦亲彰善王政宜先继絶昭忠圣经所重朕自临御以来间日恭阅
　　列祖
　　列宗实録一册因得备知
　　祖宗创业艰难及尔时懿亲荩臣勤劳佐命底定中原伟伐殊功实为从古所未有而当时防勲锡爵荣号崇封所以酧答者本从优厚迨其后或有及身縁事旋被降削者或有子孙承袭更易封号者迄今平情凖理若不为之溯述阐扬追复旧恩于心实冇所未惬因念睿亲王多尔衮当开国时首先统众入闗埽荡贼氛肃清宫禁分遣诸王追殱流冦抚定疆陲一切创制规模皆所经画寻即奉迎
　　世祖车驾入都定国开基以成一统之业厥功最着顾以摄政有年威福不无専擅诸王大臣未免畏而忌之遂致没后为苏克萨哈等所搆授欵于其属人首告诬以谋逆经诸王定罪除封其时我
　　世祖章皇帝实尚在冲龄未尝亲政也夫睿王果萌异志则方兵权在握何事不可为且吴三桂之所迎胜国旧臣之所奉止知有摄政王耳其势更无难号召即我满洲大臣心存忠笃者自必不肯顺从然彼诚图为不轨无难潜锄异己以逞逆谋乃不于彼时因利乗便直至身后以敛服僭用明黄龙衮指为觊觎之证有是情理乎况英亲王阿济格其同母兄也于追捕流贼回京时诓报李自成身死且不
　　防班师睿王即遣员斥责其非并免王公等往迎之礼又因阿济格出征时胁令巡抚李鉴释免逮问道员及擅至鄂尔多斯土黙特取马令议其罪降为郡王平日办理政务秉公持正若此是果有叛志无叛志乎又
　　实録载睿王集诸臣贝勒贝子公大臣等遣人语曰今观诸王贝勒大臣但知谄媚于余未见冇尊崇
　　皇上者予岂能容此昔
　　太宗升遐嗣君未立英王豫王跪请予即尊位予曰尔等
　　若如此言予当自刎誓死不从遂奉
　　皇上缵承大统似此危疑之时以予为君子尚不可今乃
　　不敬
　　皇上而媚予予何能容自今以后有尽忠
　　皇上者予用之爱之其不尽忠不敬事
　　皇上者虽媚予予不尔宥也且云
　　太宗恩育予躬所以特异于诸子弟者盖深信诸子之成
　　立惟予能成立之毎覧
　　实録至此未尝不为之堕泪则王之立身行事实能笃忠
　　荩感
　　厚恩深明君臣大义尤为史册所罕觏使王彼时如宋太宗之处心积虑则岂肯复以死固辞而不为邪説揺惑耶乃令王之身后乆抱不白之寃于泉壤心甚悯焉假令当时王之逆迹稍有左騐削除之罪果出于我
　　世祖圣裁朕亦宁敢复翻成案乃实由宵小奸谋搆成寃
　　狱而王之政绩载
　　实録者皆有大功而无叛逆之迹又岂可不为之昭雪乎昨于乾隆三十八年因其茔域乆荒特勅量为缮葺并准其近支以时祭扫然以王之生平尽心王室尚不足以慰彼成劳朕以为应加恩复还睿亲王封号
　　追諡曰忠补入
　　玉牒并令补继袭封照亲王园寝制度修其茔墓仍令太常春秋致祭又如豫亲王多铎从睿亲王入闗肃清京辇即率师西平流冦南定江浙实为开国诸王战功之最乃以睿亲王之诬狱株连降其亲王之爵其后又改封信郡王虽至今承袭罔替但以王之勲绩超迈等伦自应世祚原封以彰殊眷岂可以风影微辄加贬易乎朕以为应复其原封又诸王中披坚执鋭拓土开疆共成一统之业者如礼亲王代善后改封康亲王郑亲王济尔哈朗后改封简亲王肃亲王豪格后改封显亲王克勤郡王岳托后改封平郡王当时俱茂着壮猷克昭骏烈载在宗盟今其子孙所袭均非始封之名外人不知妄疑宗藩当国家缔造时有大勲劳而后裔均不得长延带砺似为阙典何以垂贻奕禩示酧庸追本之义朕以为应复其原号着交军机大臣会同宗人府悉心妥议具奏再配享
　　太庙诸王仅有通逹武功慧哲宣献四郡王其
　　太祖
　　太宗
　　世祖时戮力行间栉风沐雨之亲藩如前所举数人皆未之及盖由当时议礼亲王各懐私意遂尔没其勋伐不得同侑馨香岂足以彰公道所有睿亲王礼亲王郑亲王豫亲王肃亲王克勤郡王俱着补署牌位配享
　　太庙用以妥功宗而昭渥典并将此通谕知之钦此嗣宗人府防同军机大臣议奏礼亲王睿亲王郑亲王豫亲王肃亲王克勤郡王奉
　　防配享
　　太庙所有东庑序次礼亲王应在宣献郡王之下睿亲王
　　等以次列叙奉
　　谕防依议
　　功臣配享入
　　庙仪礼部承
　　防具疏行工部制神主龛座祭案具制成择吉镌字如式恭遇四时大飨前期遣官一人祗告
　　太庙如常仪是日太常寺官入
　　庙设龛座于配飨之次陈俎豆銮仪卫设采亭于工部堂露台上奉神主遣官一人【诸王以郡王功臣以大臣】诣工部奉主置采亭内民校舁行前列御仗【王吾仗功臣引仗】自工部中门出鸿胪寺官二人乗马前引遣官从至东长安门【王至　天安门】御仗采亭止遣官自亭奉主鸿胪寺官二人导引由东长安左门入
　　端门左门至
　　太庙防门右门【自街门入皆由右出】鸿胪寺官止太常寺官引至甬道右拜位【王阶上功臣阶下】北面立遣官置主于拜位代行三跪九叩礼毕奉神主兴奉安于配享之次【王东庑功臣西庑】行三叩礼退







　　皇朝文献通考卷一百十五
<史部,政书类,通制之属,皇朝文献通考>
　　钦定四库全书
　　皇朝文献通考卷一百十六
　　宗庙考【十】
　　奉先殿
　　顺治十三年十二月
　　世祖章皇帝命建
　　奉先殿
　　景运门之东北为
　　奉先殿西门曰
　　诚肃门正门曰
　　奉先门
　　前殿
　　后殿均九间南向如
　　太庙寝制中为堂以聨前后缭以周垣左列
　　神库前列
　　神厨
　　【臣】等谨按是月戊戌
　　世祖章皇帝谕礼部朕考徃代典制嵗时致享必于太庙至于晨昏谒见朔望荐新节序告防圣诞忌辰行礼等事皆另建有奉先殿今制度未偹孝思莫伸朕心歉然尔部即察明旧典具奏嗣经部奏准以明年正月庚
　　午兴工
　　十四年正月癸亥定初安
　　奉先殿神位祭仪礼部奏初奉安
　　神位于
　　奉先殿
　　皇上亲诣致祭内大臣侍衞内府官随行礼太常寺赞礼官赞礼乐舞生作乐是日早内府官陈设祭品于各
　　神位前执事官赞礼官乐舞生各司其事内大臣侍卫内
　　府官咸朝服诣
　　奉先殿门外两傍序立候陈设毕
　　上御礼服陞舆至设立
　　神位处降舆诣各
　　神位前一跪三拜恭请
　　神位捧各
　　神位内府官一跪三叩奉安各
　　神位于亭内毕
　　上行一跪三拜礼捧
　　神位官随行礼毕内府官举
　　神位亭前行由中门出诣
　　奉先殿
　　上乗舆随行内大臣侍卫内府官俱于
　　奉先殿门外跪迎
　　上至
　　奉先殿门外降舆随
　　神位亭入内大臣侍卫内府官随
　　上至
　　奉先殿院中分班侍立安
　　神位亭于
　　奉先殿丹陛毕引礼官导
　　上诣
　　神位前行一跪三拜礼恭捧
　　神位内府官随各诣
　　神位前跪三叩捧
　　神位随
　　上诣
　　前殿奉安
　　神位毕
　　上行一跪三拜礼捧
　　神位官随行礼毕退
　　上就拜位立赞礼官赞乐舞生就位执事官各司其事引
　　礼官奏就位导
　　上进前立赞礼官赞迎神协律郎赞奏开平之章乐作引
　　礼官赞跪叩兴
　　上行三跪九拜礼兴内大臣侍卫内府官随行三跪九叩礼毕乐止赞礼官赞献帛行初献礼协律郎赞奏夀平之章乐作司帛官捧帛诣献帛案东傍立司爵官捧爵诣各
　　神位东西傍立引礼官赞诣前捧帛官跪
　　上诣帛案前引礼官赞跪
　　上跪赞献帛
　　上受帛献于
　　神位前案上兴引礼官导
　　上诣献爵处捧爵官跪引礼官赞献爵
　　上立受爵献于
　　神位前案上引礼官赞如献帛仪次第于各
　　神位前献毕
　　上复拜位立乐止赞礼官赞行亚献礼协律郎赞奏嘉平之章其献爵如初献仪乐止赞礼官赞行终献礼协律郎赞奏雍平之章其献爵如亚献仪毕乐止赞礼官赞彻馔协律郎赞奏熙平之章乐止赞礼官跪赞礼毕
　　陞宫即跪处三叩退立协律郎赞奏成平之章引礼官赞
　　跪兴叩
　　上行三跪九拜礼兴内大臣侍卫内府官随行礼乐止赞
　　礼官赞捧帛诣燎位捧帛官诣
　　神位前跪三叩捧帛送燎引礼官导
　　上退立于东西向捧帛过引礼官导
　　上复位立帛燎半引礼官赞礼毕导
　　上出
　　殿乐作
　　上出
　　殿立于檐下东傍西向内大臣侍卫内府官侍立两傍
　　乐止俟供献等物彻毕
　　上复入
　　殿诣
　　神位前跪三拜恭捧
　　神位捧各
　　神位内府官诣所捧
　　神位前跪三叩恭捧
　　神位随
　　上送至
　　后殿内奉安
　　神位捧
　　神位官亦奉安各
　　神位
　　上行一跪三拜礼捧
　　神位官各于
　　神位前一跪三叩毕
　　上出陞舆还
　　宫以后
　　亲诣致祭俱行家人礼内大臣侍卫内府官不与陪祀太常寺赞礼官乐舞生俱不用应令内府官赞礼作乐如前行礼致祭之先
　　上亲请
　　神位奉安
　　祀殿祭毕
　　上仍亲奉安
　　后殿行礼其元旦冬至嵗暮
　　皇太后万夀
　　皇上万夀系大节诸册封系大礼及月朔望俱应亲诣致祭内府官赞礼作乐其供献应与
　　太庙大祀仪同立春上元四月初八端阳重阳系寻常节亲诣致祭不赞礼作乐忌辰清明霜降十月朔系哀慕日
　　期
　　亲诣致祭不赞礼作乐七夕不致祭止如常供献中元中秋系望日常祭日期不必重行每月随时荐新
　　上躬诣供献但系常例供献不必请
　　神位于
　　前殿即于
　　后殿供献
