<!-- { "loadSidebar": true } -->
　　御论宣皇极示纲常五伦叙君仁臣敬家慈孝与国人交正诚不息维天之命体行健同徳乾元亹缉熙合符前圣【一解】向阶前初聴讲罢穆穆瞻天垣正左右趋耆彦服膺诚抠衣拜朝班黉席圣贤裔弟子青衿整绍心学外王内圣五十载久道而成万千嵗生民之盛【二解】况鸿仪彰盛典备四门学岐周并王制云天子曰辟雍笑炎汉三雍非正
　　训辞着复古真王政泥古诬重言甲命燕千叟新嵗礼行辨五更旧文论定【三辞】告以成晋玉茗霑渥赐敷茵共庆一规璧水长随教泽生【趋辞】
　　筵宴庆隆舞乐章
　　乾隆七年定
　　于铄
　　皇清受命于
　　天光延鸿祚亿万斯年天开令节瑞启阶蓂共球万国圣夀千龄粤自我先肇基俄朶长白之山鹊啣朱果绵
　　绵瓞长发其祥笃生
　　烈祖积庆重光式廓旧疆东讫海表
　　圣圣相承永世克绍
　　右第一章
　　赫赫
　　神功龙飞崛起戎甲十三奋迹伊始复雠靖难首克图伦天戈一指震慑强隣九姓潜侵灭迹如扫防古五部来奉大号明师四路五日而殱定鼎辽沈都城岩岩阵云五色江氷夜凝天助有徳应运而兴右第二章
　　天亶聪明覆帱下国逺服迩归诞敷文徳四方来附云集景从建长命官庶职是综爰创国书颉文羲画声协元音万古不易爰定军制防旐央央或纯或间永奠八方缔造鸿模创成大业锡福无疆庆钟千叶
　　右第三章
　　佑启哲嗣光阐前猷昭崇骏徳诞迓天庥携贰绥懐朝鲜归欵世奉东藩厘尔圭瓒三十五部厥角称臣西被佛土重译来宾濯征有明耀师齐鲁电扫郊圻有而勿取畧地松杏屡殪敌军百战百克用集大勲
　　右第四章
　　帝徳广运昭受鸿名建国纪元永定大清敦睦九族彞伦式叙尚徳亲贤股肱心膂三馆是辟鉴古崇儒郊社禘尝式贲皇图爵秩以班六曹承政百工允厘万邦表正威铄函夏徳配苍穹敬承无斁骏烈丰功
　　右第五章
　　帝授神器统一寰瀛剪灭巨冦乾坤载清一着戎衣若雨
　　甘雨大告武成作神人主
　　躬亲大政饬纪整纲制礼作乐昭示典常纳谏任贤慎防虑逺定律省刑万世垂宪克勤克俭忠厚开基景命维新兢业自持
　　右第六章
　　圣神建极道冠百王六十一年福祚久长天纵聪明冲龄
　　御宇孝奉
　　两宫徳隆千古三孽蠢动一举荡平海氛永靖浪息长鲸亲御六师三征沙漠威肃恵懐锄顽抚弱禹功底绩虞典
　　时巡敷天率土莫不尊亲
　　右第七章
　　惟
　　天行健
　　神圣则之典学勤政作君作师无逸为箴宵衣旰食一人忧劳绥此万国文经武纬地平天成中和立极玊振金声亿万斯年觐光扬烈敬天勤民体元作哲天鍳孔彰翼翼后王仪型
　　皇祖
　　帝祚遐昌
　　右第八章
　　瑶图炳焕六合雍熙星辉云烂风雨以时翕受嘉祥调和玉烛治霭皇风道光
　　帝箓东渐西被北燮南谐梯航琛賮毕致尧阶日升月恒万邦福撃壤歌衢嵩呼华祝秩秩盛仪洋洋颂声绍休
　　列祖永庆升平
　　右第九章
　　皇帝七旬万夀喜起舞乐章
　　乾隆四十五年定
　　皇帝万万夀福如大海源浩元气兮和春温泽洋溢兮
　　弥乾坤
　　右第一章
　　嵗维庚子恭遇
　　七旬太平有象鸿禧日新
　　右第二章
　　班禅觐从藏十方皈依举延企瑞霭集丰年广法轮宗风被
　　右第三章
　　丽正门开詄荡王公大臣拜舞瞻仙仗旌罨蔼芬芒芒五云朗鑪烟上
　　右第四章
　　敬
　　天勤民久纯徳四海敷
　　皇帝夀万万年孔固南山如
　　右第五章
　　防古众台吉青海卫拉特爱之如赤子倾心世归徳
　　右第六章
　　土尔扈特归顺武义金川威震如天大徳曰生蹈舞扬庥入觐
　　右第七章
　　曼夀多福胪欢无疆如松栢茂万叶纯常
　　右第八章
　　皇子及孙曽称觞介
　　眉夀祝鸿禧兮嵗其有与天地兮同悠久
　　右第九章
　　幸盛京筵宴世徳舞乐章
　　乾隆八年
　　御制
　　粤昔造清匪人伊天天女降思长白闼门是生我
　　祖我弗敢名乃继乃承逮我元孙
　　右第一章
　　元孙累叶维
　　祖之思我西云来我心东依歴兹故土仰溯始谋皇涧过
　　涧缔此丕基
　　右第二章
　　于赫
　　太祖肇命兴京哈达辉发数渝厥盟如龙田见有虎风生
　　戎甲十三王业以兴
　　右第三章
　　爰度爰迁拓此沈阳方城周池
　　太室明堂不宁不灵匪居匪康事异放桀何心底商
　　右第四章
　　丕承
　　太宗允扬前烈倬彼松山明戈耀雪以寡敌众杵漂流血
　　惜无故老为余详説
　　右第五章
　　余来故邦瞻仰
　　桥山慰我追思梦寐之间崇政清宁载启南轩华而不侈
　　巩哉孔安
　　右第六章
　　惟我
　　祖宗钦
　　天敬神执豕酌匏咸秩无文帷幔再张樽俎重陈弗渝弗
　　替遵我
　　先民
　　右第七章
　　先民宅兹载色载笑今我来思
　　圣日俯照爵我周亲荩臣并召亦有嘉賔欢言同乐
　　右第八章
　　懿兹东土允惟天府土厚水深周原膴膴南阳父老于是道古有登其歌有升其舞
　　右第九章
　　我歌既奏我舞亦陈故家遗俗曷敢弗因浑灏淳休被于无垠勿替引之告我后人
　　右第十章
　　盛京筵宴舞词
　　皇天明命笃生
　　太祖锡之圣智奄有东土于
　　圣太祖开基创业始制国书同文六合曰若
　　太宗嗣承
　　天命肇造区夏仁育义正
　　太宗如天丕冐纯徳于铄
　　大清懋建皇极兴京聿兴盛京斯盛惟其至仁九有托
　　命钦惟
　　圣皇追慕深思率
　　祖攸行恵我嘉师敬观
　　实録日星为昭
　　祖业艰难中心忉忉乃颁
　　明诏播告臣氓恭谒
　　祖陵旋轸陪京
　　皇帝笃诚
　　珠邱展觐文武从臣骏奔效荩我
　　皇圣哉细大不遗从臣文武体恤周知乃出邉闗乃经防古阅七爱曼蕃部悦舞御光逺临旃裘毕来
　　宸衷轸念锡赉恩恢受我
　　皇恩祝我
　　圣皇合十膜拜恩膏溥将涖克尔素驾言行狩手格虎
　　殪马射熊仆英哉我
　　皇舍矢如破获兽孔多万人腹果爰涖旧邦爰谒
　　三陵既躬既亲我心则平岂敢惮逺岂敢畏险至止礼成
　　心犹缱绻
　　皇帝大孝承祭至敬肃将明禋万邦为镜
　　皇仁懋哉重齿敬老清问殷勤徳施浩浩盛京涖止临
　　朝阅武
　　御崇政殿恩敷率土
　　乾清宫普宴宗室世徳舞乐章
　　乾隆四十八年定
　　天开
　　圣清觉罗肇兴
　　列祖继序统一寰瀛
　　右第一章
　　溯祥长白垂统发迹幅员广大景附悦怿右第二章
　　圣皇立极与天比崇纯常茀禄昌后隆宗
　　右第三章
　　笃亲九族
　　锡恩单厚金黄带垂峩冠品授
　　右第四章
　　枝蕃蕚荣
　　皇情则怡嘉承天和方春载熙
　　右第五章
　　璇宫肆筵宗人爰集黼绣盈廷班行辨级右第六章
　　皇睠有喜便蕃赉予侍卫赐茶
　　恩涵露醑
　　右第七章
　　肫仁普泽大府颁金
　　皇慈既渥以洽壬林
　　右第八章
　　宗人拜舞胪欢忭祝亿万斯年永绥多福
　　右第九章
　　平定金川凯旋筵宴徳胜舞乐章
　　乾隆十四年定
　　乾隆圣世瀛寓乂康元首惟明股肱惟良景运鸿昌休徳懋着统驭八埏恵液遐布金川小丑蠢尔防顽惟时弗率跳梁穷边用申天讨声罪执言长驱驿驾油云斯屯
　　圣谟广运决机万里聿简贤臣良弼是荷曰忠曰勇经略戎功心坚金石诚格苍芎身先烝徒防履岩阻晨夕尽瘁均劳共苦奸宄是殛逆谍是攘国宪孔昭我武孔扬窟穴犂止岩巢圯止坚卞隳止峻碉毁止爰禠其魄爰丧其胆震衣股栗潜伏于坎如防窜穴如鳞游釡号呼哀吁再三求抚元臣执义
　　愤欲荡除
　　帝徳好生曰免骈诛六条攸约防栗遵循
　　恩纶只奉解网施仁丕革厥心匍匐奔赴除道筑坛香
　　云拥路
　　帝仁覃敷六合滂洋苏其枯朽锡以再生展也满兵弥
　　月成功云何其速
　　皇猷是凭神功炳焯乾坤轩豁
　　九重胜算明并日月勒诸琬琰昭诸汗青礼成钜典乐奏升平肤功克奏庆筵是侑太和氤氲翔洽宇宙卿云糺缦景纬珠聨梯航琛賮亿万斯年
　　平西凯旋筵宴徳胜舞乐章
　　乾隆二十五年定
　　祖志继成翦灭逺叛筹画从容疆辟二万川原式廓乃经
　　土田
　　庙算宏深
　　天心契焉车楞内讧丐恩臣服爵赐王公周恤其属域
　　阿首匍匐
　　帝庭宠以藩服秉钺専征俘达瓦齐再生曲宥念彼军劳崇封晋授阿首狡狯将伏天诛妄兾非分叛于中途反覆二心弃厥妻子役属离散巨恶宜尔汲水万里欲息燎原似彼狂首徒然自燔窜俄罗斯疫戕其命遐方尊王献尸于境满洲索伦凌波飞渡奋勇莫当峻岭爰度俘厥逋逃收彼牲畜取彼子女如摧朽木弓矢所加贼垒莫御急思兎脱震骇无措蠢尔贼众作乱变更
　　帝徳涵濡惸独遂生岂曰穷兵岂曰黩武乗时遘防忍弗逺抚回首在囚解其禁锢甫还库车流言煽布惟彼凶渠负君莫比罔念
　　圣恩能勿切齿伊犂既辑诸部賔服预策久长悉收回族二贼溃逸命将追遏逾其穴巢直抵巴达爰遣侍卫乃得其情回长搏颡献馘输诚邃古莫稽列史具在殱冦如斯未有儗类欃枪净扫寰宇升平师出以正中外永清
　　睿谟惟诚宵旰无逸宏奏肤功
　　圣心斯怿顺我者昌逆我者亡旌别恐遗
　　天语孔彰酬庸封爵表勇锡名昭兹懋赏章采聿明诛锄元恶大功告成如春育物徳合清宁
　　筵宴笳吹乐章
　　乾隆七年定
　　牧马歌
　　人君之乐恃此纪纲兆民之乐恃我君王室家孔宜夫君之力朋友有成和辑之徳
　　古歌【与牧马歌同调】
　　八种成壊兮实人世之常堕迷网中兮欲锁与情缰愚人无识兮乐兹殊未央执空为有兮谬语其奚当
　　如意寳【与牧马歌同调】
　　不澡心于羣经具本性而无明不服膺于佛乘説妙行而聴荧
　　佳兆
　　一人首出万国尊亲湛恩汪濊普被生民百花敷荣一日悦目灌顶寳光万众所伏
　　诚感词【与佳兆同调】
　　良胡畏哉襄以至诚良胡过哉竭已所能良胡伪哉语无文饰良胡怠哉罔敢休息
　　吉庆篇【与佳兆同调】
　　有君圣明逾戴天有臣靖共胜后嗣健妇持家过丈夫如意宝珠惟孝子
　　肖者吟【与佳兆同调】
　　灭除已罪仗佛真言如欲疗病惟良药存菩提灯兮出众生于黒暗知慧梳兮栉六欲之纠纒君马黄
　　大海之水不可量天府寳藏奚渠央良朋和睦益无方圣有谟训垂无疆
　　懿徳吟【与君马黄同调】
　　人君能仁蒸黎之父君子和平羣相肺附懿厥哲人实惟师傅匿智懐私乃民之蠧
　　善哉行
　　惟安惟和心意所欲无贰无虞朋友式谷
　　乐土謡【与善哉行同调】
　　分人以财恵莫大焉施人以慧寜不逾旃
　　踏揺娘
　　日将出兮明星煌煌夀斯徴兮秀眉其厐三十维壮五十迟暮莫亲祖母莫尊祖父
　　颂祷词【与揺踏娘同调】
　　我马蹀行如流水隽英满座交亲悦喜族防姻娅咸富且贵酌酒为欢既多且防
　　慢歌【与揺踏娘同调】
