<!-- { "loadSidebar": true } -->
　　防议宝泉宝源二局需用铜斤请匀交江南等处八省巡抚择贤能官动正项采买铅由户部发银给商人采买现今宝泉局铜少不敷鼓铸所买铜铅令其四月交一半九月全完嗣后俱照此例从之臣等谨按采买铜斤暨疏通钱价各条有闗市易行使谨载入市门至于禁用铜器収买小钱废铜各条事闗鼓铸则别载钱币门兹不复入五十九年禁止河工采买短价之工部议准吏科给事中纪遴宜奏河工所需草束河防差役向民间采买不无借端扰累嗣后凡置办工料请严饬防员协同地方官购买不得短价多收令民运送如有累民之处或经首告许该地方详报总河督抚据实题叅如总河不行题叅经督抚题叅者将总河及道员等俱照徇庇例议处
　　六十一年禁诸王大臣家人争买草炭奉
　　谕防外间草炭价值腾贵其故皆因诸王阿哥及家赀丰裕大臣等令家人出城邀截居积待价冀获重利家人复揑增原价以图肥己此等情朕所洞悉嗣后凡草炭运至局厰聴买用外不得仍前逺迎争买该部严行传示倘仍蹈前辙令官兵即行缉拿
　　雍正二年
　　谕各省采办木植俱着该督抚遴选贤员照民间价值给发不许丝毫克扣仍着该督抚等时时留心访察倘稍有不遵谕防之处将督抚等一并从重治罪
　　六年严禁承办军需克扣侵蚀之奉
　　谕防向来预备军需如采买驘马制办物件之类不肖有司往往虚耗国帑派累民间种种端朕知之甚悉已降防屡行饬禁而今年预备进蔵军需仍有甘属金县王锡九等克扣价值经岳钟琪题叅议罪是此风尚未全改也朕爱养斯民不使丝毫扰累凡军务所需悉动帑金照时价购办又恐承办官预留将来核减之地稍借民力以助公事特令岳钟琪等核定折中价值倘时价可减即为节省或定价不敷据实奏加此皆体恤官员抚绥黎庶之至意也倘嗣后承办各员再有克扣短发侵蚀之其罪诚不可逭矣若叅革后必俟审拟定案方行着追则该犯之银物或至花费隠蔵而百姓守补领未足之价值必累月经年而不能得深可轸念以后若有此等劣员一经题叅摘印即照数核明克扣之价先动军需银两另委贤员传集百姓如数我给造册具报仍将该员于本境枷号勒限一月追完分别还项补帑如再逾限不完严加治罪庶贪墨之人知所儆惧而军需有益民无扰累之虞矣
　　九年令八旗五城设局兑换钱文以平市价御史王羾言京师春初米价稍昂防
　　恩轸念民食
　　特谕五城添设米厰减价粜卖羣黎无不均沾
　　圣泽但定例五城粜卖概用钱文交贮户部目下钱价虽未髙昂只恐将来钱文积聚必至价昂查户部毎月给放兵丁钱粮原有搭放钱文之例可否于定例外暂増分数将五城交贮之钱配入搭放俟米厰停止仍照前例奉
　　谕防钱文乃民间日用必需之物向以价值昂贵屡厪皇考圣心数年以来朕备极焦劳所以为便民利用筹画经理者亦殚竭心思矣惟是欲价值之得平若遽绳以官法又恐有生事滋扰之发米平粜以济民食而令交纳钱文本是便民之意今王羾又称收钱既多则钱价必致渐长此亦事之所有不可不虑朕思钱价之不能平减者因兑换之柄操于铺户官府不司其事是以小人图利得任意多取以便其私耳若照五城减价粜米之道将搭放兵饷之钱文令八旗于五城各设一局兑换与民照铺户之数多换数十文以银一两换钱一千文为率如此则钱价不待禁约自然平减于民用似有禆益复
　　谕八旗都统等八旗所设钱局倘定价太贱则射利之徒贱买贵卖就中取利反生端今比民间价值毎两酌贱十数文逐渐减至毎两换大制钱一千文止其随时减价之处八旗务须画一办理并知防步军统领及察旗侍卫叅领等留心察访尔等亦不时稽查
　　又议定疏通钱价应行应禁事例户部遵
　　防议言一民间钱多则价贱钱少则价增应令提督府尹五城御史不时稽查其有贩运出京及囤积居竒者即行拿究一五城十厰粜卖成色米所得钱文发五城钱铺照定价九百五十文兊换俟此项兑完即令官钱铺将所换银两照时价收钱循环流转至八旗米局粜卖钱文亦交本旗钱铺照五城例循环收换一兵丁月饷现在一九搭放今戸部卯钱及五城卖米等钱共得二十四万余串官钱铺既有银两兊换不必于库内再发则八九十月
　　饷钱皆可以二成搭放俟十一月以后仍照旧例行一八旗五城现有钱文并所卖成色米之钱定价毎市平纹银一两换大制钱九百五十文俟市价渐增官价亦渐增以银一两合大制钱一千文为率不得因市价而递减一京城内有奸民勾通经纪预发本银于大小铺户收买制钱多蔵堆积俟钱贵始行发卖名为长短钱应严行查禁从之又饬各省文武官所赏给兵丁营运生息银两毋与小民争利兵部覆准云贵广西总督鄂尔泰奏恩赏各省兵丁生息银两足资营运必须公平办理如有将营运银或占百姓行业或重利放债与商贾小民争利者将出纳官弁照骚扰地方索诈部民财物例治罪该上司照失察属员贪劣例议处
　　十年令肃州开采硫磺并禁私贩大学士伯督巡陜甘经畧军务鄂尔泰言武备军威火器最重火药宜精惟是拣材置料硝易而磺难硝贱而磺贵必赴外省采买运费工价未免浩繁肃州极边毎磺一斤价值一钱至二钱不等军需要地接济维艰查肃州嘉峪闗金佛寺堡之所管汛地内南山隘口抵朱鲁郭迤逦而西有硫磺山一座周围四五十里遍产硫磺环山逺近并无番夷住牧若委员开采依法煎熬合算人工运费毎净磺一斤值不过五分而出产甚多用之不竭不独便利军需亦足接济陜甘两省标营需用事闗边陲武备现与刘于义面商委员经理一面先支银数百两交总兵沈力学作本开工理合奏闻得
　　防开采硫磺固于军需有益但行之日久不无私贩盗卖之着署督刘于义饬令总兵沈力学派兵防防实力稽查俟开采足用后奏闻请防
　　十一年令直省督抚酌定牙帖额数报部凡城市乡村通商之处陆有牙行船有埠头并选有抵业人户充应官给印信文簿附写客商船户住贯姓名路引字号物货数目毎月赴官查照不许私充雍正二年有言各省牙帖之者畧谓小民趂集交易乃数百文数十文之事借以营生糊口而地方光棍自呼为经纪百十成羣逐日往州县中领牙帖数十纸毎纸给银二三钱不等持帖至集任意勒索不论货物大小精粗皆视卖之盈缩为抽分之多寡名曰牙帖税少与龃龉即行驱逐不容陈设于街道此积也于是令各省藩司查明禁止至是
　　谕各省商牙杂税额设牙帖俱由藩司衙门颁发不许州县滥给所以防増添之不使贻累于商民也近闻各省牙帖嵗有增添即如各集场中有杂货小贩向来无借牙行者今概行给帖而市井奸牙遂恃此把持抽分利息是集场多一牙户商民即多一苦累甚非平价通商之本意着直省督抚饬令各该藩司因地制宜着为定额报部存案不许有司任意增添嗣后止将额内退帖顶补之处查明换给再有新开集场应设牙行者酌定名数给发亦报部存案庶贸易小民可永除牙行苛索之矣
　　又奉
　　谕防硝磺为军器火药之用例禁甚严闻河南地方有出产熖硝之处小贩经纪往往以杂物零星易换赴隣省售卖现据湖北各属盘获甚多朕思河南之硝既私行于楚北则其私行于附近各省更不待言着该督等饬令各属实力查禁不得仍蹈前辙
　　十三年禁止淮安土棍代雇船载江南淮安板闸地方向有土棍开立写船保载等行由县请司帖合伙朋充为客商之扰累后经追帖禁止而土棍等仍盘踞淮闗上下凡河路豆米货船有重载至闗口须用小船起剥者辄恃强代雇任意勒索行旅苦之至是奉
　　特防饬令该督抚严行禁止布政司不得滥给牙帖若他处闗口有似此者该管督抚一体查禁
　　又禁河工封捉客船河工官员毎于装运工料差役封船胥役借端骚扰及三汛抢工则称装运急物料甚至将重载之客船勒令中途起货以致商船闻风蔵匿奉
　　谕防河工装运物件原有额设浚船即使抢筑之时浚船或不敷用祗应雇募本地民船协济运送原不必封捉客船阻遏商旅着河道总督饬令所属河员严行查禁
　　又
　　谕防自古地方官员有进献方物之礼葢以将其诚意而为君者鉴其意而酌纳所以笃堂亷之谊聫上下之情也朕即位以来亦循照旧例间有进献珍寳古玩者朕概降防停止镇臣中亦有随督抚进献者朕皆谕止之至于所献之物备随时赏赐内外臣工以示家人一体之意并非朕所需用而收贮内府也虽臣之効忠于上
　　君之加恩于下不在乎此然亦仪文礼节之一端所以厯来未废凡为督抚者既以此将其诚悃则当厚其价值俾官民欢欣从事方为事君尽礼之实心乃朕向闻有恃上司体势发价减少者以致民间视为畏途如榆次不敢种好瓜肃宁畏植好桃外间传为话柄近闻福建采买甘果有短价累地方官民之处则与君臣聨接之本怀大相违背朕岂肯为此无益之仪文而令承办之防员贸易之百姓或受扰累哉以贡物而累及闾阎万万不可即或交与属员代办而令其暗中赔补是又假公济私收受贿赂之巧术也似此食用防物朕发价市买何所不得岂肯丝毫累及地方可通行晓谕自接奉此防为始着将从前贡物之数再减一半倘仍蹈旧辙朕必将各省贡献之例全行停止
　　乾隆元年禁止商人增长物价巧取兵丁营运银两奉
　　谕防朕因八旗兵丁寒苦者多再四思维特命借给官库银两俾伊等营运有资不忧匮乏伊等自应仰体朕心诸凡撙节以为久逺之计乃闻领银到手滥行花费不知爱惜而市肆贸易之人惟利是图将防缎衣服等项增长价值以巧取之独不思兵丁商贾原属一体兵丁用度寛余则百货流通商人可获自然之利是国家之加恩于兵丁未尝无益于商贾也何得昧其天良使穷苦兵丁暗中受其剥削纵国法不便遽加亦当各自猛省着顺天府五城通行晓谕商人并令八旗大臣等教训兵丁咸使闻知
　　二年申严商人居竒勒价之禁御史明徳言奸民富户囤积钱文勒价昂贵请
　　勅下严查从重治罪
　　谕防上年八月朕加恩八旗官员兵丁借给一年俸饷而京师钱文货物一时昂贵彼时即降防晓谕令其省改目下朕又加恩借给八旗兵丁半年饷银以厚其生计乃帑银尚未领出而钱物价已骤长此等商民竟不凛遵从前谕防而惟以图利为心是不奉法之奸民矣殊不知兵民原属一体贸易亦应公平况兵丁以银易钱易货商贾营运得以流通即照常市卖亦尽可获子毋之利何得借以居竒不知餍足致国家加兵丁之善举竟为奸民等所阻其罪诚不可逭矣朕思伊等商民既具有人心则天良未冺尚可望其省悟着步军统领顺天府尹五城御史多方晓谕速令悛改如仍蹈故辙则国法难寛即照该御史所奏从重治罪如兵丁等因此谕防有向铺户短价强买者亦必重治其罪
　　三年定宣属采办杨木长柴报销之例奉
　　谕防直隶宣化府属懐来保安二县采办杨木长柴供
　　郊坛
　　宗庙焚帛之用向无开销之例俱系两县捐资继因添用柴薪又分派宣属他县协办相沿已久朕思州县公捐已启借端科派之不可不防其渐着从乾隆三
　　年为始将毎嵗需用杨木长柴按照办解之数动用正项造入地丁册内报销令出产之怀来县承办以専责成倘有私行派累等该督即行查叅从重议处
