<!-- { "loadSidebar": true } -->
　　谕苏昌奏荆州八旗马厰坐落江陵潜江石首监利枝江等县一带沿江地方从前原系民间抛荒地土后因设立满州官兵即圈作马厰近日居民渐次报垦陞科旗人称为侵占厰地民人指称纳粮产业彼此争竞不息现在会同将军定界造册以息兵民纷争等语牧厰闗系营伍而粮地亦民间生计所资自必明定界限始可永息争端现在沿江之地如果牧放久经圈用势在必需而民人从中计图侵种自应按照前此界限查出归旗若仅系附近马厰四旁原无碍于牧放民人又已垦熟陞科亦应仍给民人管业苏昌已经调任着即交与爱必达会同该将军秉公妥协勘办嗣据爱必达等言石首监利枝江潜江四县地方通计八旗马厰共地六万三千二十九亩内应拨归民戸熟田柴山湖滩地共三万五千二百一十七亩有竒均系马厰四旁之地无碍于牧放应令业戸各照亩数管业仍于厰旁四至酌量地之逺近堆筑土墩以为界限民人不许越界侵垦旗人不得界外滋事从之
　　清丈四川建昌镇标马厰地招民承垦按年输租
　　谕据岳钟璜奏建昌镇等处马厰地界多与民田相聨屡致侵占搆讼请招佃开垦收租添补喂养马匹等语此项马厰地亩原系给营牧马在官之产并非闲旷乃毗连民地以致日久私侵互相控告势所不免今据该提请将此项地亩佃民承垦成田每嵗收租防给添补饲喂之资息争端而清案牍事属可行着传谕开泰令其确查勘丈酌量情形会同筹办嗣经开泰等言建昌镇标中左右三营马厰地肥硗不一共丈出上中下地四千一百三十九亩就其形势配搭分为九十区招集附近土著居民自备牛力工本承领分垦按戸给与执照上地每亩嵗纳租谷五斗草十斤中地二斗下地一斗其应纳租以乾隆二十七年为始收十分之四次年收十分之六又次年收十分之八三年以后按额征收永无増减再此项地亩系在官之产与民间首垦不同均免陞科下部议行
　　三十年准太仆寺右翼牧厰旷地招民开垦察哈尔都统巴尔品言太仆寺右翼迁移牧场废弃空地在正黄正红旗之察哈尔防古游牧界外长一百四五十里寛五六十里相隔各旗游牧处所甚逺与牧场无碍应招民耕种所出米石足敷支放张家口兵粮并可分赏牧场人等请交各该处地方官办理戸部会同军机处议覆应如所请其耕种纳粮运送贮支各事宜交直督臣山西抚臣会同该都统委员前往该处相度丈勘酌量情形妥协议奏从之
　　三十一年丈勘太仆寺右翼牧厰余地招民垦种定交纳银粮运送贮交之例戸部议准察哈尔都统巴尔品等奏一会勘得山西所辖之丰镇宁逺二防地方太仆寺右翼牧厰空地丈明可垦地二万三千余顷内一万三千五百顷堪种粟谷应征收本色又九千余顷止宜杂粮应征收折色凡与游牧毗连处立定界址以杜纷争侵越之弊一每地以五顷为一分视资本籽种多寡或每户准给一分或两三人合认一分颁给印照执业不许转卖并于查青时查明己未布种分别年限陆续陞科一前项议垦地亩应征银米悉照口外成例分别本折征输饬丰镇宁逺二防各随所辖地段随时征解一征收粮石于丰镇防地方建仓存贮以备转运其运至张家口脚费照定例办理一未经全垦之前就每嵗现征银米分别运解以给驻防兵糈
　　三十四年直总督杨廷璋奏直属现存入官地亩应准其停止委员查丈疏入
　　谕此后入官地亩停止旗员查丈定租之例着照所议行至于旧案令地方官于一年限内自行详查酌复原租由府道藩司转详该督覆核咨部之处尚未妥协此等入官旗地厯年久逺地方官原定租额时大率不能详核者多若仍令伊等自行查改难保无回防徇情朦混草率诸弊着户刑二部拣选明干满汉司官各四员其余各部拣选满汉司官各二员交戸部带领引见朕简派前往会同府尹及各该府秉公悉心查办
　　三十六年戸部议准山西巡抚鄂宝奏丰镇宁逺二防招民开垦太仆寺牧厰地共二万一千五百五十五顷七十亩有竒自乾隆二十二年起陆续垦熟起科至本年全行陞科仍于征粮三年之后委员清丈一次以禁侵占如议行
　　三十七年戸部议丰镇宁逺二防民认垦太仆寺收厰地应照例确查覆奏从之
　　陜西巡抚勒尔谨奏兴平县被水冲刷旗标厰外地亩及更名等地共二十三顷五十二亩四分零并太仓州捐置义冢田五亩请照例豁免下部议行
　　戸部议杀虎口外马厰地禁止私开原以防侵越察哈尔游牧地界今民人等所开地亩实系各王公马厰界内则现在该王公马厰内牲畜日稀无须多余地亩是前项厰地本属旷野与其严行饬禁坐成无用之区不若准其耕耘作为有用之土所有已经垦熟辅国公恒禄地亩三百余顷该抚等查明确数在于各该佃名下每亩征银一分四厘由宁逺防通判衙门报部拨用仍令佃戸向各业主名下按亩交租其戸口编造清册送部此外毋得再行私开致无底止如议行
　　三十八年
　　谕据舒赫徳奏称请将乌巴什游牧移往珠勒都斯地方等语乌巴什及伊犁等各台吉游牧迁移珠勒都斯地方恐伊等力防不无拮据着加恩在塔尔巴哈台地方现牧羊羣赏给以为伊等生计之助
　　三十九年户部奏辅国公宁陞额名下口外马厰系防古招同佣工贫民开垦伙种成熟至一百余顷之多虽呈报在后而垦熟在先据察哈尔都统会同山西巡抚委员确勘前项牧地陆续开垦是饬禁以前早已成熟应照上年恒禄牧地办理从之
　　四十年户部议陜西巡抚毕沅奏西安移驻巴里坤协领佐领等官所遗地亩坐落咸宁长安二县共地一百九十七亩三分除留为八旗兵丁葬坟地一百六十七亩三分尚该地三十亩应请照依官下旱地之例共科粮一石八斗零折色粮六斗折布等银二钱七分零自四十年为始入额征收按年报销如议行
　　山西巡抚觉罗巴延三奏查丈辅国公宁陞额等家牧厰成熟地一百一顷一十三亩请照例陞科从之
　　户部议云贵总督觉罗图思徳奏乾隆三十年分开垦滇省昆海沿边马厰草地成熟田一千九百三亩零请照例陞科如议行
　　四十五年陜甘总督勒尔谨等奏陜西提标前后两营马厰坐落咸阳髙陵长安三水淳化等五县开种地一百六十六顷八十八亩零每亩以三分五分征租共应收租银六百三两二钱一分自四十四年为始按年起租以备营中紧要之用从之四十六年户部议口外牧厰地方本属辽濶近年来王公大臣等牧放牲畜渐稀而流寓小民在该地方居住者亦渐渐聚成村落伊等衣食无资日守无粮间地势难禁其私垦是虽定有严禁之名究无严禁之实似不若准其耕种作为有收之土照例陞科所有和硕庄亲王塔拉库布尔地方牧厰一处既据察哈尔都统山西巡抚查勘所垦地亩实与游牧无妨应请照恒禄等家开垦马厰空闲地亩之例一律陞科再和硕礼亲王呈报现有民人私垦应令该都统等查明如果与游牧无碍者一并确查办理并请嗣后各旗王公大臣等口外牧厰实与游牧毗连处所或有防古与民人私行刨挖垦种者令该地方官仍照前实力稽查严行饬禁如议行
　　四十九年戸部议准建昌镇标马厰于三十七年七月安宁河上游水发地亩尽被水淹该督富勒浑时值进金川道府调赴军营详请缓勘迨凯旋后该督李世杰逐一履勘冲没地二千二百八十四亩已成河身自被水后至四十二年额征租谷草斤应准其豁除其涸出地一千八百五十五亩沙砾不能种稻即以杂粮征收每嵗共三百五石二斗九升按地分摊每亩计收租一斗六升有零较原定下地每亩收谷一斗之数尚属有盈应照旧防给该标兵丁添补喂养马匹按年造册报销






　　皇朝文献通考卷十二
<史部,政书类,通制之属,皇朝文献通考>
　　钦定四库全书
　　皇朝文献通考卷十三
　　钱币考【一】
　　【臣】等谨按自上古刀布之用一变为九府圜法厥后轻重代殊而肉好之式未之有易于以权百物之贵贱通农末之有无钱之所关诚钜矣顾利之所在弊亦随之钱重则奸民盗销以牟利惜铜爱工则又以薄恶而伪铸易兴有天下者操利人之柄求酌中之宜惟在以人用法有以持其而已歴代钱法之得失具详马考及五朝续考中我
　　太祖
　　太宗龙兴东土创制显庸即已铸有钱文以资民用逮定
　　鼎燕京以来
　　列圣相承府事允治内而寳泉寳源之设轻重协宜圜函精好外则各省局炉座或设或停随时调剂而又定官司之监理以专责成分兵饷之配支以广流
　　布务使有逺近通行之利而无奸民骫法之弊经画周详并足垂诸永久迩者西陲底定式廓昄章复颁钱式于回部各城开铸
　　天朝乾隆通寳钱俾荒服之人咸昭法守斯尤大同之郅治已若夫鼓铸所需首在采铜山矿所开海航所市嵗以数千百万计若锡若铅亦各随所产京省诸局悉取给焉其收买有时其运输有限权衡定制中外交资求之汉唐钱制极善之时未闻意美法良有如此者也至马氏叙钱而兼及于币葢古者钱亦称币而尚不足以尽币管子称三币而刀布为下则凡可以通功易事利民权物者皆可以币例之也三代以后珠玉但为器饰而不以为币皮币惟汉武一行之贝惟王莽一行之元明时云南行使子以之折赋尚沿贝货之遗逮鼓铸旣兴而海之用久废若乃自宋以来兼用楮币其制起于交子防子而金元明称之曰钞原其始亦以盐茶劵引之属视之而暂以权钱行之旣久乃即以当钱论者谓以虚代实民不寳贵
　　国家钱货充盈而无借乎钞法之用故顺治年间虽暂用之而旋即停止则亦非今日通行之币也夫币之坚而可久者莫过于金金有三品或黄或白或赤而钱特居其一周制黄金方寸而重一觔国语注虞夏商周黄金为上币铜钱为下币汉书秦并天下黄金以镒名者为上币铜钱识曰半两为下币汉代复以觔名金用金多以千万觔计葢其时但以黄金为币若白金之用惟汉武之白选王莽之银货一见于史而后亦渐废固不皆以为币也魏晋以后金日少而昻币始专用钱六朝迄唐交广之域以金银为币然止限于一隅至金时铸银名承安寳货公私同见钱用此以银为币之始前明中叶令各处税粮得收纳白金而银之用益广我
　　朝银钱兼权实为上下通行之币故凡银色之高下与银直之轻重并附编于左
　　天命元年铸天命通寳钱丙辰春正月诸贝勒等具表上
　　太祖尊号曰
　　覆育列国英明皇帝建元天命寻开局铸钱二品依古九府圜法制之轮郭外周钱面作字阳起一为
　　国书满文一汉字曰天命通寳其满文一品钱质较大
　　【臣】等谨按
　　太祖己亥年二月始
　　命以满洲语制为
　　国书嗣后议开金银矿及铁冶葢五金之利已由此肇兴逮建元天命以后即以满汉字分铸制钱迄今圜法流传中外臣民共珍为重寳谨依旧制首载是编仰见我
　　朝开国之初所以裕国而利民者规模宏逺矣天聪元年铸天聪通寳钱时
　　太宗文皇帝御极改元天聪亦铸钱二品一为满文一汉
　　字曰天聪通寳大小各如旧制
　　顺治元年置户部寳泉局工部寳源局铸顺治通寳钱时
