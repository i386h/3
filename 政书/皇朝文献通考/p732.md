<!-- { "loadSidebar": true } -->
　　月食深浅分数天下皆同而亏复各限时刻不同者非月入影有先后乃人居地面有东西也盖日之所之为时随人所居各以见日出入为东西日中为南为子午而平分时刻故其地同居一子午线者虽南北悬殊【北极出地高下不同】而时刻不异若东西易地虽北极同高而西方见食必先东方见食必后也凡东西差一度则时差四分今以京师为主视各省之子午线在京师东者以时差加在京师西者以时差减皆加减京师各限时刻为各省各限时刻也是故欲定各省之时刻必先定各省之子午线而欲定各省之子午线非分测各省之月食其道无由也
　　御制歴象考成后编论月食
　　【臣】等谨按考成后编论月食推步法与上下编有异并绘图系说兹亦録其要焉
　　定初亏复圆时刻以斜距比例求
　　月食求初亏复圆时刻旧以食甚实纬为一边并径为一边以实纬交白道之角为直角用正弧三角形法求得初亏复圆距食甚之弧以一小时月距日实行比例得时分与食甚时刻相加减即得初亏复圆时刻今以弧线可作直线算故用勾求股之法即得距弧至以距弧变时则以一小时两经斜距为比例盖食甚两心实相距既以斜距成直角则初亏复圆之并径亦与斜距成勾股故仍以斜距比例时分也
　　定初亏复圆方位以并径黄道交角求
　　旧定月食方位月当黄道无距纬即用黄道高弧交角为定交角若月在交前后有距纬则又求纬差角与黄道高弧交角相加减为定交角然求纬差角之法必先用初亏复圆交周各求距纬今初亏复圆距弧皆斜距之度须复以斜距与白道为比例方得交周颇为费算且前已有斜距黄道交角与九十度相加减即黄道交实纬角则求得并径交实纬角与之相减余并径交黄道之角即纬差角甚为简便故质名之曰并径黄道交角
　　推月食法
　　【臣】等谨按考成下编后编所载推月食法各有不同下编以推首朔诸平行及入交为入算之首盖因平望太阳太阴诸平行皆以首朔诸平行为根也后编用日躔月离求实望则太阳太阴诸平行不以首朔为根而以天正冬至为根故止求首朔之日时及入交之月数合之即得平望距冬之日时而不必求首朔诸平行也下编先推平望诸平行推日月相距推实引推实望推实交周推太阳实经然后推实望用时后编推首朔入交及实望实时即推实望用时盖以日躔月离求得实望而实望实交周及太阳黄道经度已在本时日躔月离之中也兹准后编序列之
　　求积年同推日躔法
　　求中积分同推日躔法
　　求通积分同推日躔法
　　求天正冬至同推日食法
　　求纪日同推日食法
　　求积日同推日食法
　　求通朔同推日食法
　　求积朔及首朔同推日食法
　　求首朔太阴交周同推日食法
　　求逐月望太阴交周置本年首朔太阴交周加太阴交周望防宫度分秒微再以太阴交周朔防宫度分秒微递加十三次得逐月望太阴交周求太阴入交月数逐月望太阴交周自初宫初度至初宫一十五度九分自五宫一十四度五十一分至六宫一十五度九分自十一宫一十四度五十一分至十一宫三十度皆为太阴入交第几月入交即第几月有食
　　求平望以太阴入交月数与朔防二十九日五三○五九○五三相乘加望防一十四日七六五二九五二六五与首朔日分相加其所得日数即平望距冬至之日数再加纪日满纪法六十去之自初日甲子起算得平望干支以周日一千四百四十分通其小余得平望时分秒
　　求实望泛时以平望距冬至之日数用推日躔月离法各求其子正黄道实行将太阳黄道实行加减六宫与太隂黄道实行相较如太隂实行未及太阳则平望日为实望本日平望次日为实望次日如太阴实行已过太阳则平望前一日为实望本日平望日为实望次日又用推日躔月离法各求其本日或次日子正黄道实行乃以本日次日两太阳实行相减为一日之日实行本日次日两太阴实行相减为一日之月实行一日之二实行相减为一日之月距日实行化秒为一率周日一千四百四十分为二率本日太阳实行加减六宫内减本日太阴实行余化秒为三率求得四率为距本日子正后之分数以时收之得实望泛时求实望实时以实望泛时之时刻设前后两时用推日躔月离法各求其黄道实行乃以前后两时太阳实行相减为一小时之日实行以前后两时太阴实行相减为一小时之月实行一小时两实行相减为一小时月距日实行化秒为一率一小时化作三千六百秒为二率前时太阳实行加减六宫内减前时太阴实行余化秒为三率求得四率为秒以分收之加于前时得实望实时再以实望实时用推日躔月离法各求其黄道实行则太阴太阳必对宫而同度乃视本时月距正交自初宫初度至初宫一十二度一十七分自五宫一十七度四十三分至六宫一十二度一十七分自十一宫一十七度四十三分至十一宫三十度皆入食限为有食不入此限者不食即不必算
　　求均数时差以实望太阳均数变时得均数时差均数加者则为减均数减者则为加
　　求升度时差以半径一千万为一率黄赤大距二十三度二十九分之余为二率实望太阳距春秋分黄道经度之正切线为三率求得四率为距春秋分赤道经度之正切线得太阳距春秋分赤道经度与太阳距春秋分黄道经度相减余为升度差变时得升度时差二分后为加二至后为减求时差总同推日食法
　　求实望用时置实望实时加减时差总得实望用时距日出后日入前九刻以内者可以见食九刻以外者则全在昼即不必算
　　求斜距交角差以一小时太阴白道实行化秒为一边一小时太阳黄道实行化秒为一边实望黄白大距为所夹之角用切线分外角法求得对小边之角为斜距交角差
　　求斜距黄道交角置实望黄白大距加斜距交角差得斜距黄道交角
　　求两经斜距以斜距交角差之正为一率一小时太阳实行化秒为二率实望黄白大距之正为三率求得四率为秒以分收之得两经斜距求食甚实纬以半径一千万为一率斜距黄道交角之余为二率实望月离黄道实纬化秒为三率求得四率为秒以分收之得食甚实纬南北与实望黄道实纬同
　　求食甚距弧以半径一千万为一率斜距黄道交角之正为二率实望月离黄道实纬化为三率求得四率为秒以分收之得食甚距弧
　　求食甚距时同推日食法
　　求食甚时刻置实望用时加减食甚距时得食甚时刻自初时起子正一时为丑初以次顺数至二十三时为夜子初毎十五分为一刻不足一刻者为零分
　　求太阳实引置实望太阳引数加减本时太阳均数得太阳实引
　　求太阴实引置实望太阴引数加减本时太阴初均数得太阴实引
　　求太阳距地同推日食法
　　求太阴距地以实望太阴本天心距地数倍之为一边以二千万为两边和以太阴实行为一角用三角作埀线成两勾股法算之求得地心至撱圆界之一边即太阴距地
　　求太阴地半径差以太阴距地为一率中距太阴距地一千万为二率太阴中距最大地半径差五十七分三十秒化作三千四百五十秒为三率求得四率为秒以分收之得太阴地半径差
　　求太阳视半径以太阳距地为一率中距太阳距地一千万为二率中距太阳视半径一十六分六秒化作九百六十六秒为三率求得四率为秒以分收之得太阳视半径
　　求影半径置太阴地半径差加太阳地半径差一十秒减太阳视半径得影半径
　　求影差太阴地半径差化秒以六十九除之得影差
　　求实影半径置影半径加影差得实影半径求太阴视半径同推日食法
　　求并径以太阴视半径与实影半径相加得并径求两径较以太阴视半径与实影半径相减得两径较
　　求食分以太阴全径化秒为一率十分化作六百秒为二率并径内减食甚实纬余化秒为三率求得四率为秒以分收之得食分
　　求初亏复圆距弧以并径与食甚实纬相加化秒为首率相减化秒为末率求得中率为秒以分收之得初亏复圆距弧
　　求初亏复圆距时以一小时两经斜距化秒为一率一小时化作三千六百秒为二率初亏复圆距弧化秒为三率求得四率为秒以时分收之得初亏复圆距时
　　求初亏时刻置食甚时刻减初亏复圆距时得初亏时刻不足减者加二十四时减之初亏即在前一日命时之法与食甚同
　　求复圆时刻置食甚时刻加初亏复圆距时得复圆时刻加满二十四时去之复圆即在次日命时之法与食甚同
　　求食旣生光距弧【食甚实纬大于两径较则食在十分内无食旣生光】以两径较与食甚实纬相加化秒为首率相减化秒为末率求得中率为秒以分收之得食旣生光距弧求食旣生光距时以一小时两经斜距化秒为一率一小时化作三千六百秒为二率食旣生光距弧化秒为三率求得四率为秒以时分收之得食旣生光距时
　　求食旣时刻置食甚时刻减食旣生光距时得食旣时刻不足减者加二十四时减之食旣即在前一日命时之法与食甚同
　　求生光时刻置食甚时刻加食旣生光距时得生光时刻加满二十四时去之生光即在次日命时之法与食甚同
　　求距时月实行以一小时化作三千六百秒为一率一小时太阴白道实行化秒为二率食甚距时化秒为三率求得四率为秒以分收之得距时月实行食甚距时加者亦为加减者亦为减
　　求食甚太阴白道经度置实望太阴白道实行加减距时月实行得食甚太阴白道经度
　　求食甚月距正交置实望月距正交加减距时月实行得食甚月距正交
　　求黄白升度差以半径一千万为一率实望黄白大距之余为二率食甚月距正交之正切线为三率求得四率为黄道之正切线得黄道度与食甚月距正交相减余为黄白升度差食甚距时加者亦为加减者亦为减
　　求食甚太阴黄道经度置食甚太阴白道经度加减黄白升度差得食甚太阴黄道经度
　　求食甚太阴黄道宿度察食甚太阴黄道经度足减本年黄道宿钤内某宿度分则减之余为食甚太阴黄道宿度
　　求食甚太阴黄道纬度以半径一千万为一率实望黄白大距之正为二率食甚月距正交之正为三率求得四率为距纬之正得食甚太阴黄道纬度南北与食甚实纬同
　　求太阴距二分弧与黄道交角以半径一千万为一率食甚太阴距春秋分黄道经度之正为二率食甚太阴黄道纬度之余切线为三率求得四率为太阴距二分弧与黄道交角之余切线得太阴距二分弧与黄道交角
　　求太阴距二分弧与赤道交角置黄赤交角二十三度二十九分加减太阴距二分弧与黄道交角得太阴距二分弧与赤道交角食甚太阴黄道经度在秋分后春分前者黄道在赤道南纬南则加仍为南纬北则减亦为南若太阴距二分弧与黄道交角大于黄赤交角则反减即为在赤道北食甚太阴黄道经度在春分后秋分前者黄道在赤道北纬北则加仍为北纬南则减亦为北若太阴距二分弧与黄道交角大于黄赤交角则反减即为在赤道南
　　求太阴距二分弧之正切线以太阴距二分弧与黄道交角之余为一率半径一千万为二率食甚太阴距春秋分黄道经度之正切线为三率求得四率为太阴距二分弧之正切线
