<!-- { "loadSidebar": true } -->
　　三十九年甲午十月辛巳朔颁乾隆四十年时宪书増列土尔扈特等处昼夜节气时刻其增列之名二十有四曰阿勒坦淖尔乌梁海曰汗山哈屯河曰唐努山乌梁海曰乌兰固木杜尔伯特曰额尔齐斯河曰斋桑淖尔曰阿勒台山乌梁海曰阿勒辉山曰科布多城曰乌里雅苏台城曰布勒罕河土尔扈特曰巴尔噶什淖尔曰乌陇古河曰赫色勒巴斯淖尔曰和博克萨哩土尔扈特曰扎哈沁曰斋尔土尔扈特曰吹河曰晶河土尔扈特曰库尔喀喇乌苏土尔扈特曰塔拉斯河曰和硕特曰那林山曰特穆尔图淖尔
　　四十三年戊戌十月丁巳朔颁乾隆四十四年时宪书増列两金川各土司等处昼夜节气时刻其増列之名十有三曰三杂谷曰党坝曰绰斯甲布曰金川勒乌围曰金川噶拉依曰瓦寺曰革布什咱曰布拉克底曰小金川美诺曰巴旺曰沃克什曰明正曰木坪
　　皇朝文献通考卷二百五十六
　　钦定四库全书
　　皇朝文献通考卷二百五十七
　　象纬考【二】
　　两仪七政恒星总论
　　【臣】等谨按前史志天文者大抵详于七政恒星而于两仪则纪其变而弗纪其常我
　　朝作明史天文志以常象虽无古今之异而言天者后胜于前宜标其指要以为纲领爰先两仪次七政恒星伏惟
　　圣祖仁皇帝着厯象考成一书综前古周髀宣夜浑天诸
　　家之同异而折衷一是我
　　皇上复以近时实测之数剖析源流着为后编盖皆循蜚疏仡以来三极彛训之所未有也兹敬録总论诸篇彚为一卷以识推步测验者之所据依焉
　　御制厯象考成上编论天象
　　虞书尧典曰钦若昊天厯象日月星辰楚词天问曰圜
　　则九重孰营度之后世厯家谓天有十二重非天实有如许重数盖言日月星辰转运于天各有所行之道即楚词所谓圜也欲明诸圜之理必详诸圜之动欲考诸圜之动必以至静不动者凖之然后得其盈缩盖天道静专者也天行动直者也至静者自有一天与地相为表里故羣动者运于其间而不息若无至静者以验至动则圣人亦无所成其能矣人恒在地面测天而七政之行无不可得者正为以静验动故也十二重天最外者为至静不动次为宗动南北极赤道所由分也次为南北岁差次为东西岁差此二重天其动甚防厯家姑置之而不论焉次为三垣二十八宿经星行焉次为填星所行次为岁星所行次为荧惑所行次则太阳所行黄道是也次为太白所行次为星辰所行最内者则太隂所行白道是也要以去地之逺近而为诸天之内外然所以知去地之逺近者则又从诸曜之掩食及行度之迟疾而得之盖凡为所掩食者必在上而掩之食之者必在下月体能蔽日光而日为之食是日逺月近之徴也月能掩食五星而月与五星又能掩食恒星是五星髙于月而卑于恒星也五星又能互相掩食是五星各有逺近也又宗动天以浑灏之气挈诸天左旋其行甚速故近宗动天者左旋速而右移之度迟渐逺宗动天则左旋较迟而右移之度转速今右移之度惟恒星最迟土木次之火又次之日金水较速而月最速是又以次而近之证也是故恒星与宗动相较而岁差生焉太阳与恒星相防而岁实生焉黄道与赤道出入而节气生焉太阳与太隂循环而朔望盈虚生焉黄道与白道交错而薄蚀生焉五星与太阳离合而迟疾顺逆生焉地心与诸圜之心不同而盈缩生焉厯代专家多方测量立法布算积乆愈详已得其大体其间或有毫芒之差诸説不无同异者盖因仪器仰测穹苍失之纎微年乆则着虽有圣人莫能预定惟立穷源竟委之法随时实测取其精密附近之数折中用之每数十年而一修正斯为治厯之通术而古圣钦若之道庻可复于今日矣
　　御制厯象考成上编论地体
　　欲明天道之流行先达地球之圆体日月星辰每日出入地平一次而天下大地必非同时出入居东方者先见居西方者后见东西相去万八千里则东方人见日为午正者西方人见日为卯正也周天三百六十度每度当地上二百里是故推验大地经纬度分皆与天应测纬度者用午正日晷或测南北二极测经度则必于月蚀取之盖月蚀与日蚀异日之食限分数随地不同月之食限分数天下皆同但入限有昼夜人有见不见耳此处食甚于子者处其东三十度必食甚于丑处其西三十度必食甚于亥是故相去九十度则此见食于子而彼见食于酉相去百八十度则此见食于子而彼当食于午虽食而不可见矣
　　御制厯象考成上编论黄道赤道
　　天包地外圜转不息南北两极为运行之枢纽地居天中体圆而静人环地面以居随其所至适见天体之半中华之地面近北故北极常见南极常隐平分两极之中横带天腰者为赤道赤道距天顶之度即北极出地之度也赤道以北为内为隂以南为外为阳斜交赤道而半出其南半出其北者为黄道乃太阳一岁所躔之轨迹也黄赤道相交之两界为春秋分距赤道南二十三度半为冬至距赤道北二十三度半为夏至七政所行之道纷然不齐惟恃黄赤二道以为推测之本盖太阳循黄道东行而出入于赤道之南北太隂与五星各循本道东行而又出入于黄道之南北故黄赤二道之位定则昼夜永短寒暑进退以及晦朔望薄蚀朏朒皆从此可稽矣
　　御制厯象考成上编论经纬度
　　恒星七政各有经纬度盖天周弧线纵横交加即如布帛之经纬然故以东西为经南北为纬然有在天之经
　　纬有随地之经纬在天则为赤道为黄道随地则为地平赤道均分三百六十度平分之为半周各一百八十度四分之为象限各九十度六分之为纪限各六十度十二分之为宫为时各三十度是为赤经从经度出弧线与赤道十字相交各引长之防于南北极皆成全圜亦分为三百六十度两极相距各一百八十度两极距赤道俱九十度是为赤纬依纬度作圜与赤道平行名距等圈此圈大小不一距赤道近则大距赤道逺则小其度亦三百六十俱与赤道之度相应也赤道之用有动有静动者随天左旋与黄道相交日躔之南北于是乎限静者太虚之位亘古不移昼夜之时刻于是乎纪焉黄道之宫度并如赤道其与赤道相交之两防为春秋分相距皆半周平分两交之中为冬夏至距两交各一象限六分象限为节气各十五度是为黄经从经度出弧线与黄道十字相交各引长之周于天体即成全圜其各圜相凑之处不在赤道之南北两极而别有其枢心是为黄极黄极之距赤极即两道相距之度其距黄道亦皆九十度是为黄纬而月与五星出入黄道之南北者悉于是而辨焉故凡南北圈过赤道极者必与赤道成直角而不能与黄道成直角其过黄道极者亦必与黄道成直角而不能与赤道成直角惟过黄赤两极之圈其过黄赤道也必当冬夏二至之度所以并成直角名为极至交圈又若赤道度为主而以黄道度凖之则互形大小何也浑圆之体当腰之度最寛渐近两端则渐狭【距等圈之度也】二至时黄道以腰度当赤道距等圈之度故黄道一度当赤道一度有余二分时两道虽皆腰度然赤道平而黄道斜故黄道一度当赤道一度不足也此所谓同升之差而七政升降之斜正伏见之先后皆由是而推焉至于地平经纬则以各人所居之天顶为极盖人所居之地不同故天顶各异而经纬从而变也地在天中体圆而小随人所立凡目力所极适得大圆之一半则地虽圆而与平体无异故谓之地平乃诸曜出没之界昼夜晦明之交也地平亦分三百六十度四分之为四方【子午卯酉】各相距九十度二十四分之为二十四向各十五度是为地平经从经度出弧线上防于天顶并皆九十度【从地平下至天顶之冲亦九十度】是为地平纬又名高弧高弧从地平正午上防天顶者其全圈必过赤道南北两极名为子午圈乃诸曜出入地平适中之界而北极之高下晷影之长短中星之推移皆由是而测焉是故经纬相求黄赤互变因黄赤而求地平或因地平而求黄赤乃厯象之要务推测之所取凖也
　　御制厯象考成上编论七政宿度
　　日月五星皆有宿度古以十二宫定于二十八宿故宿度逐岁不同者经度亦因而不同今以二十八宿厯于十二宫故宿度逐岁有差而经度终古不变其法以岁差五十一秒按岁积之与各宿第一星黄道经度相加为本年黄道宿钤乃于七政黄道经度内减去相当黄道宿度余即七政黄道宿度盖七政恒星皆宗黄道故宿度亦以黄道推也至于日月交食则并用赤道宿因其关于天行最着故于推算独详然各宿赤道经纬度逐岁不同须按推恒星赤道经度法求得本年各宿第一星赤道经度为本年赤道宿钤乃于太阳太隂赤道经度内减去相当赤道宿度余即太阳太隂赤道宿度
　　御制厯象考成上编论北极高度
　　北极为天之枢纽居其所而不移其出地有高下者因人所居之地南北之不同也是故寒暑之进退昼夜之永短因之而各异焉盖厯法以日躔出入赤道之度定诸节气而北极出地之度即赤道距天顶之度倘推测不精高度差至一分则春秋分必差一时而冬夏至必差一二日日躔既差则月离五星之经纬无不谬矣故测北极出地之高下最宜精密不容或略也
　　御制厯象考成上编论地半径差
　　凡求七曜出地之高度必用测量乃测量所得之数与推步所得之数往往不合盖推步所得者七曜距地心之高度而测量所得者七曜距地面之高度也距地心之高度为真高距地面之高度为视高人在地面不在地心故视高必小于真高以有地半径之差也【或有大于真高者则濆防气所为也】盖七曜恒星虽皆丽于天而其高下又各不等惟恒星天为最高其距地最逺地半径甚防故无视高真高之差若夫七曜诸天则皆有地半径差
　　御制厯象考成上编论地影半径
　　太阳照地而生地影太隂遇影而生薄蚀凡食分之浅深食时之乆暂皆视地影半径之大小其所系固非轻也但地影半径之大小随时变易其故有二一縁太阳距地有逺近距地逺者影巨而长距地近者影细而短此由太阳而变易者也一縁地影为尖圆体近地麤而逺地细太隂行最卑距地近则过影之麤处其径大行最高距地逺则过影之细处其径小此由太隂而变易者也
　　御制厯象考成上编论日月实径与地径
　　日最大地次之月最小新法厯书载日径为地径之五倍有余月径为地径之百分之二十七强今依其法用日月高卑两限各数推之所得实径之数日径为地径之五倍又百分之七月径为地径之百分之二十七弱皆与旧数大制相符足徴其説之有据而非诬也
　　御制厯象考成上编论清防气差
