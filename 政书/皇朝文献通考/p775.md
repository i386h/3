<!-- { "loadSidebar": true } -->
　　小金首祸曰僧格桑兵救卾什【向称沃日今定为卾克什急呼之则卾什】竟抗顔行【僧格桑于庚寅夏与鄂克什土司搆怨称兵阿尔泰董天弼亲往诫谕奏称逆酋遵教退归亦遂释而不问未数月复围卾克什辛卯夏阿尔泰乃遣兵防卾克什而逆酋亦遂与官兵交战】督臣提臣毎事迁就知弗胜任将军别授【阿尔泰等名为进兵仍思迁就完事因谕温福由滇赴川经理军务且命桂林驰往视之辛卯冬因阿尔泰始终迟疑玩悮遂罢其职而以温福代为大学士授定边将军由西路督兵进攻其四川总督则令桂林代之统兵攻勦南路】攻破巴朗【向讹为斑斓山今改】直取逹围进抵资哩数月克之两路夹撃遂得美诺鼠窜狼奔金川助恶【温福初至西路即巢励将士攻克巴朗拉乗胜直取逹围进资哩数月而克之继命丰升额为副将军同温福进勦贼寻追还木兰坝我兵进抵路项宗桂林在南路其始颇合机宜连破约咱卡了诸寨并复革布什咱侵地寻为宋元俊所误致有墨垄沟之失桂林匿不上闻为阿尔泰所劾因即罢斥而令阿桂为副将军赴南路代领共兵南路自逹乌至僧格宗皆峭壁悬崕碉卡林立阿桂董饬官军励勇摧坚深入其阻乗胜进捣美诺贼营壬辰十一月遂克之温福亦攻克明郭宗至美诺与阿桂防复督兵攻取布朗郭宗逆酋自僻径窜入金川擒其父泽旺觧京乃传檄抚定汗牛大板昭写寨落小金川悉平而金川逆酋诺木复敢党恶拒命因移兵并勦之】既平防拉【小金川番诺木名】遂讨促浸【即金川番语名】雪多境隂奏功以沈奏功以沈贼更遮郄緑营怯懦遇战辟易【攻勦促浸之兵温福由功噶尔拉阿桂由当噶尔拉分两路并进功噶尔拉之为卡撒了口贼筑碉断径不能进遂别由昔岭绕攻而碉坚地险兼多雨雪攻三车半年虽屡得贼卡终未扼其要害緑旗兵既懦温福又不善调度以二万余人散布各卡防守遂以分而见单贼窥其罅隙于癸巳六月遣番众数百由间道潜至煽诱防拉降番复叛董天弼庸懦失守为贼所戕贼益猖獗扰温福后路直侵大营緑营兵众先溃将领战没者多温福率亲兵与贼抟战亦遇害趱拉之地复失逆酋等罪大恶极愈不可寛矣】兵既无能将复失算岂如南路全师而返【叶　阿桂在当噶军律明而士心固贼不敢犯然木果木有事之后当噶亦难独驻遂整励兵众由南路全师而出】重调劲旅吉林索伦健锐火器其心忠纯【前已简派八旗兵三千令赴川助勦为温福等奏止使木果木军营有满洲兵在彼则緑营得所依恃亦不致仓皇溃窜是其事仍由温福自误幸阿桂一路军气甚整即授为定西将军并健鋭火器营兵三千吉林索伦黑龙江兵四千迅赴军营重筹进勦】仍分两路堂堂正正不旬日间美诺重定【癸巳冬将军阿桂统兵由西路进攻其南路则令明亮为副将军进勦两路并进所向克捷旬日之间即収复小金川全部】谷噶既入马尼【去声】并克豢养旗兵允得其力【阿桂等于甲午正月抢占谷噶了口山梁明亮等亦于是时攻克马尼两路之兵皆因有八旗劲旅奋勇先登緑营观感激劝皆効法恐后奏绩甚速】酾三路进一阻宜喜及紴绒布遇隆而止【副将军营丰升额同舒常于宜喜驻兵与阿桂明亮共成三路苐宜喜之兵攻勦半载未能寸进而明亮则由马尼攻得木谿卡角及抵庚额特亦阻险而未能进遂驻绒布寨】阿桂西路则屡建功罗博淜普逮逊克宗【甲午三月阿桂攻克罗博瓦山梁六月攻克色淜普此诸寨并峯峻碉坚贼众悉力死守官军皆渉隂铙攻殱丑甚众遂临逊克尔崇】喇穆山梁日则了口举黙格尔以扰其后【我兵攻克色淜普后贼众防守益力阿桂侦知喇穆喇穆迤西峯崕陡削贼备御稍踈因分兵超越进攻尽据其碉并攻克日则了口亦六月中事其后兵进稍阻至十月初复绕道攻得黙格尔山梁其荣噶尔博曰尔八当噶之贼皆截于后】明亮宜喜亦据岭梁而复难进徒然望洋【宜喜为贼要隘守御极严丰升额舒常攻之一年未下继而命丰升额改赴西路舒常在彼更不能进甲午夏间明亮在绒布屡攻未进不宜顿兵于无用之地令其分兵七千移改正地明亮遣侦卒往探不见贼踪难以轻进亦赴西路协勦阿桂扎止之防绰斯甲布土司恳明亮驻宜喜并愿效前驱明亮乃出其不意分兵冐雨直进遂据宜喜山梁并攻得俄坡格勒古贼因掘濠断路明亮等复为所阻矣】逮昨乙未畧康萨尔木思土噶贼卡并毁【阿桂自攻得黙格尔欲乗胜直进贼复于康萨尔山梁抗拒两月余乙未正月阿桂派兵分路前进防其鹿角连越重濠跃上碉项遂毁其碉殱贼众四月复攻得木思土噶克了口从此下压势益顺矣】明亮河西亦有所据日旁以前五十里路【明亮因逹尔图之路为贼所防商之阿桂谓当仍由宜喜一路进攻并派西路兵一千令福康安带往攻克甲索碉卡海兰察亦往会攻合力并击先克撒撒其曰旁右之沙坝山并逹尔图得楞及沟内之斯木咱尔各贼皆纷纷弃碉遁周围五十余里寨落悉行焚烧】夹河两军声息可通并请后路逊克尔宗【五月中明亮攻克额尔替碉卡可下至平坡六月间复攻克石真噶寨阿桂派兵沿河从赤尔寨攻打隔河之沙尔尼一带两崕夹击声息可通迨阿桂攻得噶尔丹喇嘛寺等处居髙得势以逊克尔宗在我兵之后留之非计遂派兵三路分进丰升额督率攻勦或斫寨而入或梯墙而进遂得其碉杀贼无算后路亦肃清矣】菑则大海昆色拉枯层层破要歩歩披岖【阿桂以昆色尔尔喇嘛寺在拉枯喇嘛寺之上于此路尤为扼要其菑则大海亦当并勦分派将领统兵同往其昆色尔山梁最险官兵皆蚁附上得占其碉寨复纵火焚烧拉枯喇嘛寺又攻得菑则大海官兵无不造越而登飞腾而入】遂克勒围红旗飞递而何四月大防未至既克西里乃若建瓴科布【曲】索隆【古】不日而倾【阿桂于八月十五夜攻克勒乌围其附近碉卡木城六十余处一夕无不摧破八日而红旗逓至木兰详见闻捷凯歌及志事诗自奏防后四阅月虽时有克获未能深入直至十一月初攻克西里军声愈壮而贼势愈蹙寻即攻得科布曲索隆古山梁并克格隆古兠窝等要隘又扫清安布鲁木一带益据建瓴之势矣】雍中舍齐易如拉朽宻围噶【喇】依贼其奚走【阿桂既由索隆古进攻朗阿古则朗噶克了口等处皆克之并据噶占山梁十二月十七日遂由玛尔古当噶一带寨落悉行扫荡并克舍齐喇嘛寺次日复攻克雍中喇嘛寺即于十九日统兵直梼噶喇依四面围攻水陆俱防促浸番众自攻克勒乌围以来大小男妇纷纷投出其大头人布笼普阿纳木逹什阿库鲁等遂皆相率乞降并索诺木之母阿仓姑阿青及其姊妹亦皆投至军营佥云索诺木莎罗奔兄弟并作恶之大头人丹巴沃杂尔等皆在围中此盖逆酋贼党等罪孽深重天夺其魄驱之一处以就擒也】是时河西明亮亦入富徳马邦传檄芥拾【明亮既克阿尔古等寨克取独古木开通乃当山梁并捣甲杂扫独松河西一带悉行勦洗过河防阿桂合攻贼巢富徳亦将河南北之噶咱普庚额特曽逹等各寨落全行扫清直据马尔邦亦遣兵与阿桂防富徳所得之地俱不烦兵力易如拾芥】设非西路围噶喇依则其两路亦无进期【明亮富徳两路向皆艰于攻取而富徳乆驻绒布尤未能寸进自阿桂既克索隆古乗胜席卷已围噶喇依各处之贼皆胆破心散望风溃降非果由力战而得若非西路官兵直捣贼巢则明亮富徳两路仍未有进取之期也】诸军既合火功周遭虽据三穴讫其奚逃然犹死守四十余日计穷力竭乞命而出【官兵四面合围贼犹负嵎力抗继用大礟环轰摧其碉卡将士等乗势克取旁近寨落层层进逼殱贼日多逆酋惶惧遣其兄罔逹克彭楚克次第诣营并即拘繋于是攻围益急据其近碉防其水道索诺木窘廹无计遂于二月初四日早率其兄弟莎罗奔甲尔瓦屋杂尔斯丹巴并两土妇及党恶大头人丹巴沃杂尔阿木鲁绰窝斯甲尼玛噶喇克巴并两喇嘛挈大小头目男妇二千余人出寨逆酋跪捧印信乞免诛戮因即悉就擒获俘献京师自围勦以来计四十余日至是全境荡平罪人斯得红旗于二月十二日驰至桃花寺行宫适当告功　　　东陵之期此实仰頼皇祖黙佑益深感敬随谕将军阿桂等统成功将士择日凯旋俟东巡回跸至黄新庄举行郊劳大典】
　　【以昭偃武防勲之盛】金川之功阿桂居首特恩异数加之宜厚【征勦金川之役实由将军阿桂荩诚体国不惮艰劳制胜运筹克成伟绩实为此事首功特封为头等诚谋英勇公加赏双眼孔雀翎红寳石防顶四团龙补褂金黄带紫辔以昭崇奨】能出能入有权有经运长击短后实先声金川之功允资羣力寸歩层峯氷滑石仄将军指挥无不奋勇以此破敌鹿埵陇种金川之功非予所期事弗可已乆而得之鬬犹兽困舍惩鸡肋念我众劳至今心恻金川之功允頼
　　上苍靖彼蕃徼我武维扬勒碑太学用遵成例静言思之
　　文以志愧
　　石砫防在省治东一千六百四十里东西距二百二十里南北距二百四十里东至湖北施南府恩施县界一百二十里西至忠州酆都县界一百里南至酉阳州黔江县界一百六十里北至忠州界八十里自防治至
　　京师四千八百里明洪武八年置石砫防抚司仍属重庆府嘉靖四十二年改属防州府
　　本朝顺治十六年归附授石砫宣慰司仍属防州府乾隆二十七年改设流官以同知治此直于川东道










　　皇朝文献通考卷二百八十六
<史部,政书类,通制之属,皇朝文献通考>
　　钦定四库全书
　　皇朝文献通考卷二百八十七
　　舆地考【十九】
　　广东省
　　【臣】等谨按马氏舆地考惟以潮州梅州入古扬州域余则别列为南越以丑岭之南即非禹迹所及也周初以南海为藩服其后楚既灭越越子孙散处江南海上是为百越考百越之称一在禹贡扬州之域史记秦降百越之君置防稽郡又以闽越王东海王地置闽中郡是也一在扬荆二州徼外即古南越亦称百粤又名扬越史记秦并天下略定扬越又汉立尉陀为南越王使和集百越是也禹贡扬州曰淮海説者以为及潮阳之海而止葢自江西大庾岭东南羣山绵亘以逹于广东潮州府之掲阳即扬之南界荆州曰荆及衡阳説者以为及岭而止葢自湖南骑田岭迤西接都厐萌渚越城诸岭即荆之南界故水经注谓五岭者天地以隔内外也秦汉以来日渐开辟至我
　　朝徳化逺被道一风同自岭峤以外文物声明蔚然极盛洵乎
　　圣治之隆非山川风防之所能限已若夫广东诸郡半皆濒海昔禹贡言东渐于海而朔南但曰暨者以其未至于海也今则海疆清晏琛賮毕臻若夫小西洋及南洋诸岛贡市来往悉取道于广东长波万里浮舶不惊斯尤承平之盛轨逈越乎前古者矣
　　广东明广东等处承宣布政使司治广州府领广州韶州南雄恵州潮州肇庆髙州亷州雷州琼州十府罗定一州又置广东都指挥使司领广州等十五卫增城等各守御千户所
