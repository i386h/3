<!-- { "loadSidebar": true } -->
　　九年三月癸巳望月食在亢宿五度五十八分食六分五十七秒丑正三刻九分初亏寅正一刻八分食甚卯初初刻十二分带食四分二十二秒入地平
　　九月庚寅望月食在奎宿九度四十二分食五分二十六秒戌初初刻七分初亏戌正一刻十三分食甚亥初三刻四分复圆
　　十一年二月壬子望月食在张宿十四度五十一分食七分五十秒亥正初刻二分初亏子初一刻十三分食甚子正三刻十分复圆
　　十三年正月辛丑望月食在星宿一度二十一分食二分五十九秒酉正二刻五分初亏戌初二刻七分食甚戌正二刻十分复圆
　　十四年十一月庚申望月食在井宿初度二十八分食四分九秒丑正二刻十分初亏寅初三刻六分食甚卯初初刻三分复圆
　　上谕大学士等曰凡日月交食授时者原可推算而得而春秋之例又纪日而不纪月朕惟悬象着明人所共仰虽为晷运之常有自不若光朗之恒度无事于讳不可不谨故禜社奏鼓自古重之旧制交食分秒时刻颁行各省不及一分者不行救防后定为三分以上方行救防又经礼部奏定不见食省分并不及三分者皆不行知夫不先期行知则二三分者原可见食将致反生疑骇不以为灵台失占即谓有司怠事非所以克谨天戒也嗣后仍循曩制一分以上即令救防前期五月具题请防无论见食不见食省分皆颁行其不见食省分不必救防
　　十五年五月戊午望月食在箕宿初度三十三分食十三分三十八秒寅初初刻二分初亏寅正初刻八分食既寅正二刻五分带食十三分入地平十六年十月己酉望月食在毕宿五度二十三分食七分二十九秒寅正初刻三分初亏卯初一刻十二分食甚卯正三刻七分复圆
　　十八年三月辛未望月食在角宿七度三十一分食四分三十二秒丑初初刻十二分初亏丑正一刻十分食甚寅初二刻七分复圆
　　九月戊辰望月食在奎宿初度二十一分食四分十六秒申初二刻五分初亏申正三刻四分食既酉初二刻五分带食二分二十九秒出地平酉正初刻三分复圆
　　十九年八月壬戌望月食在壁宿二度二十二分食十七分二十三秒申初三刻八分初亏酉初三刻四分带食十七分二十三秒出地平酉初三刻六分食甚酉正二刻十四分生光戌初三刻四分复圆
　　二十年八月丙辰望月食在室宿六度五十七分食五分三十七秒酉初初刻一分初亏酉正初刻四分带食五分十二秒出地平酉正一刻九分食甚戌初三刻三分复圆
　　二十三年六月辛未望月食在斗宿二十度五十分食十四分二十二秒亥正二刻五分初亏子初二刻六分食既子正一刻四分食甚丑正初刻三分生光丑正初刻四分复圆
　　十二月丁卯望月食在井宿二十度五十八分食五分二十八秒未正一刻十一分初亏申初三刻三分食甚申正二刻十三分带食二分四十二秒出地平酉初初刻九分复圆
　　二十五年十月丁亥望月食在昴宿五度十七分食五分二十九秒寅初二刻三分初亏寅正三刻三分食甚卯正初刻三分复圆
　　二十六年四月甲申望月食在氐宿十六度十八分食十四分五十秒寅正初刻十四分初亏寅正三刻五分带食五分二十八秒入地平
　　十月辛巳望月食在胃宿六度四十二分食十七分四十七秒酉初二刻四分初亏酉正二刻二分食既戌初一刻七分食甚戌正初刻十三分生光亥初初刻十一分复圆
　　二十七年九月丙子望月食在娄宿八度四十三分食五分五十二秒丑正三刻十四分初亏寅正一刻八分食甚卯初三刻一分复圆
　　三十年二月壬辰望月食在张宿十四度五十分食十七分十二秒戌初一刻二分初亏戌正一刻二分食既亥初初刻七分食甚亥初三刻十三分生光亥正三刻十三分复圆
　　七月戊子望月食在危宿七度十九分食十八分三十九秒亥初三刻十二分初亏亥正三刻十一分食既子正二刻八分生光丑初二刻七分复圆三十一年正月丁亥望月食在张宿三度四十六分食三分十九秒丑正一刻十三分初亏寅初二刻四分食甚寅正二刻十一分复圆
　　三十三年十一月己亥望月食在井宿初度二十二分食十七分二十八秒亥初初刻十分初亏亥正初亏八分食既亥正三刻十二分食甚子初三刻二分生光十六日子正三刻复圆
　　三十六年九月甲寅望月食在奎宿十度五十四分食三分三十四秒十六日夜亥初一刻七分初亏十七日子正二刻一分食甚丑初二刻十分复圆
　　三十七年三月庚戌望月食在角宿七度二十九分食十七分四十一秒亥正初刻八分初亏子初初刻五分食既子初三刻十分食甚子正二刻十四分生光丑初二刻十一分复圆
　　三十七年九月戊申望月食在壁宿十二度五十六分食十六分三十三秒子初初刻十三分初亏子正一刻四分食既丑初初刻十一分食甚丑正初刻三分生光寅初初刻三分复圆
　　三十八年八月壬寅望月食在壁宿一度四十六分食六分三十三秒子正一刻四分初亏丑初三刻三分食甚寅初一刻二分复圆
　　四十年正月甲子望月食在星宿二度四十六分食五分十九秒亥初一刻十四分初亏亥正三刻六分食甚子正初刻十四分复圆
　　四十年十二月戊午望月食在柳宿八度十六分食十八分六秒戌正初刻十一分初亏亥初一刻食既亥正初刻九分食甚子初初刻一分生光子正初刻六分复圆
　　四十一年十二月癸丑望月食在鬼宿一度二十六分食五分三十九秒亥正二刻十一分初亏子正初刻四分食甚丑初一刻十一分复圆
　　四十二年六月庚戌望月食在斗宿二十度五十分食五十七秒戌初三刻十二分初亏戌正二刻二分食甚亥初初刻八分复圆
　　四十四年十月丁卯望月食在昴宿五度七分食十七分三十一秒丑正初刻一分初亏寅初初刻食既寅初三刻五分食甚寅正二刻十分生光卯初二刻九分复圆
　　四十五年四月癸亥望月食在氐宿十五度五十五分食九分三十秒酉初一刻一分初亏酉正三刻九分食甚戌初初刻十分带食九分七秒月出地平戌正二刻二分复圆
　　四十七年八月己卯望月食在室宿八度十七分食三分十六秒亥初初刻五分初亏亥正初刻十分食甚子初一刻一分复圆
　　四十八年二月戊寅望月食在翼宿七度二十七分食十七分四十六秒寅初一刻七分初亏寅正一刻八分食既卯初初刻十四分食甚卯正初刻二分带食十分二十四秒月入地平卯正初刻五分生光辰初初刻五分复圆
　　四十八年八月甲戌望月食在危宿十七度四十三分食十七分三十八秒卯初二刻九分初亏卯初二刻十四分带食四十九秒月入地平卯正二刻八分食既辰初一刻十四分食甚辰正一刻五分生光巳初一刻三分复圆
　　四十九年七月戊辰望月食在危宿七度十九分食六分四十秒亥初一刻二分初亏亥正二刻九分食甚十六日子正初刻复圆
　　五十年十二月庚寅望月食在井宿二十二度二十四分食四分五秒戌初一刻十二分初亏戌正二刻七分食甚亥初三刻三分复圆














　　皇朝文献通考卷二百六十四
　　钦定四库全书
　　皇朝文献通考卷二百六十五
　　象纬考【十】
　　月食【下】
　　御制歴象考成上编论月食
　　【臣】等谨按考成上编论月食甚详且绘图系说兹弗克具载仅録其要焉
　　定食限以距交度
　　太阴半径与地影半径相切即入食之限故以两半径度相并之数当黄白两道之距纬度而求其相当之经度得距交一十一度一十六分四十五秒为必食之限距交一十二度一十六分五十五秒为可食之限盖必食者无不食可食者或食或不食也二者皆实朢之限若论平望其限尤寛得距交食一十四度五十四分即为有食之限矣定月食分秒以并径求
　　月食分数之浅深视黄白距纬之多少距纬愈少太阴心与地影心相去愈近则太阴入影愈深故用太阴半径地影半径相并而与距纬相较并径大于距纬之较即为月食之分若并径小于距纬则月不食若太阴恰当交防而无距纬则并径全为食分为月食之最深也但太阴与地影之半径分秒皆系弧度而论食分则以太阴全径直线计之其法命太阴全径为十分以太阴视径分秒与并径距纬之较之比【无距纬者即以并径为比】同于太阴全径与食分之比也
　　定五限时刻以距纬半径自行求
　　月食五限一曰食甚乃月入影最深之限也一曰初亏月将入影两周相切也一曰食旣月全入影其光尽掩也是二者在食甚前一曰生光月将出影其光初吐也一曰复圆月全出影两周方离也是二者在食甚后月食十分以上者有五限十分以下者止三限无食旣与生光也其时刻之多寡则由于入影之浅深过影之迟速盖距纬有寛狭寛则入影浅而时刻少狭则入影深而时刻多又月与影之半径各有小大月大影小则过影速而时刻少月小影大则过影迟而时刻多抑且自行有迟疾迟则出影迟疾则出影速故虽距纬同半径同而自行不同即时刻亦不同也其食甚前后各限相距之时刻恒等而食甚又非实望之时所差虽微而理则实异夫地影之心即太阳正对之防地影心距交之黄道经度与月心距交之白道经度等是为东西同经即为实望然月心与影心斜距犹逺惟从白极出弧线过影心至白道与白道成直角月心临此直角之防乃为食甚盖惟此时月心与影心相距甚近食分最深也
　　定初亏复圆方位四象限以交角求
　　旧定月食初亏复圆方位距纬在黄道北初亏东南复圆西南在黄道南初亏东北复圆西北食八分以上则初亏正东复圆正西此东西南北主黄道之经纬言非谓地平经度之东西南北也惟月实行之度在初宫六宫初度望时又为子正则黄道经纬之东西南北与地平经度合否则黄道升降有斜正而加时距午有逺近故两经纬迥然各别而所推之东西南北必不与地平之方位相符不如实指其在月体之上下左右为众目所共覩乃为亲切也其法从天顶作高弧过月心至地平即分月体为左右两半周又平分为上下两象限即成左上左下右上右下四象限而黄道在地平上之半周亦平分为东西两象限乃于初亏复圆二限各求其黄道交高弧之角若月当黄道无距纬而交角满九十度则初亏正左复圆正右在黄道西象限而交角在四十五度以上初亏左稍偏上复圆右稍偏下交角在四十五度以下初亏上稍偏左复圆下稍偏右在黄道东象限者反是若月在交前后有距纬则又须求得纬差角与高弧交角相加减为定交角然后可定其上下左右也加减之法月距黄道北而在西象限初亏为加复圆为减在东象限初亏为减复圆为加月距黄道南者反是乃视定交角为相加者在九十度以内则亏复之上下左右如前论若过九十度为钝角则易象限之上下又或定交角为相减者而交角内减去差角则亏复之上下左右如前论若差角内减去交角则易象限之左右也
　　定见食先后以子午线
