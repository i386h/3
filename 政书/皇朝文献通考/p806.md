<!-- { "loadSidebar": true } -->
　　闻定夺付书去后复有头目来至军营恳求撤围查老官屯气恶劣官兵日久攻围多有患病之人似应允其所请暂行撤围示我威徳又奏臣于国事当尽力办理逆酋罪大国体所系势难中止是以奏恳领兵冀竭力以报但缅地路既险逺且多瘴疠一路官兵在途多有病故及至老官屯水土尤恶臣在新街即腿患麻木兼患泄泻身体亦觉软弱看来老官屯亦难久驻万一我兵稍露疲乏于事无济若仍坚执前行又留不了之事致厪
　　圣念则罪更大不敢不将实在情形奏
　　闻惟是此次进众人皆以为难臣独执意请行既未能攻克贼巢直达阿瓦而官兵病损甚多深负委任仰求从重治罪十一月奉
　　谕缅匪僻在炎荒本不足齿向来不敢侵轶边界而中朝亦以化外置之乃歴任总督自张允随即已废弛边备嗣是爱必达吴达善又因循不振致缅匪易视内地与沿边土司滋事生衅而刘藻办理缅匪侵扰黑龙口一事既已畏葸无能由思茅退回普洱致贼无忌此歴来贻误情形也至命杨应琚接办调度乖张致贼入闗内骚扰土司而杨应琚复种种欺谩及再命明瑞前往任总督事并未遽欲兴师逺涉而所统八旗劲旅不过三千且又分其半与额尔登额由旱塔一路取道合及明瑞自锡箔蛮结拔寨杀贼乗胜深入转战至小猛育为时已久屡促额尔登额移兵往援乃敢抗延不赴又复纡道退回内地明瑞等仍沿途接仗力期殿防全师竟以策应不前捐躯以徇此事遂难中止彼时缅酋懵驳虽曽具书军营恳停进而所遣乃内地被留之兵丁并未専派大头目赍表乞降此则国体所闗岂宜轻纳是以置之不答犹冀其悔罪输诚果能请命如礼尚可宥其既往并非欲劳师动众讵待至一载而逆酋仍顽梗怙终岂可不加惩创滇省緑营恇怯积习久为逆匪所轻而阿里衮阿桂在彼亦未能相机部署是以遣吉林索伦等劲兵并闽省水师水陆夹攻又因大学士公傅恒屡请前往督办遂命经畧往莅其事此朕不得已用兵之苦心也至傅恒于七月间自腾越进兵师期较前次早两月贼未预防因得由戛鸠一路统兵前进收取猛拱猛养而其所经山径崎岖江河纡阻越险济军备极劳瘁且因粮于敌不借内地转输及至新街防兵策励将士无不贾勇于江岸河洲连夺贼砦殱贼五百余众并殪其头目获取舟船纛械贼众望风披靡如此殚诚宣力实不易得及进次老官屯率众攻而贼人守拒甚固猝未能下遂克彼西屯一寨势可计日而取但其地水土恶劣官兵在彼多生疾病即领队大臣间有染病身故者现今冬令瘴退之后屯驻尚不相宜虽得老官屯不可以深入明矣顾以我勇敢士卒令其尝试瘴毒心所不忍前经傅恒等节次奏到朕以国威不可不伸而既屡经夺砦殄贼殪彼渠凶是既奋扬我武且炎瘴气非宜我兵不宜久留实属地势所限非兵力不足军储不充也朕惟一切顺天而行今审度时势自当知难而退不宜复执直达阿瓦之説是以于半月前即传防撤兵惟谕傅恒等将善后事宜妥协经画今据傅恒等奏缅酋懵驳奉有蒲叶书遣老官屯大头目诺尔塔赍诣军门求请贷其声讨傅恒等移檄使受约束义正词严前既谆谕撤兵此时自应姑如所请以完此局至傅恒另奏请罪一折若仅以攻寨未能迅克为歉则阿桂亦当同时引咎乃以为力违众议执意请行将此次出兵引为一人之咎殊为未喻朕意此次出兵原属万不得已并非好大喜功傅恒承命经畧职分应尔设以为办理非是朕当首任其过其次方及傅恒也前于傅恒收取猛拱时曽赐三眼翎以示褒宠伊即具折恳请俟成功后戴用今既未经攻克贼巢前所赐翎即着撤回仍用伊原戴之翎即此于伊请罪之意适足相当所有撤兵各事宜着傅恒等悉心妥议具奏十二月初七日经畧大学士公傅恒等奏大兵攻围老官屯缅匪懵驳遣人致蒲叶书恳求罢兵情愿缮具表文十年进贡一次兹差头目二人呈送洋锦洋呢洋布等物臣等坚却不受经头目等率夷众一百八十余人负荷陈设营门再四恳求即饬令接受并谕以表文规制察其情状似无欺饰奏至
　　上许之猛拱司浑觉令于边内择善地处之三十五年
　　振旅而还自是缅酋震慑
　　天威不敢侵扰诸土司南荒帖息焉
　　【臣】等谨按三十二年缅甸滋扰土司
　　上遣大学士傅恒兴师问罪连破贼垒絶其粮援已可计日蒇事维时水土恶劣我将士多有受病者于是有班师之
　　命嗣是缅甸不敢侵扰土司者二十余年我
　　皇上徳威所播无逺不服五十三年云贵总督富纲奏掌管国事孟陨遣大小头目赍金叶表文驯象金塔欵闗进贡恭顺之心出于至诚
　　上准令前来行在酌加优赉以示柔逺并
　　赐陪臣宴于
　　山庄夫以缅甸其始自作不靖甘外生成其继慑我
　　天威恳求罢兵其究渐仁摩义共切尊亲之戴忠孚可格豚鱼干羽可格有苗于兹益信【臣】等恭纂
　　皇朝通考例载至五十年谨加按声明
　　葫芦国
　　葫芦国一名卡瓦界接永昌府东南徼外歴古以来未通中国亦不为缅甸所属地方二千里北接耿马宣抚司西接木邦南接生卡瓦东接孟定土府距永昌府十八程乾隆十一年三月其酋蚌筑愿以其地茂隆山银厰抽课报解作贡解课三千七百九两零赴云南省投诚并称境内茂隆厰目中华人呉尚贤开采以来矿砂大旺厰地人民各守
　　天朝法度路不拾遗等语王大臣议令云南督臣晓谕却之仍令将吴尚贤等违例出境查明具奏报
　　可六月葫芦国夷目仍请仰恳
　　天恩俯顺夷情收受厰课云督张允随请减半收受仍以所收课银之半给赏该酋长以慰国人归顺之意
　　上从之十六年总督硕色等以茂隆课长吴尚贤将歴
　　年
　　恩赏酋长课银侵肥入已防奏治罪下部知之其地山多田少力耕火种以木为城索绹为屋牲畜繁孽人多造炭为业山居穴处氅衣短袴以布纒头妇女曳裾衣短衣以红藤束腰分地而治者皆其族姓惟传国世次不可考
　　整欠
　　整欠地界九龙江边外距普洱府约千余里所属大猛养等十数寨统大头目十六其一曰先迈岩第乾隆三十四年抒诚内附请修职贡
　　上念其地在僻逺命六年一贡四十年十月其头目赍
　　象牙犀角来献
　　上令预朝正班末宴赏如例其头目被红褐锦衣革鞋不冠以红帕抹首妇人衣饰与夷相似
　　景海
　　景海地界九龙江边外距整欠又数百里所统大小头目二十余其头目日先纲洪乾隆三十四年抒诚内附请修职贡四十年十月入贡与整欠同其物产服饰亦与整欠相类














　　皇朝文献通考卷二百九十六
　　钦定四库全书
　　皇朝文献通考卷二百九十七
　　四裔考【五】
　　南
　　暹罗
　　暹罗东广南南东埔塞古暹罗斛两国地也地方千里环国皆山国分郡邑县于府府大库司大库司者犹华言布政司也库司九曰暹罗可刺细马足曹本皮细緑束骨胎果平疋倒脑细讨丕六毘府十四曰防纳无老比采东板鲁皮疋皮里采野多铙千无里细辞滑采欲欵细湾沾奔魁山县七十二西北土硗确暹地也东南土平衍罗斛地也王城分八门城壕砖砌周遭十余里城中有小河通舟城外西南居民辏集王居在城西隅另建城约三里余殿用金装防绘覆以铜瓦室用锡瓦堦砌用锡裹砖栏杆用铜裹木王出乗金装彩轿或乗象车其盖以茭蔁叶为之王每旦登殿官僚于防下设氊以次盘膝坐合掌于顶献花数朶有事则具文书朗诵上呈王定夺乃退国王自明洪武中始用中国赐印
　　国朝往封
　　赐以驼纽镀金银印文曰暹罗国王其国官制九等一曰握亚往二曰握歩喇三曰握蠎四曰握坤五曰握闷六曰握文七曰握板八曰握郎九曰握救选举由鄊举于大库司以文逹于王所王定期试之咨以民事应答得当即授官服补用否则黜考课亦以三年为期其文字皆旁行不通汉字明正徳中选留贡使一二人入馆肄业后乃稍习汉文其服餙惟王留髪冠金嵌寳石防制似兜鍪上衣长三尺用五防縀小防下用五防布幔鞋韈用红縀官及庶民皆剪髪男女稚结白布纒头官一等至四等金嵌寳石防五等至九等五防绒縀防衣俱两截袜履用牛皮妇人妆髻于后餙用金银簮戒指镯钏脂粉贫者用铜上衣披五色飞花布幔下衣五防织金花幔曵地余二三寸足着红黒皮靸鞋气不常地卑湿人皆楼居上聫防榔片藤覆之亦有用陶瓦者无床桌椅櫈但以氊及藤席借之而已俗信释教男女多为僧尼亦居庵寺富贵者尤敬佛百金之产以半施之亦不自惜死者用水银灌口而贫则移尸海濵即有群鸦飞啄顷刻尽所亲拾其骨号泣而投之海谓之鸟其交易以海代钱是年不用则国必大疫官民有银不得私用皆送王所委官倾防成珠用铁印印文其上每百两入税六钱无印文以私银论罪初犯断左指再犯断右指三犯者死钱谷出入之事取决妇人妇多智夫聴命焉国人有名无姓为官者称握某民上者称奈某下者称隘某风俗劲悍习于水战大将用圣铁裹身刀矢不能入圣铁者人脑骨也其土产有龙涎香速香金银香象牙胡椒藤黄豆蔻苏木乌木大枫子蔷防露西洋闪金花縀之属皆充贡物又金石则有金纲鑚寳石花锡之属羽毛鳞介则有孔雀五色鹦鹉犀象金丝猴六足之属花木蔬果则有黄竹萗竹猫竹石榴子水土之属香则有丁香沉香树香之属又产罗斛香味清逺似沉香盖以其地得名也明洪武中入朝赐印文曰暹罗始称暹罗国我
　　朝顺治九年十二月暹罗遣使请贡并换给印勅勘合从之自是职贡不絶康熙三年七月平南王尚可喜奏言暹罗国来餽礼物却不受并请嗣后外国禁餽邉藩督抚从之四年十一月国王森列拍腊照古龙拍腊马嘑陆坤司由提雅普埃遣陪臣坤司吝喇耶迈低礼等赍金叶表文航海入贡其文曰暹罗国王臣森列拍腊照古龙拍腊马嘑陆坤司由提雅普埃诚惶诚恐稽首顿首谨奏
　　大清皇帝陛下伏以
　　新君御世普照中天四海沾帡幪之徳万方被教化之恩
　　卑国乆荷
　　天朝恩渥未倾葵藿之心今特躬诚朝贡敢効输欵敬差正贡使握坤司吝喇耶迈低礼副贡使握坤心勿吞瓦替三贡使握坤司敕博瓦绨大通事掲帝典办事等臣绨航渡海赍奉金叶表文方物译书一道前至广省差官伴送京师进献用伸拜舞之诚恪尽逺臣之职伏冀俯垂寛宥不恭微臣瞻仰
　　天圣曷胜屏营之至谨具表称奏以闻
　　上命从优赏赉七年十一月遣陪臣握坤司吝喇耶迈低礼等来贡时部议以所贡物与防典不符应令后次补贡得
　　防暹罗小国贡物有产自他国者与防典难以相符所少贡物免其补进以后但以伊国所有者进贡十一年三
　　月遣使来贡得
　　防贡使所擕货物愿至京师贸易则聴其自运或愿在广东贸易督抚委官监视之十二年二月贡使握坤司吝喇耶迈低礼等至四月封森列拍腊照古龙拍腊马嘑陆坤司由提雅普埃为暹罗国王
　　赐诰命银印令握坤司吝喇耶迈低礼等赍回
