<!-- { "loadSidebar": true } -->
　　五十八年定衢州府圣裔入学例学臣汪漋疏言浙江衢州府西安县之孔氏乃先师嫡裔查兖州府曲阜县嵗科两试将孔氏子孙进数十人乡试另编耳字号将孔氏子孙及四氏子孙中式二人今衢州孔氏后裔繁衍仰请格外加恩扵嵗科两试西安入学额数外将孔氏子孙另编字号毎次
　　额取二名从之
　　五十九年授先贤卜商后裔世袭五经博士













　　皇朝文献通考卷七十三
　　钦定四库全书
　　皇朝文献通考卷七十四
　　学校考【十二】
　　祠祭褒赠録后【二】
　　雍正元年四月定追封
　　至圣先师孔子五代王爵礼先是三月
　　上谕内阁礼部至圣先师孔子道冠古今徳参天地树百王之模范立万世之宗师其为功于天下者至矣而水源木本积厚流光有开必先克昌厥后则圣人之祖考宜膺崇厚之褒封所以追溯前徽不防所自也粤稽旧制孔子之父叔梁公于宋真宗时追封齐国公自宋以后歴代遵循而叔梁公以上则向来未加封号亦未奉祀祠庭朕仰体
　　皇考崇儒重道之盛心敬修崇徳报功之典礼意欲追封五代并享烝尝用伸景仰之诚庶慰羮墙之慕内阁礼部可防同确议具奏寻议奏孔子先世五代应俱封公
　　爵得
　　防五伦为百行之本天地君亲师人所宜重而天地君亲师之义又赖师教以明自古师道无过于孔子诚首出之圣也我
　　皇考崇儒重道超轶千古凡尊崇孔子典礼无不偹至朕
　　皇考教育自幼读书心切景仰欲再加尊崇更无可増之处故勅部追封孔子先世五代今部议封公上考歴代帝王皆有尊崇之典唐明皇封孔子为文宣王宋真宗加封至圣文宣王封圣父叔梁纥为齐国公元加封孔子为大成至圣文宣王加封齐国公为启圣王至明嘉靖时犹以王系臣爵改称为至圣先师孔子改启圣王为启圣公王公虽同属尊称朕意以为王爵较尊孔子五世应否封王之处着诸大臣议奏至是遵
　　防议定自叔梁公以上至木金父公凡五代并追封为王爵木金父公为肇圣王祈父公为裕圣王防叔公为诒圣王伯夏公为昌圣王叔梁公为启圣王其启圣祠向系専祀叔梁公故以启圣为名今合祀五代应更名为崇圣祠国子监之崇圣祠改造匾额添设神牌祭器择吉入庙遣大臣一员读祝祭告每年春秋牲牢酒醴笾豆簠簋每神位前俱照启圣王例陈设将追封字様通行顺天府直省府州县一体遵行至钦奉
　　上谕二道颁发国子监勒石庙庭以光盛典
　　诏颁五王封册
　　赐肇圣王册文曰右文稽古思统绪之相承重道尊师溯渊源于自逺举千秋之旷典苹藻维馨超五等之崇封丝纶式焕维先师孔子之五世祖木金父公系本殷朝居从鲁国治维尚质传朴素之旧风贵而弥恭守谦和之家法积功累行聿宏毓圣之基贻庆钟祥遂极生民之盛朕初登大寳钦想前规欲伸景仰之诚用议显扬之制特追封为肇圣王锡之册命于戱克昌厥后永立人伦之宗有开必先并膺素王之号服兹嘉命垂示无穷
　　赐裕圣王册文曰道髙圣域宜推师表之源恩浃儒生用广尊崇之典拟王封而晋秩礼轶古今定鸿号而嘉称荣増洙泗缅维先师孔子之高祖祈父公系出商宗望隆宋国姓分公族为孔氏之再传瑞唘圣人逮宣尼而间出溯渊源于累叶知徳盛而世昌钟灵秀于一人寔教尊而功溥朕羮墙至圣寤寐前徽思敬礼之加隆必恩纶之及逺特追封为裕圣王锡之册命于戱衮衣端冕视躬桓蒲谷而弥尊春禴秋尝与鳬绎防而并久膺兹宠命永荷鸿休
　　赐诒圣王册文曰圣人觉世道有开而必先王者尊师礼必隆于所自备显扬之典用焕千秋申向往之诚特超五瑞缅惟先师孔子之曾祖防叔公殷朝贤裔鲁国儒宗潜徳弥彰守高曽之矩矱贻谋自逺蕴诗礼之渊源聿开天纵之能四科立教爰唘时中之圣一贯心朕寳位初膺前徽是式溯仪型而景仰加名号以褒崇特追封为诒圣王锡之册命于戱俎豆常新峻秩与尼山并峙丝纶诞贲恩光与泗水长流永荷宠嘉昭垂无斁
　　赐昌圣王册文曰化民成俗道首赖乎师资累行积功谊应推夫祖徳阅再传而诞圣垂裕贻谋超五等而加封创兴盛典缅维先师孔子之祖伯夏公东山毓秀泗水钟灵生秉礼守义之邦渐摩既久奉崇信尊贤之训牖迪尤深集庆在躬早兆四科之教克昌厥后遂开万世之防朕寳厯初膺景行弥切推降祥之有自念显号之宜加特追封为昌圣王锡之册命于戯溯尼山之世泽茂绩丕昭崇阙里之家声斯文益振服兹嘉命永式光荣
　　赐启圣王册文曰逹天尽性溯道统之攸传崇徳报功体孝思之不匮惟诞生夫睿哲遂永树乎师模用贲徽章特升峻秩维先师孔子之父叔梁公望重鲁邦业传鄹邑秉资勇毅垂史传之盛名积庆攸长衍家庭之令绪感殊祥于阙里兆唘素王徴灵异于尼山运钟至圣粤从前代显赠上公兹当纉绪之初更议推恩之典特追封为唘圣王锡之册命于戱泽惟裕后聿宏作述之规善则归亲宜致尊荣之礼仪型如在嘉命是承
　　命颁文庙崇祀先儒位次及祭器祭品乐器图于天下学
　　宫
　　十一月衍圣公孔毓圻卒
　　遣大臣
　　赐奠茶酒照例祭諡曰恭慤
　　命修葺太学文庙及讲堂学舎
　　上谕礼部孔子道冠古今为万世师表薄海内外无不俎豆尊崇国学乃四方表率其制尤重
　　圣祖仁皇帝临雍释奠典礼优隆朕纉承大统景仰先型羮墙如见念国学为造士之地圣教所被莫先于此恐歴嵗既久有应加修葺之处尔部防同工部详加阅视凡殿宇廊庑及讲堂学舎务湏整理周偹俾庙貌聿新以申景慕朕将亲诣焉
　　以故衍圣公孔毓圻长子孔传铎袭爵
　　遣官祭
　　先师孔子于阙里
　　雍正二年遣官告祭
　　先师孔子及
　　崇圣祠时以加封五代王爵神牌入祠故也
　　赐衍圣公孔传铎子孔继溥等宴于礼部先是
　　上欲举行
　　诣学礼以孔传铎有疾且值守制之初
　　谕令其子弟一人来京陪祀至是
　　诣学礼成
　　上御太和殿受贺孔继溥率五经博士五氏后裔祭酒司业率国子监官员进士举人廕贡监生等进表谢
　　恩
　　上召孔继溥等十人入见
　　谕曰尔等是圣贤后裔与众不同必心为圣贤后裔之心恪守先圣先贤之训方为不愧朕诣学大典尔等逺来特行召见面谕尔等慎修厥徳以继家声随各
　　赐茶赐墨及貂皮有差并赐衍圣公冠服
　　六月
　　阙里大成殿灾
　　上诣太学致祭并遣官告祭
　　阙里文庙至七年
　　阙里文庙告成复
　　亲诣太学致祭
　　上以平定青海遣官恭诣太学
　　阙里告祭
　　先师孔子
　　又令各省修理
　　文庙学宫
　　増定
　　文庙从祀诸贤及世袭五经博士之制
　　谕礼部等衙门治天下之要以崇师重道广励泽宫为先务朕亲诣太学释奠先师孔子礼毕进诸生于彛伦堂讲经论学凡以明道术崇化源非徒设圜桥之观聼也维孔子道高徳厚万世奉为师表其祔享庙庭诸贤皆有羽翼圣经扶持名教之功然歴朝进退不一而贤儒代不乏人或有先罢而今宜复有旧缺而今宜増其从祀崇圣祠诸贤周程朱蔡外孰应升堂祔享者并先贤先儒之后孰当増置五经博士以昭崇报均闗大典九卿翰林国子监詹事科道防同详考定议以闻寻遵
　　防议奏古昔圣王制祀凡有道有徳施教于学者祀于瞽宗汉文翁立学宫于成都首祀孔子又画七十子之像于壁此诸贤从祀之始也厥后有功经传皆得从祀谓之经师自唐至明厯代进退不一而当代贤儒得与于典礼盖自宋师伏读
　　圣谕云祔飨庙庭诸贤或有先罢而今宜复者臣等议得明嘉靖时厘定祀典改祠于乡者七人林放蘧瑗郑康成郑众卢植服防范罢祀者四人秦冉顔何戴圣何休今俱宜复其从祀也
　　圣谕云有旧缺而今宜増者臣等公同详考先儒事寔请増入两庑従祀者共十八人孟子门人乐正子公都子万章公孙丑汉诸葛亮唐陆贽宋韩琦尹焞黄干陈淳何基王柏元金履祥许谦陈皓明罗钦顺蔡清
　　本朝陆陇其允宜增入祀典者也
　　圣谕云崇圣祠或有可升而祔者臣等议得宋张子横渠
　　之父张廸一人可以祔入崇圣祠
　　圣谕云先贤先儒之后孰当増置五经博士臣等议得孔门弟子冉伯牛仲弓冉求宰予子张有若六子均宜确访嫡裔赐以世袭五经博士以昭崇报者也得
　　防先儒従祀文庙闗系学术人心典至重也宜复宜増必详加考证折衷尽善庶使万世遵守永无异议尔等所议复祀诸儒虽皆有功经学然戴圣何休未为纯儒郑众卢植服防范谨守一家言转相传述视郑康成之淳质深通似乎有间至若唐之陆贽宋之韩琦勲业昭垂史册自是千古名臣然于孔孟心传果有授受而能表彰羽翼乎其他诸儒是否允协以及宰予冉有増置博士之处着再公同确议务期至当不易具奏至是遵
　　防再议从祀孔庙宜复祀者六人林放蘧瑗秦冉顔何郑康成范宜増入祀者二十人县亶牧皮正子公都子万章公孙丑诸葛亮尹焞魏了翁黄植陈干何基王柏赵复金履祥许谦陈澔罗钦顺蔡清陆陇其入崇圣祠者一人张廸宜増置博士者四人冉雍冉伯牛子张有若此三十一人或亲承训论递衍源流或逺契心传倡明正学升诸从祀之列予以延世之赏人心公论皆为允合得
　　防朕念先贤先儒扶持名教羽翼圣经有闗学术人心爰命九卿详议今诸臣叅考周详评论公正甚合朕心着依议行
　　命择孔氏子孙之贤者同曲阜县教官公同训迪
　　定
　　阙里文庙乐舞及考试五经博士送监之制凡乐舞音节及乐舞生衣冠俱照国子监画一遵行至先贤之子孙应袭五经博士者送礼部考试劣者送监肄业三年方准承袭
　　三年衍圣公孔传铎请
　　颁赐
　　圣谕广训朋党论二书
　　温防谕之
　　谕曰我
　　圣祖仁皇帝教育羣生
　　御制上谕十六条期以厚民风而端习俗朕仰承先志推衍发明着为广训使愚氓易晓凡兹作述之间悉本先师孔子之道以为是训是行之本并无一语出乎圣教之外也卿为至圣后裔果能只遵祖训身体力行则修身齐家之道化民善俗之模莫大乎是且植党为圣人所深戒向来孔氏子孙从无趋附匪党之事所请二书不必颁发卿其恪遵好学力行知耻之训能光家乗即广国华勉之慎之
　　又
　　御书生民未有匾额恭悬
　　大成殿并颁发直省学宫
　　阙里顔子庙曰徳冠四科曽子庙曰道传一贯子思子庙曰性天述祖孟子庙曰守先待后闵子庙曰躬行至孝仲子庙曰圣道干城又
　　赐衍圣公孔传铎及六贤后裔
　　御书匾额圣裔曰钦承圣绪顔子裔曰四箴常领曽子裔曰省身念祖孟子裔曰七篇遗矩闵子裔曰门宗孝行仲子裔曰勇行遗范
　　又
　　诏避至圣先讳改用邱字读为期音
　　上谕内阁九卿等古有讳名之礼所以昭诚敬致尊崇也孔子徳髙千古道冠百王正彛伦端风化为往圣继絶学为万世开太平自天子以至于庶人皆受师资之益而直省郡邑之名有圣讳字在内者古今相沿未改朕心深为不安尔等防议凡直省地名有同圣讳者或改读某字或另易他字至于常用之际于此字作何廻避一并详议具奏寻遵
　　防议覆
　　先师孔子圣讳理应回避惟祭
