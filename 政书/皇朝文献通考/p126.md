<!-- { "loadSidebar": true } -->
　　仭俨如大墙其意何取布疋为小民被服所需岂宜妄为耗费若留此布为贫民襦袴之用资衣被者不知凡防顾置有用为无用使不知者几拟于土木被文绣讵朕省方观民之意前途有似此者着即撒去所有布疋聴民间买用庶不至成弃物山东毗连直恐亦闻风效尤并着速行除撒此次巡幸山东所重在问民疾苦嘉恵羣黎实不欲毫耗及闾阎物力犹恐地方大吏踵事増华屡经谆谕一切务从俭约毋饰浮靡不啻三令五申杨廷璋何竟不知仰体朕意着防申饬并将此通谕知之
　　又
　　谕前于寳稼营登舟见所备水营外围席墙羃以黄布又添设坐落板房均为过当布疋为民间衣被所需讵宜妄费因即令沿途槩行撤去而板房则成工难于遽毁然每日驻跸阅之輙为不怿夫水营不过为舣舟一宿而设从前四巡江浙及年来再莅天津规制未尝増易朕甚安之亦众所共知者何今次独借此板屋数楹为憩息乎且又位置廊轩增华饰美心益増厌是以所至之地竟有不登岸寓目者搆此何为朕巡幸所经供顿储备丝毫不欲累及官民每一水营准令开销数千金俾之承办寛裕今乃不知撙节转事此无益之耗费实所不取嗣后或有安设水营悉遵旧规不得稍有缀致干咎戾此次着赏给盐库银一万两以偿其费并为明白宣谕使知朕禁奢崇实之至意
　　四十一年
　　皇上东巡奉
　　谕此次巡跸所经直山东两省每日俱有戏台承应甚或闲以排当殊属无谓朕启銮前再三申谕勿务繁文而地方官总不能实心仰体朕于道旁老幼扶携瞻觐每顾而乐之至于沿途缀饰为巷舞衢歌之象从未尝揽辔停舆一为聴览亦何必为此无益之烦费乎前次恭奉
　　皇太后巡幸江浙胪欢祝
　　厘所至或缀陈灯防音乐以奉
　　慈娱因两淮苏杭地本殷阜且俗尚如斯遂尔不加斥禁然亦初不以为美观若北方风气淳朴岂可效其所为又从而踵事増华乎朕行事期为天下后世法方今纲纪肃清朕巡省周咨并不以游观为事诰谕谆谆督抚等尚且不能深喻朕意我子孙若能恪守朕训庶不致为奢靡所移设或稍不自持畧涉流连游览督抚因而曲意逢迎其流伊于何底此于国运人心所系甚钜可不共知儆惧乎将此通谕知之四十五年正月
　　皇上南巡
　　谕曰朕因东南黎庶望幸情殷爰举旧章五巡江浙所以省方观民勤求治理清跸所经各处旧有行宫只令扫除洁浄以供憩宿毋得踵事増华致滋縻费屡
　　经降防谆切晓谕封疆大臣自能仰体朕心遵防办理苐念直省行馆近京数程屡经驻跸即圬墁裱饰为费尚属无多其自山东以至江浙所有行宫则自乙酉南巡至今未经临莅阅时既乆不免□旧剥落地方官修理葺治不无所费且山东江苏二省俱有添建座落此项用度闻各省俱系捐防办理在地方大吏养防丰厚分年扣捐以抒忱悃尚属可行况朕又复加恩赏给库银用示体恤伊等办理尽足敷用若更因此派累闾阎致滋苛扰则断不可且非朕念切民依行庆施恵之至意也苐恐不肖有司或有借办差为名暗中科敛而穷乡僻壤未及周知亦有帮贴差费者一经察出必将该督抚等重治其罪以昭警戒其各凛遵朕防慎勿自干严谴也将此通谕知之
　　又
　　谕朕清跸时巡临莅江浙原因厪念河工海塘亲临阅视兼以省方问俗顺时行庆非为游观计也前屡经降防所有经过地方止须扫除跸路一切供顿毋庸踵事增华今浙省仍有添建屋宇缀灯彩之事兼多华褥未免徒滋繁费朕心实所不取三寳王亶望均着传防申饬嗣后如再有似此过费者朕必加以严谴不能寛贷也
　　又
　　谕朕自三十年南巡以后迄今十有五年东南土俗民风易趋华靡每朂督抚大吏谆谆化导务期反朴还淳以臻郅治乃自启跸以来所过直江南一切行营供顿不过就旧有规模畧加修葺办理尚为妥协而从事浮华山东已开其端至浙江为尤甚朕心深所不取现在陶庄及海塘各工经朕亲临指示将来工程完竣朕自当再行亲莅阅视恐后任督抚见此次所办差务已多粉饰未免踵事増华从而加甚势将伊于何底着再通饬各督抚以后务宜黜奢崇俭于地方诸大政实心经理毋得徒事繁华致滋浮费以称朕恵爱东南黎庶之至意
　　又
　　谕朕于明春二月廿二日启銮巡幸五台跸路所经已降防止就旧有行宫量加修葺无许再行添建该督抚务宜妥协办理不得踵事增华致滋縻费以副朕省方观民之至意
　　四十九年正月奉
　　防于乾隆四十九年正月诹吉启銮只谒
　　孔林巡幸江浙顺道亲阅河工海塘所有各处行宫座落俱就旧有规模畧加葺治毋得踵事增华致滋繁费
　　御制南巡记
　　举大事者有宜速而莫迟有宜迟而莫速于宜速而迟必昧防以无成于宜迟而速必草就以不达能合其宜者其惟敬与明乎敬者敬
　　天明者明理敬
　　天斯能爱民明理斯能体物千古不易之理也予临御五十年凡举二大事一曰西师一曰南巡西师之事所为宜速而莫迟者幸赖
　　天恩有成二十余年疆宇晏安兹不絮言若夫南巡之事
　　则所为宜迟而莫速者我
　　皇祖六度南巡子藐躬敬以法之兹六度之典幸成亦不
　　可以无言我
　　皇祖荡荡难名予藐躬瞠乎景仰述且弗能作于何有然而宜迟莫速之义则不可不明示予意也葢南巡之典始行于十六年辛未是即迟也南巡之事莫大于河工而辛未丁丑两度不过敇河臣慎守修防无多指示亦所谓迟也至于壬午始有定清口水志之谕丙申乃有改迁陶庄河流之为庚子遂有改筑浙江石塘之工今甲辰更有接筑浙江石塘之谕至于髙堰之增卑易砖徐州之接筑石隄并山无不筹度咨诹得宜而后行是皆迟之又迟不敢欲速之为夫臣之事君其有知不可而强诤者鲜矣河工闗系民命未深知而谬定之庸碌者惟遵防而谬行之其害可胜言哉故余之迟之又迟者以此而深惧予之子孙自以为是而后之司河者之随声附和而且牟利其间也与其有聚敛之臣宁有盗臣在他事则可在河工则不可河工而牟利宣泄必不合宜修防必不坚固一有疎虞民命繋焉此而不慎可乎然而为君者一二日万防胥待躬亲临勘而后剔其弊日不暇给焉则仍应于敬
　　天明理根本处求之思过半矣予之举两大事而皆幸以有成者其在斯乎其在斯乎若夫察吏安民行庆施恵羣臣所颂以为亟美者皆人君本分之应为所谓有孚恵心勿问元吉予尝以此自朂也至于克己无欲以身率先千乘万骑虽非扈跸所能减而体大役众俾皆循法而不扰民亦亟其难矣斯必有振其纲
　　而挈其要然后可以行无事而胥得宜实总不出敬明两字而已故兹六度之巡携诸皇子以来俾视予躬之如何无欲也视扈跸诸臣以至仆役之如何守法也视地方大小吏之如何奉公也视各省民人之如何瞻觐亲近也一有不如此未可言南巡而西师之事更不必言矣敬告后人以明余志









　　皇朝文献通考巻三十九
　　钦定四库全书
　　皇朝文献通考卷四十
　　国用考【二】
　　库藏
　　内府六库属广储司初设御用监顺治十六年改御用监为广储司十八年分设银库縀库皮库衣库康熙二十八年増设茶库磁库
　　银库掌金银钱珠玉寳石及金银玉噐之属縀库掌各色缎绸纱绫罗绢布及丝棉花之属皮库掌各色兽皮鸟羽縀纱呢氊绒褐象牙犀角凉箪之属
　　衣库掌朝祭冠服冬夏衣服之属
　　茶库掌茶人参香纸顔料绒线防缨之属
　　瓷库掌瓷铜锡噐之属
　　户部三库曰银库在户部曰縀疋库在东华门外曰顔料库在西华门外
　　朝廷经费及物之待给者取诸三库所司籍其数移户部部稽其籍相符乃牒诸掌库官掌库官受其牒而书之颁之承用之府覈实而发之
　　银库为天下财赋总滙各省嵗输田赋漕赋盐课闗税杂赋除存留本省支用外凡起运至京者咸入焉寳泉局铸钱亦贮库以待度支
　　縀匹库各省所输绸縀绢布丝绵线麻之属咸入焉其输自江宁苏州杭州三织造者由部酌库中应用之物于前一年八月移江浙布政使司转行各织造限次年八月备供
　　顔料库各省所输铜铁铅硃砂黄丹沈香降香黄茶白蜡黄蜡桐油并花犁紫榆等木咸入焉
　　盛京户部银库収贮金银币帛顔料诸物供用
　　三陵祭祀及东三省【盛京吉林黒龙江】官兵俸饷并各赏赉之用
　　嵗由
　　盛京户部豫疏请拨由户部劄库发给委官运往贮库按期分发次年入册奏销
　　盛京吉林齐齐哈尔各将军库宁古塔伯都讷三姓拉林黒龙江墨尔根各副都统库呼兰城守尉库各贮官兵俸饷及杂税官庄粜卖粮价每嵗册报察覈
　　直省布政使司库为一省财赋总滙各州县嵗征田赋杂赋除存留支用外余悉输布政使司库库设大使一人间设副使一人司启闭掌平衡布政使稽収支出纳之数彚册申廵抚逹户部察覈按察司库贮赃罚银钱嵗输刑部为公用
　　粮储道督粮道库均贮漕赋银由州县征输粮道库库设大使一人粮道掌稽出纳嵗具册申漕运总督逹户部察覈
　　驿道库贮驿站夫马工料河库道库贮河饷兵备道库贮兵饷或由布政使司照数移送或由部拨隣省运往贮用各道掌稽出纳嵗具册申督抚河道总督分咨户兵工三部察覈
　　盐运使司盐法道库均贮盐课凡场大使之征解商人之输纳咸入焉设库大使一人盐运使盐法道掌稽出纳嵗具册申盐政管盐督抚逹户部察覈【长芦天津山东河南两淮广东各设盐运使司库福建两浙四川广西云南各设盐法道道库】各税务由部差者有监督库贮闗钞分四季输部如道府防州县官兼理者即贮兼理官库嵗终输户部覈収
　　地居冲要之分廵道库府库直州库及分驻苗疆之同知通判库均量地方大小距省逺近酌拨司库银分贮各库备用嵗由布政使司入春秋季报册逹户部察覈
　　州县卫所库贮本色正杂赋银存留者照数坐支起运者输布政使司库按催征限期具还欠数目册随时申报司抚入奏销考成
　　赋额
　　地丁之赋顺天府十五万四千一百七十三两有竒　直二百三十三万四千四百七十五两有竒
　　盛京三万八千七百八两有竒　江苏三百十一万六千八百二十六两有竒　安徽一百七十一万八千八百二十四两有竒　江西一百八十七万八千六百八十二两有竒　浙江二百九十一万四千九百四十六两有竒　福建一百七万四千四百八十九两有竒　湖北一百十七万四千一百十两有竒　湖南八十八万二千七百四十五两有竒　河南三百十六万四千七百五十八两有竒　山东三百三十七万六千一百六十五两有竒　山西二百九十九万六百七十五两有竒陜西西安一百六十五万八千七百两有竒
