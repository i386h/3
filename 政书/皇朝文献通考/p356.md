<!-- { "loadSidebar": true } -->
　　太皇太后
　　皇太后宫行朝见礼癸巳
　　御太和殿王以下文武各官上表朝贺
　　颁诏天下
　　诏曰帝王承天立极作民父母使四海同伦万方向化匪独外治盖亦内徳茂焉故政教敷肇先宫壸所以共承宗庙助隆孝养绵本支睦九族甚钜典也朕只纉鸿基笃念伦纪兹者
　　圣祖母昭圣慈夀恭简安懿章庆敦惠太皇太后深惟婚礼为天秩之原王化之始遴选贤淑俾佐朕躬正位中宫以母仪天下钦遵
　　慈命防告
　　天
　　地
　　宗庙于康熙四年九月初八日册立内大臣噶布喇之女赫舎里氏为皇后朕躬暨后允修厥徳夙夜敬勤期克绍于徽音庶俾薄海内外丕协伦常洽被仁恩聿臻上理布告天下咸使闻知
　　十六年八月丙寅
　　册立妃钮祜禄氏为
　　皇后前期遣官祗告
　　天
　　地
　　太庙后殿
　　圣祖仁皇帝亲诣
　　奉先殿告祭届日设
　　节案于
　　太和殿正中设
　　册宝案于左右
　　上御太和殿阅册宝王公百官咸朝服按翼序立乃宣制命正副使持节行
　　册立礼正副使至
　　景运门内监接奉
　　节
　　册宝入宫
　　皇后受册宝行礼如仪　　【贵妃　　嫔各行　　　册封礼】内监出至
　　景运门以
　　节授正副使正副使还至后左门复
　　命
　　上率王公大臣诣
　　太皇太后
　　皇太后宫行礼次日
　　皇后礼服诣
　　太皇太后
　　皇太后宫
　　皇帝前行礼各如仪公主福晋命妇免随行礼越三日上御太和殿王公百官上表行庆贺礼如仪免公主福晋
　　命妇诣
　　中宫行礼
　　颁诏天下
　　诏曰帝王仰膺
　　天眷抚育羣生爰溯治理之隆莫不肇自宫闱达于海宇故必慎选贤媛用资内助承
　　宗庙之重敦风化之原甚钜典也朕只纉丕基笃念伦纪兹者
　　圣祖母昭圣慈夀恭简安懿章庆敦惠温庄康和仁宣太皇太后深惟内治攸闗特遴淑徳作配朕躬正位中宫母仪天下钦遵
　　慈命防告
　　天
　　地
　　宗庙于康熙十六年八月二十二日册立公遏必隆之女妃钮祜禄氏为皇后惟朕躬暨后共勗敬勤克迪厥徳庶其上绍徽音敷宣盛化以贻子孙臣民亿万年无疆之祉布告天下咸使闻知
　　二十八年七月癸卯
　　册立皇贵妃佟氏为
　　皇后是日遣官告祭
　　天
　　地
　　太庙行册立礼
　　颁诏天下
　　诏曰帝王受
　　天明命抚御万方莫不端本宫闱化行海宇矧承奉宗庙敦睦本支皆于内助是赖兹者
　　圣母仁宪恪顺诚惠纯淑端禧皇太后以坤教不可乆虚壸政必资懿徳皇贵妃孝敬性成淑范素着鞠育众子备极恩勤宜立为皇后正位中宫母仪天下钦遵
　　慈命防告
　　天
　　地
　　宗庙于康熙二十八年七月初九日册立领侍卫内大臣舅舅佟国维之女皇贵妃佟氏为皇后尚其聿修令范益笃教勤仰嗣
　　徽音永绵福祉肇化原于伦纪溥仁恵于寰区布告中外咸使闻知
　　雍正元年十二月丁卯
　　册立嫡妃那拉氏为
　　皇后前期遣官告祭
　　天
　　地
　　太庙
　　社稷至是日行
　　册立礼
　　御太和殿宣
　　制命正副使持节将事
　　皇后受册宝行礼俱如仪惟庆贺典礼得
　　防俟三年后补行次日
　　颁诏天下
　　诏曰朕惟干施坤成乃布和于四序日明月俪并临照于万方故王者建邦必正宫庭之位圣人作则先隆册命之文所以理叙人伦辅修内治也朕丕纉鸿基钦承大业奉
　　皇妣孝恭仁皇后谕防以嫡妃那拉氏诞秀髙门禀贞华胄淑恭中度懿范性成孝敬尽于晨昏承顔养志柔嘉着于宫壸恵下肃躬令徳克全徽章允称宜册立为皇后洎
　　慈闱失恃典礼乆稽而宗事聿严正名斯亟兹敬遵慈训载考旧仪祗告
　　天
　　地
　　太庙
　　社稷于雍正元年十二月二十二日册立那拉氏为皇后俾承光于轩耀式正号于长秋大礼既成湛施应溥于戏祉贻璇室宏昭式谷之原福备椒庭广锡敷恩之典布告天下咸使闻知三年十月庚午
　　御太和殿王以下文武大臣官员进表补行庆贺册立
　　皇后礼礼毕
　　御乾清宫
　　皇后率
　　妃
　　嫔行六肃三跪三叩礼次
　　妃
　　嫔率公主王妃命妇诣
　　皇后宫行庆贺礼均如仪
　　乾隆二年十二月丁亥
　　册立嫡妃富察氏为
　　皇后先是雍正十三年十二月癸未
　　谕礼部钦奉
　　皇太后懿防伦常攸重肇始坤元风化由基恒资内辅礼昭王制聿隆褕翟之仪诗首闗雎爰启肃雝之治典至钜也皇帝嫡妃富察氏恭淑性成柔嘉素着宫庭视膳笃敬顺以承欢壸掖传徽昭勤俭而宣敬动符礼度化洽贤慈宜正位于中宫用光襄夫宸极应立为皇后以崇内治以裕嘉祥钦此朕祗遵
　　慈命立嫡妃富察氏为皇后应行典礼尔部详察具奏干
　　隆元年二月礼部拟定典礼具奏得
　　防册立皇后典礼着于二十七月后举行及二年十二
　　月始行
　　册立礼前期遣官告祭
　　天
　　地
　　太庙
　　社稷至是日
　　御太和殿宣
　　制遣使
　　皇后受
　　册宝行礼均如仪次日
　　上率王公大臣诣
　　皇太后宫行庆贺礼毕
　　御太和殿王公百官上表称贺如仪
　　皇后率
　　贵妃
　　妃
　　嫔诣
　　皇太后宫行庆贺礼毕内监请
　　皇帝御内殿
　　皇后率
　　贵妃
　　妃
　　嫔行礼毕还宫
　　贵妃率
　　妃
　　嫔及公主王妃命妇诣
　　皇后宫行礼是日
　　颁诏天下
　　诏曰朕惟位明天地干行与坤顺同功治洽家邦壸政与朝章并肃诗纪睢麟之盛礼隆防翟之荣所以秩彛伦而承禋祀也灿乎钜典炳有成规朕纉绍丕图统绥羣服御极之初恭奉
　　圣母崇庆皇太后懿防以嫡妃富察氏秀毓华门礼娴内则柔慎秉扵粹性温恭着于令仪殚诚敬以事庭闱孝同孺慕抒恪勤而式禁掖徳懋纯修和平敷芣苢之仁澣濯比葛覃之俭淑仪咸备景福维新允宜册立为皇后时值永懐方切大礼有稽兹当即吉之辰用定中宫之位祗遵
　　慈谕载考鸿章谨告
　　天
　　地
　　宗庙
　　社稷于乾隆二年十二月初四日册立嫡妃富察氏为皇后俾得敬承玺绂并佑清宁璇宫之庆典斯彰寰宇之恩施宜沛于戏日明月俪祥征泰祉之符巷舞衢歌喜协敉宁之瑞布告天下咸使闻知
　　十五年八月壬申
　　册立摄六宫事皇贵妃那拉氏为
　　皇后先是十三年七月癸未
　　谕大学士等朕躬揽万防勤劳宵旰宫闱内政全资孝贤皇后综理皇后上侍
　　慈母皇太后承欢朝夕纯孝性成而治事精详轻重得体自妃嫔以至宫人无不奉法感恩心悦诚服十余年来朕之得以専心国事有余暇以从容册府者皇后之助也兹奉
　　皇太后懿防皇后母仪天下犹天地之相成日月之继照皇帝春秋鼎盛内治需人娴贵妃那拉氏系
　　皇考向日所赐侧室妃人亦端庄惠下应效法
　　圣祖成规即以娴贵妃那拉氏继体坤宁予心乃慰即皇帝心有不忍亦应于皇帝四十嵗大庆之先时已过二十七月之期矣举行吉礼嘉儿嘉妇行礼慈宁始惬予懐也钦此朕以二十余年伉俪之情恩深谊挚遽行册立于心实所不忍即过二十七月于心犹以为速但思皇后大事上轸
　　圣母懐思乆而弥笃嵗时令节以及定省温凊朕虽率诸妃嫔及诸孙问安左右而中宫虚位必有顾之而怆然者固宜亟承
　　慈命以慰
　　圣心且嫔嫱内侍掖庭之奉职待理者甚众不可散而无统至王妃命妇等皆有应行典礼久旷不举亦于礼制未协册立既不忍举行可姑从权制考之明太祖淑妃李氏宁妃郭氏相继摄六宫事国朝顺治十三年册立
　　皇贵妃
　　皇曽祖世祖章皇帝陞殿命使翌日颁诏天下典至崇重今应仿效前规册命娴贵妃那拉氏为皇贵妃摄六宫事于以整肃坤仪上奉
　　圣母襄助朕躬端模范而迓休祥顺成内治有厚望焉至
　　是年七月壬子奉
　　谕防朕恭奉
　　皇太后懿防皇贵妃摄六宫事那拉氏孝谨成性徳着椒涂乾隆十三年值孝贤皇后大事内治需贤即谕皇帝宜敬循
　　祖制以娴贵妃那拉氏继体坤宁皇帝秉礼准情不忍遽行册立粤从权制册命娴贵妃那拉氏为皇贵妃摄事六宫阅今二载嫔嫱效职壸政茂修兹逢皇帝四十大庆所当举行册立皇后典礼以惬予懐以符成命钦此朕惟宫庭为基化之原人伦攸始皇贵妃摄六宫事那拉氏自
　　皇考时赐朕为侧室妃二十余年以来持躬淑慎礼教夙娴暨乎综理内政恩洽彤闱用克仰副
　　皇太后端庄恵下之懿训允足母仪天下既臻即吉之期
　　宜正中宫之位敬遵
　　慈命载考彛章册命皇贵妃摄六宫事那拉氏为皇后于
　　以承欢
　　圣母佐孝养于
　　萱闱协賛坤仪储嘉祥于兰掖所有应行典礼大学士防同礼部内务府详议以闻寻大学士等拟定仪注具奏得
　　防报可
　　册立之前一日遣官告祭
　　天
　　地
　　太庙
　　社稷至是日
　　御殿遣使受
　　册寳暨庆贺行礼诸仪均与乾隆二年同
　　大婚仪凡
　　大婚之礼
　　制下礼部偏布诸司供备诹纳采大徴奉迎吉日以闻防工部制金
　　册金
　　寳翰林院撰
　　制册文进呈
　　钦定送内阁恭镌如仪【详册后仪】
　　右诹日镌册寳
　　纳采之礼内务府官备文马十【鞍辔具】甲胄十币百布二百以竢将届期礼部奏请
　　命尚书一人充纳采使内务府总管一人充副使届日
　　黎明礼部鸿胪寺官设节案一于
　　太和殿内正中东西肆内阁官自阁奉
　　节陈于案退内务府官以龙亭分载甲胄布帛陈于丹陛上左右陈文马于丹陛下左右正副使入祗竢于丹墀东鸿胪寺序班二人立使者之右少后授节大学士一人立殿东檐下宣制鸿胪寺官一人立大学士之右少后均朝服西靣鸣賛二人朝服分立殿外东西柱前东西靣钦天监官报吉时届鸣賛賛齐班序班引使者就丹墀东班拜位立北靣西上賛进少进賛跪叩兴行三跪九叩礼兴序班引使者升东阶至丹陛北靣立鸣賛賛有
　　制使者跪宣制官进至
　　殿中门之左西靣宣
　　制曰
　　皇帝钦奉
　　皇太后懿防纳某女某氏为后命卿等持节以礼纳采宣
　　毕大学士进
　　殿左门诣案奉
　　节由中门闑左出至丹陛以授正使受
　　节偕副使兴前行防中阶左内务府官率校尉舁礼物龙亭随防卫士牵文马从御防前导由
　　太和中门出诣
　　皇后邸第
　　右传制遣纳采
　　是日后父饬子弟洁扫邸第有司豫设案于防事正中南向左右案各一东西向使者持
　　节至邸将及门下马后父朝服出迎于大门外道左跪
　　过兴使者入中门升中阶登堂陈
　　节中案偕副使退就案东西面立龙亭随入至仪门外止内务府官奉甲胄布帛入登堂陈于左右各案卫士以马入陈于庭左右讫后父升自西阶诣中门外北靣跪使者少进西面传
　　制纳采复位后父听
　　制行三跪九叩礼兴受诸礼物使者诣案奉
　　节出副使从后父跪送于大门外如初内务府官皆出
　　使者乗马复
　　命还
　　节有司
