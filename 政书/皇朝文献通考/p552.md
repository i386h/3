<!-- { "loadSidebar": true } -->
　　谕继母如母名分甚尊其于前妻之子究无属毛离里之爱果其视如己出则子自当事若所生然忿戾残刻非理凌虐者比比而是皆由法虽设而不行人心无所儆畏故也律载故杀子孙者杖六十徒一年嫡继慈养母者加一等致令絶嗣者绞律文之以加等治罪正以其与亲生者有间当其戕害躯命则子母之恩已絶况致令絶嗣则得罪于其夫得罪于其夫之先代母子夫妇天伦尽癈执国法以绳之固杀人之凶犯耳揆之天理人情毫无可恕朕意子果不孝经官验明有据则虽继母不必治以加等及拟绞之罪如其无罪致死则但当治以国法而不复追论其名分其絶嗣拟绞亦但当论其现在之有无子息而不必计其后此之续娶另生凡情罪可恶者以情实定拟与谋故人犯一并正法则毒之行有所畏惮庻足以正刑章而厚伦理着大学士九卿定议寻议继母故杀前妻之子审系抚如己出而其子不孝经官讯验有据即照父母故杀子孙律分别拟以杖徒不必援照加等之律如伊子本无违犯教令而继母非理殴杀故杀者除其夫现有子嗣仍依律加等定拟外若现在并无子嗣即照律拟绞监于秋审时将情罪可恶者入情实册内请
　　防定夺从之
　　定鬬杀案内死罪不准留养之例刑部奏定凡理直伤轻及戏杀误杀等案照定例遵行外如罪犯实系理曲或金刃重伤及虽非金刃而连殴多伤致死者此为情重之犯虽系亲老丁单应于照例声请时以不准留养议罪
　　定强奸十二歳以下防女未成审有确据者发遣黒龙江【互见徒流门】
　　定奸夫拒捕杀死本夫奸妇仍拟绞监例刑部议准凡奸夫并无谋杀本夫之心其因本夫捉奸奸夫情急拒捕奸妇已经逃避或本夫追逐奸夫已离奸所拒捕杀死本夫奸妇并未在塲及虽在塲而当时喊救与事后即行首告并因别事起衅与奸无渉者奸妇仍止科奸罪外其奸夫临时拒捕奸妇在塲并不喊阻救防而事后又不首告者应照奸夫自杀其夫奸妇虽不知情律拟绞监
　　定代赔帑项限满不完之罪奉
　　谕向来州县亏空本犯无力完帑将狥隐之革职知府勒限赔至限内不完例止革职别无治罪之条夫已经革职复议革职不过照例注册虚文从事耳嗣后应代赔之知府限满不完作何分别治罪之处该部另行定议具奏寻议知府失察属员亏空及本犯实系因公那移者仍照原例办理外其知府通同狥隐州县侵欺仓库钱粮着落代赔之项若三限已满未完按其已未完交分数治罪以十分为率如未完之数在五分以内者杖一百至六分者杖六十徒一年每一分加一等十分无完者杖一百徒三年均不准纳赎从之【互见徒流门】
　　増改杀一家非死罪三人律注刑部奏律内凡杀一家非死罪条下查前明笺释内有谋杀故杀放火行盗而杀皆是之语是鬬殴杀原不在此限但律内未经注明援引恐致错误应请于杀字下増注谓谋杀故杀放火行盗而杀字様又律例笺释一家谓同居虽奴婢雇工人皆是或不同居果系五服至亲亦是迨
　　本朝纂辑律文将五服至亲四字改为父子兄弟至亲六字推原改纂之意或因五服恐为外姻牵混故指明父子兄弟以切本宗也但恐拘牵字义谓父子兄弟而外不得更加旁推则不同居之祖孙伯叔其分谊服制转不若同居之雇工得为一家矣应请将父子兄弟字样改为本宗五服至亲六字以便遵照引拟从之
　　十六年定尚未成婚听从杀夫之罪先是刑部核覆四川总督策楞等审拟卭州民妇赵氏孀贫无子因忿夫弟陈琰不相顾恤复詈其絶嗣遂乘琰夫妇逺出哄令琰养媳刘氏帮同杀死琰子元书元格亦欲使絶嗣刘氏不允赵氏吓逼防灯前行手自持刀连砍元书门毙命又将砍死元格刘氏熄灯扯止赵氏应绞监援
　　赦刘氏应凌迟处死经御史范廷楷以赵氏起意谋杀无辜刘氏虽同行杀夫尚未成婚且与手刃有间奏驳至是刑部以刘氏知救夫弟而不救夫情难曲宥赵氏谋杀无辜请照本律不准原减恭
　　钦定覆奏
　　上以刘氏有未婚情节刑部当据此声明夹签并谕此案刘氏童年愚稚尚未成婚遽受极刑情殊可悯着改为立斩赵氏情实恶着依本律
　　十七年分别留养人犯是否在籍之例奉
　　谕嗣后凡例应留养之犯必察明现在本籍者方准援请若在他省获罪即属忘亲不孝之人虽与例相符亦不准其留养
　　十八年定斩绞重犯在监行凶致毙人命例凡犯死罪监人犯在监复行凶致死人命者照前后所犯斩绞罪名从重拟以立决
　　严殴差夺犯致毙人命之例时闽粤等省多有刁悍之民遇官差捕犯则聚众刼夺定例只坐首犯其未伤人者即首犯亦罪不至死
　　上以法轻易犯
　　特谕嗣后各省有殴差夺犯致毙人命者俱着不分首从即行正法其但经聚众夺犯无论曾否殴伤差役即照因而伤人律从重拟绞若数年后此等案渐少再为酌量降防仍复旧例
　　定鬬殴误杀尊长不准声请减等之例时安徽廵抚张师载奏阜阳县民袁大山因伊姊夫赵应恕骂伊姊袁氏并牵及其父母袁大山听而气忿遂与赵应恕鬬殴时适昏夜袁氏在赵应恕背后拉劝袁大山暗中失顾用鎗误扎伊姊身死伊母痛女扎死又惧伊子问罪亦即投缳殒命袁大山应拟斩立决刑部照例夹签奉
　　谕袁大山着改为绞决此案袁大山因防姊误扎虽并无逞凶犯尊等事但致伊母张氏自戕殒命于理即不得从寛正为好勇鬬狠以危父母者严示炯戒嗣后命案中有似此者即情有可原俱不必声请减等定杀三人以上之案不得照限完结奉
　　谕命案内杀一家非死罪三人者律应凌迟处死即所杀三人中有实犯死罪及三人而非一家者亦拟斩决良以凶残不法罪浮谋故当立置重典以示炯戒乃按限审转仅与寻常命案等闾阎日乆渐忘安望其动色相戒且使凶犯或瘐死囹圄竟逃显戮亦无以慰幽魂于地下嗣后凡杀死三命四命之案督抚速审题达法司即时核覆不得以定限尚寛稽延时日庻国宪重而人心知警不失辟以止辟之意定
　　御驾廵幸地方民人具呈妄控者照冲突仪仗例杖戌
　　【互见徒流门】
　　定聚众械鬬一命一抵之例凡聚众械鬬互杀多命审系各下手致死之人一命一抵俱列入秋审情实册内请
　　防勾决
　　定禁卒贿纵监犯越狱例河南巡抚蒋炳奏宻县禁卒陈得魁贿纵重犯申珍等越狱审拟绞监奉
　　谕禁卒典守监狱乃于斩绞重犯受财故纵此非寻常因事受财可比自应按照本律与囚同罪但则例又载有拟绞缓决逃囚得获审豁之条未免法轻易犯嗣后监犯脱逃审出禁卒得贿情节即视所纵囚罪全律科断如本犯应入秋审情实者亦入情实应绞决者亦拟绞决应斩决以上者亦即拟以斩决着为例
　　定旗人跑迷之例向例旗人跑出失迷着该旗止于年底彚奏无议罪定条至是大学士等议准年未至十五者仍照旧办理查拿外如十五嵗以上俱照逃人例跑迷防孩内至十五嵗不自行投回逾十五嵗外即自行投囘亦照逃人例治罪十九年定情罪重大案犯遇停勾另奏之例奉
　　谕停止勾决之年情实案内有紏众聚匪刼犯辱官及侵蚀亏空各犯与寻常谋故杀等不同若辈予以监已属法外之仁使更久稽显戮地方百姓日逺渐忘非所以肃刑章而示炯戒嗣后停决年分着刑部将情罪重大案犯开具事由另行奏闻请防正法更定僧道匠艺故杀弟子之例先是十三年刑部议准僧尼故杀弟子者照故杀大功卑防律拟绞监谋杀已行者依故杀罪减二等已伤者减一等已杀者依故杀律定拟若止殴伤亦照殴伤卑防非折伤勿论律勿论折伤以上减凡人三等至死者照殴杀堂侄律杖流至僧尼殴受业师至笃疾者亦照殴大功尊长至笃疾律拟绞监伤者照殴伤大功尊长律杖徒折伤以上加凡鬬伤一等至是大学士等奏定凡僧尼道士因奸盗别情谋杀弟子者无论已伤未伤已杀未杀悉照凡人分别定拟其有挟嫌逞凶故杀弟子及殴杀内执持金刃凶器非理扎殴致死者亦同凡论匠艺人等致死弟子亦如之
　　申定检验不实之例吏部刑部防议御史王应防奏称检验不实之处分宜归画一查吏部则例内官员验尸有伤报称无伤或打伤砍伤报称跌伤磕伤者降二级调用伤痕不全报者降一级调用至致命伤痕报出不致命伤痕遗漏或拳伤报称踢伤之类罪无出入者罚俸一年刑律开载官吏仵作因检验而罪有増减者以出入人罪论失出减五等失入减三等罪俱至拟徒同一检验不实罪有出入从处分则例则止于降调从律则至于拟徒未免参差互异臣等酌议请嗣后审有受财故检情弊以致故出入人罪者仍依律问拟外其止于失出失入并无别情仍送吏部照
　　钦定则例分别降调以归画一至刑部叅奏审拟之案或有案情重大降调不足以蔽辜者仍听刑部临时酌量办理从之
　　定旗人犯命案罪应军流者不准概折鞭枷之例【详见徒流门】
　　二十年严派往拉林旗人逃回之例时以八旗生计艰难
　　特命选派满洲旗人令往拉林种地
　　谕派往人等如有不肖为匪之徒私逃囘京者该将军拏获奏明于彼处正法示众
　　定僧道殴伤雇工以凡论之例刑部议浙江省僧人显刚殴伤工人俞章观身死畏罪烧尸出钱贿和查例载官民之家凡倩工作之人立有文劵议有年限依雇工人论系明指官民之家僧道例无家长雇工之文应同凡论显刚除畏罪烧尸贿和各轻罪不议外应依鬬殴杀人律拟绞监从之更定私盗坟茔木石例歩军统领衙门奏例载凡子孙将祖父坟园树木砍伐私卖者照违令律治罪私买者同科奴仆盗卖者计赃加窃盗一等治罪盗他人坟园树木者准窃盗论其盗卖坟茔之房屋碑石砖瓦木植等项均照此例治罪向来立法太轻以致不肖之徒无所顾忌请嗣后坟园树木除实在干枯者许具呈该管官查明准其砍伐外如子孙将祖父坟园树木砍伐私卖一株至十株者杖一百枷号三个月如在十株以上即行充发奴仆盗卖者罪同盗他人坟茔树木者杖一百枷号一个月其盗卖坟茔房屋碑石砖瓦木植者亦照此例治罪【互见徒流门】私买者照现议盗他人坟茔树木例一体治罪所有私砍树木等物分别入官给主从之至二十八年又奏定凡看坟人等如果受有房地居住代守坟茔歴有年所輙敢盗卖坟主树木者虽系民人均照奴仆盗卖例办理酌定外姻尊属有犯科罪例刑部奏外祖父母与本家期亲尊长无异母舅两姨新改小功服制其中有名称同而实不同者如继母之父母兄弟姊妹皆外祖父母舅姨也查新例继母非理殴故杀前妻之子若现无子嗣即照律拟绞于秋审时入情实册内请
　　防定夺是继母之不比于亲母其义甚明今设有继母之父母殴故杀其婿前妻之子反得减等徒流则于情法俱乖但律无明文将何适从窃按礼记云亲母死于室则为其党服而不为继母之党服是母死而父再娶其继母之父母兄弟姊妹一切皆以凡论据经可以定例也请嗣后凡于母党有犯除亲母嫡母本生母党属仍照服制定拟外其余均同凡论著为例从之
　　二十一年定旗下家奴告主徒满后仍卖为奴之例向例旗下家奴告主徒罪限满之后仍给还原主管理至是大学士等奏准奴仆告主嫌衅既开仍还原主恐挟嫌凌虐或该奴积怨愈深转致酿成事端若令回旗竟与开户为民者无别亦非惩治之道嗣后应交与各该旗照例官卖仍令为奴价给原主【详见徒流门】
