<!-- { "loadSidebar": true } -->
　　昭圣慈夀恭简安懿章庆敦惠温庄康和仁宣靖太皇太后二十六年十二月己巳崩二十七年十月乙卯恭上尊諡曰
　　孝庄仁宣诚宪恭懿翼天啓圣文皇后雍正元年八月己
　　酉恭加上
　　尊諡曰
　　孝庄仁宣诚宪恭懿至德翼天啓圣文皇后乾隆元年三
　　月乙巳恭加上
　　尊諡曰
　　孝庄仁宣诚宪恭懿至德纯徽翼天啓圣文皇后
　　恭上
　　昭圣慈夀皇太后尊号册文曰开国承家道莫先于立爱正名定位礼莫大于尊亲子有至情古垂彞宪宜登
　　崇号以表化原恭惟
　　圣母体备含性成圣善克恭俭而襄大业秉慈惠而谐六宫祜旣笃于家邦祥乃钟于继嗣恩勤顾复丕殚鞠子之劳啓廸训行备示作君之则坤教彰于率土
　　母仪式于九围至德难名莫罄揄扬之实深恩罔报图申尊养之诚爰顺舆情肇隆盛典谨告
　　天
　　地
　　宗庙
　　社稷率诸王贝勒文武羣臣恭奉册宝上
　　尊号曰
　　昭圣慈夀皇太后伏愿凝和履泰燕子诒孙德位兼崇锡鸿禧于四海天人协庆介眉夀于万年寳文曰
　　昭圣慈夀皇太后之宝
　　恭上
　　昭圣慈夀恭简皇太后徽号册文曰
　　圣化啓自宫闱肇修嘉礼盛典隆于尊养加上
　　徽称万国翔欢羣工胥庆恭惟
　　圣母昭圣慈夀皇太后翼襄
　　皇考笃育眇躬大婚之礼既彰
　　慈训之恩益懋谨告
　　天
　　地
　　宗庙
　　社稷率诸王贝勒文武羣臣恭奉册宝加上
　　徽号曰
　　昭圣慈夀恭简皇太后伏愿太平有象
　　圣夀无疆鼎厯绵延于万年本支丕承于奕世寳文曰昭圣慈夀恭简皇太后之寳
　　恭上
　　昭圣慈夀恭简安懿皇太后徽号册文曰
　　恩深顾复隆圣善之徽音
　　德懋安贞协尊亲之大典喜谐宫壸庆溢庭闱钦惟圣母昭圣慈夀恭简皇太后仁孝为仪含作则劬劳豫教既开国以承家郑重好逑俾诒孙而燕子璇宫玉食宁申爱养之诚
　　懿号鸿名庶备显扬之礼谨告
　　天
　　地
　　宗庙
　　社稷率诸王贝勒文武羣臣恭奉册宝加上
　　徽号曰
　　昭圣慈夀恭简安懿皇太后伏愿
　　洪庥滋至
　　眉夀无疆合六宇之臣民同欣厚载衍万年之鼎祚永介纯禧寳文曰
　　昭圣慈夀恭简安懿皇太后之宝
　　恭上
　　昭圣慈夀恭简安懿章庆皇太后徽号册文曰
　　慈恩防极只深爱戴之忱
　　盛德难名益肃尊崇之典泽流寰海喜溢宫庭钦惟圣母昭圣慈夀恭简安懿皇太后道合坤贞功参干始茂膺
　　纯嘏既锡祚于眇躬特简贤媛俾协襄乎内治问安视膳莫申养志之微诚显号隆仪用表
　　徽音之备美谨告
　　天
　　地
　　宗庙
　　社稷率诸王贝勒文武羣臣恭奉册宝加上
　　徽号曰
　　昭圣慈夀恭简安懿章庆皇太后伏愿福増瑶牒瑞霭萱闱如月之恒
　　燕翼祥开百世唯仁者夀
　　翟褕辉映千秋宝文曰
　　昭圣慈夀恭简安懿章庆皇太后之宝
　　恭上
　　昭圣慈夀恭简安懿章庆敦惠太皇太后徽号册文曰昌源茂衍荷
　　慈训之诒谋景歴初膺奉
　　章而晋号欢腾宫籞庆洽寰区钦惟
　　圣祖母昭圣慈夀恭简安懿章庆皇太后至仁厚德配地承天辅
　　皇祖以式廓丕基懋着肃雝之化啓
　　皇考而载恢大业益隆圣善之规顾眇躬之嗣缵鸿猷赖懿教之恩隆诲迪敬循显扬之典用抒孝养之忱谨告天
　　地
　　宗庙
　　社稷率诸王贝勒文武羣臣恭奉册寳加上
　　徽号曰
　　昭圣慈夀恭简安懿章庆敦惠太皇太后伏愿休徴滋至纯嘏弥増緜鹤算于无疆耀鸿名于有永宝文曰昭圣慈夀恭简安懿章庆敦惠太皇太后之寳
　　恭上
　　昭圣慈夀恭简安懿章庆敦惠温庄太皇太后徽号册文曰肇修内政基风化之大原隆上
　　徽称着
　　诒谋之有本欢腾朝野庆溢迩遐钦惟
　　圣祖母昭圣慈夀恭简安懿章庆敦惠太皇太后纯德安贞至仁厚载恭勤佐治赞
　　皇祖以式辟丕基圣善垂庥啓
　　皇考以恢大业顾眇躬之缵承统绪赖
　　懿训而期致太平爰及嘉礼之成宜进尊崇之典谨告天
　　地
　　宗庙
　　社稷率诸王贝勒文武羣臣恭奉册宝加上
　　徽号曰
　　昭圣慈夀恭简安懿章庆敦惠温庄太皇太后伏愿慈恩益溥
　　介祉弥増合四海之欢心长欣怙戴庇万年之鼎祚茂衍昌隆【臣】不胜惓惓之至寳文曰
　　昭圣慈夀恭简安懿章庆敦惠温庄太皇太后之寳
　　恭上
　　昭圣慈夀恭简安懿章庆敦惠温庄康和太皇太后徽号册文曰世德攸垂赞化惟资内治壸仪夙着尊
　　亲必上隆称宫掖欢腾臣民喜溢钦惟
　　圣祖母昭圣慈夀恭简安懿章庆敦惠温庄太皇太后至仁厚载纯德资生佐
　　皇祖以肇基积庆有本啓
　　皇考而缵绪盛业弥光延及眇躬抚有宁成之运溯兹熙洽实为厚德之诒今当亲政之时宜晋显扬之号谨告
　　天
　　地
　　宗庙
　　社稷率诸王贝勒文武羣臣恭奉册宝加上
　　徽号曰
　　昭圣慈夀恭简安懿章庆敦惠温庄康和太皇太后伏愿鸿禧丕茂眉夀无疆绵厯服于万年永介升恒之祉敦本支于百世长昭昌炽之祥宝文曰
　　昭圣慈夀恭简安懿章庆敦惠温庄康和太皇太后之宝
　　恭上
　　昭圣慈夀恭简安懿章庆敦惠温庄康和仁宣太皇太后徽号册文曰
　　徽音锡祚啓万年昌后之祥
　　显号扬休合四海尊亲之戴庆流寰宇喜溢宫闱钦惟圣祖母昭圣慈夀恭简安懿章庆敦惠温庄康和太皇太后德协坤元祉隆天祐赞襄
　　祖烈垂奕叶而丕显丕承燕翼孙谋继重熙而卜年卜世兹者祗遵
　　慈命建立元储仰惟垂裕之深恩肃举显扬之钜典谨告天
　　地
　　宗庙
　　社稷率诸王贝勒文武羣臣恭奉册宝加上
　　徽号曰
　　昭圣慈夀恭简安懿章庆敦惠温庄康和仁宣太皇太后伏愿
　　洪庥洊至
　　景福弥隆长介
　　夀祺茂升恒于有永备膺
　　纯嘏緜厯服于无疆宝文曰
　　昭圣慈夀恭简安懿章庆敦惠温庄康和仁宣太皇太后之宝
　　恭上
　　昭圣慈夀恭简安懿章庆敦惠温庄康和仁宣靖太皇太后徽号册文曰
　　厚德发祥锡中天之景命
　　鸿称归美合万国之欢心
　　宗社凝庥家邦衍庆钦惟
　　圣祖母昭圣慈夀恭简安懿章庆敦惠温庄康和仁宣太皇太后仁恩持载圣则含泽上际而下蟠运开昌厯化东渐而西被功出
　　慈宸乃者逆贼背恩乱常干纪遂致八年之久重贻圣善之忧赖光训之昭宣属兵戈之永戢太平有象弥彰燕翼之勤
　　盛德难名莫罄尊亲之戴谨告
　　天
　　地
　　宗庙
　　社稷率诸王贝勒文武羣臣恭奉册寳加上
　　徽号曰
　　昭圣慈夀恭简安懿章庆敦惠温庄康和仁宣靖太皇太后伏愿永隆啓佑长享怡愉緜宝祚于重闱
　　福延奕世绥皇图于函宇
　　夀并两仪寳文曰
　　昭圣慈夀恭简安懿章庆敦惠温庄康和仁宣靖太皇太后之寳
　　恭上
　　孝庄仁宣诚宪恭懿翼天啓圣文皇后尊諡册文曰坤顺承
　　天
　　懿德肇兴夫鸿业萃亨假
　　庙隆称永式于明禋将崇
　　升祔之仪宜备
　　显扬之典钦惟
　　皇祖妣大行太皇太后
　　徽音集庆
　　厚德凝符同妫汭以钟灵并洽阳而着范归我
　　太宗文皇帝当金玺来嫔之日正雕戈啓土之年内治克襄
　　帝图式廓格精诚于
　　九庙化洽苹蘩敷隂礼于六宫祥征穜稑笃生
　　世祖章皇帝永清四海本胎教之防恭协正三辰奉母仪之雍肃每纡
　　睿照睠青原蔀屋之艰实沛洪仁颁红粟太仓之赐欢腾扶杖惠溢歌衢爰逮眇躬益彰
　　慈训秉三十年之
　　圣善克致太平溥亿兆姓之和恒长开景运懿筐载绩勤劳不替于重闱大练垂裳节俭毎先于下土万国共尊亲之戴
　　两朝备孝养之隆
　　夀考康宁福骈臻于箕范
　　含光大德莫罄于羲图方承
　　爱日之欢遽遘
　　升遐之痛终天衔恤率土均哀深维
　　笃祜所由来永念
　　发祥之有自爰咨舆论请命于
　　天谨奉册宝上
　　尊諡曰
　　孝庄仁宣诚宪恭懿翼天啓圣文皇后于戏周室展閟宫之祀礼载升歌汉廷表长乐之仪史传新注伏冀
　　慈灵可接陟降在兹必得其名垂休声于琬琰克昌厥后流余庆于球图彤管常新瑶函永焕
　　恭加上
　　孝庄仁宣诚宪恭懿至德翼天啓圣文皇后尊諡册文曰道符内则垂芳范于千秋
　　德懋母仪享鸿声于
　　九庙几筵増焕典册攸新钦惟
　　孝庄仁宣诚宪恭懿翼天啓圣文皇后
　　应地含章
　　配天赞化
　　仁逮下关雎传和蔼之心
　　礼重正家褕翟仰端凝之度宵衣旰食常参燮伐之勲广运承干每佐
　　忧勤之治诞我
　　世祖章皇帝钟祥啓运
　　善教凝庥八埏归王防之图四海戴
　　慈闱之泽逮我
　　圣祖仁皇帝神姿睿哲弥资
　　鞠育之深恩至孝感孚丕受绵长之介福备
　　两朝之尊养运啓羲农裕奕叶之贻谋名髙任姒顾惟冲眇夙荷
　　恩辉兹当继序之初爰切追崇之义谨奉册宝増上尊諡曰
　　孝庄仁宣诚宪恭懿至德翼天啓圣文皇后伏冀长绥纯嘏
　　俯鉴精诚緜百世之本支笃万年之庆誉
　　恭加上
　　孝庄仁宣诚宪恭懿至德纯徽翼天啓圣文皇后尊諡册文曰
　　范髙兰掖逺垂内则之芳型
　　德冠珠宫遥溯母仪之令望肃瞻
　　玉几防奉瑶函钦惟
　　孝庄仁宣诚宪恭懿至德翼天啓圣文皇后
　　柔顺流徽
　　安贞作则
　　宏绥福履璇闺传樛木之仁
　　茂着臧嘉绮殿被葛覃之化
　　正位乎内克佐栉风沐雨之勲
　　长发其祥爰征绕电流虹之瑞诞我
　　世祖章皇帝钟灵毓秀受箓膺图敷天防
　　圣善之庥率土颂
　　仁慈之泽洎乎
　　圣祖弥资
　　鞠育深恩逮及
　　世宗备举钦崇钜典统
　　两朝之孝养受福绵长极
　　三世之尊亲垂光奕叶顾惟冲藐丕缵鸿基缅怀懿德于千秋载颂徽音于
　　九庙谨奉册宝増上
　　尊諡曰
　　孝庄仁宣诚宪恭懿至德纯徽翼天啓圣文皇后伏冀慈灵垂裕
　　纯嘏凝禧永緜佑啓于万年长笃阜安于百世
　　孝惠章皇后博尔济吉特氏科尔沁多罗贝勒原封镇国
　　公绰尔济女顺治十一年六月甲戌
　　册立为
　　皇后
　　圣祖登极康熙元年十月癸卯恭上
　　母后孝惠章皇后
　　尊号
　　徽号曰
　　仁宪皇太后四年九月戊申以
　　大婚礼成加上
　　徽号曰
　　仁宪恪顺皇太后六年十一月丁巳以
　　躬亲大政加上
　　徽号曰
　　仁宪恪顺诚惠皇太后十五年正月甲午以立
　　皇太子加上
　　徽号曰
　　仁宪恪顺诚惠纯淑皇太后二十年十二月癸卯以滇逆
　　荡平加上
　　徽号曰
　　仁宪恪顺诚惠纯淑端禧皇太后五十六年十二月丙戌
　　崩五十七年三月辛酉恭上
　　尊諡曰
　　孝惠仁宪端懿纯德顺天翼圣章皇后雍正元年八月己
　　酉加上
　　尊諡曰
