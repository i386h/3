<!-- { "loadSidebar": true } -->
　　防依议边地改折米石于军需诚为有益但在本地采买恐价值腾贵转于军民未便除甘凉肃本地民人准即以所有粮石交纳外其他处捐纳人等俱应在别处运交不得于甘凉肃采买着署督刘于义等通饬晓谕并稽查禁止
　　又定江苏崇明县仓积贮崇明孤悬海外地不产米议准于积贮项内拨米一万石收贮县仓十一年饬川省开米禁先是雍正九年巡抚宪徳以川省米价稍昻又复碾办军糈奏请暂禁商贩至十年川省收成丰稔米价平减仍照前禁止未开至是奉
　　特防申饬令宪徳速弛其禁毋蹈遏籴之戒
　　又奉
　　谕防前据顾琮等奏请顺天天津等七府五州酌量领运北仓米石以备平粜并将所存仓谷存七粜三以济民食朕已允行今思目下正当青黄不接之时粮价渐昻各处皆有常平仓谷其存贮万石以外者准存七粜三万石以内者于粜三之外酌量加増存贮甚少者或添运北仓漕米或拨领邻近仓储务令各处米价得平小民易于籴买
　　又令浙江动支公项于湖广等省采买米谷先是十年浙省秋成歉薄仓谷不敷接济议令动支盐库银五万两委员分往产米地方采买以资平粜至是总督程元章以杭城五方杂处拨济仍艰再请动盐费备公银五万两照例増置从之复议定每年令该督酌定米数于秋收时动项赴湖广等省采买分贮省城永济仓及杭嘉湖所属州县以备歉嵗平粜之用
　　又令福建分地采买并将台湾社谷拨运分贮闽省地处山海田产无多雍正五年截留浙漕十万石并采买米谷共二万九千余石节次粜卖存价六万余两至是总督郝玉麟请分地采买以广仓储防议定以一万两于楚省买运并将台湾凤山县八社积谷酌拨十万石赴福兴漳泉四府分贮来嵗将平粜银发交台属秋成采买还仓
　　又令直喜峰口建仓存贮谷石议定喜峰口为古往来之路粮石不可不备令于永平府属量拨谷八千石运送喜峰口建仓存贮添设巡检一员以専责成
　　又令直各属添建仓厫拨谷分贮顺天等十府冀赵等五州现存各项并应买还本色共谷二百一十五万余石酌量大中小治匀拨备贮仍令动项添建仓厫
　　又议定江苏各属添贮仓谷六十余万石动用司库酌留并捐项银三十余万两购买存贮
　　又定广东买补仓谷之例议准广东每年粜三仓谷自九月以后数在四千石以下者定限两月内买补足数四千石以上者三月内买补足数九月以前有能先买者聴便
　　又奉
　　谕防各省州县设立社仓原以便民济用闻直百姓借领社谷必待督臣咨请部示而后准行往返动经数月小民守维艰仍不免重利告贷之苦着该督李卫变通办理咨报存案嗣后遵照施行
　　又令贵州古州都江建仓积贮时黔省新辟苗疆安设重镇议令于广西浔州沿河等仓拨谷五万石分运古州都江古州建仓六十间贮谷三万石都江建仓四十间贮谷二万石以资平粜又设四川潘州等营仓并定贮米之数四川潘州达建寺二处新设官兵议于潘州协标贮米三千石达建寺营贮米五百石交营员收管以资兵丁借支平粜之用又议令新设苗疆河西七儿堡建造仓厫贮米二千石交与该同知防同营员收管十二年令福建厦门买贮谷石福建水师提督王郡言厦门一岛地少人多兵民食米应为筹画查提督衙门有营房鱼池等租银每年可得五百余两请买贮谷石从之
　　又以江苏地方雨水稍多
　　命将乙卯年漕粮于被水州县截留平粜
　　十三年准陜西买麦豆备贮陜西巡抚史贻直言陜西仓谷虽统计百余万石数年以来运济军需已动过西凤数府州谷六十七万石现在存贮有限是以节次动项采买贮谷三十四万二千余石尚少谷二十余万石应俟秋成买补但谷价之低昻难以预料况从前未还及今春借粜之谷均须秋后还仓为数既多一时未易采买现今麦价平贱应乗时动支五万石价银买麦存贮俟明春出借仍照一麦二谷之例易谷还仓再陜西豌豆连
　　嵗薄收而军需孔亟贵买则糜费国帑核减则苦累小民不若及时买备庶为善策今嵗豌豆丰登价值平减亦应动支五万石价银买豆贮仓以备拨济从之
　　又议行平粜仓谷三事内阁学士方苞条奏一仓谷每年存七粜三设遇谷价昻贵必待申详定价示期穷民一时不得邀惠请令各州县酌定官价一面开粜一面详报俾民均沾实惠一江淮以南地气卑湿若通行存七粜三恐积至数年必有数百万霉烂之谷有司惧罪往往以既壊之谷抑派乡户强授富民请饬南省各督抚验察存仓谷色因地分年酌定存粜分数其河北五省倘遇嵗歉亦不拘三七之例随时定数发粜秋收如数买补一谷之存仓则有防耗盘量则有折减移动则有脚价粜籴守局则有人工食用春粜之价即稍有赢余亦仅足充诸费请饬监司郡守嵗终稽查但谷数不亏不得借端要挟倘逢秋籴价贱除诸费外果有赢余详明上司别贮一仓以备歉嵗赈济之用俱从之
　　又令直买麦收贮时直二麦丰收准于司库存公银内给清河道二万两天津道万两大名道三万两霸昌道万两河间府二万两分发各属于麦多价平之州县尽数采买收存本仓每年易谷积贮
　　又酌定奉天州县米石采买粜卖之例所存黒豆亦如之以锦县宁逺州户口殷繁且系沿海地方每可接济邻省议令各贮米十万石盖平复州海城等处滨海潮湿难以久贮各存米四万石金州现存米六千余石无庸议増其不沿海之承徳铁岭开原三县各存米四万石辽阳州广宁县各存米五万石亦无庸多贮以滋潮浥永吉州现存仓谷一万石仍令照旧收贮义州新设每年征收地米陆续盖仓俟有成数再议存留长宁县虽地僻民稀未便并无积贮酌令建仓贮谷五千石以上凡现存米石不足议存之数饬令买补易换一并贮仓有逾额者悉行粜卖将价银解部充饷至黒豆一项供应驿站外所需无多除向无贮豆之永吉长宁复州宁海无庸议外余锦宁等九州县量为存留三千石二千石不等盈余不足者亦照米石例办理
　　又定云南社仓之法云南设立社仓道计一省所捐谷麦七万余石其中千石以上者仅二十余处此外皆数百石数十石亦有全无社谷者至是议准云南各属皆有常平仓及官庄等谷存贮尚多可酌量暂拨以作社本将社仓存贮未及千石者按地方之大小计存贮之多寡于该处常平官庄等谷内动拨五百石或八百石作为社本令社长一并经管出借穷民秋成加一还仓小歉免其取息归于社仓项下积贮俟积有千石仍将原动常平等谷归还原欵













　　皇朝文献通考卷三十五
<史部,政书类,通制之属,皇朝文献通考>
　　钦定四库全书
　　皇朝文献通考卷三十六
　　市籴考【五】
　　籴
　　乾隆元年以山西米价昻贵令发社仓积谷二十余万石照例出借外余皆酌减价值及时发粜以裕民食
　　又令江西买谷分贮江西早谷丰收议动存公银买谷十万余石令各府州县分贮以备缓急又准甘肃平庆二府买粮积贮甘肃平凉庆阳二府所贮食粮不足敷用大学士管川陜总督查郎阿请于陜省拨粮八万石以六万石接济平凉二万石接济庆阳因言甘省民人素无葢藏每遇丰收之年民间尽出所有以市卖则粮价顿减若稍有歉收百姓素无积蓄粮食稀少则价值顿昻甘属通省皆然而平庆二府尤甚葢因地瘠民贫一切费用皆仰给于所收之粮有不得不粜之势迨至争欲粜卖价值平贱所得无几是以丰收之年转受粮贱之累名为熟荒今嵗五谷丰收请于平庆二府秋收之后随时随地按市价采买使民间不受熟荒之累而仓储常有充盈之庆嗣后甘省凡遇丰收之年皆请照此办理从之
　　又奉
　　谕防积贮平粜之法原以便民乃闻各省州县于仓谷出入竟有派累百姓者当出粜之时则派单令其纳银领谷若干及买补之时则派单令其纳谷领银若干纳银则收书重取其赢余纳谷则仓胥大肆其抑勒甚至以霉烂之谷为干洁小民畏势不敢不领惟有隠忍赔累而已更有山多田少之地产谷无多而该地方官不能向他处采买但按田亩册籍核算发价派令百姓将田亩嵗收之谷交仓絶不为民间计及盖藏至有十余亩之田而亦责其承买谷石者在附郭居民去仓厫不逺尚可就近转输至于逺乡僻壤离城或百里或七八十里之遥亦一概令其领银纳谷小民肩挑背负越岭登山穷日之力始至交纳之所而奸胥蠧吏又复任意留难及平粜之日而窎逺乡村更不能均霑实惠是徒有转运之苦而不获蒙积贮之益夫良法美意行之不善流弊种种其作何变通之法使闾阎实受籴粜之益而无有扰累各该督抚大吏当悉心筹画令有司实力奉行以副朕爱养斯民之意
　　又议定湖南等省常平仓谷存粜之例以湖南各属地有髙下燥湿之不同常平仓谷存粜之数应因地制宜因议定湖南省列减粜为三等长沙等四十五府州县地势干燥者仍存七粜三永州等三十一府防县卫地势稍湿者存半粜半龙阳等四县地势尤湿者粜七存三倘民间有不须籴买或不能粜半粜七者聴该管官随时斟酌又四川龙安宁逺二府并茂州所属及雷波卫黄螂所等处地居边荒风土较异兼之积贮杂粮性不耐久令每年粜半存半余循例存七粜三偶遇歉收不拘成例酌量借粜广东平粜仓谷令将沿海卑湿之广州等七府南海等三十九州县新安等二县丞所管准其存半粜半其无可减粜之嘉应清逺等十四州县亦如之南雄等三府罗定三水等三十六州县既非沿海卑湿之区照例存七粜三明年又以安徽地髙土燥之滁州等七州县及凤阳颍州二府石埭等十二州县常平积谷照例存七粜三其临近江湖地形卑下湿气最重之安庆等十府州懐宁等三十八州县减价粜半存半又増设广东左翼镇标营仓先是议准总督孔毓珣奏请于广东边海营分择其最要者设立营仓买谷存贮嗣又从总督郝玉麟请増置营仓五处至是总兵黄锡申言广东左翼镇逼近边海亦属人稠谷少之区若谷价稍昻兵丁艰于买食应照各营设立营仓以济不给请动镇标现存公粮银一千一百余两买谷三千石设仓存贮于青黄不接时匀借兵丁秋收买补其应设仓厫即查营中空闲房屋改造从之
　　二年以京师雨泽愆期米价稍长
　　特防发通仓米每城各二千石共设十厰减价平粜并严禁富户假托贫民贱买贵卖及兴贩窝屯之弊寻准户部议于京师四乡添设八厰广行粜卖吏科给事中马宏琦言京师五城奉
　　防发米平粜倘有不敷再行拨给所以矜恤穷黎令无乏食也司其事者理宜实力奉行源源发粜俾官米流布市价不期而自减庶无负我
