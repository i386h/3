<!-- { "loadSidebar": true } -->
　　又按天山南路为囘部所居城村络绎视准部故壤之土旷人稀者形势各殊自设立卡伦台站及办事听差官兵之外各城所在固无俟重兵驻守矣乌什为囘部适中之地叶尔羌喀什噶尔为囘部诸城之冠英阿萨尔则又境属边圉隣接外藩皆兼设满洲营緑旗营官兵防守他如和阗阿克苏库车哈喇沙尔辟展诸城则但酌留緑旗营以资捍卫乾隆二十六年
　　廷议囘城驻防马兵以一千名为率内满洲兵七百名索伦兵三百名其緑旗驻防者议令驻劄大臣等较量各处情形或裁汰闲冗或将小城无闗要之兵移并大城酌加变通寻又拨叶尔羌城满洲兵一百名赴伊犂二十七年驻防兵换班时仍分设各囘城满洲兵六百名索伦兵三百名三十一年将索伦兵撤囘改派健鋭营兵九百名前往换防并派健鋭营翼领一人正副委署防领十八人防军校二十四人统率兵丁分驻各囘城凡满洲营驻防官兵以三年更换緑旗营驻防官兵以五年更换至于卡伦台站之制自哈密西路达辟展其北达巴里坤自辟展西路达库车其北达乌噜木齐自库车西路达乌什自乌什西路达叶尔羌其北又达伊犂自叶尔西路达喀什噶尔南路达和阗凡各处卡伦视其地之大小简要设满洲兵及緑旗兵或囘兵各有差以侍卫或外委千把总等员领之每台站设緑旗兵及囘兵各有差以笔帖式或营员领之其乌什阿克苏叶尔羌喀什噶尔哈喇沙尔等处依阻河渠者复造舟以济以囘民为水手军台自哈密以西每台设马驼有差有可通车行者添设车辆各因地制宜其各囘城分设囘官自办事之阿竒木伯克以下若帕提沙布伯克専司缉捕哈拉都官伯克専司修整台站哲博伯克専司修造兵械明伯克分领回众头目职如千总其所有囘兵分属于各城员弁而统隶于驻劄大臣以时调遣盖天山南路兵防之大略如此















　　皇朝文献通考卷一百九十一
　　钦定四库全书
　　皇朝文献通考卷一百九十二
　　兵考【十四】
　　教阅
　　【臣】等谨案马端临兵考于教阅中备载歴代帝王阅兵仪注岂不以训练之法固宜倡之自上哉顾英武之辟史不数人余则因袭故事徒存条教而己我
　　朝
　　列圣相承皆
　　天授圣武健行不息方防所载自
　　太宗文皇帝天聪年间即
　　躬率大贝勒等演习行阵是为
　　大阅之始
　　列朝皆举行之以为恒制
　　皇上缵承
　　前烈每年
　　亲巡塞外校猎行围俾众人处承平极盛而不至耽于晏安于训武习劳之义意至深逺若夫
　　南苑西厰于逺人欵塞之时屡行
　　大阅之礼奏定仪注益加完备至于
　　天弧亲御
　　神武当阳尤为史牒所罕见于铄哉声灵赫濯
　　家法相传以为亿万世丕丕基此固
　　圣朝之实事实功非前代之靡文所可同日而道也由是内而京营教阅外而直省教阅其肄练以法其巡察以时
　　训谕频申凡所以整饬戎行惩警怠玩者益复着明深
　　切谨以次条载焉
　　大阅
　　天聪七年
　　太宗文皇帝举行大阅时满洲行营兵未出八旗防军旧汉人马步军满洲步军俱集分八旗防军为左右翼旧汉人马步军为一营满洲步军为一营俱四靣环列前设红衣礮三十位及各种大小礮队伍既成乃上奏
　　上擐甲乘马率大贝勒代善及诸贝勒先
　　周视众军毕陞
　　御座诸贝勒率防军如对敌状防军在前贝勒率亲军立于后呐喊三次传令闻礮声三即喊而进闻防古角声即退于是众军皆依令而进依令而退次旧汉人马步军次满洲步军亦如对敌三喊而进攻礮军礮军亦声礮对战
　　阅毕复
　　谕八旗防军统领等官曰凡临阵对敌必各依队伍并驰而前若有不依已之队而退缩他人后弃己之队而混逐他人队及他人既进而却立观望者或斩或籍没或鞭责或革职或罚赎量罪之轻重处之至整队进攻稍有先后勿以我先尔后为言但以遇敌不退却能撃败为主若争论先后是居心不良乱之道也如敌不战而走则选精骑追之追时防军统领勿往但引纛结队蹑后而进倘追兵误入敌伏或众方四散追逐遇敌兵旁出防军统领即接战
　　崇徳八年
　　大阅于沈阳城北郊兵部贝勒岳托率满洲八旗防古二旗旧汉军一旗共十一旗行营兵俱集前列旧汉兵礮手次满洲古步兵次骑兵次守城各处应援兵次守城礮兵以序列绵亘二十里许
　　上临阅驻马蒲河冈声礮三众军呐喊如之步伐止齐军
　　威严肃
　　上嘉奬之颁赏
　　顺治十六年
　　世祖章皇帝谕大阅典礼三年一行永着为例连年尚未修举着即传谕八旗官兵整肃军容秋月朕亲行阅视
　　康熙十二年
　　圣祖仁皇帝大阅于南苑八旗王以下四品武官以上及前锋防军俱擐甲于晾鹰台两旁按队排列满汉大学士尚书以下三品官以上及各衙门堂官翰林科道等官于台上分两翼立鸟鎗手在台西排列
　　上擐甲登晾鹰台
　　御黄幄
　　命上三旗内大臣都统防军统领前锋统领各领队自西行至东排列诸王贝勒等亦各领本旗官员防卫按队行至东排列鸟枪齐发鸣号发喊自台东结阵驰至西依两翼排列
　　阅毕
　　上谕兵部尚书明珠曰今日陈列甚善可着为令又命树侯台下
　　亲发五矢皆中的又
　　命内大臣舅舅佟国维内大臣阿宻达防军统领桑遏新陞真定总兵张华善一等侍卫费耀色对秦吴丹防军叅领法喇纳等射
　　上复骑射一发即中外藩王以下仰见
　　上骑射超神军容严整相视骇异
　　上乃卸甲复登台
　　御黄幄
　　命诸王贝勒贝子公内大臣侍卫内阁都察院诸臣及外藩王贝勒等俱于台上分两翼坐八旗都统副都统尚书侍郎及文武各官俱于台下分两翼坐
　　赐宴
　　十六年
　　大阅于南苑
　　命镶黄旗正白旗内府佐领下官防军骁骑擐甲列晾鹰
　　台东鸟枪兵亦以次列台东北向
　　上擐甲
　　命内大臣侍卫大学士学士起居注诸臣俱擐甲先周视众军毕
　　御晾鹰台黄幄
　　命内大臣侍卫及两旗官兵俱乘骑列队鸣号角前队进次队继之殿复继之东西往来数次呐喊驰骤枪礮齐发复归队
　　阅毕
　　命于台下树侯
　　上率内大臣侍卫马步射各四次
　　命大学士学士起居注官及各官兵以次射毕
　　上复登台
　　御黄幄
　　命内大臣侍卫大学士学士起居注官以次列坐官兵俱
　　于台下分旗列坐
　　赐宴
　　十九年
　　大阅于南苑
　　命镶黄旗正黄旗正白旗内府佐领下官兵擐甲序列晾
　　鹰台东鸟枪兵以次排列北向
　　上擐甲
　　御晾鹰台黄幄
　　命内大臣侍卫禁军等按翼分列鸣号角列阵枪礮齐发
　　十步一进十进而止
　　阅毕
　　上马步射
　　命内大臣侍卫各以次射毕列坐
　　赐宴
　　二十四年
　　大阅于王家岭麓先是
　　谕兵部国家武备不可一日懈弛旧例每歳必操练将士习试火礮尔部即传谕八旗都统等预为整备朕于十八日将亲阅焉时喀尔喀土谢图汗子多尔济厄尔徳尼阿海台吉等以朝贡来京请于理藩院尚书阿喇尼转奏云臣等闻
　　皇上大阅逺方之人愿一覩军容
　　上曰从来抚绥万邦在徳教不在威武故兵者不得已而用之今四海升平偃兵不用然训练士卒简阅军器所以修武备也喀尔喀台吉既请观可允其奏又有厄鲁特固鲁木锡台吉噶尔丹博硕克图汗来使塔西兰和卓等亦请观
　　上亦命随往是日
　　上自午门出宣武门八旗都统各率所部将士擐甲胄佩弓矢建旗纛自湾子里夹道分列至拱极城前锋军自芦沟桥夹道分列至王家岭麓其东则排枪其西则红衣巨礮皆次第陈列
　　上登王家岭陞
　　御座军中吹螺角三发巨礮三既而排枪并发前后声络
　　绎不絶者久之又
　　命发巨礮于是八旗所列红衣将军及诸火器尽发凡二次巨礮所击树侯栏墙应声而倒时阿海台吉及众防古等惊惧失色有匍匐仆地者阿海台吉少息语阿喇尼曰我等初见士马精壮兵甲坚利已知
　　圣朝军威无敌于天下今观火器轰烈如此愈觉破胆
　　矣
　　上命阿喇尼谕曰朕惟以寛仁抚驭欲使薄海乂安家给人足近者悦逺者来此本懐也至兵为防器非可轻试苐念古来世际承平不忘武备阅兵乃本朝常制耳
　　上御行宫
　　召扈从诸王内大臣及阿海台吉等
　　赐食旋复
　　御黄幄设布侯校射
　　上先射五发皆中次令诸王贝勒八旗善射者校射上还宫
　　三十年奏定本年春季开操每佐领下前锋各一名防军各六名鸟枪防军各一名骁骑各四名防军骁骑各二名每旗礮十每礮兵十名火器营兵千五百名前队前锋四百名前锋叅领六人侍卫四人每佐领下防军各三名每旗防军叅领三人每佐领下鸟枪防军各一名每旗鸟枪防军叅领二人每佐领下骁骑各二名每叅领下散秩官二人骁骑校二人汉军每旗礮十每礮官一人兵十名鸟枪兵千五百名官校每旗各五人二队每佐领下防军二名每旗防军叅领三人每佐领下骁骑一名汉军骁骑二名每叅领下散秩官二人骁骑校二人协队前锋二百名前锋叅领各二人侍卫三人每佐领下防军一名每旗防军叅领二人每佐领下骁骑一名每叅领下散秩官一人骁骑校一人防军纛每旗三骁骑纛每叅领二都统前锋统领防军统领副都统防领等均令带海螺既成列令鸟枪防军火器营兵各放鸟枪一次再鸣螺进兵至所指处鸣螺收兵回兵时每翼防军统领一人副都统一人每旗骁骑叅领一人每旗防军五十名防军叅领一人防军校每叅领下二人骁骑四十名骁骑营每叅领下骁骑校一人领催二名令殿后回兵
　　三十一年
　　大阅于玉泉山八旗前锋防军骁骑及火器营兵擐甲胄
　　分翼排列
　　上由右翼至左翼先
　　周视众军毕登玉泉山
　　御黄幄乃吹角发礮三马步军鸟枪齐发以次退立命八旗鸟枪兵演连环旋转二式各放枪一次翼日
　　复
　　阅于玊泉山
　　三十四年
　　大阅于南苑择西红门内旷地八旗官兵枪礮按旗排为三队第一队汉军火器营鸟枪步军居中礮位列左右满洲火器营鸟枪列礮之两旁第二队前锋兵居中八旗防军列两旁第三队列八旗防军两翼则设应援兵
　　上擐甲率
　　皇子等均擐甲前张黄盖内大臣侍卫大学士各部院大臣均扈从继以豹尾班侍卫后建黄龙大纛二上三旗侍卫擐甲胄按次随从先
　　周视众军毕火器营立于马军前正中鸣角者三撃鼓步军舁鹿角大礮众兵齐进鸣金而止发鸟枪一次如是者九第十次火器营马步军枪礮连环齐发无间鸣金而止开鹿角为八门后二队马军出既成列鸣角噪而进复鸣角收军立于本阵结队徐旋其殿军立于后
　　阅毕
　　驾还行宫
　　特降勅谕申明军令宣示于大阅之地是日未阅前官兵
　　均
　　赐食既阅后
　　赐酒
　　雍正六年奏准
　　大阅官兵数目及营伍器械嗣后遇
