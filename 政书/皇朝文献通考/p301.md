<!-- { "loadSidebar": true } -->
　　祖武于方新祗述
　　鸿规
　　诒孙谋于尽善谨奉
　　册
　　宝増上
　　尊諡曰
　　世祖体天隆运定统建极英睿钦文大徳功至仁纯孝章皇帝伏冀
　　鉴观有赫黙佑无穷永贻昌大之祥益啓升平之祚谨言宝文曰
　　世祖体天隆运定统建极英睿钦文大徳功至仁纯孝章皇帝之宝
　　孝惠章皇后
　　尊諡
　　册文曰
　　懿徳垂休美报宜隆于奕世
　　圣慈积庆鸿名自耀于亿年礼莫重于追崇义必先于报本彝章式焕典册丕昭钦惟
　　孝惠仁宪端懿纯徳顺天翼圣章皇后淑慎温恭含光大佐
　　世祖以敷政内治勤修事
　　文母以承欢孝思维则精诚罔懈洁
　　九庙之苹蘩谦抑自持率六宫以节俭抚
　　圣神于冲幼端
　　母教于掖庭厯六十四载之恩勤
　　仁慈备至合千八百国之推戴尊养兼隆缅企
　　前徽弥思
　　厚徳宫闱顾复瞻
　　色笑以长依禁籞趋承溯
　　音容而如昨盖诸福咸备已征保定之符而
　　慈教长垂愈衍升平之庆兹丕基之是缵正显号之宜崇谨奉
　　册
　　宝増上
　　尊諡曰
　　孝惠仁宪端懿慈淑纯徳顺天翊圣章皇后伏冀神灵黙佑福履永绥介繁祉于无疆锡庥于勿替谨言宝文曰
　　孝惠仁宪端懿慈淑纯徳顺天翊圣章皇后之宝孝康章皇后
　　尊諡
　　册文曰
　　慈范丕昭厚徳衍无疆之庆
　　徽音广被深仁开有道之长稽钜典以尊崇奉鸿名而扬扢金函焕采玉册增辉钦惟
　　孝康慈和庄懿恭惠崇天育圣章皇后坤顺同符乾元协撰著幽闲之度禁掖流芬建雝肃之仪宫庭起化克宣内治精诚而洁苹蘩
　　奉事
　　重闱愉婉而勤问视
　　躬节俭以昭令则澣濯成风本恺悌以布庥慈祥及物笃生我
　　圣祖仁皇帝诞应昌期毓成至徳集万方之爱戴庆五纪之升平当缵承伊始之年正尊显宜隆之日仰体孝思于不匮继述维殷缅懐
　　懿训于无穷显扬益切谨奉
　　册
　　宝增上
　　尊諡曰
　　孝康慈和庄懿恭惠温穆崇天育圣章皇后伏冀慈眷加隆纯禧洊至奠清宁于四海贻昌炽于万年谨言宝文曰
　　孝康慈和庄懿恭惠温穆崇天育圣章皇后之寳
　　己未恭奉
　　册
　　宝上
　　大行皇太后
　　尊諡曰
　　孝恭宣惠温肃定裕赞天承圣仁皇后先是
　　世宗宪皇帝谕朕惟尊亲之典首重易名圣善之修必崇显号我
　　皇妣大行皇太后端庄恭肃慈惠安和奉侍
　　先皇壸仪茂着诞育冲藐母道备隆顾复恩周命提义尽寛仁逮下泽洽宫庭谦俭持躬化流禁掖朕继承大统嗣服鸿基方期合万国之欢心奉
　　慈闱之色养不意遽遭大故
　　仙驭上升抱痛衔哀感深罔极惟借显扬之典少申孝慕之诚允宜稽考彝章荐升
　　尊諡六月丁巳大学士恭拟上
　　尊諡得
　　防是是日
　　世宗宪皇帝素服率诸王大臣文武官员诣
　　夀皇殿
　　大行皇太后梓宫前躬献
　　册
　　宝致祭行礼
　　册文曰
　　母仪正位仁风诞播于四方壸徳流辉宝训永垂于万世进徽称于
　　清庙
　　玉册爰新议典礼于容台彤编式焕钦惟
　　皇妣大行皇太后华渚炳灵庆都凝瑞秉含之淑性应地安贞树雝肃之芳型俪天作则赞襄内治逮御以加恩辅佐
　　先皇自宫庭而起化寛仁夙着胥食徳而饮和朴素攸崇务去奢而存俭荷生成于
　　圣母诞育藐躬极尊养于
　　慈闱未酬厚载上推崇之号允谐万国欢心执谦让之衷坚却百僚敦请
　　音容倐隔恋慕实深兹当升祔之辰莫罄显扬之悃嘉言懿行永懐至徳于坤元琬刻瑶棱肃荐明禋于閟寝谨奉
　　册
　　宝恭上
　　尊諡曰
　　孝恭宣惠温肃定裕赞天承圣仁皇后伏冀
　　黙扶景祚衍庆源啓后人绍衣之图克承克继导寰宇厐鸿之祉俾炽俾昌谨言
　　宝文曰
　　孝恭宣惠温肃定裕赞天承圣仁皇后之宝
　　九月庚辰恭奉
　　圣祖合天运文武睿哲恭俭寛裕孝敬诚信功徳大成仁皇帝神主
　　孝诚恭肃正惠安和俪天襄圣仁皇后神主
　　孝昭静淑明惠正和钦天顺圣仁皇后神主
　　孝懿温诚端仁宪穆奉天佐圣仁皇后神主
　　孝恭宣惠温肃定裕赞天承圣仁皇后神主升祔太庙先是六月乙丑礼部奏配祔
　　太庙事闗钜典宜合廷臣考古制覈正礼确议以定世宗宪皇帝谕总理事务王大臣内阁九卿翰詹科道防同详稽典礼确议具奏丁卯议上恭请
　　四后同祔
　　圣祖庙
　　尊諡并加仁字奉
　　谕曰朕惟
　　母后升祔
　　太庙大典攸闗欲伸臣子之孝思必准前代之成宪务得情理允协乃可昭示万年诸王大臣等奏请
　　四后同祔
　　太庙引据宋朝太宗真宗四后祔庙之礼朱子及有宋诸儒皆以为允当览奏既得展朕孝敬无穷之心复合前代斟酌尽善之典不觉悲慰交集恭惟
　　孝诚仁皇后元配
　　宸极
　　孝昭仁皇后
　　孝懿仁皇后继位中宫
　　孝恭仁皇后诞育朕躬母仪天下按先儒祔庙之仪一元后一继后一本生以次并列今
　　母后升祔位次当首奉
　　孝诚仁皇后次奉
　　孝昭仁皇后次奉
　　孝懿仁皇后次奉
　　孝恭仁皇后如此庶于古礼符合而朕心亦安矣先礼部
　　等衙门奏恭上
　　仁孝仁皇后尊諡仁字重复谨请改易恭上
　　孝诚恭肃正惠安和俪天襄圣仁皇后得
　　防是又奏准诹吉恭请
　　孝诚仁皇后
　　孝昭仁皇后
　　孝懿仁皇后安奉
　　奉先殿神牌至
　　太庙恭制
　　神牌处改题前期遣大学士二人恭行填青礼别于奉先殿神库敬制恭题
　　奉先殿神牌同日升祔八月乙亥
　　圣祖仁皇帝升祔
　　太庙届期
　　命大学士等恭奉
　　神主填青
　　谕曰填青典礼所闗最重古人必取名望素着徳行纯粹学问渊深者以充此任今尔等位既贵显人品皆优是以特加简命尔等当体朕敬恪之诚洁诚斋戒屏除尘虑俨如
　　圣祖在
　　天之灵陟降上下诚意所孚洋洋如在方副朕一片孝思尔等不必有意于哀恸不必有意于仪文祗以一诚感格为是是日
　　神主黄舆由朝阳门入诸王大臣满汉文武官员集
　　大清门外朝服跪迎
　　世宗宪皇帝御礼服于
　　端门外跪
　　圣祖仁皇帝黄舆将至
　　太庙街门亲王三人诣
　　孝诚仁皇后
　　孝昭仁皇后
　　孝懿仁皇后神主案前跪三叩兴恭捧
　　神主各安奉于黄舆竢
　　圣祖仁皇帝
　　孝恭仁皇后黄舆入街门中门
　　三后黄舆叙次随行至
　　庙南门外
　　世宗宪皇帝诣
　　圣祖仁皇帝黄舆前跪三拜兴恭捧
　　圣祖仁皇帝神主亲王四人诣
　　四后黄舆前跪三叩兴恭捧
　　孝诚仁皇后
　　孝昭仁皇后
　　孝懿仁皇后
　　孝恭仁皇后神主敬升
　　太庙
　　世宗宪皇帝恭代行祗见礼于
　　太宗文皇帝神位之次以次奉安
　　神位行大飨礼如仪是日恭进
　　孝诚仁皇后
　　尊諡
　　册文曰道协坤元树
　　母仪而作则化隆内治扬
　　圣淑以垂休晋千秋有耀之荣称奉万世无疆之宝册钦惟皇妣孝诚仁皇后庆钟厚载徳嫓皇家当
　　先帝敕天凝命之辰乃
　　中宫应地含章之防防奉
　　重闱之瀡曲慰
　　慈顔洁承
　　九庙之苹蘩克襄
　　孝治仁能逮下推惠泽于掖庭恪以持身赞勤劳于旰食椒涂缅企芳型阅久以长存彤管昭垂懿范如新而未逺期当
　　升配两仪均健顺之功事极尊崇奕叶着肃雝之范刻瑶函而焕彩彞典丕彰依玉几以荐馨徽音永协谨奉
　　册
　　宝恭上
　　尊諡曰
　　孝诚恭肃正惠安和俪天襄圣仁皇后伏冀
　　慈恩黙佑锡介祉以炽昌
　　壸教永新致协和于悠逺极显扬之微悃庶灵爽之式凭谨言
　　宝文曰
　　孝诚恭肃正惠安和俪天襄圣仁皇后之宝
　　孝昭仁皇后
　　尊諡
　　册文曰襄治化于
　　昌朝夙合二仪之撰耀
　　徽音于典册聿昭万叶之光勲华之盛烈丕彰任姒之芳规益播钦惟
　　皇妣孝昭仁皇后性含柔顺范表温庄华阅钟祥协坤贞而作则椒涂正位偕
　　帝徳以交辉侍膳
　　慈闱克谨晨昏之奉劳心中壸每分
　　宵旰之勤箴铭茂着于彤编褕翟久辞于丹禁溯淑恭之懿行茂典流光扬蔼吉之仁风贞珉焕彩兹值缵承之始弥深崇报之思
　　清庙森严考彞章而合祔宝函郑重列俎豆以升馨谨奉册
　　宝恭上
　　尊諡曰
　　孝昭静淑明惠正和钦天顺圣仁皇后伏冀
　　在天灵爽永贻万世之安裕后仪型长介亿年之福进鸿称而永协垂琬琰以光昭谨言
　　宝文曰
　　孝昭静淑明恵正和钦天顺圣仁皇后之宝
　　孝懿仁皇后
　　尊諡
　　册文曰俪干作则坤元彰厚载之功体巽流徽庙祀举尊亲之典贲瑶函于有耀熙鸿号于无穷钦惟
　　皇妣孝懿仁皇后毓粹髙门腾芬戚畹佐
　　显承之烈壸政勤修笃慈爱之盛心
　　母仪懋着履和思顺致诚孝于彤闱尚俭懐谦翼升平于黼座抚冲龄而顾复备
　　鞠育之仁溯十载之劬劳莫报生成之徳缅宫庭之佑啓翟茀如存感嵗月之迁流萱闱久閟追维
　　慈覆弥懐髙厚之恩诞绍丕基倍切显扬之愿安贞令范洵应地以无疆炳曜徽音长配天而不泯谨奉
　　册
　　宝恭上
　　尊諡曰
　　孝懿温诚端仁宪穆奉天佐圣仁皇后伏冀
　　淑灵式庇茂膺天禄之炽昌嘉徳维馨永廓圣图之广大洁苾芬而肃荐耀金石以长垂谨言
　　宝文曰
　　孝懿温诚端仁宪穆奉天佐圣仁皇后之宝
　　三年五月丙辰恭修饰
　　太庙神牌是月戊戌朔礼部奏钦天监敬择本月十九日
　　申时修饰
　　神牌
　　太庙派太常寺卿行礼恭捧
　　神牌交承修官敬谨修饰得
　　防是
　　六年十二月癸巳恭进
　　太祖髙皇帝
　　孝慈髙皇后
　　太宗文皇帝
　　孝端文皇后
　　孝庄文皇后
　　世祖章皇帝
　　孝惠章皇后
　　孝康章皇后
　　圣祖仁皇帝
　　孝诚仁皇后
　　孝昭仁皇后
　　孝懿仁皇后
　　孝恭仁皇后玉
　　册玉
　　宝奉安
　　太庙先是庚寅
　　谕
　　册
　　宝告成恭进
　　太庙奉安事闗大典朕亲诣行礼其应行礼仪着怡亲王大学士防同礼部详定具奏其恭捧玉
　　册玉
　　宝之员着将王贝勒贝子公大学士部院堂官旗下头等大臣开列请防辛卯礼部以职名奏奉
　　硃笔圈出十七员又
　　硃笔批出九员是日
　　世宗宪皇帝亲诣行礼
　　【臣】等谨按雍正元年二月礼臣防同大学士遵
　　谕议准
　　列祖
　　列后玉
　　宝修平旧篆敬镌加上
　　尊諡新造玉
　　册并旧进玉
　　册一同珍奉时恭进
　　太祖髙皇帝
　　册十页青玉脩八寸八分广四寸厚四分镌字深二厘面
　　底二页镌升降龙
　　孝慈髙皇后
　　册十页青玉脩八寸九分广厚同
　　太宗文皇帝
　　册十页青玉脩八寸九分广厚同
　　孝端文皇后
