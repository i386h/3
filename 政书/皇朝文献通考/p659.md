<!-- { "loadSidebar": true } -->
　　淑嘉皇贵妃
　　皇贵妃苏氏苏召南女乾隆二年十二月封
　　纯妃十年十一月晋封
　　贵妃二十五年四月晋封
　　皇贵妃五月諡
　　纯惠皇贵妃
　　皇贵妃魏氏内管领清泰女乾隆十年十一月封令嫔十四年四月晋封
　　令妃二十四年二月晋封
　　贵妃三十一年六月晋封
　　皇贵妃四十年正月諡
　　令懿皇贵妃
　　忻贵妃戴佳氏总督那苏图女乾隆十九年闰四月封
　　忻嫔二十八年九月晋封
　　忻妃薨以
　　贵妃礼殡
　　庆贵妃陆氏陆士隆女乾隆十六年六月封
　　庆嫔二十四年二月晋封
　　庆妃三十三年六月晋封
　　庆贵妃
　　愉妃珂里叶特氏员外郎额尔吉图女乾隆六年十一月封
　　愉嫔十年十一月晋封
　　愉妃
　　舒妃叶赫纳喇氏侍郎永绶女乾隆六年十一月封舒嫔十四年四月晋封
　　舒妃
　　颖妃巴林氏都统兼轻车都尉纳亲女乾隆十六年六月封
　　颖嫔二十四年十二月晋封
　　颖妃
　　豫妃博尔济吉特氏寨桑根敦女乾隆二十四年十二月封
　　豫嫔二十九年七月晋封
　　豫妃
　　容妃和卓氏台吉和扎赉女乾隆二十七年五月封容嫔三十三年六月晋封
　　容妃
　　惇妃汪氏都统四格女乾隆三十六年十月封惇嫔三十九年九月晋封
　　惇妃
　　顺妃钮祜禄氏总督爱必达女乾隆三十三年六月封
　　顺嫔四十一年六月晋封
　　顺妃
　　怡嫔柏氏柏士彩女乾隆六年十一月封
　　怡嫔
　　婉嫔陈氏陈廷璋女乾隆十四年四月封
　　婉嫔
　　恂嫔拜尔噶斯氏德穆齐赛音察克女乾隆二十七年五月封
　　恂嫔
　　慎嫔霍硕特氏台吉乌巴什女乾隆二十七年五月封
　　慎嫔
　　诚嫔钮祜禄氏二等侍卫兼佐领穆克登女乾隆四十一年十一月封
　　诚嫔
　　循嫔伊尔根觉罗氏总督桂林女乾隆四十一年十一月封
　　循嫔
　　【臣】等谨按凡册封后妃诸仪注马端临通考列后妃门五朝续通考则仍王圻本移入王礼考今从之





　　皇朝文献通考卷二百四十一
　　钦定四库全书
　　皇朝文献通考卷二百四十二
　　帝系考【四】
　　皇太子皇子
　　皇始祖肇祖原皇帝子二
　　皇长子充善
　　皇二子禇宴【无嗣】
　　皇长子子三
　　皇长孙妥罗【无嗣】
　　皇次孙妥义谟【无嗣】
　　皇三孙锡宝齐篇古
　　皇三孙子一是为
　　兴祖直皇帝
　　兴祖直皇帝子六
　　皇四子是为
　　景祖翼皇帝【恭载　　帝号歴年门】
　　皇长子徳世库
　　皇二子留阐
　　皇三子索长阿
　　皇五子包朗阿
　　皇六子宝实
　　景祖翼皇帝子五
　　皇四子是为
　　显祖宣皇帝【恭载　　帝号歴年门】
　　皇长子武功郡王礼敦
　　皇二子慧哲郡王额尔衮
　　皇三子宣献郡王斋堪
　　皇五子多罗恪恭贝勒塔察篇古
　　【臣】等谨按凡纪载
　　皇子冠以爵号俱遵
　　玉牒提纲大书其封爵年月及始封晋封并详封建考中
　　兹故不载
　　显祖宣皇帝子五
　　皇长子是为
　　太祖高皇帝
　　宣皇后诞生【恭载　　帝号歴年门】
　　皇二子多罗诚毅勇壮贝勒穆尔哈齐
　　庶妃李佳氏生
　　皇三子和硕庄亲王舒尔哈齐
　　宣皇后生
　　皇四子多罗通达郡王雅尔哈齐
　　宣皇后生
　　皇五子多罗笃义刚果贝勒巴雅喇
　　次妃哈达纳喇氏生
　　太祖高皇帝子十六
　　皇八子是为
　　太宗文皇帝
　　孝慈高皇后诞生【恭载　　帝号歴年门】
　　皇长子广畧贝勒褚英
　　元妃佟佳氏生
　　皇二子和硕礼烈亲王代善
　　元妃佟佳氏生
　　皇三子奉恩镇国勤敏公阿拜
　　庶妃兆佳氏生
　　皇四子三等镇国克洁将军汤古代
　　庶妃钮祜禄氏生
　　皇六子奉恩辅国慤厚公塔拜
　　庶妃钮祜禄氏生
　　皇七子和硕饶余敏亲王阿巴泰
　　侧妃伊尔根觉罗氏生
　　皇九子奉恩镇国恪僖公巴布泰
　　庶妃嘉穆瑚觉罗氏生
　　皇十一子镇国将军巴布海
　　庶妃嘉穆瑚觉罗氏生
　　皇十二子阿济格【原封和硕英亲王　谨按凡原有封爵因罪削夺者恭照　　玉牒编载例不大书仍附注明后仿此】
　　大妃乌拉纳喇氏生
　　皇十三子奉恩辅国介直公赖慕布
　　庶妃西林觉罗氏生
　　皇十四子和硕睿忠亲王多尔衮
　　大妃乌拉纳喇氏生
　　皇十五子和硕豫通亲王多铎
　　大妃乌拉纳喇氏生
　　【臣】等谨按
　　玉牒末附载
　　太祖高皇帝第五子莽古尔泰第十子徳格类俱原封多罗贝勒以本身罪发觉夺爵削籍又第十六子费扬果因获大罪黜去宗室康熙五十二年五月奉
　　恩防恐伊等子孙湮没赐与红帯为记附入
　　牒末今谨遵此例于本系下不书其名仍附识焉
　　太宗文皇帝子十一
　　皇九子是为
　　世祖章皇帝
　　孝庄文皇后诞生【恭载　　帝号歴年门】
　　皇长子和硕肃武亲王豪格
　　继妃乌拉纳喇氏生
　　皇二子洛格
　　继妃乌拉纳喇氏生【早薨无封】
　　皇三子洛博防
　　元妃钮祜禄氏生【早薨无封】
　　皇四子奉恩辅国公叶布舒
　　庶妃顔扎氏生
　　皇五子和硕承泽裕亲王硕塞
　　侧妃叶赫纳喇氏生
　　皇六子奉恩镇国慤厚公高塞
　　庶妃纳喇氏生
　　皇七子奉恩辅国公品级常舒
　　庶妃伊尔根觉罗氏生
　　皇八子【未赐名】
　　敏惠恭和元妃科尔沁博尔济吉特氏生【早薨无封】皇十子奉恩辅国公韬塞
　　庶妃【氏无考】生
　　皇十一子和硕襄昭亲王博穆博果尔
　　懿静大贵妃阿鲁阿巴海博尔济吉特氏生
　　世祖章皇帝子八
　　皇三子是为
　　圣祖仁皇帝
　　孝康章皇后诞生【恭载　　帝号歴年门】
　　皇长子钮钮
　　庶妃巴氏生【早薨无封】
　　皇二子和硕裕宪亲王福全
　　宁慤妃栋鄂氏生
　　皇四子和硕荣亲王【未赐名】
　　孝献皇后生【早薨】
　　皇五子和硕恭亲王常宁
　　庶妃陈氏生
　　皇六子竒授
　　庶妃唐氏生【早薨无封】
　　皇七子和硕纯靖亲王隆禧
　　庶妃钮氏生
　　皇八子永干
　　庶妃穆克图氏生【早薨无封】
　　圣祖仁皇帝子三十五
　　皇四子是为
　　世宗宪皇帝
　　孝恭仁皇后诞生【恭载　　帝号歴年门】
　　皇长子固山贝子品级允禔
　　惠妃纳喇氏生
　　皇二子和硕理宻亲王允礽
　　孝诚仁皇后生
　　康熙十四年六月癸亥
　　谕礼部曰帝王绍基垂统长治久安必建立元储懋隆国本以绵宗社之祥慰臣民之望朕荷
　　天眷诞生嫡子已及二龄兹者钦承
　　太皇太后
　　皇太后慈命建储大典宜即举行今以嫡子允礽为皇太子尔部详察应行典礼选择吉期具奏十二月丙寅册立皇子允礽为
　　皇太子
　　四十七年九月丁丑
　　上召诸王大臣侍卫文武官员等
　　谕曰朕承
　　太祖
　　太宗
　　世祖业四十八年于兹兢兢业业轸恤臣工惠养百姓惟以治安天下为务今观允礽不法
　　祖徳不遵朕训似此之人岂可付以
　　祖宗业俟昭告
　　天地
　　宗庙将允礽废斥己丑
　　上召集诸王贝勒等副都统以上大臣九卿詹事科道官
　　员宣
　　谕废
　　皇太子允礽辛夘幽禁
　　咸安宫
　　四十八年三月辛巳复立
　　皇太子允礽行
　　册立礼
　　五十一年九月庚戍
　　谕诸皇子等曰皇太子允礽自复立以来狂疾未除大失人心
　　祖宗鸿业断不可托付此人朕已奏闻
　　皇太后着将允礽拘执看守朕明日再颁谕防示诸王大臣十月辛亥朔
　　御笔硃书谕诸王贝勒贝子大臣等曰前因允礽行事乖戾曽经禁锢继而念父子之恩从寛免宥想伊自应痛改前非昼夜警惕乃自释放之日乖戻之心即行显露数年以来朕久隠忍不即发露者因向有望其悛改之言耳今观其行事即毎日教训断非能改者况天下乃
　　太祖
　　太宗
　　世祖所创之业传至朕躬非朕所创立恃
　　先圣垂贻景福守成五十余载朝乾夕惕耗尽心血竭蹶从事尚不能详尽如此狂易成疾不得众心之人岂可付托乎故将允礽仍行废黜禁锢为此特谕
　　五十二年二月庚戍
　　谕领侍卫内大臣大学士九卿等赵申乔陈奏皇太子为国本应行册立朕自幼读书凡事留意纎悉无遗况建储大事朕岂忘怀但闗系重大有未可轻立者昔立允礽为皇太子时索额图懐私倡议凡皇太子服御诸物俱用黄色所定一切仪注几与朕相似骄纵之渐实由于此索额图诚本朝第一罪人也宋仁宗三十年未立太子我
　　太祖皇帝并未预立太子
　　太宗皇帝亦未预立太子汉唐以来太子幼冲尚保无事若太子年长其左右羣小结党营私鲜有能无事者人非圣人谁能无过安得有克尽子道如武王者今众皇子学问见识不后于人但年俱长成已经分封其所属人员未有不各庇防其主者即使立之能保将来无事乎且为君难为臣不易古来人君穷兵黩武者有之崇尚佛老者有之任用名法者有之朕御极五十余年朝乾夕惕上念
　　祖宗遗绪之重下念臣民仰望之殷乾纲独断柔逺能迩体恤臣庶毫无私心当吴三桂叛乱时已失八省势几危矣朕灼知满汉防古之心各加任用励精图治转危为安是以数十年来海宇宁靖今欲立皇太子必能以朕心为心者方可立之岂宜轻举即臣僚为国为民念兹在兹先忧后乐者实不易得太子之为国本朕岂不知立非其人闗系匪轻朕将允礽从幼教训迨后长成变为暴虐无所不为不知忠孝不识廉耻行事乖戾有不可言者推其故皆由疯狂成疾迷惑所致此疾有二十余载矣凡人醉后伤人醒时知悔伊似长醉不醒所为过恶身不自知伊之仪表及学问才技俱有可观今一至于此非疯疾而何自废而复立以来朕尤加意教训心血耗尽因伊狂疾终不痊愈故又行废黜孟子云父子之间不责善责善则离离则不祥莫大焉大学云人莫知其子之恶葢父之于子严不可寛亦不可诚为难事如朕方能处置得宜耳尔诸大臣俱各有子凡人幼时犹可教训及其长成一诱于党类便各有所为不复能拘制矣立皇太子事未可轻定特召集尔众大臣明示朕意赵申乔所奏折着发还
　　皇三子多罗诚隠郡王允祉
　　荣妃马佳氏生
　　皇五子和硕恒温亲王允祺
　　宜妃郭啰罗氏生
　　皇六子允祚
　　孝恭仁皇后生【早薨无封】
　　皇七子和硕淳度亲王允祐
　　成妃戴佳氏生
　　皇八子允禩【原封和硕防亲王】
　　良妃魏氏生
　　皇九子允禟【原封固山贝子】
　　宜妃郭啰罗氏生
　　【臣】等谨按
　　玉牒载允禩允禟于雍正四年因罪削爵除名黜去宗室
　　乾隆四十三年正月
　　特防复其原名收入
　　玉牒仰见我
　　皇上笃念
　　宗亲加惠本支至意今附识于此
　　皇十子固山贝子品级允防
