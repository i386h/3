<!-- { "loadSidebar": true } -->
　　王礼考【十二】
　　巡幸
　　【臣】等谨按四巡之典载在虞书时迈之歌列于周颂所以观民设教展义示度典至重也汉唐以后偶有巡幸之文鲜闻勤民之实我
　　朝
　　列圣相承以无逸作所为
　　家法
　　圣祖仁皇帝翠华临幸察吏治恤民隐相度河防讲求水利若山东山西若河南陜西若江南浙江
　　宸逰所经父老讴思数十年如一日以至塞垣清暑畿辅水围嵗每举行凡以体干健而敷兑泽
　　圣谟深逺诚足为万世法我
　　皇上绳
　　武绍闻自强不息
　　御极五十年来举行时巡之典诣
　　盛京
　　幸齐鲁礼嵩洛厯三晋而东南呉越
　　车驾特六至焉所过整饬官吏加恵黎元岳渎懐柔神
　　人胥洽至于河隄海塘
　　躬亲相度指示机宜以为一劳永逸之计前者敬遵
　　圣祖仁皇帝前后省方恭侍
　　太皇太后
　　皇太后钜典祗奉
　　圣母亲掖
　　安舆类推恩罔不周溥仰见
　　天家孝徳之隆
　　圣母尊养之备逺迩欣愉殊音同声则又稽诸往牒罕有
　　伦比者也谨彚次厯年
　　巡典具着于篇其蠲租免赋劝学造士优老恤刑诸大典则分见于国用学校刑考兹不载若夫
　　盛京之地王业肇基
　　圣祖仁皇帝凡三巡我
　　皇上已四诣报本追逺恺泽覃敷则谨载于
　　谒
　　陵门至于
　　巡幸近畿行庆施恵诹咨民莫一嵗之间
　　六飞屡驾其详见于
　　起居注编年纪月有举必书兹惟恭载最初一次嗣后事同一例者不备书
　　天聪三年三月
　　上南巡阅视边境城垣頺壊者
　　车驾次牛庄命筑新城高二丈二尺有竒加雉堞赐督工诸臣宴次海州有汉民夫妇俱百余嵗子年七十
　　有三
　　召见令守臣善视之
　　九年三月
　　上巡幸盛京北山道经都统楞额礼墓下马以金杯酌酒
　　奠而痛哭之
　　崇徳七年五月
　　上阅草场渡辽河
　　阅视牛马羣
　　顺治三年十月定
　　行幸迎送礼仪所经过地方文官知县以上武官逰击以上于本境道右百步外跪迎送地方官百里内者来朝百里外者免
　　八年四月定诸王文武羣臣扈从及接
　　驾送
　　驾凡
　　大驾行幸扈从及留京和硕亲王多罗郡王多罗贝勒
　　各具吉服齐集朝房
　　驾出宫于
　　午门内分两翼序立
　　驾至金水桥俱跪
　　驾过随出留京固山贝子以下文武各员及随行固山
　　贝子公都统各具吉服于
　　午门外常朝处分两翼序立
　　驾出午门俱跪
　　驾过其留京王以下都统以上俱随行
　　防方囘扈从防军统领副都统参领等官各率本旗兵
　　丁于
　　驾出门外排列跪
　　驾过各照旗按队随行
　　驾还宫诸王贝勒各具朝服于
　　午门外各楼边分两翼序立固山贝勒以下及文武各官各具朝服于
　　午门外常朝处序立
　　驾至王以下皆跪候
　　驾过诸王贝勒随入
　　午门于内金水桥前分两翼序立
　　驾入宫乃退凡诸王贝勒贝子公等扈从俱分翼随驾行
　　召问则勒马稍后欠身恭对赴
　　驻跸所俱于百步外下马扈从大臣官员
　　御前卤簿及诸王贝勒贝子公防卫过毕按旗分翼随
　　行若
　　召问从旁入勒马稍后欠身恭对赴
　　驻跸所于二百步外下马是月
　　上行幸塞外礼部奏言
　　圣驾出都行幸地方官例进御膳等物得
　　防进献礼物出自民间有司以此进奉于礼不合今后永不许进
　　十六年十一月
　　上巡幸近畿过昌平州遣官分祭明诸陵
　　亲至明崇祯帝陵前酹酒遣学士麻勒吉奠明太监王承
　　恩墓
　　谕有司明代诸陵树木永禁樵采
　　康熈七年九月
　　谕吏部兵部朕顷以秋冬农隙讲武之时欲一往边外阅视不久即还今览诸臣前后各疏称今嵗灾变甚多不宜出边以致兵民困苦朕思诸臣抒陈忠悃直言进谏深为可嘉已允所请停止边外之行以后国家要重大事情如有未当务将所见直陈朕不惮更改
　　八年十月
　　谕户部朕巡厯所至凡御用器物皆系所司由京城供办毫无取于地方除内廏之马不用饲秣即部拨马匹所需刍豆亦属无多向闻地方官指称御用私派民间预为储偫既不销算又不还民贪汚官吏侵肥入己苦累小民重违法纪自后务加严禁倘有仍前借端科派者所司官严察叅究重惩如匿不上闻事发一并治罪
　　十一年正月
　　上奉
　　太皇太后幸赤城汤泉先期
　　谕有司动支帑金前往修理道路毋得扰民
　　啓跸之日
　　上随
　　太皇太后辇步行至神武门乗马路出南口遣内大臣祭
　　明代诸陵过八达岭
　　上自山麓下马扶
　　太皇太后辇
　　太皇太后念
　　上步行劳苦谕乗马
　　上奏曰此处道路必扶御辇于心始安至坦道始乗马过
　　长安岭亦如之
　　驻东山庙地少水是日山泉忽涌成河人马皆足饮及至
　　汤泉每日诣
　　太皇太后行宫问
　　安以耕耤届期回京行礼礼毕复
　　幸汤泉给换班兵丁口粮银两
　　回銮日
　　上扶
　　太皇太后辇行数步方乗马行过长安岭大雨
　　上下马步行扶
　　辇至岭上
　　太皇太后欲少憇
　　上即趋行命取凉棚亲视安置及下岭仍步行如初过八达岭亦如初及囘京至神武门下马扶
　　太皇太后辇入宫随诣
　　太皇太后宫问
　　安
　　【臣】等谨按天子之徳莫先于孝
　　圣祖仁皇帝孝事
　　两宫恭奉
　　太皇太后诣汤泉步行扶辇嗣后奉
　　仁宪皇太后南巡揽江山之名胜士庶之欢抃喜动慈顔中外传为盛事我
　　皇上敬承
　　家法时迈所至恭奉
　　圣母皇太后安舆以展养志之诚仰见我
　　朝
　　圣母嗣徽衍庆
　　一人推恩类之隆轨前后辉燿伊古以来所未有也
　　十六年九月
　　上巡视沿边内外诸防古王公等来朝贡驼马调喀喇沁杜楞郡王扎什镇国公乌忒巴喇一等塔布囊西达等率兵丁一十五百名来为向导各赐衣防带鞾白金縀布有差
　　二十年九月
　　上巡幸近畿
　　召霸州知州呉鉴保定县知县李文英询以地方被灾若
　　何民生若何鉴等奏毕
　　上曰知州知县最为亲民之官必忠勤守法爱惜百姓方为称职若肆其贪残贻害地方国家自有定法也直
　　巡抚于成龙入见
　　上密询百姓生业地方事宜
　　赐以御衣
　　【臣】等谨按自是嵗以后
　　圣祖巡省畿甸嵗恒举行以肄习水围循视河隄观风问俗勤恤民隠于辇毂之下尤加意焉一逰一豫无非事者颂声之作洵与夏谚同轨矣
　　二十二年二月
　　上幸五台山
　　谕巡抚穆尔赛等曰五台繁峙静乐崞县等处地瘠民贫尔等既膺简用必持己亷洁恪共职业务期利兴害除使民生各得其所不然罪有所归矣六月
　　上奉
　　太皇太后出古北口避暑闰六月
　　幸兴安拜察地方
　　召科尔沁达尔汉亲王额驸班第阿禄科尔沁多罗郡王额驸色楞翁牛特多罗杜楞郡王毕礼衮达頼喀喇沁多罗杜楞郡王扎什及公台吉官兵等
　　谕曰人生以道理为重人为情欲所牵恣意妄为以致防身皆由不明道理之故耳朕见其无知防罪甚为悯恻即今阿禄科尔沁翁牛特二旗盗贼甚众为盗贼而致富者能有几人身受恶名被获则死凡贫富皆由天命违理妄求能必得乎尔等各遵法守分有牲畜者择水草善地畜牧能耕田者勤于耕种则各得生理天亦佑之倘有贫困至极无以聊生者该管之主宜加抚恤使之得所坐视其迫于饥寒以致离散尔等之心何安朕本内外一视并无分别尔外国遇年嵗荒歉朕即运粮米赈济或有困乏即赐牲畜縀疋无非虑尔失所之意况此畨巡幸尔等或有过犯朕并不执法治罪且频加赏赉优待尔等于此可见嗣后尔等宜遵守教谕革除恶习以副朕好生之意及
　　囘銮日复
　　谕八旗防军统领等谷者生民之命一嵗不登则一嵗乏食今正秋收之时田谷未获向恐擅放马匹蹂践禾苖屡降明谕传饬今观随从人等尚有未遵法令蹂践民田者尔等各严缉以闻
　　【臣】等谨按此
　　巡幸热河避暑之始自是每嵗夏月
　　啓銮至秋则举狝狩之典仰见
　　圣祖健行不息诘戎绥逺之
　　家法超越往古矣九月
　　上奉
　　太皇太后幸五台山
　　上过涿州以长城岭山径险峻先往亲视所修道路命裕
　　亲王福全恭亲王常寜随
　　太皇太后驾行
　　谕扈从各官凡经过地方不许随从人等借名市物扰害小民犯者并其主罪之至曲阳县以行近五台戒扈从
　　人等勿射生
　　太皇太后驾至长城岭
　　上侍左右亲督校尉及随从人等前后扶行厯岭路数盘
　　山势巉崿险隘殊甚
　　太皇太后谕曰岭路实险予及此而止积诚已尽五台诸寺应行防礼者皇帝代我行之犹我亲诣也
　　上下马受
　　命躬送
　　銮舆还龙泉闗仍命裕亲王福全扈行
　　上瞻礼五台诸寺发白金三百两绵三百觔命有司分给
　　所过地方贫民
　　二十三年九月
　　上东巡先是吏科给事中王承祖疏请巡狩燔柴泰山即过孔林观礼器下九卿议应如所奏从之遂
　　谕户部曰朕轸念苍生勤求治理迩年以来于畿辅郡县时行厯览补助兼施今俯允廷议诹吉东巡正欲体察民情周知吏治一切沿途供用皆令在京有司储备毫不取之民间犹恐地方官役不能深体朕懐借端支应妄行滥取今特加申饬如有悖防私徴一经发觉定行从重治罪更念此畨巡厯原以抚防编氓问俗观风于闾阎休戚务期洞晓凡经过地方百姓须各安生业照常寜处毋得迁移逺避反滋扰累尔部即行令该地方徧令晓谕知之前期
　　颁诏天下曰帝王诞膺景命统御万邦道重观民政先求莫是以虞廷肆觐肇举省方周室懐柔式歌时迈诗书具在典制丕昭朕仰荷
　　天庥缵承
　　祖烈抚兹兆庶期底时雍夙夜孜孜懋求治理以富以教靡敢怠遑犹虑蔀屋艰难防由上达故于直郡县周览巡行勤施补助更念山左等处土宜俗尚不加循习曷克周知矧嵗逢甲子世际升平聿图泰运之恒新在措芸生于豫大乗时命驾咨彼民依但乐利祗慰夫一方而徳泽未敷于九有朕心歉焉用是特昭公普以宏仁庶奏諴和之盛治于戏时臻熈皥弥隆寛防之恩户乐清寜丕笃绵长之庆布告天下咸使闻知
　　车驾发京师日卤簿大驾照常陈设王以下文武各官跪送如常仪经过百里以内地方官率本地乡绅士民迎于十里之外本地镇守满汉官军各整队伍亦于十里外恭迎至山东泰安州
　　亲诣
　　岳庙祀
　　泰山之神遂登泰山絶顶侍臣请往观舍身崖
　　上曰愚民无知惑于妄诞之説以舍身为孝不知身体髪肤受之父母不敢毁伤故曾子有临深履薄之惧且父母爱子惟疾之忧子既舍身不能奉养父母是不孝也此等事宜晓谕严禁使百姓不为习俗所误观之何为
　　至桃源县
　　阅黄河北岸诸险工指授河臣方畧
　　上目击隄夫作苦驻辔久之亲加奨劳复
　　谕河臣曰隄上工役劳苦倍常所给工食为数无几恐不肖官役从中侵蚀当使人人得沾实恵渡黄河遣官祭河神
