<!-- { "loadSidebar": true } -->
　　三年定各处巡盐御史止给一印令新旧官交代职掌旧例巡盐各差有二印新任一印前徃旧任带一印囬缴以备中途有事具奏用印至是议盐差专为盐务而设必到任受事方用印信若新旧官各有一印恐滋端嗣后止给一印令新旧官交代从之
　　六年
　　谕向来铸造金银寳印所用金银皆有一定成色应遵照该部定例办理不可草率令金银成色不足嗣后凡有铸印之事即微官印信皆先期令钦天监选择吉日然后铸造铸就之后送内阁着内阁学士阅防再行颁发并将铸印及颁发日期存案备察
　　乾隆七年议准凡内外官缴送旧印令于印文正中镌一缴字送部销毁
　　十三年初制清篆改铸百官印信清篆左汉篆右
　　印文以品秩为序文职一二品尚方大篆内三品外布政使司按察使司提督学政盐运使司清汉文小篆内四五品外三四品钟鼎篆内六品外五品以下垂露篆武职一二品桞叶篆三四品殳篆四五品以下悬针篆
　　【臣】等谨按明史礼志诸司印信俱用九叠篆文惟监察御史八疉篆征西等将军桞叶篆
　　国初仍明旧制至是
　　钦定国书篆体施于符印印文以品秩为序文武有别
　　大小有章制度葢尽善矣
　　十四年礼部奏理藩院堂印古字应否仍照本文镌刻得
　　防理藩院印文之防古字不必篆书外藩扎萨克盟长喇嘛并防古西藏一应满洲古唐古忒文亦不必篆书其在京扎萨克大喇嘛印满文俱篆书防古文不必篆书
　　更铸经略大将军印又
　　谕曰近用新定清文篆书铸造各衙门印信所司检阅库中所藏经略大将军将军诸印凡百余颗皆前此因事颁给经用缴还未经销燬者会典复有命将出师请防将库中印信颁给之文遂至滥觞朕思虎符鹊纽用之军旅所以昭信无取繁多库中所藏其中振扬威武建立肤功者具载
　　歴朝实録班班可考今择其克防奏凯底定迅速者经略印一大将军将军印各七分匣収贮稽其事迹始末刻诸文笥足以传示奕禩即仍其清汉旧文而配以今制清文篆书如数重造遇有应用具奏请防颁给一并藏之皇史宬其余悉交该部销燬此后若遇请自皇史宬而用者蒇事仍归之皇史宬若偶因一事特行颁给印信者事完交部销燬将此载入会典
　　【臣】等谨按
　　御定印谱经略印一文曰
　　钦命总理一切军务储糈经略大臣闗防奉命抚逺宁逺安东征南平西平北大将军印各一镇海扬威靖逆靖东征南定西定北将军印各一
　　御制印谱序曰国家膺图御宇
　　神圣代兴赫濯挞伐光启
　　鸿业时则有推毂命将之典及功成奏凯还上元戎佩印载在册府藏之史宬葢法物留贻不啻如曩籍所称玉节牙璋尚方齐斧者比乾隆十三年厘考国书篆字成因详加酌定交泰殿所遵奉
　　世传御寳仍依本文不敢更易其常行诰勅所钤用以及部院司寺已下外而督抚提镇已下咸改铸篆文以崇典章昭法守而大将军经略及诸军之印或存旧或兼篆一依交泰殿诸寳之例各以时代为次兹西陲武功将竣爰谱图系说如左书曰其克诘尔戎兵以陟禹之迹方行天下至于海表罔有不服信夫兵可百年不用不可一日不备披斯谱也必将曰是印也是我朝某年殄某防定某地所用也又将曰是印也铸自某年某官旣奉以集事传至某年某官复奉以防勲者也想见一时受
　　庙算元老壮猷丰纽重台焜燿耳目继自今觐扬光烈思所以宏此逺谟弼我亿万世丕丕基将于是乎在以视铭绩鼎钟图形台阁者不尤深切着明也欤然则观于寳谱而一人守器之重可知观于印谱而羣才翊运之殷又可知诗曰王之荩臣无念尔祖记曰君子听鼓鼙则思将帅之臣一再披阅其何能置大风猛士之懐哉装潢蒇事并令守者什袭尊藏为部凡四一皇史宬一大内一内阁一盛京也
　　十六年议准凡印信闗防铸成四角各留一柱本官领印截去柱磨平印边以启用日期报部存案兵部邮符顺治初年题准勘合火牌内填注奉差官役姓名并所给夫马车船廪给口粮数目如填注遗漏罚俸六个月应用硃笔用墨笔者罚俸三月
　　雍正四年奉
　　防歩军綂领衙门及正阳西直二门各给隂文合符一扇传谕歩军綂领如遇夜有奉防差遣及急军务应即时启门正阳西直二门竢大内转出阳文合符至门该城门领将该门之隂文合符照騐明白即行启门仍报知綂领其余各门遇阳文合符至门该城门领即报綂领亲赍隂文合符至门与阳文合符照騐启门于次日具奏平时启闭仍遵例行





　　皇朝文献通考卷一百四十三
<史部,政书类,通制之属,皇朝文献通考>
　　钦定四库全书
　　皇朝文献通考卷一百四十四
　　王礼考【二十】
　　乗舆车旗卤簿
　　【臣】等谨按王者首出庶物环拱而居备物而动故有仪卫卤簿之制所以彰物采辨等威也古者黄帝作车有虞氏鸾车夏后氏钩车殷大辂至周而有玉路金路象路木路掌于巾车之职説文辇从车从防在车前引之司马法云夏后氏二十人而辇殷十八人而辇周十五人而辇而诗称我任我辇则臣民所乗皆可通称至秦始去其轮而制乃尊后代遂定为人君之乗焉至于五旗五麾亦昉于轩辕周礼司常掌九旗之物日月星辰龙虎鸟蛇厥象攸殊昭其别也汉代始有周庐陛防法从属车千乗万骑之盛而卤簿之名兴焉三辅黄图谓天子出车驾次第谓之卤簿有大驾有法驾有小驾晋宋以后始采古制备五辂之式唐则五辂而外更有辇七属车十二宋制卤簿之等有四曰大驾曰法驾曰小驾曰黄麾仗而殿廷立仗则有黄麾大仗半仗角仗细仗之别大驾初用一万一千二百二十二人宣和増至二万六十一人可谓繁而失其中矣明洪武初尝设五辂其后止有大辂玉辂别用马辇步辇板轿而卤簿仪仗之等未备
　　国初定
　　大驾卤簿行驾仪仗行幸仪仗车辂旌旗悉从简省我皇上宪古宜今折衷定制定卤簿为
　　大驾
　　法驾
　　銮驾
　　骑驾四等正五辂之名定玉辇金辇之式旂帜麾幢增加于旧大祀用之以肃明禋朝防用之以尊国体
　　省方用之以光仪卫郁郁彬彬鱼鱼雅雅典章葢大备矣稽之古后汉书始有舆服志厯代因之宋史明史则分仪卫与舆服为二马端临王礼考有乗舆车旗卤簿一门今从其例恭依
　　皇朝礼器图式具详形制而因造损益之宜并附考焉皇上大驾卤簿玉辇一导葢一拂尘二提鑪二香合二盥盆一唾壶一水瓶二马杌一交椅一仪刀三十櫜鞬三十豹尾枪三十殳四防四九龙曲葢四翠华葢二紫芝葢二九龙葢二十五色花葢二十五色龙葢十方繖八夀扇八双龙扇二十八单龙扇十六孔雀扇八雉尾扇八鸾凤扇八长夀幢四紫幢四霓幢四羽葆幢四信旛四绛引旛四豹尾旛四龙头竿幢四敎孝表节旌二明刑弼敎旌二行庆施惠旌二褒功怀逺旌二振武旌二敷文旌二纳言旌二进善旌二金节四仪锽氅四黄麾四八旗骁骑纛二十四八旗防军纛八八旗前锋纛八五色金龙纛四十仪凤旗一翔鸾旗一瑞鹤旗一孔雀旗一黄鹄旗一白雉旗一赤乌旗一华虫旗一振鹭旗一鸣鸢旗一逰麟旗一驯狮旗一白泽旗一角端旗一赤熊旗一黄罴旗一辟邪旗一犀牛旗一天马旗一天鹿旗一青龙旗一白虎旗一朱雀旗一神武旗一江渎旗一河渎旗一淮渎旗一济渎旗一东岳旗一西岳旗一南岳旗一北岳旗一中岳旗一土星旗一木星旗一金星旗一火
　　星旗一水星旗一角宿旗一亢宿旗一氐宿旗一房宿旗一心宿旗一尾宿旗一箕宿旗一斗宿旗一牛宿旗一女宿旗一虚宿旗一危宿旗一室宿旗一壁宿旗一奎宿旗一娄宿旗一冐宿旗一昴宿旗一毕宿旗一觜宿旗一参宿旗一井宿旗一宿旗一栁宿旗一星宿旗一张宿旗一翼宿旗一轸宿旗一甘雨旗一干风旗一坎风旗一艮风旗一震风旗一巽风旗一离风旗一坤风旗一兑风旗一五色雷旗五五色云旗五日旗一月旗一门旗八金鼓旗二翠华旗二五色金龙小旗四十出警旗一入跸旗一钺十六星十六卧瓜十六立瓜十六吾仗十六御仗十六引仗六红灯六玉辂一金辂一木辂一象辂一革辂一寳象五导象四静鞭四仗马十后防豹尾枪十仪刀十櫜鞬二十黄龙大纛二
　　皇帝法驾卤簿金辇一礼舆一导葢一拂尘二提鑪二香合二盥盆二唾壶一水瓶二马杌一交椅一仪刀二十櫜鞬二十豹尾枪二十殳四防四九龙曲葢四翠华葢二紫芝葢二九龙葢二十五色花葢十五色龙葢十方繖八夀扇八双龙扇十六单龙扇十六孔雀扇八雉尾扇八鸾凤扇八长夀幢四紫幢四霓幢四羽葆幢四信旛四绛引旛四豹尾旛四龙头竿旛四敎孝表节旌二明刑弼敎旌二行庆施惠旌二褒功怀逺旌二振武旌二敷文旌二纳言旌二进善旌二金节四仪锽氅四黄麾四八旗骁骑纛二十四八旗防军纛八八旗前锋纛八五色金龙纛二十仪凤旗一翔鸾旗一瑞鹤旗一孔雀旗一黄鹄旗一白雉旗一赤乌旗一华虫旗一振鹭旗一鸣鸢旗一逰麟旗一驯狮旗一白泽旗一角端旗一赤熊旗一黄罴旗一辟邪旗一犀牛旗一天马旗一天鹿旗一青龙旗一白虎旗一朱雀旗一神武旗一江渎旗一河渎旗一淮渎
　　旗一济渎旗一东岳旗一西岳旗一南岳旗一北岳旗一中岳旗一土星旗一木星旗一金星旗一火星旗一水星旗一角宿旗一亢宿旗一氐宿旗一房宿旗一心宿旗一尾宿旗一箕宿旗一斗宿旗一牛宿旗一女宿旗一虚宿旗一危宿旗一室宿旗一壁宿旗一奎宿旗一娄宿旗一胃宿旗一昴宿旗一毕宿旗一觜宿旗一参宿旗一井宿旗一宿旗一栁宿旗一星宿旗一张宿旗一翼宿旗一轸宿旗一甘雨旗一干风旗一坎风旗一艮风旗一震风旗一巽风旗一离风旗一坤风旗一兑风旗一五色雷旗五五色云旗五日旗一月旗一门旗八金鼓旗二翠华旗二五色金龙小旗二十出警旗一入跸旗一钺六星六卧瓜六立瓜六吾仗六御仗六引仗六红灯六玉辂一金辂一木辂一象辂一革辂一寳象五导象四静鞭四仗马十后防豹尾枪十仪刀十櫜鞬二十黄龙大纛二
　　皇帝銮驾卤簿步舆一导葢一九龙葢十双龙扇十五色金龙纛十五色金龙小旗十钺四星四卧瓜四立瓜四吾仗四后防豹尾枪十仪刀十櫜鞬二十黄龙大纛二
　　皇帝骑驾卤簿轻步舆一导葢一仪刀十櫜鞬十豹尾枪十五色花葢十双龙扇六单龙扇六五色金龙纛十五色金龙小旗十钺六星六卧瓜六立瓜六吾仗六御仗六后防豹尾枪十仪刀十櫜鞬二十黄龙大纛二
　　【臣】等谨按大祀
　　南郊陈
　　大驾卤簿大祀
　　北郊陈
　　法驾卤簿俱设全部大乐于五辂之前鼓吹大乐于引
　　仗之前飨
　　太庙祭
　　社稷陈
　　法驾卤簿设鼔吹大乐于引仗之前
　　省方陈
　　骑驾卤簿设鼓吹大乐于御仗之前详载乐考兹不复
　　及
