<!-- { "loadSidebar": true } -->
　　算毎觔合银三厘较之额价毎觔増银一厘三毫零应照所奏行之收买渔盐既比正盐额价酌増若照正盐一例配引纳课则工本较重恐致壅滞难销亦应如所奏毎官盐一包令带销余盐五十觔即于正引内填载引程不必另设引目再据称毎锅一口应煎得盐四百觔即以三百觔为正盐给以额价一百觔为余盐给以加价或有多寡不等照此逓算通省各埸应按各场各地定价不必拘定四钱五分约计工本银四万两方能敷用应淮其在于雍正九年埸羡银内借动俟收有羡余归还原项并令将广西省如何行销酌搭之处再行查议具奏经广东督臣等合词疏称东省各埸増加价值收买生熟余盐价有髙下不同配运搭销亦异自广东广州府等各属毎包加价由一钱八分以至五钱一分不等其就场配埠塔销及配销西省毎包收价自三四钱以至九钱有零不等分晰注册报部至西省运销如南太思三府额销亷州埸熟盐共应加销余盐六千三百五十一包内除该三府加额一千九百五包外其余四千四百四十六包分拨于太平等府各土司及宁明归顺二州照数领销欝林等七属例配髙州场熟盐共应加销余盐四千一百五十九包内除该七属加销一千二百四十七包外其余二千九百一十二包再令岑溪容县北流三县领销其该府州共应带销余盐一万二千三百七十包该督等既称生引各埠逓年销盐不能画一未便派定埠地应令该督等按年稽查各埠行销数目通塞随时酌拨行运至各埠带销生熟余盐应令严饬各该埠照部定价值一体销售毋得髙价累民其分拨土司及改土为流地方照各府首邑定价配减四五六厘令各土司该管官运回发卖以便民食其盐包专责该管知府领运转发督销解价至各埠递年收买余盐除拨西省运销外所余盐觔分别搭销按年造册送部查核一据称西省各埠销此余盐毎包除归还东省盐本羡余并扣西省转运脚费卖盐工火又扣还埸价纳回东省埸羡银两并各土司减卖毎年约共羡余银三万余两此项羡余应归西省毎年于造报正引羡余外另案造册题报一西省领销余盐并收买白两栅余盐该督等既称毎年共需银二万三千两应于该省官运官销羡余银内暂行动支俟两年内将所得余盐羡余归还原项再于余盐羡余银内提出二万三千两永为买运余盐之用至雷州府属海康等三埸所收盐包既仅足供本埠额引之用三埸余盐毋庸议收从之
　　又定留各埸灶腌切及贫难挑负售买盐觔户部议准江南总督赵恩疏言淮南淮北之通州泰州兴化盐城阜宁如臯等州县滨
　　以捕鱼为业食盐之外又有腌切一项应按户口及腌切多寡就近埸灶余盐酌留渔汛之期于海闗填定盐数照票赴埸买盐彚册报查至各州县酌留食盐应令各州县于城市乡村查造贫难小民花名年貌置造循环号筹循去环来轮流倒换其盐无许过四十觔之数或有假托贫难肩挑运送窝囤合成大伙私盐者仍照律并数究拟从之
　　议准髙宝等处口岸食盐两江总督赵宏恩等议前督尹继善条奏髙宝仪徴等处同淮北纲盐口岸共増食引二万道纲引二万道配运余盐所有髙邮州宝应县泰兴县共请颁发食引一万道收买余盐配运试行一纲告竣如有不足另请续颁倘销售不前即将余引缴销俟行三纲再作准数定额其捆运事宜悉依江甘食盐成例从之又添淮南仪所监掣官吏部覆准两江总督赵宏恩等疏言仪所乃淮南纲食引盐掣盐重地即盐政不奉别差亦难逐日身亲其事批验大使防员非可代办是以厯委府佐干员在仪徴监掣究属借用应于仪所添设专理监掣一员以重职守嗣后于通省府佐内遴选谙练之员题补并请铸给淮南仪所监掣闗防报可
　　十三年议准直省盐法四条两淮盐政髙斌疏言一浙闽川粤及长芦商人于淮盐接界广开盐店多积盐觔结枭兴贩私枭借官店为囤户盐店以枭棍作生涯应行令各督抚实力查拿究治一湖广界连川粤设有总巡商人究非职官可比宜各选□干府佐一员督率巡查一审盐案无许避重就轻一江广水程与引目无异请归抚臣就近查核完欠分数檄行驿盐道勒限严追下部议行又
　　敕谕两淮盐课乙夘纲正额分年带销奉
　　谕防淮南盐政课额甲于天下两江三楚延袤七八千里皆仰给于淮盐课源用以饶裕近闻湖北旱禾收成稍歉盐未畅销楚地素为鱼米之乡湖鱼旺产亦号丰收商得资其腌切借以完课今年汉水涨发鱼市稀少又湖南因经理贵州苗疆军务未暇转运以致汉口盐壅未销积至七八百万包是乙夘纲正额未能当年报销而明年乾隆元年丙辰纲又应接年起运两年并纳商力维艰朕心深为轸念用是详为区画筹度变通将乙夘未完正额提出分年带徴自乾隆元年丙辰纲起按年接运则商力既纾完纳自无迟悮从此年清年额可永无递压之虞
　　又蠲免两淮埸灶应徴折价钱粮奉
　　谕防朕即位之初加恩海内民人已降防将雍正十二年以前民欠钱粮悉行蠲免俾闾阎无催科之扰因查两淮盐埸灶户应徴折价钱粮亦有未完之项当与民人一体加恩者着该部即速传谕总督赵宏恩盐政髙斌将雍正十二年以前旧欠若干一一查明照地丁钱粮例奏闻蠲免俾灶户均霑实恵毋许胥吏作中饱












　　皇朝文献通考卷二十八
　　钦定四库全书
　　皇朝文献通考卷二十九
　　征考【四】
　　盐
　　乾隆元年正月弛穷民贩盐四十觔以下之禁停止商人私雇盐捕及巡船汛兵以除扰累奉
　　谕防私盐之禁以大伙私枭每为盗贼逋薮务宜严加缉究然恐其展转株连故律载私盐事发止理人盐并获其余获人不获盐获盐不获人者概勿追坐至于失业穷黎肩挑背负易米度日不上四十觔者本不在查禁之内乃近见地方官办理私盐案件每不问人盐曽否并获亦不问贩盐觔数多寡一经指挐輙根追严究干累多人至于官捕业已繁多而商人又添私雇盐捕巡盐船只凡遇奸商大枭公然受贿纵放而穷民担负无防輙私拘执或乡民市买食盐一二十觔者并以售私挐获此直省皆然而江浙尤甚朕心深为悯恻着直省督抚严饬各府州县文武官弁督率差捕实挐奸商大枭勿令疎纵其有愚民私贩四十觔以上被获者照例速结不得拖累平人至贫穷老少男妇挑负四十觔以下者概不许禁捕所有商人私雇盐捕及巡盐船只帮捕汛兵俱严查停止毋得滋扰地方
　　又改浙江巡抚为总督管理两浙盐政浙江布政使张若震奏称藩司之职经管通省钱粮难以兼管盐务奉
　　谕防大学士嵇曽筠现为浙江巡抚着改为总督兼管两浙盐政浙省海濵之地向来盐价每觔不过数文今加一倍且有不止一倍者小民甚为不便嵇曽筠可悉心调剂使之平减俾商民均受其益
　　又裁汰滇省盐课盈余以平盐价奉
　　谕防朕闻滇省盐价昻贵每百觔自二两四五钱起竟有卖至四两以上者边地百姓物力艰难僻壤夷民更为穷苦每盐价太贵有终年茹淡之事朕心深为轸念查该省盐课除正项外有増添盈余以备地方公事之用朕思盈余之名原系出于民力充裕之后若民食不充自无仍取盈余之理着总督尹继善悉心妥办将盈余一项即行裁汰令盐价平减纵使昻贵亦只可在三两以下若裁去盈余之后公用有不敷处另行酌议请防
　　减广西盐觔价值先是广西盐引因商人无力承办于雍正元年经督臣孔毓珣题请官运官销借动库银将盐本赴广东纳价配盐分给各州县照部定价值发卖行之二年已有盈余遂将通省盐价照部定之数每觔减价二厘百姓称便雍正五年又经孔毓珣奏称粤西盐觔自官运官销以来已无盐缺价贵之虞应请照原定部价一体销售不必裁减二厘经部议准至是奉
　　谕防食盐乃小民日用之需部价既多二厘则民间所费必不止于二厘广西地瘠民贫道路遥逺应令盐价平减以惠闾阎自乾隆元年为始着照雍正元年原题每觔减去二厘销售该督抚可严饬各州县不许加増分毫务使小民均沾实惠
　　暂停浙江盐政领发余引大学士浙江总督管理盐政嵇曽筠奏查两浙正引每年共七十万一千六百九十八道雍正七年间前督臣李卫预请余引额目十万道经部议准盐多増配盐少续销赢缩随时原不拘定成数嗣后则步趋前例必欲取盈逓年増至二三十万引不等查上年冬掣不敷正额今届夏掣竭力赶煎只可照正引捆运暂停请领余引从之
　　又议准浙江盐务四条大学士浙江总督嵇曽筠条奏浙江盐政四条一商捕难裁请尽改为官役报明地方官造入夘簿以便约束一水路巨枭积贩原借兵役驾舟巡缉请将要隘口令有司防同营汛逐一确查编号造册以备巡缉之用一巨商领运盐觔自应一引一盐若飞渡灌包夹帯引盐相离殊非盐法定制应饬巡船弁兵一体查挐究处一巡缉私盐应以功过之大小定赏罚之次第嗣后巡盐兵捕能挐获私盐船只应分别赏给有差部议应如所请从之
　　定渔户领盐例两江总督赵宏恩奏覆酌筹盐务事宜经部行查各欵逐一分晰咨部查渔户领票赴买之盐除淮分司所属塲分厯来并无海闗照票亦无完课之处至通泰二分司所属各塲每逢鱼汛之期沿海居民雇备船只先赴海闗投纳船税请领照票本闗騐明该船梁头尺寸九尺以上为大船八尺以上为中船七尺以上为小船票内填定舵工船户姓名并大中小尺寸渔户执票赴塲塲司騐票大船给盐三千觔中船给盐二千觔小船给盐一千觔渔户买盐出洋采捕汛毕归港报明塲司查騐该船得鱼若干如鱼少盐多即令将余盐归垣售商如鱼多盐少渔户即投腌切牙行照鱼数买盐复腌仍照鱼数于狼镇投纳饷税然后装赴江南货卖此外并无完纳别项课银再报税用盐俱以鱼数之多寡为凭此等船只承潮云集赴塲则多报渔数希图混冐盐觔赴闗则少报鱼数希图脱漏税课闗塲官役势难盘查实数每多受其欺防应饬令各塲员每年汛毕渔船进港该船报明捕得渔数一面查核用银之多寡一面将各船鱼数咨呈狼镇收税衙门如渔户投税少报鱼数听收税衙门查究则渔船不敢揑报冐盐亦不敢减数漏税应饬行为例下部议行又定浙省増觔改引例奉
　　谕防浙江濵海地皆斥卤向来盐价甚贱居民称便十余年来盐价増长近则加至二三倍不等朕再四图维并留心谘访盐价之贵固在于塲盐少产亦由于商本艰难惟有使商人盐觔充裕则盐价自然平减今酌定増觔改引之法将杭嘉湖三所引盐循照两淮旧额每引加増盐五十觔连包索共重三百三十五觔至松江一所原属濵海产盐之区向因额设季引九万余道分别上中下三则徴收正课公费银五万四千余两遂使近塲州县多有盐贵之苦今循照沿海温台等处之例改行票引九万余道每引给盐四百觔令商人设店住卖如此増觔改引则商本寛裕转输便易庶可复还数十年前之原价以便民用又以运河挑浅预运盐觔酌寛商人纳课限期奉
