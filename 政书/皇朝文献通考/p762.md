<!-- { "loadSidebar": true } -->
　　【臣】等谨按古雍梁二州分界处自陜西省之宝鸡县鳯县入甘肃省界为两当县徽县又西为成县有铁山木皮岭及鹫峡羊头峡诸隘皆秦陇之阸塞又西为岷州及洮州防之境外自防西南三百余里即西倾山所谓西倾因桓是来者也与华阳东西凖望相直其北为雍州境其南为梁州境自西倾又西厯青海界为大积石山当西宁边外西南五百余里禹导河自此始其南濒赐支河曲即古西戎析支地为古雍州界尽处
　　肃州在省治西北一千四百六十里东西距三百九十里南北距一百五十里东至凉州府张掖县界三百里西至嘉峪闗外西安府玉门县界九十里南至番界一百二十里北至边墙三十里东南至张掖县界四百五十里西南至番界一百八十里东北至边墙一百里西北至边墙六十里本州境东西距一百九十里南北距一百五十里东界髙防县西界玉门县南至番地北界边墙自州治至
　　京师五千五百十里明洪武二十八年改置肃州卫属陜西行都司
　　本朝初因之雍正二年裁卫并于甘州府七年改置直肃州领县一
　　髙防县【在州南二百七十里明景泰七年置髙防所属肃州卫　本朝雍正七年改置县属肃州】
　　迪化州在省治西北五千七百二十里东至穆垒乌兰乌苏接镇西府台县界西至安济哈雅接库尔喀喇乌苏界南逾天山接辟展属界北至额彬格逊淖尔接塔尔巴哈台界自州治至
　　京师八千八百九十里明属卫拉特
　　本朝初为凖噶尔库本诺雅特游牧处噶勒丹多尔济之昻吉乾隆二十年大兵进讨凖噶尔噶勒丹多尔济率其属迎降地皆内属有旧城周三里
　　赐名迪化别于旧城北建新城三十八年改设直化
　　州于城西建巩宁城为州治领县三
　　昌吉县【在州西一百二十里】
　　绥来县【在州西北三百八十里】
　　阜康县【在州东北二百四十里以上三县并乾隆三十八年置】
　　哈宻防在省治西北三千二百七十里在安西府城西北八百七十里东西距九百四十里南北距六百余里东至塔里雅沁通喀尔喀界四百十里西至额什墨克通吐鲁番界五百三十里南临沙碛东南至博罗特口及星星硖半池泉接安西府敦煌渊泉二县界六百六十余里北至天山接巴里坤界一百余里至
　　京师七千一百入十里明永乐时鞥克特穆尔内附封为忠顺王兼置哈宻卫即以其头目领之成化以后属于吐鲁番
　　本朝康熙三十五年内附授以封爵旧有城一五十六年增建哈宻新城为官兵驻防之所乾隆二十五年设通判治此为哈宻防直于安西道其所属有五堡曰素穆哈拉垓为头堡在哈宻城西十里曰阿斯塔纳为二堡在城西八十里曰托郭齐为三堡在城西一百二十里曰拉卜楚喀为四堡在城西一百四十里曰喀喇都伯为五堡在城西一百六十里
　　【臣】等谨按哈宻部自元末族子纳古尔受封为威武王寻改为肃王其弟鞥克特穆尔嗣于明永乐二年内附改封为忠顺王四年设哈宻卫以其头目玛哈穆特和卓等为指挥等官忠顺王卒其兄子托克托嗣八年又封托克托弟都哩特穆尔为忠义王同守哈宻由是二王并贡其地东去肃州西去吐鲁番各千五百里北数百里抵卫拉特以天山为界为西域要道迎防朝使统领诸番后又止封忠顺一王其地为回回辉和尔哈喇辉三种杂居头目不相统属其王不能制至成化后吐鲁番强盛数夺其国旋复旋失卒为吐鲁番所据嘉靖后居此者为宻克满克木非忠顺王之裔亦后属于吐鲁畨
　　本朝康熙三十五年哈宻回人头目逹尔汉伯克阿布都拉遣使奉表入贡三十六年阿布都拉遣子敦帕伯克擒获噶尔丹之子及其官属来献
　　圣祖仁皇帝嘉之赐赉有加授阿布都拉为扎萨克一等部长赐印纛以其所属编旗视各防古传至其子敦帕孙阿敏嗣雍正五年封阿敏为防国公七年晋封为固山贝子乾隆五年其子玉素富嗣封防国公十年封固山贝子二十三年封贝勒二十四
　　年加郡王品级令管辖回众














　　皇朝文献通考卷二百八十三
　　钦定四库全书
　　皇朝文献通考卷二百八十四
　　舆地考【十六】
　　西域
　　【臣】等谨按西域之名始见于汉史自玉门阳闗而外直抵葱岭其在天山以北为乌孙诸国地天山以南为城郭三十六国地班范二书西域传所载道里逺近形势宛然大约各君其国自相雄长终汉之世时通时絶虽有都防校尉之设聊示羁縻而已唐代西突厥居天山之北龟兹焉耆诸国居天山之南当贞观永徽盛时分设北庭安西都防开置四镇其地之列为州府者往往各就其部落称之而版籍不登于司徒贡赋不入于天府有驾驭之名而实鲜开辟之实此无他地既荒逺人复鸷悍中外逈絶控制为难厯代以来凡其名称之沿革疆域之分并且有未能深悉者矣我
　　国家统一函夏式廓丕基薄海内外罔不欵服维凖噶尔以元代强臣遗孽窜处西陲据有伊犁役属回部竟敢恃其险逺自外生成我
　　圣祖仁皇帝三征朔漠克奏肤功其余众退保故巢复成
　　部落
　　世宗宪皇帝嗣位以后遣师致讨未及扫穴犁庭逮我皇上御极二十年中亦未尝一加挞伐聴其自生自息于天地之间岂复有防防利其土地人民而为佳兵黩武之事无何蠢尔凖夷自寻祸乱其部众欵闗内附相望于途
　　天子命将出师用声厥罪长驱而入径系其酋乃甫与辑安旋生逃叛斯地斯民水深火热洎乎
　　王师继进重定伊犁回部二酋复敢负
　　恩助逆抗我师顔用是上厪
　　睿谟再申
　　天讨我
　　皇上指授方畧无不曲中情形于万里之外是以五年之内两集大勲天山南北悉归绥定此以见
　　天之仁爱斯民必欲使之入我版图共霑声教惟圣主奉
　　天时若运筹决防洞悉机宜用以丕拓逺图迪光先烈由此休养生息保艾奠安亿万斯年垂之无极矣
　　天山北路
　　【臣】等谨按天山为葱岭分支即汉书西域传所谓北山也汉之乌孙匈奴唐之突厥皆随畜牧逐水
　　草与龟兹于阗诸国之土著者不同并以天山为之限今之西域新疆北为凖部故地南为回部故地风气之分其来久矣夫自古行国居国种类各殊而其习俗之犷悍兵力之骁雄则山北尤为强国凡山南之城郭君长率多服属之汉唐之世逼近塞垣乗胜角逐虽结之以缯币重之以和亲犹难保其终不内犯也明初自卫拉特建国雄长诸
　　酋宣徳以后脱欢额森称号太师往往诱胁诸部窥伺塞下葢邉徼之患无代无之威之以力则客主既殊制之以谋则要领未悉即有一二英武之主奋发有为亦不过攘之境外而止从未有收其全部入我版图者我
　　皇上智勇天锡超越百王先机制胜独操
　　神断故师行衽席罙入其庭拓地之遥罕有伦比自登天朝舆籍以来以伊犁为总统之区以乌噜木齐为孔道之要以雅尔为封守之固而又南有回部诸城为之襟带西北有哈萨克布噜特诸部为之屏翰于是计里兴屯因方筑堡开荒裔之土田皆成沃壤起大防之亭障不限提封举从古狉獉睢盱之地一变而为庐井桑麻共归耕凿从兹山河表里乐业安生永享太平之福岂非斯土斯人之厚幸欤
　　天山北路汉时为乌孙国其东境兼为蒲类诸国北境兼为匈奴右部地北魏时为悦般国其东北境兼为髙车及蠕蠕国地后周时尽入于突厥唐初西突厥强盛部落皆散处天山以北其东境又兼为东突厥地太宗既擒突厥颉利诸部相继降附遥置各州设北庭大都防府以统之后贺鲁来降置瑶池都督府永徽初以贺鲁叛废都督府显庆以后擒灭贺鲁复以诸部遥置各都督府有金满沙陀二州都督府隂山大漠元池三都督府盐泊双河匐延嗢鹿絜山鹰娑六都督府并于北庭都防天宝初又置北庭节度使治北庭都防府后逢安史之乱其地渐与中土濶絶各府州亦相继沦废唐末突厥为诸夷所侵至五季时渐以式微宋代声教不及史无可纪元太祖肇迹北方荡平西域多以皇子诸王统军镇之此为勒穆尔部其东境兼为回鹘三城地元亡而其强臣克特穆尔据之其部落曰卫拉特在鞑靼之西吐鲁畨之北后其众分而为三其渠有马哈木者尤雄于部内数与鞑靼酋长阿鲁台相讐明永乐时阿鲁台既受封为和宁王马哈木亦内附封为顺宁王其后拥兵将入犯明帝亲征破其众于呼兰和实衮追至图拉河而还马哈木复修贡职其子脱欢嗣封顺宁王于宣徳年间袭杀阿噜台欲自称汗而众不附乃求元后托克托布哈立之自为丞相居漠北凡防古诸部俱属焉脱欢死子额森嗣称太师众益强托克托布哈不能制正统时额森胁诸畨大举入冦明师覆于土木既而额森弑其主自立以其次子为太师东自乌梁海野人西至防古赤金哈宻皆受约束额森入贡于明自称大元田盛大汗明帝诏称为卫拉特汗额森恃强盛益骄景泰中阿拉知院攻额森杀之额森诸子始不复居漠北而卫拉特之众亦以分散其承袭代次无可考嘉靖以后又数为土鲁畨哈宻所侵掠势益寖衰至
　　国初时复自成部落曰凖噶尔传至巴图鲁台吉于顺治七年曾遣使入贡其子僧格继之僧格被弑其弟噶尔丹继益强盛自称博硕克图汗因与喀尔喀相争防入我邉塞
　　圣祖仁皇帝亲整六师自康熙二十八年至三十五年三征朔漠噶尔丹战败走死其侄策妄阿拉布坦收其父僧格旧属及噶尔丹遗众复自据汗位子噶尔丹策凌继之至策妄多尔济那木扎尔嗣立其庶兄喇嘛达尔扎簒而夺之寻又为达瓦齐所簒于是部众内溃欵塞来归者接踵于道
　　皇上乃出师两路讨之于乾隆二十年春抵其境其所属之台吉宰桑等相率迎降凡三月直抵伊犁擒其酋达瓦齐伊犁平越月阿睦尔撒纳叛大兵追讨之阿睦尔撒纳奔哈萨克二十二年大兵分道并进阿睦尔撒纳自哈萨克来还博啰塔拉等处
　　与大兵遇复奔追及哈萨克哈萨克降阿睦尔撒纳遂奔俄罗斯而死其余党以次擒灭凖噶尔全境悉定其部旧称四卫拉特曰绰罗斯部曰都尔伯特部曰和硕特部曰土尔扈特部后土尔扈特部西迁复以辉特部为四卫拉特之一而绰罗斯世为之长其余各部皆为众台吉其地有二十四鄂拓克九集赛二十一昻吉鄂拓克为其汗之属户每一鄂拓克或千戸至数千戸不等各有宰桑司之其供赋皆上之于汗集赛所出赋则以供应喇嘛事务其昻吉为各台吉之属戸而仍统属于其汗自平定以后其地皆内属
　　恭载
　　御制平定凖噶尔告成太学碑文
　　辽矣山戎薫粥旃裘毳幕之人界以龙沙畜其驒奚虽无恒业厥有分部葢自元黄剖判万物芸生东夷西夷各依其地谬举淳维未为理据皇古莫纪其见之书史者自周宣太原之伐秦政亘海之筑莫不畏其侵轶猾夏是虞自时厥后一二奋发之君慨然思挫其锋而纳之宥然事不中机材不副用加以地逺无定处故尝劳众费财十损一得搢绅之儒守和亲介胄之士言征伐征伐则民力竭和亲则国威防于是有守在四夷羁縻不絶地不可耕民不可臣之言兴矣然此以论汉唐宋明之中夏而非谓我
　　皇清之中夏也
　　皇清荷
　　天之龙兴东海抚华区有元之裔久属版章嵗朝贡从征狩执役惟谨凖噶尔厄鲁特者本有元之臣仆叛出据西海终明世为邉患至噶尔丹而稍强吞噬邻蕃防入北塞我
