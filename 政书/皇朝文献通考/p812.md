<!-- { "loadSidebar": true } -->
　　东布噜特回部别种也在天山北凖噶尔部西南近葱岭东北距伊犂千四百里其部有五共户二千有竒曰萨雅克鄂拓克者圗鲁齐拜主之曰萨拉巴噶什鄂拓克者车里克齐主之两头目不相统别推一年长者名玛木克呼里兼辖之曰霍索楚鄂拓克者迈他克主之曰啓台鄂拓克者喀喇博托主之两鄂拓克析居塔拉斯地距萨雅克萨拉巴噶什鄂拓克六日程曰萨娄鄂拓克者阿克拜主之其酋长戴氊帽如僧家毘卢顶甚锐卷末为檐衣锦衣长领曲袷至腰际束红丝縧履红革鞮头目之妇辫髪双垂耳贯珠环或一或二或三无定数衣冠履畧同男子其民人冠无皮饰衣褐布带革鞮其国旧防牧处在特穆尔圗淖尔左右后为凖噶尔所侵始西迁寓居安集延乾隆二十年凖噶尔部平得复故地二十三年六月将军兆惠等追捕逆贼哈萨克沙喇兵临布噜特界获其头目圗鲁齐鄂库遣侍卫乌尔金托伦泰往抚抵其游牧珠穆翰地恭奉
　　谕防宣读毕萨雅克萨拉巴噶什两鄂拓克人众俱以
　　手加额曰我部乆思投诚
　　大皇帝为凖噶尔间阻不能自通今得为
　　天朝臣仆实望外之幸言讫环向叩首欢声振地时塔拉斯头目迈他克子额什博罗适在其地亦愿率所部来降托伦泰与俱往行六日至其地抚定霍索楚启台两鄂拓克人众玛木克呼里年九十余形体肥平时趺坐腹垂至地不能逺行乃遣车里克齐圗鲁齐拜尼沙三人献牛羊百头谒军门兆惠等与之筵宴令观军营武艺咸惊诧曰
　　天朝弓矢之利向固闻之至于有发必中层甲洞穿马上三鎗连发五箭左右连射离马及地腾跃而起此种竒特实罕闻见彼凖噶尔残虐不道固宜破灭哈萨克素称富强望风款附何有于我等区区小部落乎相与骇叹不置同时迈他克遣弟舒库尔喀喇博托遣侄哈毕齐来营投诚七月防赞大臣富徳复遣侍卫伊达木扎布至萨娄鄂拓克阿克拜闻
　　恩防招抚亦深感恱偕其侄车里黒叶里黒所辖共五千户及爱达尔伯克分领之百余户来归于是东布噜特全部皆内附寻遣使臣朝
　　京师
　　诏扈木兰行围
　　赐宴万树园观灯火二十五年正月布噜特阿集必依
　　遣使西拉噶斯来
　　召见于勤政殿
　　赐宴六月又遣使臣来贡二十六年部长额穆尔且以其所宝之玉匕首来献自是遵奉正朔每来朝贡焉【臣】等谨按汉书西域传乌孙南与城郭诸国相接所谓城郭诸国者指天山以南葱岭以东之三十六国而言东自车师西迄疏勒其北境皆与乌孙接特乌孙在山北诸国在山南耳今回部喀什噶尔城为古疏勒地逾山而北即今东布噜特之萨雅克萨拉巴噶什诸部落是东布噜特之在汉当属乌孙西境地矣汉书又称乌孙本塞地大月氐西破走塞王塞王南越县度大月氐居其地后乌孙昆莫破大月氐大月氐西臣大夏而乌孙昆莫居之故乌孙民有塞种大月氐种是月氐未为乌孙所破时实居塞王故地在葱领之北也塞王南越县度之后地属月氐月氐西臣大夏之后地属乌孙今东布噜特诸部正当葱岭之北是即昆莫当日西居月氐之地为乌孙西鄙无疑汉书又称乌孙不田作种树随畜逐水草与匈奴同俗今东布噜特诸部无城郭逐水草与迤东之凖噶尔同俗是亦乌孙之旧俗也夫
　　西布噜特
　　西布噜特与东布噜特相接在回部喀什噶尔城西北三百里道由鄂什逾葱岭而至其部落凡十有五防著者四曰额徳格纳鄂拓克曰防科尔多尔鄂拓克头目阿济毕兼辖之户七百有竒曰齐里克鄂拓克头目由玛特户二百有竒曰巴斯子鄂拓克头目噶尔住户千三百有竒部落虽分而驻牧同地东南扼葱岭西迄布哈尔诸部落共二十余万人逐水草事游牧其风俗衣冠畧与东布噜特同旧为休循捐毒地其国素仰
　　天朝徳化乆思内附以兵阻未得通乾隆二十四年将军兆惠既定山南回部追捕余孽道经其地遮道吁请内附乃遣二等侍卫达克塔纳等往抚阿济毕奉将军书曰额徳格纳布噜特部小臣阿济毕恭祝
　　大皇帝万万夀恭呈如天普覆广大无外如受养生素赉满佛之鸿仁如古伊斯干达里之神威如鲁斯坦天下无敌之大勇富有四海
　　乾隆大皇帝钦命将军之前今将军自喀什噶尔传谕我部颁给印文谨已奉到不胜踊跃适慰心想当率诸都自布哈尔迤东二十万人众皆作臣仆兆恵嘉其诚表于
　　朝
　　诏受之十五部落皆内附诸头目以未出痘不敢入中
　　国乃遣由玛特之兄呼达里朝
　　京师
　　诏与观大阅
　　赐宴观灯火二十五年八月遣侍卫索诺穆防凌等往赐之
　　敕至额徳格纳齐里克部其头目阿济毕等咸懽跃逾望郊迎祗受尽礼二十七年十二月遣使来朝先是二十三年九月初三日布噜特使臣车里克齐等来朝初六日布噜特使臣舍勒伯克来朝初八日布噜特使臣舒库尔来朝俱
　　赐宴加赉又初七日将军富徳奏右部哈萨克及塔什
　　干城回人遣子弟入
　　觐
　　上以西域诸番部降附来朝自乙亥丁丑戊寅三年皆适防于布呼圗口地灵佳兆若有神异
　　赐名曰伊绵峪云
　　【臣】等谨按汉书捐毒国至疏勒南与葱岭属西上葱岭则休循也西北至大宛北与乌孙接据此则休循之东为捐毒捐毒南为疏勒捐毒北为乌孙乌孙据有月氐之地月氐之先本塞王地以一方形势考之北则乌孙南则捐毒捐毒以西则休循大宛则当休循捐毒之西北而东又与乌孙据有月氐之地相接今之东布噜特既为古乌孙则今之西布噜特其为休循捐毒二国地无疑又休循捐毒皆在葱岭外二国相属附葱岭而居今喀什噶尔西鄂什一带统属葱岭休循捐毒当在其西北麓班史所谓西上葱岭者由鄂什口西出葱岭也今西布噜特之科尔多尔诸部落道由鄂什出葱岭则诸部正当其麓益信其为休循捐毒故地矣
　　安集延【玛尔噶朗霍罕纳木干附】
　　安集延东与东布噜特部南与西布噜特部接东南至回部喀什噶尔城五百里其西北为纳木干西为玛尔噶朗又西为霍罕四城俱当平陆南控葱岭北濵河名那林郭勒从东布噜特境西行过安集延城北又西过玛尔噶朗城北又西过纳木干城北又西过霍罕城南南北山泉支流会合襟带诸城之间土膏沃衍气和煦人民殷庶畜牧饶富其人亦布噜特种奉回教习帕尔西语其头目冠髙顶皮帽其顶尖衣锦衣束红巾穿红革履其妇辫髪双垂不束帛不缀珠衣镶边锦衣及翠衣履与头目同民人戴白氊毛皮为边衣黄褐以金丝缘袖穿革鞮其地则皆古之大宛国也安集延纳木干玛尔噶朗霍罕等地诸城皆有伯克而霍罕城伯克额尔徳尼为之长众咸聴命乾隆二十四年将军兆恵追捕霍集占遣侍卫达克塔纳等抚定布噜特诸部至其地额尔徳尼伯克遣都官伯克迎至城内日馈特羊果酒米及氊毺马匹诸物备极诚敬使旋遣头目托克托玛哈黙特等谒军门上额尔徳尼所奉表并上将军书曰额尔徳尼伯克等请
　　大皇帝钦差统兵至威至勇如达赉扎木西特之将军等
　　安仰赖
　　上天之徳
　　大皇帝洪福吾等羣生亦获安业闻将军至叶尔羌喀什噶尔后布噜特哈萨克等众部落俱传檄安定而我部檄书未至日夜以兾幸侍卫赍将军书来我等得为
　　大皇帝臣仆永受康宁不胜感恱于是安集延等四城
　　咸内附遣托克托玛哈黙特等朝
　　京师贡马
　　赐宴瀛台二十五年正月安集延额尔徳尼伯克遣使臣托克塔玛特入贡宴赉有加与观灯火八月遣侍卫索诺穆防凌等赍
　　勅往
　　谕额尔徳尼伯克率属郊迎只受成礼二十六年使臣
　　巴巴什克入
　　觐二十七年十二月额尔徳尼伯克遣使来朝二十九年七月奉
　　上谕据五吉纳世通等将阿布却里雅木私下遣人寄书与霍罕额尔徳尼伯克唆使谋叛之处审明定拟具奏阿布却里雅木原系霍集占党羽早应正法之人因霍集占迯窜后伊看守喀什噶尔城池投顺大兵是以寛宥其罪补放伊什罕伯克伊不知感恩反起意作乱其情甚属可恶阿布却里雅木着照所拟凌迟处死仍枭首示众伊所有子嗣俱着正法伊之妇女并伊弟兄家属俱一并送京将伊家产抄没其知情前往额尔徳尼伯克处送书之果帕和卓哈尔黙特着即处斩其余着照伊所奏办理噶岱黙特感戴朕恩访知此事禀告纳世通甚属可嘉着施恩赏缎十疋纳世通着交部议叙至托穆齐图从前去时原将阿布却里雅木之人一并带往其私下遣人寄信与额尔徳尼伯克之处縦不觉察而额尔徳尼伯克与伊等接见时举止傲慢并未出迎伊等回来时并不据实禀告仍虚揑掩饰甚属不堪着将托穆齐圗之翎摘去仍交部严加议处永贵在彼失察亦交部察议三十五年霍罕伯克那尔巴圗遣使拜黙特来京恭祝
　　万夀
　　上御同乐园
　　召见赏赉有差四十八年正月奉
　　谕从前安集延回子阿布拉因在叶尔羌私行贩卖玉石挐获审明拟绞解京监禁现据该属伯克那尔巴圗由逺方感激朕恩遣使鄂布勒克色穆前来请安奏称那尔巴圗恳恩请将阿布拉赏给等语着照那尔巴圗所请将阿布拉释放交伊使臣鄂布勒克色穆带回原处并着该部遍行乌什叶尔羌喀什噶尔驻防大臣等一体办理玛尔噶朗东与安集延接相去百八十里南揖葱岭北濵那林河西亦有河出葱岭北山北入那林河霍罕东与玛尔噶朗接其城相去二百里北濵那林河逾河南揖防岭纳木干东北与布噜特杂处东南距玛尔噶朗城八十里西南距霍罕城八十里南濵那林河有水出城北山南流入那林河
　　【臣】等谨按汉书称自车师前王廷随北山波河西行至防勒为北道西逾葱岭则出大宛康居奄蔡诸国今喀什噶尔为古防勒其北逾葱岭必经鄂什是即古时自疏勒西逾葱岭出大宛之北道也又休循在葱岭西捐毒附葱岭而居西北皆当大宛而捐毒稍东其北尚与乌孙接自今鄂什出葱岭之道计之葱岭西北为休循休循西北为大宛也休循捐毒夲塞种不土著无城郭为今之布噜特无疑由是西北为安集延又西为玛尔噶朗又西为霍罕北为纳木干皆有城郭土著与史记大宛土著耕田有城郭屋室之说合则今安集延四城为古大宛地无疑元魏以洛那国为古大宛云在疏勒西北方位非诬唐之防汗那即魏破落那而更名宁逺者是安集延诸城在汉为大宛在唐又为宁逺也
　　塔什干
　　塔什干东南与纳木干接东与布噜特接东北与右部哈萨克接南距回部喀什噶尔城一千三百里居平原有城郭以三和卓分辖其众曰黙勒多萨木什曰沙达曰圗尔占由塔什干西南行七百里外逾锡尔河又逾那林河为萨玛尔罕城又西南为哈拉科子城又西临达里冈阿鄂谟西境尽矣在汉为康居西境大宛北鄙唐则石国地也其部旧为凖噶尔羁属嵗贡差役伊犂平后右哈萨克将胁服其部圗尔占不従黙勒多萨木什者哈萨克所置和卓也为圗尔占所逐哈萨克之兵乆而不解乾隆二十三年防赞大臣富徳追擒哈萨克沙喇至其地遣防固勒岱赫善等往抚次军于莽格特城外以待之防固尔岱赫善乃谕哈萨克降复悯塔什干之受兵于哈萨克也因谕哈萨克圗里拜等以睦邻守土之义并宣示
　　圣主威福遂大感悟释争相好如初于是黙勒多萨木什圗尔占等获安耕牧遣其属黙尼雅斯奉表降
　　诏受之其文曰臣黙勒多萨木什跪奏
　　大仁至圣普冒羣生大皇帝恭惟
　　天使惠临臣土臣不胜懽跃奉承
