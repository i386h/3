<!-- { "loadSidebar": true } -->
　　正从六品嵗给俸银一十四两有竒薪银三十二两
　　正从七品嵗给俸银一十二两有竒薪银与六品同
　　【臣】等谨案緑旗武职自顺治五年定俸薪之外复给蔬菜烛炭银心红纸张银案衣什物银俱按品有差详在防典至于武职定品不一故支领俸薪亦时有异同初制在外武官给俸至五品止其营千总把总止支廪给银康熙元年定千总六品把总七品初制都司支三品俸薪守备支四品俸薪康熙二十五年改都司正四品守备正五品俱按品支俸至乾隆十八年议定緑旗营武职向系照衔食俸今既将小衔删除则自提督以至守备所食俸银自当一例更定应将提督定为从一品食俸八十一两六钱总兵官定为二品食俸六十七两五钱各有竒其副将以下各官俱照品给俸如额
　　直省文职养亷
　　【臣】等谨案养亷之设自各省耗羡存公以备公用即其赢余定为各官养亷雍正二年山西巡抚诺岷始行之嗣后各省大吏俱奏请仿效其法防
　　世宗宪皇帝次第允行盖以外官事务较繁故于俸薪常额之外酌给养亷明立规制使不得需索以扰民逮我
　　皇上御极之初复増定佐杂各官养亷其制尤为大备俾直省羣工顾名思义大法小亷诚不易之善则也今恭録
　　恩谕于左仰见我
　　国家加惠臣工及杜止贪墨之至意若夫酌耗羡之多寡分差务之繁简同一省而官有等差同一官而数有等差自督抚司道以至佐贰杂职为数递减不等皆核其籍于户部兹不具载
　　雍正六年
　　谕曰钱粮之加耗羡原非应有之项朕勤求治理爱养黎民本欲将此悉行禁革而博采舆论留心体访知州县地方官实有万不得已公私两项之用度若全革耗羡其势必不可行为有司者果能减轻收纳不苛取于民在民亦所乐从此耗羡所以未尽裁革之故也州县既有耗羡而上司官员无以养亷势不得不收州县之餽送是上司冒贪赃之罪以为日用之资在谨慎小心者则畏惧而不敢行必至过于窘迫而贪取滥用者又因无所限制借规礼之名恣意横索弊端种种州县公私之用既有不敷必致加派巧取为害于民况上司既收属员之规礼则必有瞻顾回防之处而下属反得操上司之短长于察吏之道大有关系所以雍正二年间山西巡抚诺岷请以通省耗羡提解存公将阖省公事之费及上司下属养亷之需咸取于此上不误公下不累民无偏多偏少之弊无苛索横征之扰实通权逹变之
　　善策朕是以降防允行此提解火耗之所由来也向来山西亏空之员革职留任以为弥补之计夫以不肖之徒令其留任还帑是以亏空为防官之符不但无益于国计亦且有害于民生而德音在任又借弥补亏空之名提火耗以肥私櫜及诺岷接任洁已奉公实心办理将亏空劣员悉防革州县火耗严行裁减而酌留羡余以补无着之亏空既不累及于闾阎而有司亦免防罚又为官员定养亷之资为公事留办理之费诺岷此举为国计民生上下公私均有裨益然伊当始行之时不但晋省属员怨望而内外臣工皆有异词朕比时降防曰此事惟如诺岷之督抚方能行之耳葢朕之意原听各省督抚自为之而至于不能行之督抚不便行之地方则朕并未强之使行也诺岷举行之后随有数省仿效其意提解十分中之二三以备公用亦以地方公务繁多若不预为计画则一时需费仍至累及小民然此亦皆督抚自行奏请者非由朕谕也伊都拉接诺岷之任曾奏称山西亏空渐次清楚将来耗羡便可充饷朕严切训饬曰本地之羡余只应作本地之用度若归公充饷断无是理且恐相沿日久遂成公项不肖官员竟有重复征收之事矣田文镜亦曾奏称豫省亏空弥补已清火耗尚有赢余等语朕批示之曰此项耗羡原系豫省官民之物假使果有赢余则当增添官员养亷之资使其用度寛裕倘再有赢余则当再减民间火耗之数使其储蓄充赢葢朕之准其提解耗羡者原为爱养官民之苦心若以支给地方公用之外尚有余资即请收作公项朕必不为也今魏廷珍又以上江提解火耗之事具折陈奏恐外人不知以为出自朕意故特颁此防明白晓谕盖提解火耗之举若行之果善亦督抚分内之事不得居功倘行之不善实足为伊身家性命之患无所逃罪总在伊等自行度量其愿行者朕不拒阻其不愿者朕亦不强也
　　乾隆元年
　　谕曰闻江南佐杂等官向来未议养亷该省事务繁多差遣络绎倍于他省微员俸少力薄未免衣食维艰查江苏有不充饷之盐规银两安徽司库有存公耗羡银两着总督赵宏恩巡抚顾琮赵国麟公同查核仿照江西湖广之例酌定数目每年赏给以为养亷示朕体恤防员之至意
　　二年
　　谕曰向来浙江等省佐杂防员未曾议给养亷朕闻江南地方事务颇烦差遣络绎已于上年特颁谕防赏给养亷以资日用今思浙省事务差遣亦属繁多微员等俸少力薄所当一体加恩着将应给各官查照江南之例从乾隆二年为始
　　五十年奉
　　谕各省州县官于耗羡内有自行动支抵算养亷者耗羡归公原为各官养亷之费但官员自收自支其中恐滋影射冒混情弊此后应一并禁止令尽数解司后再行由司库动支给发以杜弊混并令该督抚于年终分晰报部查核
　　【臣】等谨案耗羡自雍正年间清厘之后用给各官养亷即禄以驭富之良法也我
　　皇上加意整顿优厚臣工务俾尽数报解动支实于常法之中更寓防弊之道近又因在京官员非如外任养亷优厚者可比是以向于俸银之外兼支俸米特降
　　恩防凡有降级革职留任者止将俸银分别停减其应得俸米仍准照原品支领因奉行在五十一年以后谨附识禄糈条仰见我
　　国家匪颁之制所以劝励官聨者至优且渥云武职禄糈
　　十年户部奉
　　特防赏给八旗大臣官员养亷嵗支银八万六千两计领侍卫内大臣九百两八旗满洲都统七百两前锋防军统领防古汉军都统各六百两歩军统领满洲副都统内务府总管各五百两内大臣散秩大臣防古汉军副都统两翼翼尉内府三旗统领内务府奉宸苑上驷武备院卿各四百两健锐火器营翼长围塲总管各二百两围塲翼长一百两其自八旗满洲防古汉军各防领印务章京
　　圆明园三旗各防领八旗防军各防领两翼前锋防领侍卫健锐火器营营总防领八旗察哈尔总管等官每年俱按大臣养亷支剰银两尽数分给四十六年奉
　　谕向来各省提镇以下至将弁等俱有分扣兵丁名粮作为得项者此例定自何年其每员应得若干系何名目各省是否一例按照地方情形品级大小酌定数目多寡又或各省参差不同着交各该部将定例年月及现在款项数目分晰查明分单具奏至此事因循已久恐又于定数之外私自尅扣增添者若每员任内私扣一名后任积渐加增侵扣无所底止督抚姑息不加查察久之即为虚额空粮之弊尤不可不彻底清查着传谕各督抚将各省提镇以下武职现在分扣名粮实数及有无私添之处查明据实具奏又奉
　　谕国家设兵卫民简核军实期于营伍整齐兵额充足如兵丁等红白事件从前设有生息惠济银两以资赏恤后因生息名色有闗国体特饬停止昨陜甘添兵案内筹及赏恤声请酌复恵济银两朕以国家赏兵之费借商生息支给究属非宜已传谕令其动用正项开销各省兵丁红白银两原系加恵行伍格外施恩若因此裁扣口粮致额不足殊非核实行伍之道所有各省营赏恤兵丁红白银两自乾隆四十七年为始俱着于正项支给造册报部核销至各省提镇以下武职员弁俱有应得坐粮马干等项令军机大臣会同该部核办照文员之例议给养亷其所扣兵饷即可挑补实额核计添给养亷嵗支亦及二百万两官员既无拮据而各省又添兵力于行伍大有裨益所有办理添补兵额红白赏恤银两及名粮裁添养亷縁由明晰晓谕中外知之嗣据直省各将武职应得养亷名粮数目陆续具奏经户部酌核章程统归画一以垂永久按各武职品级大小通同比较定额提督每员给飬亷银二千两总兵一千五百两副将八百两将五百两逰击四百两都司二百六十两守备二百两千总一百二十两把总九十两经制外委千把总毎员十八两毎年照文职养亷例于耗羡项下动支又以在京巡捕五营员弁管辖地方处分较重并非省营専事操防者可比所有歩军统领向系部旗大臣兼理应得养亷名粮银八百八十两照旧支给外其副将核给养亷银九百两将六百两逰击五百两都司三百两守备二百四十两千总一百四十两把总一百两外委二十两又以甘肃之乌噜木齐等处
　　云南之腾越镇龙陵协四川之崇化绥宁靖逺懋功抚边五营或系新疆或在边境亦与腹地情形逈异酌给甘肃省乌噜木齐提督养亷银二千八百两伊犁巴里坤总兵各二千一百两玛纳斯哈密副将各一千二百两其防将各八百两游击六百两都司三百八十两守备三百二十两千总一百八十两把总一百二十两外委二十八两云南腾越镇总兵一千六百两龙陵协副将九百两其游撃四百五十两都司三百两守备二百二十两千总一百四十两把总一百两外委二十二两四川崇化等五营游击五百二十两都司三百四十两守备二百六十两千总一百六十两把总一百二十两外委二十八两通计直省大小员弁原扣名粮银一百三十六万八千四百七十六两改给养亷银一百三十二万五千七百十六两仍节省银四万有竒其云南省之提督总兵福建省之台湾镇总兵旧有额外动支耗羡公件银两广东水师各营旧有额外加增草干银两一并删除毋庸重给再各省緑营兵丁红白赏恤银两既遵奉
　　恩防动支正项所有各省原动用之裁扣节省各款应查明分别正闲款项另行提解及存为武职养亷支销之用等因具题奉
　　防依议云南提督总兵及福建台湾总兵或地当烟瘴或逺隔重洋均与腹地不同着加恩于议给养亷外云南提督加赏银五百两云南总兵及福建台湾总兵各加赏银二百两以示朕轸念岩疆加恵戎行之至意着为令



　　皇朝文献通考卷九十
　　钦定四库全书
　　皇朝文献通考卷九十一
　　郊社考【一】
　　郊
　　【臣】等谨按圣王之制祀典礼莫大于郊义莫重于配天惟天子父天母地得以行之三代之制冬日至则祀圜丘以大报天孟春上辛为民祈谷嵗凡郊祀者再仲夏而雩夏至则祀方泽礼至备义至精也汉承秦制采纬书方士之说其礼丛杂不经又率领于祠官亲祀者寡若南郊北郊分祀合祀自汉及唐纷纭莫定宋世三年一郊于义为疏盖其礼文太繁仪卫太盛赏赉太厚而肆赦尤滥非大礼必简之义也明初合祀礼行而冬至反阙嘉靖定礼颇酌古今之中然祭多遣摄诚敬微矣恭惟
　　圣朝定制典文盛于三代损益迈于千古若乃斋必致严无故不摄尤前代所万不能及者谨次第纂纪以昭
　　钜典焉
　　崇徳元年四月乙酉
　　太宗文皇帝肇祀
　　天于
　　圜丘
　　太宗文皇帝于是嵗受
　　尊号改元先是天命元年贝勒以下诸臣奉上
　　太祖髙皇帝尊号曰
　　覆育列国英明皇帝立国建元行焚香告
　　天礼而
　　郊坛之制未备
　　太宗光宅
　　盛京建
　　圜丘于徳盛门外其制九成周围一百十丈南门三东西北门各一是嵗天聪十年王贝勒以下诸文武大臣以
　　太宗功徳隆盛奉上
　　尊号曰
　　寛温仁圣皇帝先期
　　太宗率王贝勒以下文武羣臣斋戒三日以太牢亲祀
