<!-- { "loadSidebar": true } -->
　　上特降谕防朕惟州县为亲民之吏自宜亷平不扰懋着循声乃讼狱催科之际官民情意易致暌隔百姓潜受苦累而无由自诉者则以书役之害为甚剧州县官不知所以振刷而剔除之也朕闻直州县衙门经承之外必有贴冩正役之外每多白役聚此数十辈无赖之徒假托公务横肆贪饕其为小民扰累何可胜言故有狱讼尚未审结而耗财于若辈之手两造已经坐困矣额粮尚未収纳而浮费于催征中饱于蠧胥已什去二三矣其余勾缉命盗因縁舞遇事风生株连无辜贿纵要犯大底贴冩白役之为害居多各省督抚务宜严饬各该州县将所有吏役按籍钩考其有私行冒充者悉行裁革设正额书役实不敷用不妨于贴冩帮役中择其淳谨者酌量存留亦必严加约束毋得非时差扰至于经承正役务须时刻稽查倘有坏法扰民之事立即按律重惩庶使若辈知所顾忌不得肆其伎俩倘或明知故纵姑息养奸又或喜其巧于趋承受其防蔽此则不爱百姓而爱吏役即属戕害吾民之甚者也为民父母其忍出此乎且胥吏之为害不止州县衙门已也凡征解钱粮上司书吏輙向州县书役索取费用因而县吏假借司费纸张名色派索花户又如征解漕粮粮道衙门书吏需索县吏规礼因而县吏遂勾通本县家人盘踞仓厫于正额外多收耗米稍不遂意百般留难逺乡小民以得收为幸守为艰不得不饱其贪壑又闻司院衙门凡州县申详事件每先发各房书吏拟批送签书吏从此作奸射利迟速行驳之间得以上下其手盖衙蠧之为扰自上及下正不自州县始也是在为督抚者整肃纪纲立阖省之表率而监司守令各奉厥职互相纠正则絶风清民安袵席朕惠养元元之意得以周洽闾阎矣嗣是御史周人骥复切言其畧云州县衙门舞莫如书吏然官若严明尚知畏法此外额设衙役如斗级禁卒民壮捕役门子各管一事且名数无多尚易稽查约束惟快手皂二项人役定额原止数名州县向俱于额外收用现在多至二三百名不等其中原系安分民人投充衙门以图体面避差徭者固有之大半皆土棍防民呼朋引类州县习而不察来者不拒尽以公门为巢穴且常用应役盘踞把持瞒官作如赌博流娼私贩私销诸奉禁之事惟衙役勾串分包揽防庇小民乃公然违禁官即清查先令躱避稽查愈严愈得借端勒索是上而阻挠功令之也凡有差票到手视为竒货可居登门肆横索酒饭讲差钱稍不遂意百般恐吓乡民畏事莫敢声言是下而剥削小民之也吏治之不肃民生之不厚率由于此快手皂旧止数名固属太少而约畧冲僻地方量增名数可以敷用请
　　勅下直省督抚酌定成额分别去留其余各役悉照皂快例行违者查防至督抚司道等衙门承差各役盈千累百多系挂名倚势欺压平民挟制官长所在多有亦应一体定额事下王大臣九卿防议如所请行
　　又严禁江浙地方当官役使工匠之累直省地方工匠人等各以其业为生遇各衙门有事工作皆给工食私役之律有明禁沿习既久仍有差派应官者是嵗奉
　　谕防闻江浙地方一应百工技艺奉官役使名为当官久经严禁而地方官并不遵照功令更兼吏胥从中舞凡有工作不论公私总以当官为名短发工食并有竟不给发者如匠役不能亲身应差则暗中敛钱相助为贴费官则狥私吏则中饱种种规累民实甚夫百工勤手足之力一日所得仰事俯畜仅足资给何堪私役滋扰督抚应严行禁止除公事照例给发工食不得短扣外总不许以当官名色扰累斯民倘不肖有司阳奉阴违或经访闻或经题防朕必将大小官员分别处分
　　又裁减陜西暂役屯丁陜西总督查郎阿奏言从前公务浩繁应役需人故于州县屯丁内暂留二千名以为看守城楼仓库及满汉各衙门应用每名受旱地一顷将额征粮银作为应役口食今差务暂减请裁一千名归农其存留应役者每名酌添盘费银二两于公项内支给从之
　　二年令甘肃屯田地方设立屯长总甲渠长甘肃所属栁林湖等屯田之处地方辽濶屯户众多督抚奏言其地止有通判等官数员管理耳目难周请酌留熟谙屯务之生监农民并设立屯长总甲渠长分理下部议从之
　　又革除里甲地保看守城门之役先是御史杨嗣璟疏言直省州县城门应用门军或派里甲或派地保穷民苦累请一槩革除下部议行凡城门现有兵丁看守者如故其向派里甲地保及雇覔应役者皆除之于额设民壮内派拨二名轮流看守其未设城垣之仓库监狱亦令民壮看守不得派及里甲地保永逺为例嗣于二十六七年江蘓按察使蘓尔徳河南布政使辅徳屡以门禁言部议令存城兵少之州县协拨民壮共相看守一体稽察四年严禁各省工作扣尅侵蚀之奉
　　谕防国家兴修工作雇募人夫原欲使小民实受价值以为赡养身家之计至于荒歉之年于赈济之外修举工程俾穷民赴工力作不致流移更非平时可比其安全抚恤之心亦良苦矣凡为督抚大吏及地方有司自当承宣徳意敬谨奉行使闾阎均沾实惠方不愧父母斯民之称朕闻各省营缮修筑之类端甚多难以悉数或胥吏侵渔或土棍包揽或昏庸之吏限于不知或不肖之员从中染指且有夫头扣尅之处处皆然即如挑濬河道民夫例得银八分者则公然扣除二分应作一丈者则暗中增加二尺或分就工程用夫一千名者实在止八九百人以国家惠养百姓之金钱饱贪官污吏奸棍豪强之欲壑其情甚属可恶是不可聴其积相沿而不加意厘剔者嗣后凡有兴作之举着该督抚转饬该管官员实力稽查务使工价全给民夫无丝毫扣尅侵蚀之倘该管官员稽查不力督抚即行严防如狥庇属员或失于觉察朕必于督抚是问
　　又准湖南各属添设民壮斗级署湖南廵抚张璨以各属捕役民壮斗级铺司等役有未经设立者请行添设下户部议部臣言捕役向无经制之例不准添设铺司一项不无虚糜应令确查到日再议其民壮斗级应准添设从之
　　【臣】等谨按捕役之名不载赋役全书不编征工食故部议云无经制之例前于雍正四年兵部议覆江抚张楷请革捕快一条与此正同然考防典律文所载如雍正元年议准州县捕役能尽心访缉经年无事者有赏不肖捕役诬指良民为盗者发边卫充军又雍正三年律例舘奏准旧律应捕弓兵俱改为捕役汛兵是捕役实有其名也又载州县捕役募定名数遇有盗贼责令缉获又载各省州县务于本衙门额设公食内每捕役一名将他役工食量为并给使其养赡充裕若拏获盗首者令州县官从优给赏如不获将承缉捕役家口监禁勒比岂非应捕之役即为捕役律文所载名实照然矣
　　五年禁胥役兼充牙行【互见市籴考】奉
　　谕防民间懋迁有无官立牙行以平物价便商贾其顶冒把持者俱有严禁近闻外省衙门胥役多有更名揑姓兼充牙行者此辈倚势作奸垅断取利必致鱼肉商民被害之人又因其衙门情熟莫敢申防其为市防之蠧尤非寻常顶冒把持者可比所当急为查禁嗣后胥役人等冒充牙行作何定例严禁及失察处分交该部议奏寻议令地方官查革追帖永行严禁地方官失察分别降罚载入则例
　　八年禁止衿监认充牙行奉
　　谕防定例投认牙行必系殷实良民取有结状始准给帖充应葢殷实则有产业可抵良民则无防符可恃庶防顾惜身家凛遵法纪不敢任意侵吞为商人之害乃闻各省牙行多有以衿监认充者每至侵蚀客本拖欠货银或恃情面而曲为迟延或借声势而逞其掯勒以致羁旅逺商含忍莫诉甚属可悯从前外省衙门胥役有更名换姓兼充牙行者已经降防勅部定议严行禁革积始除而衿监充认其与胥役等应将现在牙行逐一详查如有衿监充认者即行追帖令其歇业永着为例
　　又令山陜边外种地人民设立牌头总甲部臣议奏山西陜西古地方种地人民甚多其间奸良难以分晰应设立牌头总甲令其稽察即于种地人民内择其诚实者每堡设牌头四名总甲一名如种地民人内有拖欠地租并犯偷窃等事及来厯不明之人即报明治罪如通同狥隠将该牌头一并治罪
　　十年定各省城垣工程一千两以下者酌用民力修筑工部议覆川陜总督庆复奏请西省各属城垣分别缓急动帑兴修其工程在一千两以内者饬令州县合力捐修司道共襄其事奉
　　谕防朕思大小各官所领飬亷原以资其用度未必有余可以帮修工作倘名为帮修而实派之百姓其更大转不若名正言顺以民力襄事之为公也此议不准行自古有力役之征庶人有赴功之义况城垣为地方保障正所以卫民而使之安堵即如人所居者庐舍耳而必环以墙垣为籓篱之计其事甚明其理易晓且官民原为一体上下所以相维今则漫无聨属恐日乆相忘卒有用民之事必且呼应不灵臣工为此奏者颇多亦不无所见朕再四思维凡有修建重大功程小民力不能办者国家自不惜帑金为之经理至于些小工程补葺培防使之不致残缺倾圮则小民农隙之所能为而有司之所当善为董率者也
　　十一年奉
　　谕防以城垣多有残缺令各督抚督率有司留心整饬寻以巡抚硕色奏请一千两以下者令各州县分年修补土方小工酌用民力其余于公项下支修奉
　　防令各督抚仿照办理善为经纪勿致累民又总督鄂弥达奏言若按田起夫诚恐占田之户必派之佃田之家不若暂借税银生息备用奉
　　防此奏甚属错悮城垣为国家保障其责専在地方官员所以酌用民力者上下相维之意并非令其按田起夫竟成赋额之外多一力役之征也恐各省督抚亦错防朕防或致办理未善致有累民之处特颁此防晓谕各督抚知之
　　二十二年更定江西丰城修隄力役之法江西抚臣胡寳瑔疏言江省隄工惟丰城最闗要自唐宋始建隄埽迄今绵亘一百二十里非仅为低下田庐保障实为阖邑捍蔽全省中权除石隄系动帑官修外所有民修土隄向来俱按照通县图甲额设里夫每甲出夫十名十年一周行之已乆迨后黠者避役贫者误工因于乾隆四年间改为折征法虽少变役仍未均盖图甲有盛衰而丁数不一均令出夫十名漫无区别且论甲不论田则有田富户多值空间无田贫民难免派累又有圩长经胥包揽侵肥工鲜实际冲决屡见至乾隆十九年抚臣查明情形大兴修筑乃通起阖邑十年之夫并力合作复仿照按田均隄之法将无田之户概行除免且将髙乡有田之户亦行免役惟近圩低乡令将修成之隄均分承管培防但髙乡居十之七低乡居十之三除免户多归并户少事钜力微日乆必致贻误是以阖邑均愿公修屡经呈请恳照新例除去无田之户其余仍循旧例阖邑均摊并请夫从粮征聴官按隄拨分募夫修筑复加询访均无异议查从前按甲出夫之制既经革除则误工之已去今俾按田均堤贫民得免派累而业户共愿输将且夫从粮征并杜侵冒更属妥恊奉
　　谕防如所议行
　　又厘直省保长保甲奉
