<!-- { "loadSidebar": true } -->
　　皇上御制序曰编年之书奚啻数十百家而必以朱子通鉴纲目为凖通鉴纲目盖祖述春秋之义虽取裁于司马氏之书而明天统正人纪昭监戒着几微得春秋大居正之意虽司马氏有不能窥其籓篱者其他盖不必指数矣尝谓读书立言之士论世为难非如朱子具格致诚正之功明治乱兴衰之故其于笔削鲜有不任予夺之私失襃贬之公者自纲目成而义指正大条理精密后儒有所依据踵而续之由宋迄元厘然方防至明代君臣事迹编辑之难更倍于诸书盖明史已成于百年之后而世变风漓记载失实若复迟待将何以继续编而示来许爰亟命儒臣法朱子通鉴纲目义例増损编摩大书以提要分注以备言毎一卷成呈览朕于几暇亦时御丹铅为之参定虽于天人一贯之精微未之能尽而惟是谨严之义守而弗失简正之旨志而必勉书既成羣臣举唐太宗之事为言勉从其请而为之序云
　　【臣】等谨按先是大学士张廷玊奉
　　诏辑纲目三编襃贬则极其谨严事迹则多所阙漏又塞外人名地名音译亦踈于考正至是乃
　　特命改修其大书体例悉遵
　　钦定通鉴辑览细注则备核史传补遗纠缪使端委秩然又作发明以阐书法増质实以备参稽至于译语则一本
　　钦定辽金元国语解以订正其舛讹盖
　　睿裁精审迥越寻常宜非廷玉等初编之本所能拟其
　　详密矣
　　纲目分注拾遗四卷
　　芮长恤撰长恤字蒿子原名城字岩尹溧阳人前明诸生
　　【臣】等谨按朱子作纲目属分注于赵师渊故其删削通鉴率多舛漏后人悮以为朱子所作皆强为之词长恤知非朱子手笔乃取通鉴原文与分注互勘各系考辨于后不特纠师渊之失实可为有功于紫阳也已
　　皇王史订四卷
　　李学孔撰学孔字瞻黄渭州人顺治中官大宁卫断事
　　竹书统笺十二卷
　　徐文靖撰文靖见经类
　　【臣】等谨按竹书纪年有附注伪传出自梁沈约是书称笺者所以别于注也称统笺者不特于纪年笺之附注笺之诸凡所引书传间有伪误亦并笺之也盖文靖误以纪年为原书又误以附注真出沈约故以笺自名
　　纲目订误四卷　通鉴胡注举正一卷
　　陈景云撰景云字少章常熟人寄籍吴江县学生景云自序曰朱子通鉴纲目属门人天台赵防道成之朱子病其中多疎漏有意更定竟未及为元汪克寛有考异徐昭文有考证凡纲之疎漏据提要正之至分注之误则在所畧景云搜览分注意所未安辄加订正其纲中之可疑者间附焉资治通鉴后编一百八十四卷
　　徐干学撰干学见经类
　　此木轩纪年畧五卷
　　焦袁熹撰袁熹见经类
　　考定竹书十三卷
　　孙之騄撰之騄见经类
　　通鉴纲目释地纠缪六卷补注六卷
　　张庚撰庚字浦山秀水人乾隆丙辰荐试博学鸿词
　　庚自述曰通鉴于地名为要地名而有关军事为尤要通鉴有胡身之注若王防学集览冯智舒质实每于地名不考任意引注庚取胡注校定其半又主顾祖禹读史方舆记要再证以舆图名曰纠缪其所未详者不注者一一补之惟封爵之地多挂空名有不补也
　　读史纲要一卷
　　王植撰植见经类
　　右编年
　　皇朝文献通考卷二百十九
　　钦定四库全书
　　皇朝文献通考卷二百二十
　　经籍考【十】
　　史　　【起居注】
　　【臣】等谨按五朝续通考改马氏起居注为诏令奏议良以寔録日厯等编宋代以下散佚无存其书既无可采登其目即不能仍旧因时通变理固宜然洪惟我
　　国家肇兴东土
　　列圣相承
　　五朝实録炳朗中天
　　圣训煌煌昭垂奕叶凡史局所尊藏
　　记注所恭载
　　丰功伟烈逺迈二典三谟之盛敬谨纂辑以符端临通考
　　旧例焉
　　太祖髙皇帝实録十卷
　　崇徳元年大学士刚林希福等恭修康熙二十一年大学士觉罗勒徳洪明珠奉
　　敕重修雍正十二年大学士鄂尔泰张廷玉等奉防校订
　　皇上御制序曰粤稽自古帝王乗时建极膺天命而佑下民丰功骏烈垂诸史乗炳炳麟麟是以纪言纪事必详且核焉况于圣人首出开物成务经纬天地奠丽河山智勇沈深谟猷訏逺布为法则着为章程将使后世子孙继继承承遵循罔轶讵不重欤洪惟
　　太祖承天广运圣徳神功肇纪立极仁孝睿武端毅钦安文定业高皇帝以圣神文武之姿受
　　天眷命诞兴东土爰总义旅遹求厥宁九国连兵相向一怒而讨平之明人四路来攻亦尅日尽殱于境外师出有名光明俊伟威爱并立近服逺懐当是时羣部来归英豪向附奋迹辽沈之间而号令行于万里帝业之兴何其神也由是天人协应建国纪元修明庶政教育羣伦创国书分旗制申军令定礼仪经营缔造之际旰食宵衣不遑暇逸故乃纲举目张传之亿万年而不可易心法治法与二帝三王有同揆也
　　太宗文皇帝继天登阼命儒臣敬辑
　　实録规模畧备
　　圣祖仁皇帝复加搜考修纂成书尊藏内府并贮史宬惟是山川疆土以及臣僚名氏前后间有异同清汉之文或简或繁未经画一我
　　皇考世宗宪皇帝惧有舛讹特开史馆重加校订按日进呈
　　亲为阅定朕缵承丕绪仰体
　　前徽用复洁诚披览卷帙如旧缮録一新只只乎觇开国之鸿谟昭垂统之大业书曰监于先王成宪其永无愆诗曰昭兹来许绳其祖武于以率攸行而保
　　天佑其敢忘绍庭上下之思哉谨序
　　太祖高皇帝圣训四卷
　　康熙二十五年
　　圣祖仁皇帝恭编
　　圣祖仁皇帝御制序曰朕惟帝王创业垂统传之无穷非独世徳茂也盖亦有典则之贻焉其运之一心播为成宪恒足以示道揆于子孙昭法守于臣庶盱衡千古载籍具存矧其为大圣受命而兴者乎皇哉何规模之逺也我
　　太祖承天广运圣徳神功肇纪立极仁孝睿武文定业高皇帝灵承休命诞受多方经纶于天造草昧之年缔搆于王业艰难之日除残伐暴度越汉唐顺天应人絜隆汤武所以茂风教宣畅声灵振举纲维恢张疆宇者勒诸兰台之上布在方防之中骏烈鸿猷粲然明备矣若其摅词为典播告成经建邦立国之模战胜攻取之畧化民成俗之务用人行政之方靡不道合枢机理取体要有非臣邻所能悉覩黎献所能尽传者不有成书何以彰
　　圣谟而答光训乎朕绍庭继绪志切觐扬因命儒臣分类编辑为目二十六为条九十有二总为
　　寳训四卷浩浩乎干包坤负之大皇之坟也秩秩乎民彝物则之常帝之典也以绍心法至中也以握化原至正也以迓
　　天眷至顺也以垂后昆至裕也率而循之钦承而无斁之所以卜有道之灵长緜无疆之厯服胥于是焉在奕世子孙尚其克念
　　祖武永永勿替也哉
　　皇上御制序曰朕惟神圣首出济世觉民立徳立功立言三者统而有之盖仁义中正之极定于厥躬布诸纪纲为巍巍之帝业颁诸诰令成洋洋之圣谟文教彰明覃被海宇炳乎如日月之照临穷天地亘古今而莫不仰焉于戏盛哉洪惟
　　太祖承天广运圣徳神功肇纪立极仁孝睿武端毅钦安文定业高皇帝体肖二仪量包六合应期受命肇建丕基叶云雷以展经纶法四时而宣教化六师顺动九有输诚拯生民于涂炭之中转宇宙为平成之运当是时缔造维新规模尽善武纬文经万物咸覩亦既布在方防传信亿年矣乃若心通造化道综百王吐词成经发声为律阐贞一之防明至善之宗论圣学则以正心修身为先辨君道则以求贤听言为要昭晰乎
　　上天降监之原无念不将之以敬畏申儆乎君臣契合之谊每事必体之以公诚以至班朝治军明刑制用靡不敷陈至理约而该复而不厌信乎有徳者必有言也我
　　圣祖尝命儒臣编辑
　　圣训四卷类聚条分灿然明备朕绍膺统绪追契徽猷口诵心维匪伊朝夕仰见义蕴之渊闳典章之画一庶政之周详直与帝典周官同其广大顾金匮石室之藏廷臣无由得见是用敬加剞劂宣示万方俾我子孙臣庶率而循之世世罔斁奉之涖政可以致治保邦准以淑躬可以儆心寡过盖一时之制作而万古之世道人心胥赖焉非甚盛徳其孰能及此乎谨序【臣】等谨按所分四卷凡二十六类析为九十二则粤自有明末造纲解纽弛钟
　　王气于大东审
　　神器之有授
　　太祖高皇帝恭膺
　　天眷诞造
　　丕基以遗甲十三人
　　肇开鸿业
　　经纶缔造薄海归
　　仁仰惟
　　圣哲显融之徳运世有基
　　聪明睿智之符健行不息用是
　　敷为彝训义蕴渊闳绍千古之心传垂万年之
　　家法我
　　圣祖仁皇帝仰契
　　前徽命儒臣敬谨编述彰阐
　　鸿谟九十二条之中固巳致广大而尽精微矣岂非万世
　　所宜聪听者哉
　　太宗文皇帝实録六十五卷
　　顺治九年大学士希福范文程等恭纂康熙十二年大学士图海觉罗勒徳洪等奉
　　敕重修雍正十二年大学士鄂尔泰张廷玉等奉防校订
　　皇上御制序曰洪惟
　　太宗应天兴国徳彰武寛温仁圣睿孝敬敏昭定隆道显功文皇帝狥齐敦敏广大寛仁早从
　　太祖赞襄大业才徳冠世中外归忱迨乎嗣统之年敦宗睦族戢众安民御将行师开疆拓土军威震叠而以不嗜杀为心武功赫濯而以善养人为务存朝鲜故土字防古遗氓明政不纲天人共愤且旧与我国有隙于是应天顺人率师直抵燕京声罪致讨犹念彼为中国功垂成而弗取天性仁厚大度豁如固已超越百王包涵六合矣至若建官分职推贤举能恺泽厐鸿刑章平允设制科以崇文教开言路以重忠良隆规钜典巍乎焕乎皆一统之大猷百世之良矩也
　　世祖章皇帝辑为
　　实録六十有五卷
　　圣祖仁皇帝命儒臣搜讨订正缮録成编尊藏惟慎皇考世宗宪皇帝孝切崇
　　先敬加披览以前后字句之未尽画一也复
　　令臣工校对而
　　躬为阅定焉朕仰承遗志庄诵绎思用竣厥事缅惟帝典商盘前王之懿范也天球琬琰宗庙之重器也昔之君珍为世寳奉以无坠矧夫典章所纪谟烈所垂造邦制治之图启泰贻安之要煌煌简防世昭法守何止帝典商盘天球琬琰之寳重也耶谨序
　　太宗文皇帝圣训六卷
　　顺治末
　　世祖章皇帝恭编康熙二十六年
　　圣祖仁皇帝续成
　　圣祖仁皇帝御制序曰朕惟帝王诞膺天眷肇造丕基功徳茂隆疆宇日辟有纪纲以昭大法即有谟训以启后昆方防具存灿然可考也若夫道兼作述业裕创垂以圣继圣而钜烈鸿猷焕乎宇宙间者尤足冠百王而立极焉钦惟
　　太宗应天兴国德彰武寛温仁圣睿孝隆道显功文皇帝躬上圣之资承开天之运神武不杀寛和有制万国向化而宾从庶绩抚辰而就理峻徳勲巍巍荡荡称极盛矣至于命令诰诫诞播宏词皆义切训行理归体要洪纎毕举本末咸周而其大指之所存则首在于爱养生民旁求俊乂敕几凝命惇典明伦大哉王言诚治平之极则也我
　　皇考世祖章皇帝尝命纂修未竟厥绪朕嗣膺歴服念切缵承爰命儒臣详加编辑计一百一十一条分二十三类定为
