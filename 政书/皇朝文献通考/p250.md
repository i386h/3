<!-- { "loadSidebar": true } -->
　　庆丰司郎中二人【内掌印一人】员外郎十人主事一人分掌牛羊羣牧及口外牧场孳息之事笔帖式十六人【未设庆丰以前属掌仪司管理康熙二十三年初设庆丰司员外郎六人寻增四人】堂郎中一人主事二人凡府属文职陞补【武职都虞司】及奏章文移皆焉笔帖式三十八人
　　管理江宁府苏州府杭州府织造官各一人【于内务府司官内奏派仍带原衔】所属笔帖式各二人司库各一人库使各三人【互见后直省官】
　　内管领三十人【初设二十人康熙二十四年增四人三十年增三人三十四年增三人】副内管领三十人【初设二十人康熙三十四年增十人】笔帖式八人分管承应供用等事凡
　　内廷洒扫糊饰及三仓出纳酒菜噐皿皆司之【初设米盐库郎中三人雍正元年裁并为管领】
　　管理三旗纳银庄郎中一人员外郎六人主事一人笔帖式十二人
　　尚膳正尚茶正一等侍衞各一人二等侍衞各二人尚膳副尚茶副三等侍卫各一人尚膳三等侍衞六人尚茶三等侍衞三人尚膳蓝翎侍衞七人尚茶蓝翎侍衞四人主事一人笔帖式十二人
　　奏事处内务府司员笔帖式【无定数】具奏各部院衙门及各省文武官员奏章防古侍衞【无定数】具奏理藩院及外藩防古王公奏章
　　中正殿员外郎二人笔帖式三人
　　雍和宫郎中员外郎各一人笔帖式三人
　　咸安宫官学笔帖式一人南府
　　景山笔帖式各二人药房主事一人库掌二人笔帖
　　式十五人掌
　　御舟笔帖式二人尚虞笔帖式一人鹰房鹘房笔帖式各二人狗房笔帖式三人官房租库笔帖式七人库掌一人刋刻
　　御书处监造一人库掌三人署库掌四人笔帖式二人武英殿修书处监造二人库掌四人署库掌五人笔帖式五人
　　养心殿造办处郎中二人员外郎二人主事一人库掌六人笔帖式十六人稽察内务府御史所属笔帖式八人管畨役处办事官二人【于各司官内奏派兼管】笔帖式四人【于各处笔帖式内奏派兼管】分掌缉捕逋逃及巡查内务府所属各仓库【臣】等谨按雍正四年初设番役以各佐领管领下兵丁挑取乾隆二十四年裁二十五年复设凡陞除郎中至八品苑副等官由府简选引
　　见未入流司库以下由府除授京察由总管考核分别
　　具题请
　　防遇三大节
　　太和殿
　　皇太后宫行礼与百官同
　　皇后宫行礼于内右门外
　　躬祀
　　坛
　　庙
　　车驾出入则于
　　午门外跪如常朝总管率所属于右翼门外总管于门阶上各官依次列坐于阶下都虞司司官察班直宿以总管一人如因事不能入直则以郎中代恭遇
　　皇帝宿
　　斋宫
　　行幸驻跸
　　皇太后
　　皇后在宫中奏留总管一人在京如遇
　　皇帝进宫
　　皇太后
　　皇后在
　　圆明园奏留总管一人在园恭逢
　　皇太后
　　皇后
　　妃
　　嫔出入总管一人率
　　内府防军统领叅领
　　内府防军豹尾班扈从如总管乏人行文领侍衞内大臣以散秩大臣一人代凡用
　　御寳恭遇
　　行幸驻跸总管一人同内阁学士于
　　乾清门监视
　　武备院掌陈设武备及给赐徴收之事卿二人所属郎中一人员外郎八人【初设六人康熙四十二年增二人】主事二人笔帖式二十八人库掌八人掌盖三人司
　　弓八人司幄三人司矢三人司匠八人
　　【臣】等谨按顺治初年设鞍楼以三旗侍衞三人领之设员外郎笔帖式等官十一年改鞍楼为兵仗局十八年改兵仗局为武备院康熈十五年分设甲库鞍库氊库三十七年分鞍库为二曰南鞍库北鞍库乾隆十四年定卿为二人一由内务府郎中一由侍衞简用后上驷院奉宸苑同
　　上驷院掌马匹驼只稽覈刍牧之事卿二人所属郎中一人员外郎四人【初设六人康熙三十八年裁二人】主事二人堂主事二人笔帖式二十五人廏长十七人牧长十一人大凌河牧长三十人上都达布逊诺尔効力笔帖式三人防古笔帖式七人牧长【每犀额设一人无定员逹里岗爱同】达里岗爱笔帖式三人
　　【臣】等谨按顺治初年设御马监十八年改为阿敦衙门以大臣侍衞管理无定员设笔帖式十五人康熙十六年改为上驷院雍正六年定卿为三品奉宸苑掌理
　　景山
　　瀛台
　　阐福寺等处
　　行宫
　　圆明园等园王泉山稻田下清河牐河等事卿二人所属郎中六人员外郎八人主事三人苑丞四十五人【六品十人七品五人八品十七人未入流十三人】苑副六十九人【七品十六人八品二十三人未入流三十人】委署苑副六人【于应桃选人内添设仍食原钱粮】库掌二人【六品一人七品一人】笔帖式五十九人分置禁苑各供职守汉牐官一人
　　【臣】等谨按康熙二十三年初设奉宸苑衙门以
　　内府总管领之设郎中员外郎等官雍正六年定奉宸苑卿为三品自顺治十六年始设
　　南苑官康熙三十一年设
　　静明园官五十一年增设
　　畅春园官五十四年设
　　汤山行宫官雍正元年设
　　圆明园官乾隆九年设
　　静宜园官十六年设
　　长春园官及
　　清漪园官
　　织染局管局大臣及兼摄局务之司官奏请
　　特简无定员司库一人笔帖式三人
　　咸安宫
　　景山
　　万善殿各官学有总管内管领等官管理之其汉教习由礼部考取咨补
　　【臣】等谨按
　　万善殿汉教习一员乾隆三十四年裁止选内务府笔帖式司教习
　　翰林院
　　翰林院掌制诰文史以备
　　天子顾问凡珥笔
　　銮坡陈书
　　讲幄入承儤直出奉皇华职司綦重掌院学士满洲汉人各一人侍读学士满洲二人汉人三人侍讲学士满洲二人汉人三人侍读满洲二人汉人三人侍讲满洲二人汉人三人修撰【状元授职】编修【二甲授职】检讨【三甲授职】庶吉士【由新进士改授】俱无定额
　　【臣】等谨按翰林初内三院顺治元年设掌院学士本正五品以兼礼部侍郎衔者为正三品康熙二十八年以大学士兼管掌院事其后遂有以大学士尚书侍郎兼摄者初设汉掌院学士一人汉讲读学士各二人后仍并入内三院十五年复设如元年制增满掌院学士一人汉讲读学士各一人汉讲读各一人康熙九年增设满汉讲读学士各三人满汉讲读各三人乾隆五十年裁满讲读学士各一人满讲读各一人
　　其属待诏满洲汉人各二人【初设满洲四人后裁二人】典簿满洲汉人各一人孔目满洲汉人各一人【初止汉人一人后增满洲一人】笔帖式满洲四十人汉军四人五经博士皆圣贤后裔世袭不治事
　　凡纂修
　　实録
　　圣训
　　玉牒史志诸书掌院学士充正副总裁官讲读学士以下
　　充纂修官
　　南书房侍直
　　上书房教读自讲读学士以下皆预选派其直省主考及学政磨勘乡会试卷凡翰林官皆预马
　　册封祭告均得列衔请
　　简充正副使国子监春秋展祀以资深编检充分献官内阁学士或遇奉使请假批本需人阁臣循例请
　　以翰林詹事坊局官暂行兼摄凡
　　诰敕碑祭皆由本衙门撰拟凡陞迁议叙出纳文移之事掌院学士于俸浅编检内择才守优长者充作司官名曰办院事庶吉士读书教习庶常馆以满汉大臣各一人充教习选讲读以下官资深学优者分司训课名小教习三年试其等而进退之曰散馆
　　经筵讲官满汉各八人【以大臣兼充】
　　经筵应讲经书及讲官职名题请
　　钦定先期撰拟讲章届期
　　皇帝陞文华殿讲官进讲
　　日讲起居注官不専设翰林詹事坊局官以原衔充之记注官满洲八人汉人十二人【康熙九年设满记注官四人汉人八人十二年增满洲一人汉人二人十六年复增满洲一人二十年增汉人八人三十一年定汉人十二人寻裁雍正元年复设如额乾隆元年增满洲二人满汉掌院学士例各兼一缺】主事满洲二人汉人一人【初设满主事二人汉军主事一人五十七年裁汉军主事雍正十二年增汉主事一人】笔帖式十六人
　　皇帝御门听政朝会宴飨大祭祀大典礼及常朝以满
　　汉日讲官各二人近前侍班凡
　　纶音敷奏逐一记注满汉文月各二册至次年按月排纂彚为总册贮以铁匦送内阁尊藏凡
　　日讲定期于二月始夏至止八月始冬至止毎日掌院同讲官捧讲章进讲
　　【臣】等谨按康熙九年初置
　　起居注馆于
　　太和门西庑五十七年裁令翰林官五员于理事日侍班记注之事并归内阁雍正元年复设
　　詹事府
　　詹事府掌坊局之政事凡充
　　日讲官纂修书史典试提学与翰林官同凡遇有会议朝审诸大政偕九卿科道叅预马詹事满洲汉人各一人【汉詹事兼翰林院侍读学士衔】少詹事满洲汉人各一人【汉少詹兼翰林院侍讲学士衔】
　　所属主簿满洲汉人各一人笔帖式六人
　　左右春坊掌讲读笺奏之事左右庶子满洲汉人各一人【汉庶子兼翰林院讲读衔】右右中允满洲汉人各一人【汉中允兼翰林院编修衔】左右赞善满洲汉人各一人【汉赞善兼翰林院检讨衔】司经局掌经籍典制图书刋刻收藏之事洗马满洲汉人各一人【汉洗马兼翰林院修撰衔】
　　所属正字汉人一人职掌缮写讲章并装潢之事【臣】等谨按詹事府顺治元年设少詹事一人掌府事其年十一月省归内三院九年四月复设詹事一人少詹事二人主簿一人録事二人通事舎人二人左右春坊庶子各一人谕德各一人中允各二人赞善各二人司经局洗马一人正字二人俱汉员令内三院官兼之专设满詹事一人掌府事而司其印信十五年五月悉裁之康熙十四年十一月奉
　　诏复置定满汉詹事各一人少詹事各二人主簿各一人録事正字各二人左右春坊庶子各二人谕德各二人左右中允各四人赞善各四人司经局洗马各一人三十七年十二月裁满少詹事一人满谕德一人满左右中允赞善各一人録事正字各一人三十八年七月裁汉左右中允赞善各一人録事正字各一人五十二年闰五月裁汉谕德一人汉中允赞善各一人録事一人乾隆十三年裁汉少詹事一人满汉左谕徳各一人
　　太常寺
　　太常寺掌祭祀礼乐之事凡
　　坛
　　庙牲帛之等乐舞之节斋戒之期皆所专司
　　天子亲祭则赞相礼仪大臣摄事亦派官赞引以满礼部尚书总统之卿满洲汉人各一人或
　　钦派大臣兼管少卿满洲汉人各一人
　　【臣】等谨按太常寺各官初礼部凡祭祀事宜均礼部掌行顺治十六年析归本寺康熈二年复以寺事属礼部十年改归本寺
　　其属寺丞满洲一人汉人二人典簿满洲汉人各一人博士满洲汉军汉人各一人司库满洲一人库使满洲二人所牧汉人一人协律郎汉人五人读祝官满洲八人赞礼郎满洲二十四人汉人十四人司乐汉人二十三人笔帖式满洲九人汉军一人
　　天坛
　　地坛尉各八人【内五品各一人六品各七人均满员】祠祭署奉祀汉人各一
　　人祀丞汉人各一人
　　太庙尉十人【内四品二人五品八人均满员】
　　社稷坛尉五人【内五品一人六品四人以上均满员】
　　日坛
　　月坛祠祭署奉祀各一人
　　先农坛祠祭署奉祀祀丞各一人
