<!-- { "loadSidebar": true } -->
　　邳州【在府东北一百五十里旧治今州西南境本朝初属淮安府康熙二十八年移今治雍正二年升为直州十一年改属徐州府】
　　宿迁县【在府东一百里初属淮安府雍正二年分属邳州十一年改属徐州府】睢宁县【在府东南一百二十里初属淮安府雍正二年分属邳州十一年改属徐州府臣】等谨按古徐州南以淮水与扬分界今自清口以下黄河所行即导淮防泗沂入海之故道故自徐州府外若淮安府之桃源安东二县海州及所属赣榆沐阳二县并在淮北当为古徐州地海州在江宁府东北八百二十里苏州府北一千一百三十里东西距二百七十里南北距三百五里东至大海一百二十里西至山西沂州府郯城县界一百五十里南至淮安府安东县界一百五十里北至沂州府日照县界一百五十五里东南至海二百里西南至徐州府宿迁县界一百六十里东北至海一百里西北至沂州府治二百四十里本州境东西距一百七十五里南北距一百九十里东界髙公岛大海西界郯城县南界安东县北界赣榆县自州至
　　京师一千七百里明初省州治朐山县入州复为海州属淮安府
　　本朝初因之雍正二年升为直州以赣榆沐阳县来属凡领县二
　　赣榆县【在州北八十里初属淮安府雍正二年分属通州】
　　沐阳县【在州西南一百二十里初属淮安府雍正二年分属海州】
　　通州在江宁府东五百三十里苏州府北二百里东西距四百七十七里南北距二百三十里东至海一百九十二里西至镇江府丹徒县界二百八十五里南至苏州府昭文县界一百四十里北至扬州府泰州界九十里东南至海一百四十里西南至大江七里东北至海一百十里西北至泰州界一百七十里本州境东西距一百三十八里南北距七十八里东界海南界大江西北界如臯县自州治至
　　京师三千六百九十五里明初省州置静海县入州属扬州府
　　本朝初因之康熙十一年以海门县省入州雍正二年升为直州以泰兴如臯县来属凡领县二如臯县【在州西四十五里初属扬州府雍正二年分属通州】
　　泰兴县【在州西二百四十里初属扬州府雍正二年分属通州】
　　苏州府东西距二百二十里南北距二百五十里东至太仓州界一百二十里西至常州府宜兴县界一百里南至浙江嘉兴府嘉兴县界一百里北至大江通州界一百五十里东南至松江府青浦县界一百二十五里西南至浙江湖州府长兴县界一百三十里东北至通州界一百五十五里西北至常州府江阴县界一百六十里自府治至
　　京师二千七百二十里明为苏州府直南京领州一县七
　　本朝初属江南省后分江苏省此为江苏巡抚及布政按察两司治雍正二年升太仓州为直州以嘉定崇明二县徃属复増置元和震泽昭文新阳四县乾隆二十五年改江苏布政司为苏州等处布政使司领苏州松江常州镇江四府太仓一州仍治苏州府与江宁府并为省防之地凡领县九吴县【附郭治府西南境】
　　长洲县【附郭治府东北境】
　　元和县【附郭治府东南境雍正二年析长洲县地置县并为府治】
　　吴江县【在府南少东四十五里】
　　震泽县【在府南少东四十五里雍正二年析吴江县地置县与吴江县同城治西南境】常熟县【在府北九十里】
　　昭文县【在府北九十里雍正二年析常熟县地置县与常熟县同城治东北境】昆山县【在府东少北七十二里】
　　新阳县【在府东少北七十二里雍正二年析昆山县地置县与昆山县同城治西北境臣】等谨按苏州等府新县之分始于雍正二年及雍正九年诚以各府地广人稠尤称繁剧非旧设之县所能兼综也如苏州府之元和震泽昭文新阳四县常州府之阳湖金匮荆溪三县太仓州之镇洋县扬州府之甘泉县悉附治旧城松江府之奉贤金山南滙三县太仓州之宝山县淮安府之阜城县或以濒连大海或以控近黄河并与旧县分城而理葢又量地制邑之道云
　　松江府在苏州府东南一百二十里江宁府东南六百二十里东西距一百六十里南北距一百五十二里东至大海一百里西至苏州府吴江县界六十里南至大海七十二里北至苏州府昆山县界八十里东南至大海一百十里西南至浙江嘉兴府嘉善县界五十里东北至太仓州嘉定县界一百十里西北至苏州府长洲县界一百里自府治至
　　京师二千九百五十里明为松江府直南京増置青浦县共领县三
　　本朝初属江南省顺治十三年増置娄县康熙六年分属江苏省雍正二年増置奉贤金山南汇福泉四县乾隆八年仍省福泉县入青浦县凡领县七华亭县【附郭治府府东境】
　　娄县【附郭治府西境汉娄县在今苏州府昆山县境刘宋以后省此为唐华亭县　本朝顺治十三年析置县与华亭并为府治】
　　奉贤县【在府东九十里雍正二年析华亭县地置县】
　　金山县【在府西少南三十年雍正二年析娄县地置县旧治今县东南境乾隆二十六年移于朱泾镇为今治】
　　上海县【在府东北九十里】
　　南滙县【在府东一百二十里雍正二年析上海县地置县】
　　青浦县【在府西北五十里雍正二年析置福泉县乾隆八年仍省入青浦】
　　常州府在苏州府西北二百八十里江宁府东南二百七十里东西距一百九十里南北距二百八十五里东至苏州府常熟县界一百四十里西至镇江府丹阳县界五十里南至浙江湖州府长兴县界二百里北至大江北岸通州泰兴县界八十五里东南至苏州府长洲县界一百四十里西南至安徽广徳州界二百三十里东北至通州如臯县界一百七十里西北至扬州府江都县界一百二十里自府治至
　　京师二千五百三十五里明为常州府直南京降江阴宜兴为县共领县二
　　本朝初属江南省后分属江苏省雍正二年増置阳湖金匮荆溪三县凡领县八
　　武进县【附郭治府西境】
　　阳湖县【附郭治府东境雍正二年析武进县地置县与武进县并为府治】
　　无锡县【在府东南九十里】
　　金匮县【在府东南九十里雍正二年析无锡县地置县与无锡县同城治东境】江阴县【在府东七十里】
　　宜兴县【在府南一百二十里】
　　荆溪县【在府南一百二十里雍正二年析宜兴县地置县与宜兴县同城治西南境】靖江县【在府东北一百五十里】
　　镇江府在苏州府西北三百七十里江宁府东少北一百八十里东西距二百二十里南北距一百三十六里东至常州府宜兴县界一百六十里西至江宁府句容县界六十里南至常州府武进县界一百八里北至扬州府江都县界二十八里东南至宜兴县界二百十里西南至安徽广徳州建平县治三百七十里东北至常州府靖江县界一百二十里西北至扬州府仪徴县界七十里自府治至
　　京师二千三百三十五里明初为江淮府寻为镇江府直南京领县三
　　本朝初属江南省后分属江苏省雍正八年以江宁府之溧阳来属凡领县四
　　丹徒县【附郭】
　　丹阳县【在府东南七十里】
　　金坛县【在府南一百六十里】
　　溧阳县【在府西南二百四十里】
　　太仓州在苏州府东少北一百二十里江宁府东南五百六十里东西距二百十里南北距一百有六里东至崇明县东大海二百里西至苏州府新阳县界十里南至松江府上海县界六十六里北至苏州府昭文县界四十里东南至上海县界一百二十里西南至松江府青浦县界六十里东北至海七十里西北至苏州府常熟县治一百里本州境东西距一百六里南北距四十一里东界海西界新阳县南界镇洋县北界昭文县自州治至
　　京师二千八百四十里明初置太仓卫洪武十二年又置镇海卫治十年始置太仓州属苏州府
　　本朝初因之雍正二年升为直州以嘉定崇明县来属又増置镇洋宝山县凡领县四
　　镇洋县【雍正二年析太仓州地置县与太仓州同城分治南境】
　　嘉定县【在州南三十六里】
　　宝山县【在州东南九十里雍正二年析嘉定县地置县】
　　崇明县【在州北五十七里】


　　皇朝文献通考卷二百七十五
　　钦定四库全书
　　皇朝文献通考卷二百七十六
　　舆地考【八】
　　安徽省
　　【臣】等谨按禹画扬州而当时涂山之防执玉帛者万国杜预以为在寿春东北实为鳯阳府境则今上江之地为当时扬州之都防可知已夫安徽界荆呉之交统驭千有余里其富庶亚于江苏而江山阨塞形势险固几欲过之自春秋之世呉楚争钟离居巢州来皆为今庐州鳯阳境地汉代去古未逺而扬州刺史实见治于歴阳降及三国六朝若曹魏之合肥寿春孙呉之濡须牛渚终南北朝并为要地元代以安庐等地属淮西道而下江之淮扬等地别属淮东以徽宁等地属江东道而下江之苏松等地别属江南隐然各为一都防葢大江左右独辟隩区其山川之复防疆域之纠错居东南轇轕之防而钤辖阻深不尽如江苏所广谷长川平畴巨浸号称泽国也地险民聚自昔而然我
　　朝休养生息编户日众而政务益繁爰于康熈六年与江苏分疆而治于是东连姑孰西尽皖江北抵頴川南环歙岭星罗碁布控制得宜屹然为上游之重镇矣
　　安徽明直南京又以鳯阳府为中都共领府十四州四其安庆徽州宁国池州太平庐州鳯阳七府滁和广徳三州为今上江地
　　本朝初设江南布政使司按察使司驻江宁府以操江兼巡抚事驻安庆府辖安庆徽州宁国池州太平五府滁和广徳三州其鳯阳庐州二府与淮安扬州等府及徐州别为一巡抚顺治五年设总督驻江宁府六年以漕运总督兼巡抚事辖鳯庐等府十六年仍置鳯庐巡抚十八年与江苏以左右布政使司分治此为左布政所辖仍寄治江宁康熈元年以操江并于总督专设安徽巡抚三年与江苏各分按察使司驻安庆五年裁鳯庐巡抚以鳯阳庐州二府归并安徽巡抚管辖六年停左右布政之名分为安徽布政使司雍正二年升鳯阳府之颍亳泗三州庐州府之六安州并为直州十三年升颍州为府仍改亳州为属州乾隆二十五年以安徽布政使司自江宁还治安庆凡领府八直州五东西距七百六十里南北距一千一百八十里东至江苏镇江府溧阳县界四百六十里西至湖北黄州府蕲州界三百里南至江西九江府彭泽县界三百十里北至江苏徐州府睢宁县界八百七十里东南至浙江严州府淳安县界七百九十五里西南至湖北黄州府黄梅县界三百四十里东北至江苏江宁府江浦县界五百十里西北至河南归徳府商邱县界七百八十里在
　　京师南二千七百里
　　安庆府为省治东西距四百五十里南北距二百七十五里东至庐州府无为州界一百五十里西至湖北黄州府蕲州界三百里南至池州府东流县界九十五里北至庐州府舒城县界一百八十里东南至池州府东流县界一百二十里西南至江西九江府治四百十里东北至无为州治三百二十里西北至六安州界二百八十里自府治至
　　京师二千七百里明洪武初安庆府直南京本朝初属江南省后分为安徽省此为安徽巡抚及布政按察两司治凡领县六
　　懐宁县【附郭】
　　桐城县【在府东北一百二十里】
　　潜山县【在府西北一百二十里】
　　太湖县【在府西北二百二十里】
