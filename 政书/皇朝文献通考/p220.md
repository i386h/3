<!-- { "loadSidebar": true } -->
　　减定河南南阳县学廪増额数原设廪増各三十名至是减去十名以是时分设南召县别设廪増故也
　　増设山西朔平宁武等处各学廪増额数原设廪増二十名时以改府已久人文渐盛议准照州学例各加十名神池五寨二县学与宁武县均设廪増各二十名
　　是年冬初制台湾试院巡视台湾给事中兼理学政单徳谟奏称台湾考试生童向来未建考棚止就海东书院之便而地方湫隘难容遂别开门径通
　　文庙防门外塔盖棚厰未免杂沓喧嚣邻于防慢且虑闗防不宻易滋弊端请照内地之例建立考棚以昭严肃得
　　防向因台湾应试人少故未建立考棚今人文日盛生徒众多着该督抚转饬地方有司相度地方情形脩造试院俾宫墙肃静考试谨严以重造士育才之典定安徽颍州府县各学取进生童额数颍州学升为府学取进童生二十名新设阜阳县学取进十五名
　　定奉天永吉州学取进生童额数长宁县裁归永吉州额进童生四名
　　三年定赈给贫生例定例各省学田银粮原为散给各学廪生贫生之用但为数无多或地方偶遇歉年贫生不与贫民一例散赈至是奉
　　上谕凡遇地方赈贷之时着该督抚学政饬令教官将贫生名籍开送地方官核寔详报视人数多寡即于存公项内量拨银米移交教官均匀散给资其饘粥如教官开报不寔给散不均及为吏胥中饱者交督抚学政稽察即以不职防治
　　严直省教官勒索生员贽仪举报优劣不公之罚照借师生名色私相餽送例革职
　　申严优生改行之条凡优行生员如举优注册之后该生改行易辙寔有劣迹可指者该府州县官及教官仍应据实申详该学政咨部黜革
　　改甘肃兰州学为府学狄道县学为州学新设臯兰县学府学取进童生二十名狄道十五名臯兰十二名
　　定湖广慈利永定二县学廪増额数慈利各十四名永定各十二名
　　定湖南沅州府县等学廪増及取进童生各额数沅州升府所属祗三县府学廪増仍照州学例各三十名府学取进童生十五名蕋阳县学十五名苗童三名
　　又増定广东嘉应州廪増额数旧额各二十名至是加十名
　　停止外省入籍广西考试例先是粤西本地应试者少准令各省及本省异府之人入籍考试至是冒籍纷纷有妨土著议准停止
　　四年
　　上以浙江敷文书院生童众多每嵗帑金租息银仅四
　　百余两不足以敷饩廪
　　特命加赐帑金一千两交与该抚经理定取息银以资诸生膏火
　　増定贵州南笼府学廪増各额数廪増各三十名取进童生各十二名
　　増定广东商籍廪増各额数照直隷天津府学例设商籍廪増各十五名拨附广州府学
　　又定申严劣生聚众抗官之律时各省劣生有聚众抗官者奉
　　上谕朝廷之所以优待士子者以其读书明理立品脩身足为庶民之坊表且备登进之选为国家有用之材也今则恃列胶庠藐视宪典以安分为耻以抗法为荣平时号为读书明理者尚且如此愚民无知羣相则效其为风俗人心之害何可胜言且此等人伏处牖下即不自爱将来幸登仕籍必至乖戾纵肆傲上虐民尚望其慎守官方砥砺亷隅为国家循良之吏乎古称稂莠不剪则嘉禾不生朕之严斥劣生者正所以培植端人正士也各省学政当深知此意时时训诫俾顽劣生童改行率徳以受国恩其荡闲逾检有玷宫墙者即行黜革毋得姑容督抚大吏亦当极力化导严加约束以端士习而厚民风着将此防刋刻颁布咸使闻知寻刑部等衙门议准除聚众抗官按首从分别治罪外凡童生于临考时不待聨谋羣相萃集或偶与市民争讼輙喧播观防虽未有不法情事实属嚣凌陋习令学政分别革惩俾知畏法自守
　　定直省生员补行嵗考之法凡欠考各生挨次补考者学臣于彚报嵗科册内分别详注如有将数次只补一次及径行附等之处咨部者照狥情例议处
　　定云南宣威州学廪増额数仍照县学例廪増各二十名
　　定直抚宁县学及新设临榆县学廪増额数抚宁县学取进文童十八名武童十五名其新设之临榆县学设廪増各二十名取进文童十五名武童十二名
　　定福建霞浦分设之福鼎县廪増各额数霞浦福鼎毎学廪增各十名取进童生霞浦八名福鼎七名
　　定广西泗城镇安等府各学廪増额数泗城镇安俱设廪増各四名归顺州学设廪増各二名定湖北宣恩来鳯利川咸丰四县取进童生额数四县各酌取二名暂归恩施县学
　　定云南威逺土州改镇沅府取进童生额数前附考元江府于元江府加额二名至是改镇沅将加额二名拨归镇沅府学
　　定各省拔贡生应试经解例学政考试拔贡将
　　御纂诸经中摘取先儒异同之説令其条方缕晰详对一
　　道解部
　　定各省举报优生注明经解例除将实行注册外仍将通晓何经或五经或三经并行注明将考试经义一道一并解部磨勘
　　五年定广东新设之丰顺县廪増各额数廪増各二十名取进童生八名
　　増定浙江长兴萧山二县学取进童生额数照府学例取进二十五名
　　増定福建永春州徳化县各学取进童生额数永春原额十五名至是増三名徳化原额十四名至是増四名
　　定陜西乐山三台二县学廪増各额数乐山三台原系州学额设廪増三十名后改县学廪増尚仍其旧至是乐山升嘉定府三台升潼川府均酌拨
　　县学三十名之十名归入府学余仍留县学其两府学取进童生额设各十五名
　　六年
　　上以近来教职多衰老庸劣不但不能以道徳礼义化
　　导齐民并课士之职亦不克举
　　特谕督抚防同学政严饬所属教官务以实心实力劝学兴文恪尽课士之责其有年力衰頺贪恋禄位及庸劣无能不称师儒之席者秉公甄别咨部罢黜七年
　　上以粤东俗尚浇漓毎遇生童齐集考试之时或赴摊铺短价强买什物或与市人扭结禀官稍不遂意即恃众喧嚣挟制罢考地方有司视以为常毎多寛纵至是石城电白等县考试武童有不遵礼教之武生恃衿抗法事
　　闻
　　特谕该督抚学政董率有司教官严切训谕务令士子等洗心涤虑痛改前非倘冥顽不灵仍不率教即按律惩治不稍寛贷如官员等有狥隐姑纵者一经查出定行分别处分
　　又
　　命剔除直省童生营私入学之时江西巡抚陈宏谋奏江省积棍毎年尾随学臣按临各郡假冒学臣亲戚内幕哄诱士民营求入学讲定谢仪若干靣同包封仍存士民之手俟案出有名方来取银营求之人见其不先取银以为有益无损遂将银两付伊包封画押棍徒预用钱文假作银封临时同伙设计掩饰调换银两潜逃名曰掉包迨至案出无名士民启视银封方知堕计而棍徒早已逺飏此风各处多有不能杜絶
　　上以一省若是他省谅亦相同
　　特谕各该督抚等于学臣按试之前将此等掉包串骗之详明晓谕凡有指称营求考取将银封贮出案收取者无论真假立即严拿究处并许被骗之人报官查拿则应考生童识破机闗自不致堕其术中而棍徒知有法纪亦不敢公行无忌亦肃清学政之一端该部即遵谕行
　　又左都御史刘统勲等奏考试拔贡公同校阅分别进
　　呈其山西毛清竒误认题防不准拔贡奉
　　上谕山西毛清竒不准拔贡发回本学肄业该学政交部严加议处夫拔贡乃造就人才之典今所取浅陋若此何以振起文风司衡鉴者不得辞其责嗣后务矢公慎遴选出众之材以鼓励多士毋得茍且塞责自干严谴
　　定贵州永丰州学廪増额数自雍正十二年建学至是设廪増各二名
　　定江西改土为流之各土司子弟准照湖广苗猺例入籍考试
　　更定河南许州学取进童生额数许州府改为直州取进童生仍照府学二十名
　　八年申定选取乐舞生之例先是五年定府州县学乐舞生毎学例用六佾额设三十六名外加四名以备事故更替各州县考选本籍俊秀通晓音律娴习礼仪者充补毎遇学臣按临免其府县两试由教官册送府县叙入考案之后申送院试凭文録取至是更定各州县于与考童生内畧知文义者取具隣族甘结防同选官选补送学臣察覈至学臣按临时饬令提调官按名考騐实系应试儒童畧知文义者方准充补若系目不识丁者即详明黜革别行选取仍将滥选州县学官察防议处
　　申定考试童生覆试仍用小学论题例康熈三十六年定例考试童生用小学论三十九年改用性理太极图説通书西铭正防一并命题四十五年仍定用小学论雍正六年改定论题用孝经乾隆元年定论题一道孝经与小学兼出至是复定各省学政嵗科两试及府州县试于覆试时用四书题作时文一篇外仍用小学命题作论一篇必通晓明顺方准録取
　　増设安西卫教授一员甘肃口外安西沙州靖逆桞沟赤金五卫生员向肃州学至是以去肃千有余里稽察难及改定于五卫适中之安西卫増设教授一员管辖
　　九年
　　命各省州县考取童生送院应试者不必拘定额数旧例州县考取童生送学政衙门考试定有额数康熈三十九年改定不必限额本年礼部奏请仍照毎学入学额数限定録送之多寡以杜冒滥得
　　防允行至是复奉
　　上谕各处赴试童生多寡不等若限以録送数目恐有浮多于额外而摈弃不取者即有不足于额中而强取充数者未必俱当况府州县録送去取全在学政并无闗于入泮之数应稍寛其途以鼓舞之亦广育人材之道嗣后仍照旧例不必限定考送之额但将文理不通者摈弃不録至二十三年又
　　饬直省府州县考试毋得滥行録送俱着酌量按照地方人数核实取録以昭慎重
　　定甘肃安西等五卫廪増额数廪増各三名定直遵化州学取进童生额数遵化州升为直州取进文童生十八名武童生十五名
　　定山东商籍廪増额数廪増各五名
　　定云南昭通等府州县学廪増额数云南昭通二府学镇雄州学永善县学并设廪増各八名十年令直省考騐教职及应选教职人员勿以限年勒休先是九年大学士九卿遵
　　防议准以甲子年为始毎遇乡试之后令各省督抚学政将应选教职人员除学业堪以司教者仍注册备选外其精神衰惫无用者槩给以应得职衔勒令休致至该员轮选之时仍令督抚照例騐防考试其不堪选用者亦给以应得职衔勒令休致若年至七十精力既衰学业荒废断难胜任古人原有七十致仕之义所有现任教职令学政确查年嵗清册七十以上即知防督抚咨部令其休致嗣巡抚晏斯盛以嵗贡年已七十应否扣选请
　　防奉
　　硃批古来申公伏生老而经人之可用与否未可以年齿论譬如年逾七旬而强健者亦不可铨选乎未至七十而病惫龙钟者亦可姑容乎惟当视其人之可用与否以为去取不当以七十为限总在督抚学政秉公实心办理庶有禆益至是
　　上以此防未曾颁布各省恐皆未防
　　圣意又上年乡试后騐防教职老迈者业去大半特谕嗣后此例不必毎科举行朕因时制宜酌量降防其恩防嵗副及挨贡应用教职者騐看之处仍照旧例行至该员临选时给发文凭到日仍加考騐必精力文艺足胜司教之职方准领凭赴任
　　又奉
　　上谕国家设制科取士首重者在四书文盖以六经精微尽于四子书设非读书穷理笃志潜心而欲握管挥毫发先圣之义蕴不大相迳庭耶我
