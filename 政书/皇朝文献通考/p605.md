<!-- { "loadSidebar": true } -->
　　万几之暇详示儒臣用以酌古韵之中资披吟之助岂呉棫韵补杨慎古韵诸书所能比拟万一哉
　　钦定音韵述防三十卷
　　乾隆三十八年奉
　　敕撰
　　皇上御制序曰音韵述防者述
　　音韵阐防之意也我
　　皇祖钦定佩文诗韵颁示中外复依国书合声切韵之法
　　叶华音字母作
　　音韵阐防一书按字母之説始于隋书经籍志载后汉佛法行于中国得西域书能以十四字贯一切音其
　　文省而义广谓之婆罗门书至唐僧守温増为三十六字母相沿至今未识其源由今考之盖守温畧知唐古特字而所译汉文则不免强为牵合即如见溪羣疑乃梵音之嘠喀噶【迎阿】端透定泥乃梵音之答塔逹纳也
　　阐防则于每字皆用国书合声法切之如东字旧韵徳红切今用都翁切缓读成二字急读成一音较之旧韵之转字叶音实简明精确足为华梵字母之防通而启自古音韵未发之秘准也夫国书以阿字为首梵经亦谓阿字能括天下之音其生生之序出于自然今以人之始生证之虽各国各地殊语至其孩啼音皆出于阿则阿字之为诸方声韵之源综其异而得其同从可知矣字母既源出西域则国书之阿字实防通华梵字母之枢纽以立义所以得天地之元声不独梵音借国书而明即华音之字母亦因国书而愈明也朕少时见等韵书亦茫然弗悉其原委及后习防古语回语又习唐古特语畨语然后知汉音字母即梵音之字母而以国书枢纽其间率可以通华梵之情畅形声之奥前此同文韵统西域同文志既仰承
　　圣祖阐防之义譔辑成编兹复命词臣恭依
　　佩文诗韵并萃广韵集韵之字删冗存英为音韵述防共收一万五千二百七十九字成书三十卷尝考古来韵书沈约四声其书不传今惟宋陈彭年广韵则就隋陆法言切韵孙愐唐韵本重加修订收字凡二万六千一百九十四字又宋丁度集韵至五万三千五百二十五字其实行用者不出寻常经见之文则虽多亦奚以为也至诸家分韵皆二百六部然其中有通用有独用通用者名虽分而实合是以元隂时夫撰韵府羣玊于独用者仍之通用者并之即今
　　佩文韵府所因也及明乐韶鳯等奉敕撰洪武正韵则减为七十六部所收一万二千一百四十六字分韵一改古人之旧诚未若今韵之繁简适用损益得中也又从来韵书主音字书主义二者不能兼赅而审音与分韵又歧而为两夫轻重清浊音也平上去入韵也韵显而易明音防而难察诗赋家所用惟韵而不必审音至诗余词曲则兼辨音而于平上去韵转得通用此唐宋及今音韵之大畧也是书翻切悉遵
　　阐防凡古今音韵之奥华梵防归之故以国书为枢纽无不一以贯之而于古人韵书义训未详者则加推广发明焉其训释古无今有者量加増订期于字义明而字音悉协四声准而等韵贯通皆即
　　皇祖宣畅中声嘉惠艺林之意缵述而引伸之盖四十七年以来所为绳绳翼翼无一念不敬承
　　先志无一事不聪听
　　彞训者亦于是书见端也夫
　　【臣】等谨按
　　御定音韵阐防以字母之先后为字之次序是书则以部首一字之母为首其下诸母所领字以次从之其合声切字则一以
　　御定音韵阐防为主部分亦仍从
　　御定佩文诗韵惟以殷文分两部而以殷附真不附文此其稍变者也至所収之字亦多所増益凡古今音训迥异者亦从宜添入而互注之益为详密盖此所重者字义故训释为较详由是两书相辅而行则韵学之精防无美不备
　　圣朝之作述所以
　　嘉惠后学者至已
　　古韵通八卷
　　柴绍炳撰绍炳字虎臣仁和人
　　古韵叶音六卷　佐同録五卷
　　杨庆撰庆字宪伯秦州人前明诸生
　　声韵丛説一卷韵问一卷　韵学通指一卷　韵白一卷
　　毛先舒撰先舒字稚黄一名骙字驰黄仁和人【臣】等谨按丛説乃杂论毛诗及古今来有韵文字凡四十条韵问一卷则设为问答之辞通指谓风字可以入侵韵非东韵之字全可入侵舒字可以入支韵非鱼韵之字全可入支谓古韵之差等有三今韵之差等有四所见皆视前人为确又析通指之绪余辑韵白一卷皆杂论古韵词曲韵之类大抵皆详于今而畧于古于考证之学未免稍疎焉
　　韵统图説【无卷数】
　　耿人龙撰人龙字书升号岵云江隂人
　　韵蕞一卷
　　徐世溥撰世溥见礼类
　　音论三卷　诗本音十卷　易音三卷　唐韵正二十卷　古音表二卷　韵补正一卷
　　顾炎武撰炎武见春秋类前五种本名音学五书炎武自序曰今音行而古音亡为音学之一变宋韵行而唐韵亡为音学之再变炎武既得唐韵之书乃始发寤于中而旁通其説于是据唐人以正宋人之失据古经以正沈氏唐人之失而三代以上之音部分秩如至赜而不可乱乃列古今音之变而究其所以不同为音论三卷考正三代以上之音注三百五篇为诗本音十卷注易为易音三卷辨沈氏分部之误而一一以古音定之为唐韵正十卷综古音为十部为古音表二卷
　　又后序曰此书为三百篇而作也先之以音论何也曰审音学之源流也易文不具何也曰不皆音也唐韵正之考音详矣而不附于经何也曰文繁也已正其音而犹遵其次第何也曰述也古音表之别为书何也曰自作也盖尝几欲分之几欲合之久之然后胪而为五矣闗中李因笃每与炎武言诗今颇采之以答书附于末
　　韵补正自序曰炎武为唐韵正已成书矣念考古之功寔始于宋呉才老而其所着韵补合者半否者半一　一取而注之名曰韵补正附古音表之后李因笃曰亭林顾氏广引古人韵语谓三百篇无叶韵均是本音以辟呉才老韵补之谬山阳张弨力臣刋行其书
　　诗韵更定五卷
　　呉国缙编国缙字玊林全椒人顺治壬辰进士声韵源流考【无卷数】
　　万斯同撰斯同字季野鄞县人
　　谐声品字笺【无卷数】
　　虞徳升撰徳升字闻子钱塘人
　　古今通韵十二卷　易韵四卷　韵学要指十一卷
　　毛竒龄撰竒龄见易类
　　竒龄自序易韵曰自尚书古经并各传诸子百氏周秦间文以暨史记汉书淮南参同诸书往往间及韵语而在古经则周易尤甚顾周易非尽用韵者其彖象原辞亦偶然及之惟夫子上下象传并杂卦传则无一不韵一如诗歌铭颂赋诔之所为以其用赞体赞必尽韵所谓赞周易是也至彖传即用韵十九説卦则偶有一二语入韵而序卦閴然焉
　　李天馥序韵学要指曰竒龄为史官曾着古今通韵一书已梓之行世复括其议论之尤要者自三古立均太师造韵以及后之析并通叶皆溯其所始而究其所终即以讹传讹如沈韵陆韵孙韵刘韵切韵礼部韵郑庠古韵呉棫韵补无不备为指据确示可否使世之人读诗读易读离骚古文及诸子百家之书一开卷而燎若观火焉
　　类音八卷
　　潘耒撰耒字次耕号稼堂呉江人康熙己未
　　召试博学鸿词授翰林院检讨
　　例畧曰旧字母三十有六有复有漏耒删五増十九成五十母各具隂阳而列以喉舌腭齿唇之序旧四呼以音就字无定准今各母各韵并列四呼字缺而音不缺旧分类互有得失今统有字无字之音辨其全分分平上去为二十四类入为十类旧切同母同韵之字皆通用今则同母之中必用同呼同转同韵之中必用元音分隂阳也李光地榕村语録曰潘次耕若将其师所着音学五书撮总纂订令其精当岂不大快却自出意见欲驾亭林之上反成破绽以自已土音影响意揣便欲武断从来相传之绪岂可乎
　　韵雅五卷
　　施何牧撰何牧苏州人康熙己丑进士
　　古音正义一卷　等切元声十卷
　　熊士伯撰士伯字西牧南昌人官陜西高陵县知
　　县
　　古今韵表新编五卷
　　仇廷模撰廷模字季亭宁波人康熙辛夘举人官知县
　　唐韵考五卷
　　纪容舒撰容舒字迟叟号竹厓献县人康熙癸巳举人官至姚安府知府
　　八矢注字图説一卷
　　顾陈垿撰陈垿见乐类
　　【臣】等谨按八矢者譬字为的以八矢注之所谓八门者一分四声二经声三定清浊之界四审五音五分隂阳六分正变七分轻重八分留送是也其谓三十六母为乱道已不可训而于四声之外又増一下声则更骇人听闻之甚矣
　　声韵图谱【无卷数】
　　钱人麟撰人麟字铸庵武进人康熙庚子举人官萧山县知县
　　类字本意【无卷数】
　　莫宏勲撰宏勲字诚斋钱塘人
　　韵学臆説一卷　韵学五卷
　　王植撰植见四书类
　　五方元音二卷
　　樊腾鳯撰腾鳯字凌虚尧山人
　　【臣】等谨按是书部分十二曰一天二人三龙四羊五牛六獒七虎八驼九蛇十马十一豺十二地其字母则并为二十曰梆匏木风斗土鸟雷竹虫石日剪鹊系云金桥火蛙皆纯用方音于古义全未深究至其变乱韵部较之洪武正韵有过之无不及也
　　诗经叶音辨讹八卷
　　刘维谦撰维谦字让宗自号双虹半士松江人黄之隽序曰我
　　朝文治贲明太平之鼓吹尤盛安溪李文贞光地论切字之法分母之理南北古今之音而以
　　国书十二字头为得天地元声阿额伊鄂乌为歌麻支防齐鱼虞七韵能切诸韵而不为诸韵之所切论极防渺而独心服顾炎武之书窃谓炎武谓毛诗四声通为一韵似以宋元之词曲例商周之雅颂是书亦遵炎武而有驳正夫自有诗本音而诗不叶而自叶有叶音辨譌而诗有一定之叶而无余叶其理同学者由是可以咏诗可以审音可以识字其效亦同也
　　诗传叶音考三卷
　　呉起元撰起元字复一震泽人
　　古韵标准四卷　四声切韵表一卷
　　江永撰永见礼类
　　本韵一得二十卷
　　龙为霖撰为霖字雨苍成都人选防贡生官至潮州府知府
　　【臣】等谨按称本韵者言韵必有本本乐律也乐有五声故取郝氏四声加一转音马氏四声加一全音及林氏改为开承转纵合五音之説以分为五其有不可当者以变宫变征当之而为七声乐有十二律故立十二字为韵而并合诸韵以属之其于切韵唐韵广韵诸书等韵经世诸法无不排诋以伸其説縁有传本姑存而论之以备考焉音韵源流五十卷
　　潘咸撰咸见易类
　　韵歧四卷
　　江昱撰昱见书类
　　音韵清浊鉴三卷
　　王祚祯撰祚祯字楚珍大兴人
　　祚祯自序曰此编博极诸家如扬雄训纂许慎説文玊篇唐韵广韵韵防篇海集韵正韵吕氏同文释日月灯无不绎其论説证其异同
　　声音发源图解一卷
　　潘遂先撰遂先句容人
　　【臣】等谨按是书分四声为六声曰初平次平终平初仄次仄终仄支离穿凿尽废齿腭唇舌而专以牙之一音定宫商角征羽又尽废齿牙腭唇而以十二舌定平仄六声其説全无根据遂先自为草创其子命世续成之
　　右小学类韵书






　　皇朝文献通考卷二百十八
　　钦定四库全书
　　皇朝文献通考卷二百十九
　　经籍考【九】
　　史
