<!-- { "loadSidebar": true } -->
　　周长发撰长发字兰坡号石颿山阴人雍正甲辰进士选庶吉士防馆外补广昌县知县改乐清县教谕乾隆丙辰
　　召试博学鸿词授检讨官至侍讲学士降补侍讲
　　春及堂诗集四十三卷
　　倪国琏撰国琏见史类
　　四焉斋诗集六卷附梯仙阁余课一卷拂珠楼偶钞二卷
　　曹一士撰一士见别集类梯仙阁余课一士继室陆氏鳯池作拂珠楼偶钞一士女锡珪作
　　寒香草堂集四卷
　　刘元燮撰元燮字孟调湘潭人雍正庚戌进士官至山西道监察御史縁事降广西布政司经歴雪舫诗钞八卷
　　周宣猷撰宣猷见别集类
　　栁渔诗钞十二卷
　　张湄撰湄字鹭洲钱塘人雍正癸丑进士官至给事中
　　秋水斋诗集十五卷
　　张映斗撰映斗字雪子乌程人雍正癸丑进士官翰林院编修
　　宁逺堂诗集一卷
　　朱成防撰成防字司衡宁乡人
　　成防自述曰向因迁徙流离至庚子疾中闭门却轨始多作诗以自遣因成是编
　　舒晓斋存稿三卷
　　黄溶撰溶字涪逺郓城人雍正中贡生
　　桐隠书屋集二卷
　　朱崇勲撰崇勲字彞存号怡园歴城人
　　湖上草堂诗一卷
　　朱崇道撰崇道字帯存歴城人
　　蚕桑乐府一卷
　　沈炳震撰炳震见经类
　　【臣】等谨按是集凡七言长句二十首始于防种迄于赛神葢拟报赛蚕事之曲故名曰蚕桑乐府无悔斋集十五卷
　　周京撰京字西穆一字少穆钱塘人雍正中诸生实嬾斋诗集四卷
　　张时泰撰时泰字平山号六可嘉兴人官桐城县知县
　　亦庐诗集二十八卷
　　汤斯祚撰斯祚字衎之号亦庐南丰人雍正中嵗贡生官江西新昌县训导
　　江湖闲吟八卷
　　王道撰道字直夫漳浦人官金山县知县
　　蕴亭诗稿二卷
　　金綎撰綎字连城吴县人
　　钱维城序曰蕴亭诗派出自岭南少年至京师秋日游灵佑寺有高云不碍静晴日自知寒之句为新城王士祯所赏
　　翰村诗稿六卷
　　仲昰保撰昰保字羮梅号翰村常熟人
　　【臣】等谨按是集如唐时进士以所业投贽当路之式皆题曰行卷究之昰保终老山林未审其何所取义前四卷以辛壬癸甲为序第五曰后甲皆昰保自编葢放陆防笠泽丛书以甲乙分卷之例而又不顺序十干之次亦莫解其故末一卷曰遗集则其友赵念所续编也
　　梧江杂咏一卷
　　刘云锋撰云锋字秋冶南昌人
　　朴庭诗稿十卷
　　吴爚文撰爚文字璞存一字朴庭山阴人
　　孤石山房诗集六卷
　　沈心撰心字房仲仁和人雍正中诸生
　　抗言在昔集一卷
　　沈氷壶撰氷壶字心玉山阴人贡生
　　【臣】等谨按是集皆七言絶句为其咏古之作颇能考证文史自抒学识非仅评论事迹之末然有意骇俗遂至流于放诞至其所品评诗人文人悉加排诋隠然以第一人自命则亦狂妄之甚矣梯青集【无卷数】
　　项大徳撰大徳字立上汉阳人
　　【臣】等谨按大徳尝因母病刲股疗母不愈旋以哀毁卒年仅二十有六葢其孝行有过人者诗则未能成家也
　　双树轩诗钞一卷
　　僧湛性撰湛性一名湛汛字药根又曰药庵居扬州之只园庵
　　梦村集二卷
　　朱纬撰纬字义俶歴城人嵗贡生官邱县训导薇香集一卷燕香集二卷燕香二集二卷
　　方观承撰观承字遐谷号问亭又号宜田桐城人由监生荐授中书舍人官至直总督諡恪敏【臣】等谨按观承宣力封疆克承
　　恩眷公退之暇每拈毫赋诗述本堂集中载有东园剰稿入塞诗怀南草竖歩吟叩舷吟宜田彚稿看蚕词松漠草等八种后为直总督复成此三集葢其遭遇
　　圣时宣猷多暇故优游吟咏著作裒然虽其性嗜诗篇
　　亦足见治理之裕如也
　　晩晴楼诗草二卷
　　曹锡淑撰锡淑字采荇上海人一士之女适同里举人陆正笏
　　緑筠轩诗四卷
　　张元撰元字殿传淄川人雍正丙午举人官鱼台县教谕
　　竹香诗集四卷
　　席鏊撰鏊字景溪常熟人雍正已酉举人官内阁中书
　　质园诗集三十二卷
　　商盘撰盘字苍雨又号宝意防稽人雍正庚戌进士官翰林院编修改授同知终沅江府知府氷壑诗钞六卷
　　朱令昭撰令昭字次公歴城人
　　鵞浦集六卷
　　朱怀璞撰怀璞字素存歴城人
　　菱溪遗草一卷
　　蒋麟昌撰麟昌字静存阳湖人乾隆己未进士官翰林院编修
　　松泉诗集六卷
　　江昱撰昱见经类
　　闺房集一卷
　　陈佩撰佩字怀玉天长人江都诸生江昱之妻白云诗集七卷别集一卷
　　卢存心撰存心原名琨字玉严别字敬甫钱塘人恩贡生乾隆元年尝荐举博学鸿词
　　随园诗集十卷附録一卷
　　边连宝撰连宝字赵珍刋本别作肇畛任邱人雍正乙夘防贡生
　　【臣】等谨按连宝尝于乾隆丙辰辛未一荐举博学鸿词一荐举经学虽俱未入选而其学问有足多者戈涛尝称之晩年躭于禅説故以禅家公案颂一卷附録于后
　　东山草堂集六卷
　　潘安礼撰安礼字立夫南城人乾隆丙辰
　　召试博学鸿词官翰林院编修
　　产鹤亭诗集七卷
　　曹庭栋撰庭栋见经类
　　山隂集一卷归田遗草一卷
　　林其茂撰其茂字培根乾隆丙辰进士官山阴县知县
　　瑜斋诗草一卷
　　郭赵璧撰赵璧字名瑾侯官人乾隆丙辰举人卓山诗集十二卷
　　帅家相撰家相字伯子奉新人乾隆丁巳进士官至浔州府知府
　　【臣】等谨按是编又名三十乘书楼集乃家相手定之本故中间涂乙之处甚多
　　瓠息斋前集二十四卷
　　凌树屏撰树屏字保厘乌程人乾隆己未进士官咸阳县知县改补嘉兴府教授
　　秋厓遗诗一卷
　　李国柱撰国柱字金瓯徳州人乾隆辛酉防贡生【臣】等谨按国柱所着有槐阴草庐稿拒霜斋稿枣村集寄村集文英集瀛海集呻吟集等编后因里人宋弼以其诗与李基塙曹昕金英编为广州四子集国柱不以为然乃手自刋除仅存十之一二合为是集
　　问羲轩诗钞二卷賸草一卷
　　庄纶渭撰纶渭字对樵号苇塘武进人乾隆壬戌进士官定海县知县
　　咏史六言一卷
　　周宣武撰宣武字燮轩长沙人乾隆壬戌进士【臣】等谨按六言一体颇为难工故古今作者偶一为之今是编以六言咏史事不分门目不叙时代后先如论赞之体衍至百首亦可谓好为茍难者矣
　　月坡诗集四卷
　　郭植撰植见子类
　　中田闲吟二卷
　　曹昕撰昕字丽天号绮庄景州人
　　嬾真初集诗选八卷
　　张用天撰用天字用六号诚庵娄县人
　　敝帚集二卷附芦中集一卷
　　赵秉忠撰秉忠字景先号秋墅兴化人乾隆乙丑进士改庶吉士
　　柘坡居士集十二卷
　　万光泰撰光泰字循初秀水人乾隆庚午举人汪孟鋗序曰循初计偕北上以病卒方病中荟自定诗十二卷一缄寄余有可存则付令子存之不者毁之之説又曰刻既成取循初别字题曰柘坡居士集其古文诗余极伙闻手自毁去外杂著十六种则皆其自定缄寄者俟他日续刻焉
　　观光集五卷
　　蔡以封撰以封字桐川嘉善人优贡生官桐乡县训导
　　【臣】等谨按以封尝监敷文书院恭逢
　　圣驾南巡率诸生迎
　　銮道左所赋诸作都为是集故命之曰观光云
　　緑杉野屋集四卷
　　徐以泰撰以泰字陶尊徳清人官阳曲县知县冬心集四卷
　　金农撰农字寿门钱塘人
　　【臣】等谨按农诗以竒逸自喜兼以书画着亦如其诗客于扬州寥落不偶因取崔国辅语以名其集防崌山人集八卷
　　汪舸撰舸字可舟婺源人流寓扬州
　　巢集六卷后集一卷
　　李锴撰锴见史类
　　石闾诗一卷
　　陈景元撰景元号石闾镶红旗汉军人
　　【臣】等谨按是编旧附李锴巢集后然景元生平作字效晋作诗效汉命意豪上与锴名亦相亚未应在附缀之列故析而録之
　　南阜山人诗集七卷
　　高鳯翰撰鳯翰字西园晩号南阜山人又曰归云老人胶州人以县丞署盐大使
　　鳯翰晩年自防曰盲子顽孙箧笥谁付不知后来所作尚复几许亦不知得成卷与册否尚有人拾取于蛛丝蠧腹之余以少得流传于人世否露电茫茫老病日笃而犹惓惓于此故纸窠中物愚哉南阜不直达人一笑矣
　　拙斋集一卷
　　李逺撰逺字君宏益都人
　　密娱斋诗稿一卷
　　邓汝功撰汝功字谦持聊城人乾隆乙未进士未释褐而卒
　　李文藻序曰谦持诗古体出于韩苏近体似钱郎东坪集八卷
　　胡庆豫撰庆豫字雝来号东坪平湖人嵗贡生六湖遗集十二卷
　　张文瑞撰文瑞字云表号六湖萧山人官青州府同知
　　念西堂诗集八卷
　　王令撰令见别集类
　　有兰书屋存稿四卷
　　石球撰球字鸣虞嘉定人
　　徐树绅序曰鸣虞以生平踪迹少所渉歴无瑰伟竒特之观故亦罕沉博絶丽之作
　　寒玉屏集二卷碎金集二卷
　　闵南仲撰南仲字湘人号石渔湖州人
　　天香阁诗集十卷
　　唐之鳯撰之鳯字武曾乌程人
　　笑门诗集二十五卷
　　戚玾撰玾字后升泗州人优贡生官知县
　　偶存草诗集六卷
　　林之蒨撰之蒨字素园寓籍孝感人















　　皇朝文献通考卷二百三十五
<史部,政书类,通制之属,皇朝文献通考>
　　钦定四库全书
　　皇朝文献通考卷二百三十六
　　经籍考【二十六】
　　集【歌词】
　　【臣】等谨按歌词一体为乐府之遗音风人之余派旧志多附诗文集后自马端临别为一类续通考因之今亦一仍其例除已见别集诗集中者无庸重岀其别立词集名目者辑为是门至词谱词韵为倚声家科律分刌节度相须而行今敬録
　　圣祖仁皇帝钦定词谱冠于前而以诸臣所辑词谱词韵
　　附于后焉
　　钦定词谱四十卷
　　康熙五十四年詹事王奕清等奉
　　敕撰
　　圣祖仁皇帝御制序曰词之有图谱犹诗之有体格也诗本于古歌謡词本于诗诗三百篇皆可歌凡散见于仪
　　礼礼记春秋左氏传者班班可考也汉初乐府亦期协律魏晋讫唐诸体杂出而比于律者葢寡唐之中叶始为塡词制调倚声歴五代北宋而极盛崇宁间大晟乐府所集有十二律六十家八十四调后遂増至二百余换羽移商品目详具逮南渡后宫调失传而词学亦渐紊矣夫词寄于调字之多寡有定数句之长短有定式韵之平仄有定声杪忽无差始能谐合否则音节乖舛体制混淆此图谱之所以不可略也间覧近代啸余词统词滙词律诸书原本尊前花间草堂遗説颇能发明尚有未备既命儒臣先辑歴代诗余亲加裁定复命校勘词谱一编详次调体剖析异同中分句读旁列平仄一字一韵务正传讹按谱塡调沨沨乎可赴节奏而谐管弦矣乐记曰凡音者生人心者也哀乐喜怒感于心而传于声词之有调亦各以类应不可牵合而起调毕曲七声一均旋相为宫更与周礼大司乐三宫汉志三统之制相准故紫阳大儒而诗余不废是编之集不独俾承学之士摅情缀采有所据依从此讨论宫商审定调曲庶几古昔乐章之遗响亦可窥见于万一云【臣】等谨按是谱凡八百二十六调二千三百六体
　　自唐迄元遗篇悉采元人小令择其尤雅者附之均以字数多寡为序
