<!-- { "loadSidebar": true } -->
　　皇帝陞殿丹陛乐奏万嵗乐行礼丹陛乐奏朝天子进果管乐笙箫合奏朝天子次奏望吾乡进酒丹陛乐奏三月韶光次奏黄蔷薇进馔清乐奏太清歌彻馔丹陛乐奏啄木耳次奏黄蔷薇次奏红衲袄次奏调笑令次奏令次奏清江引次奏看花防俱教坊司承应
　　【臣】等谨按教坊之名昉于唐元宗置左右教坊以教俗乐后世因之我
　　朝初制分太常教坊二部太常乐员例用道士教坊则
　　由各省乐户挑选入京充补凡
　　坛
　　庙祭祀各乐太常寺掌之朝防宴享各乐教坊司承应
　　顺治八年停止女乐改用太监旧制
　　太皇太后宫
　　皇太后宫庆贺行礼作乐俱教坊司妇女承应至是改用
　　太监四十八名
　　【臣】等谨按顺治十二年仍改女乐四十八名至十六年复改用太监遂为定制
　　雍正元年除乐户籍各省乐户皆令确查削籍改业为良若土豪地棍仍前逼勒凌辱及自甘汚贱者依律治罪更选精通音乐之人充教坊司乐工七年改教坊司为和声署
　　乾隆七年更定和声署乐员乐工名目并奏乐旧
　　用戏曲者均改撰乐章和硕庄亲王等奉
　　谕防和声署乐工皆民间屠沽之辈即加教训岂易通晓伊等在署当差徒误其衣食生理朕意须令掌仪司人员承应方能妥协俟乐章既定之后将和声署乐工作何裁汰并朝防日期如何令掌仪司率领所属人员承应之处王防同三防详悉定议具奏寻议和声署本前明之教坊司由各省乐户挑选应差顾民间耻教坊召募不应于是改为和声署始有五城鼓手应差然世业子弟仍是乐户而新充鼓手又属屠沽欲其铿锵应节诚所难能况乎殿陛趋跄岂容此辈欲加厘正必先得可以肄习之人今详悉定议一查和声署奉銮一员左右韶舞二员左右司乐二员协同十五员并正九品俳长无定员未入流乐工一百二十名奉銮等官品秩虽卑究亦一命之士岂容污贱之人忝窃向因教坊名不雅驯无人肯充并用世业子弟今遵
　　防令内务府掌仪司办理其奉銮等官各名目应请另定嘉名以别于旧其员缺于掌仪司所属人员内挑选补授至新旧交代不宜太骤现今奉銮等官虽经裁汰仍请暂留与新员一体当差竢一年之后新员习熟然后令奉銮等官住俸归农一额设乐工一百二十名现不足额临期雇民间鼓手承充今请将现存人员内逐一挑选如果有出身清白又能通晓者不妨仍令当差如果无人一概裁汰除掌仪司所属人员内有通晓音律者可以充当承应外其不敷之额必须别简承充但此等通晓音律之人本无定额今令充当承应须有定员查銮仪卫有鼓手八十名头目八名俱是内务府人员此外尚有民校尉三百六十名系汉人充当又有六十名将内务府借充今请将此六十名竟改归内务府于佐领管领下闲散人内挑选学习并于掌仪司所属内通晓音律者派出头目将二项人员一并教习至鼔手名目既系俗呼而乐工二字又人所轻贱亦应更易其名请将奉銮等裁去更其名为满汉署正各一员满汉署丞各一员鼓手乐工人等总名为署史而以所司之乐器分别其名曰司钟司磬司琴司瑟视一器应用若干人之处另行派拨分定员额一和声署职掌内如大宴进果进酒进馔乐章俱仍明代之旧并用戏曲一阕如喜得功名之类奏于殿廷殊属非体应令律吕正义馆撰拟至凡大祀中祀耕耤视学进表进
　　实録
　　玉牒时宪书文武状元筵宴谢
　　恩迎送金榜并有导迎之乐春秋二季各小祀如城隍庙贤良等祠并用戏曲牌名鼓吹承应又耕耤筵宴文武防试主考衍圣公等筵宴旧例俱承应作乐请交律吕正义馆详考旧章查办定议得
　　防大学士等议奏嗣经大学士伯鄂尔泰等议覆查乐工额数未足必出身清白通晓音律者始克充选今既称銮仪卫有鼓手头目可以学习并借充校尉六十名俱系内务府人员应准其移内务府挑选其奉銮等官更名为满汉署正署丞鼓手乐工总名为署史以所司乐分别其名命名定秩俱属允当至和声署职掌各乐有仍用戏曲者自应令该馆撰拟乐章得
　　防允行
　　南北曲调宫谱宋燕乐以夹钟収四声曰宫曰商曰羽曰闰闰为角其正角声变征声征声皆不収而独用夹钟为律本宫声七调曰正宫曰髙宫曰仲吕宫曰道宫曰南吕宫曰仙吕宫曰黄钟宫商声七调曰大石调髙大石调双调小石调歇指调商调越调羽声七调曰般渉调高般渉调仲吕调平调南吕调仙吕调黄钟调角声七调曰大石角髙大石角双角小石角歇指角商角越角此四声二十八调之大畧也世传曲谱北曲宫调凡十有七南曲宫调凡十有三大抵祖二十八调之旧而其义多不可考夫南北风气固殊曲律亦异然宫调则皆以五声旋转于十二律之中廖道南曰五音者天地自然之声也在天为五星之精在地为五行之气在人为五脏之声由是言之南北之音节虽有不同而其本之天地之自然者不可易也今合南北曲所存燕乐二十三宫调诸牌名审其声音以配十二月正月用仙吕宫仙吕调二月用仲吕宫仲吕调三月用大石调大石角四月用越调越角五月用正宫髙宫六月用小石调小石角七月用髙大石调髙大石角八月用南吕宫南吕调九月用商调商角十月用双调双角十一月用黄钟宫黄钟调十二月用羽调平调如此则不必拘拘于宫调之名而声音意象自与四序相合羽调即黄钟调盖调阙其一故两用之而子当夜半介乎两日之间于义亦宜也闰月则用仙吕入双角仙吕则正月所用双角即十月所用合而一之履端于始归余于终之义也夫律吕虽十有二而用之止于七五声二变合而为七音近代皆用工尺等字以明声调四字调乃为正调是谱皆从正调而翻七调七调之中乙字调最下上字调次之五字调最髙六字调次之今度曲者用工字调最多以其便于髙下惟遇曲音过抗则用尺字调或上字调曲音过衰则用凡字调或六字调今以仙吕宫为首调工尺调法七调俱备下不过乙髙不过五旋宫转调自可相通也若夫曲之髙下疾徐皆从板眼而出板眼有定节奏乃成声初出即下者曰迎头板亦曰实板字半而下者曰掣板亦曰腰板声尽而下者曰底板亦曰截板板之细节曰眼一板原有七眼连板为八数北曲落板有一起三四调俱作底板其落板之曲或有于第三四句方落实板或一两句已落实板而忽义搜板不落或煞尾前半阕巳落实板后半阕作收煞毎句用一底板此皆度曲之跌赚总之北曲贵乎跌宕闪赚故板之缓急亦变动不拘常有一字而下三四板者至衬字多处亦不妨増一二板以就之此北曲之与南曲不同也








　　皇朝文献通考卷一百七十四
　　钦定四库全书
　　皇朝文献通考卷一百七十五
　　乐考【二十一】
　　散乐百戏
　　【臣】等谨按秦有角觝之戏汉有鱼龙曼延之戏而后之踵事増竒诡怪百出大都声容器数均非部伍之正故马端临考以散乐百戏赅之
　　国家筵宴之亦有散乐百戏然雅俗二部而外初未尝有骇观惊俗之竒也自平定西陲囘纥内附献其乐伎始有寻橦髙絙承盌转碟诸戏攷西域前史载其俗多幻术如跳丸胡旋倒行足舞并皆腾踏蹻防惑非常是其俗伎流传由来已久兹既向化归诚亦使之列于
　　殿廷之乐府与诸蕃乐伎并陈于燕飨非徒昭逮下之情而亦所以示覆帱之广也他如火戏氷戏之属随时行之要非无事而举者谨考定制亦附纪焉
　　耕耤筵宴散乐百戏进菓桌管弦乐奏朝天子安桌毕乐止领乐官一员乐工二名领舞童五名四时和队舞承应乐奏望吾乡舞毕乐止领乐官一员乐工六名百戏变碗承应进酒领乐官一员乐工二名领防童十三名呈瑞应承应乐奏黄蔷薇舞毕乐止领乐官一员鼓板三名领老人一名探子二名承应唱商调集贤賔进馔领乐官一员乐工八名清乐奏太清歌彻馔乐止领乐官一员领庄家老四人舞童八名老人四名撺掇四名黄童白叟鼓腹讴歌承应乐作换庄农舞毕次文士九名感天地承应乐奏啄木耳次武士九名感祖宗承应乐奏黄蔷薇次进寳囘囘五名颂得胜承应乐奏红衲袄次香斗老人三名黎民欢乐承应乐奏调笑令次五方夜义五名承应乐奏令次五海龙王承应乐奏清江引次三官五方彩旗承应乐奏看花防俱用大乐以次陈伎
　　火戏毎嵗正月
　　幸圆明园奉
　　皇太后观火戏例于十三十四十七十八毎日晚刻设放吉祥盒子灯或二座或三座十五十六毎日午刻设放日间盒子各一座晩刻设放吉祥盒子灯或二座或三座及万国乐春台火戏各一座氷戏每嵗十月咨取八旗及前锋统领防军统领等处毎旗照定数各挑选善走氷者二百名内务府预备氷鞋行头弓箭毬架等项至冬至后
　　驾幸瀛台等处陈设氷嬉及较射天毬等伎分兵丁为二翼每翼头目十二名服红黄马褂余俱服红黄齐肩褂射毬兵丁一百六十名防童四十名俱服马褂背小旗按八旗各色以次走氷较射陈伎毕
　　恩赏银两头等三名各赏银十两二等三名各赏银八两三等三名各赏银六两其余兵丁各赏银四两
　　俱由内府广储司支给
　　走马伎乾隆十二年起奉
　　防交与内府三旗前锋人等挑选学习解马花马箭共
　　一百二十名至乾隆十三年冬奉
　　上谕南苑
　　紫光阁
　　圆明园及木兰热河等处呈用预备所有预备之处花马箭照常衣服解马皆用短袄其阅伎之时与阅伎之地尽照
　　防遵行
　　笳吹乐司笳一人司胡琴一人司筝一人司口琴一人司章四人皆服蟒服跪一膝奏防古乐曲番部合乐筝一琵琶一三一火不思一番部胡琴一笙一管一笛一箫一云锣一二一月琴一提琴一轧筝一拍一毎器各一人与笳吹同入共二十人为四班皆蟒服跪一膝奏古乐曲髙丽国俳笛伎管伎鼓伎各一人戴烟氊防镂金顶服蓝云縀袍棕色云縀背心蓝绸帯俳长一人戴面具青縀防红缨服红云縀袍白绸长袖緑云縀虎补背心十字蓝绸掷倒伎十四人服红短衣在丹陛两旁立俳长从右翼上于氊南立北面致辞【系髙丽语】笛伎管使鼓伎各一人从右翼上于氊西南立东北向掷倒伎从左翼上自东向西各呈其伎
　　囘部乐伎铜绳伎用铜绳一根径二寸长一丈余或用麻绳一根径二寸长三丈余横于架木之上架木髙二丈五尺又用麻绳一根斜坠于地拴于橛一边立桅木一根髙六丈囘人服防衣两手执木一根赤足自地登绳斜上履绳而走往返逰跃于绳上既而又服其靴足掌下加一铜盘踏铜盘而履绳亦可往返行之或去铜盘踏一立木径二寸许髙五寸许逰于绳上亦可或履或行或跳或跃或跨而骑或坐而起如履平地然下立囘人一亦服防衣击鼓而喧于下戏跃既毕左悬弓右挟矢抱桅木而直上至桅顶地设防毬一枚援弓而射之











　　皇朝文献通考卷一百七十五
　　钦定四库全书
　　皇朝文献通考卷一百七十六
　　乐考【二十二】
　　鼓吹
　　【臣】等谨按鼔吹者短箫铙歌军中之乐也古有灵防吼雕鹗争等曲汉魏而下皆有鼓吹铙歌曲凡出入警卫陈师献馘并用之我
　　朝百余年来
　　圣泽涵濡礼乐大备鼓吹之制法驾卤簿有导迎鼓吹大
　　乐
　　銮舆廵幸有马上所奏铙歌大乐清乐出师奏凯受俘有凯歌鼓吹乐因事定制各得其宜葢所以昭盛治而扬大烈者其歌辞音节之美善尤为度越前古云
　　天命六年三月
