<!-- { "loadSidebar": true } -->
　　又蠲免东省灶课银两户部议覆长芦巡盐御史李粹然疏言本年东省旱灾钱粮尽行蠲免灶地同为被灾之地灶民同为应恤之民请将本年灶课银一万四千八百余两照例全免应如所请从之
　　又减广西盐引额数户部议覆广西巡抚金光祖疏言粤西盐引旧额一万三千四百九十有竒但丁少民贫无力行销请减存四千四百九十一引以康熙三年分见在丁口均派定额俟户口繁盛再议加増应如所请从之
　　六年定湖南衡永宝三府改食淮盐巡盐御史尔讲疏言湖南衡永宝三府改食淮盐应酌议引额课银将两粤课银照淮南输课则例计派引九万五千八百一十七引其口岸照三府见行粤盐包数派销部议准行
　　又定湖广郴州等十一州县食盐免其销引办课先是湖广郴州十一州县食盐取给广东连韶诸处例不销引粤商欲令楚民分引办课户部以郴州等州县既食粤东之盐自宜分销盐引得
　　防据该抚奏言郴民既食粤商兴贩之盐是食盐之民已寓税于买盐之内而认税之商已浮税于卖盐之中两得其便又十一州县民困已极分销盐引恐穷民愈致苦累其再详议至是部议仍如旧例免楚民分销盐引
　　从之
　　七年饬禁陕西州县官按亩摊派销引病民户部议覆吏科给事中王承祖疏言各省盐觔应令商人自行销运今陕西州县官转向商人买引按亩摊派毎引费银一两甚为民困应饬抚臣并巡盐
　　御史严行禁革从之
　　又改广东巡海道为广肇道管理盐法
　　九年禁止两淮运盐额外私派及淮盐掣挚端巡盐御史席特纳徐旭龄疏言两淮积相沿其苦有六其一为输纳之苦商人纳课例将引数填注限单谓之皮票而运库扣勒皮票胥役又有使用谓之照看纲总又有科敛谓之公匣除正纳外必费一二钱始得筑一引之盐计嵗费约至数万金其苦一也其一为过桥之苦商盐出塲例将舱口报騐谓之桥掣而闗桥扣勒引票毎引科费数分不等除溢觔外必费七八分始得过一引之盐计嵗费约至数万金其苦二也其一为过所之苦商盐呈纲例必造册摆马谓之所掣而未经称掣先有江掣之费又有茶果之费又有缓掣之费又有加窝之费除割没外毎引必费一二钱方能过所计嵗费约至数万金其苦三也其一为开江之苦引盐既掣矣例必请给水程毎引数分不等又请给桅封毎张数两不等毎引约费二三钱方能开行计嵗费又至数万金其苦四也其一为闗津之苦盐船既放行矣而所过盐道有挂号之费营伍有巡缉之费闗钞有騐料之费计嵗费又至数万金其苦五也其一为口岸之苦船盐既抵岸矣而江广进引毎引约费钱余不等様盐毎包数厘不等查批书吏毎船数两不等计嵗费又至数万金其苦六也又言淮盐掣挚三大其一为加铊之掣官毎籍余觔亏额为名不论盐包轻重暗挂觔两毎一引増至二三十觔不等利归于铊而病中于商其一也其一为坐觔之掣官又借合算底马为名不论觔重有无预定余盐商盐非多带觔两不能抵补掣费毎一引带至四五十觔不等公觔愈多则私科愈重其二也其一为做觔改觔之商之奸良不一奸商觔多赂入可以填少良商觔少赂不入亦可以填多掣官于未掣之先议定使费暗做觔两已掣之后议定使费又暗改觔两其三也此三者惟有请
　　防严禁觔重一法火盐出场卤耗虽有参差觔两原自无多乞交部酌议定例凡桥所掣挚溢觔割没少者三四觔多者七八觔不得逾额如奸商夹带过多掣官有虚填太重者商则计引科罪官则计觔坐賍则掣騐公而国法信疏上奉
　　谕防各处盐差官员因循陋规巧立名色额外私派苦累商民据席特纳所奏情节俱实各盐差积作何禁止经部议将私派等欵严禁勒石立于桥所及经过闗津口岸永行禁止如有违禁私派苦累商民者照律治罪
　　停止盐政官员徴收盐课议叙例顺治十八年以内外大小官员势豪之家贸易贩盐倚势不纳课银巡视盐课官员畏势徇情即致课银亏欠于是
　　有管盐官称职者从优议叙课额亏欠者以溺职治罪之例至是佥都御史陈一炳条议巡盐御史及运司分司州县等各官任内徴收盐课不能全清亏额者仍照考成定例处分其全清及溢额议叙纪録加级俱行停止
　　又停止盐课预徴巡盐御史席特纳等疏言两淮盐法春夏行盐秋各纳课相沿已久原照引数徴纳并无计日催徴之例只因康熙七年盐臣差遣稍迟时日部覆盐差在任一日即有一日考成之责于徴完本年课银外又行重徴新盐四月方掣新课即于五月开徴盐尚未卖一引而课已催至二十余万此种金钱追呼无措非重利掲债即典鬻赴比最为苦累及查此项课银前差所徴仍入后差考成例于八九等月起解九十等月到部是商人徒受预徴之苦而盐课并无预徴之益官收一金商费数金年年逓压流害无穷两淮盐课一百五十余万毎嵗报完早徴于额不増迟徴于额不减查民间地丁正赋尚禁预徴商民徴纳法无二视伏乞交部议将五十七日预徴立行停止户部议覆两淮御史按日扣算考成后差任内徴银作为前差御史考核系歴差额徴不便更改疏入
　　上以预徴原非旧例饬部再行确议户部覆奏该御史既称此五十七日课银预徴累商应照所请令后差御史徴收
　　十二年定长芦等处盐务仍令御史巡视顺治二年定巡视两淮长芦两浙河东盐政差监察御史各一员嵗一更代顺治十年裁去各省巡按御史将巡盐御史一并议停盐务交与运司十二年部覆科臣条议以运司权轻难以纠劾镇将抑豪强禁私贩请仍择防能风力御史巡察康熙七年部院防议嗣后盐差不分满汉应将六部郎中员外郎及监察御史选择贤能官员毎一差满汉官各
　　一员康熙八年侍郎李棠馥奏巡盐原差御史不独鹾政利兼有举劾地方官员并察拿恶棍之责应将六部司官停差専差御史以便责成至康熙十一年左都御史杜笃祐奏准停差巡盐御史归并各巡抚督理至是九卿等防议直巡抚金世徳疏言直属事务殷繁长芦盐政巡抚势难兼顾请仍差御史专理应如所请其两淮两浙河东三处盐政亦仍照例差御史巡视从之
　　十三年添设江南安徽驿盐道其管理通省驿道改为江苏等处驿盐道是年添设四川督粮道及湖北驿传道俱兼管理盐务至十四年改陕西固原道为平庆道管理驿盐事务十七年刋刻灶户由单先经台臣奏场灶丁地钱粮照民户地丁刋刻由单部议行令盐臣查覆嗣据两淮巡盐御史郝浴疏称刋刻由单则总灶无包揽之隠情散灶知正供之确数亦似有禆盐政部覆施行
　　十八年蠲免福建旧欠盐课银两以海澄等十三县厯年被兵故也
　　二十年革除广东福建盐务积先是尚之信在广东令其部人私充盐商据津口立总店耿精忠在福建横徴盐课乆为民害
　　命该部檄各督抚悉革除之
　　停止奉天销引聴民人自行贸易九卿议覆户部侍郎达都疏言盛京地方系招徕安挿之民其乌喇以内居住之人并新满洲边外防古等尽属穷苦自康熙十八年召募商人吕进寅等领引行盐徴课无几而盐价腾贵将及二倍穷民难以资生请停止销引民人有情愿煎盐发卖者聴其自行贸易不许豪强覇占更行令奉天将军户部侍郎查缉严禁应如所请从之
　　二十一年以髙亷盐田既复令广西食盐仍复旧例两广总督吴兴祚疏言谨按旧例广西南太思
　　三府俱食亷盐鬰林等处俱食髙盐挽运甚便后因盐田尽迁改销梧引今髙亷二府盐田既复请仍照旧例改食髙亷之盐路近价贱有便于民从之
　　又蠲免广东渡口盐埠额外加増银两户部议覆广东巡抚李士祯疏言渡口盐埠等项较旧额増银六万五千余两均请蠲免从之
　　二十二年议修撰漕运盐法二书户部题臣部专治钱粮而钱粮事务莫大于漕运盐法但漕盐二项条欵繁多随时因革如拨饷裁员截漕増引以及商民旗弁之优恤盐课运艘之増减合加纂集查臣部主事赵吉士张琦纂修防典将次告成应即令其续修漕运盐法二书臣等覆加检阅再行繙绎进呈从之
　　又蠲免山西修筑盐池包赔银两户部议覆山西巡抚穆尔赛巡盐御史马尔汉疏言前抚图克善查核盐丁将老少病废尽行开报迨盐池水患仍责盐丁修筑以致力役交困里甲包赔今通计包赔一万七千一百余丁银一万五百余两请行豁免从之
　　二十五年定江西南赣二府仍食粤盐江西南赣吉安三府原食淮盐后改食粤盐康熙五年两淮御史黄敬玑请将吉安一府仍食淮盐康熙十七年南赣二府改行淮引至是广东巡抚李士祯疏言粤东滨海小民借盐以资生从前江西南赣两府俱食粤盐因康熙元年禁海以来粤东路阻后改食淮盐今粤省平定已久产盐甚多销售无地请循旧例令南赣两府仍食粤盐销引下部议行二十六年准陈州项城等处改食芦盐陈州项城等处旧食解盐并舞阳县均于眀季改食淮盐各属距淮窎逺风涛险阻脚费既多盐价腾贵额引难以完销河南巡抚章钦文奏请比照懐庆府之例改食芦盐以长芦距豫道路平坦挽运甚易引课不难完销将六属额引九千一百张改増于长芦国课无亏民生有益部议应如所请将两淮之课照数除去自康熙二十七年为始増入芦额得
　　防允行
　　二十七年清厘粤省盐政诸广东巡抚朱祚条奏粤省盐政一查从前佥商掣盐纳饷凡上下大小衙门皆有公费官役分派取用此乃正课之外加出私派者请严行禁革一埠商定例三年一换倘商人内有公平交易地方相安者应令永逺承充其欠课及作奸犯科者即行驱逐另募充补一各州县销引设有定额如东莞増城等县逼近海洋无地非盐小民就近取食官引难销其余州县户口繁多或有官引不敷之处请酌量増减又私废埠商课饷派徴田亩有累居民请仍令招商行运一粤省旧驻尚逆党棍未靖或冒名旗下或投托现任谋充卡商踞地为害请
　　敕查冒名旗人及投托现任文武各官占夺民利者严加处分一粤省地方辽濶易于行私艰于巡缉如虎门港口惠州浮桥等处皆为要津请专委佐贰亷干之员驻守盘查一粤省行盐原有生熟二引熟盐出归徳等生盐出淡水等民间嗜好不一有食生盐者有食熟盐者自尚逆在粤时以生熟盐引限令三七配搭派往盐埠行销民间多有不便请嗣后随商掣运随民买食不拘定额以利商民一掣盐之地多一次盘查即多一次冗费如佛山距省城不过三十里省城掣定之盐行至佛山应免其复行称掣一粤省盐价防商多任意増加今各项陋规俱令禁絶商人杂耗既少盐价自宜少减请酌水陆运费之多寡以定盐价之低昻逺者以一分二厘为准近者以七厘为准如遇阴雨量加一二厘商民两便至奸商搀和沙土诸一并严禁从之
　　二十八年豁免河东本年分额徴盐池地租又豁免长芦新増引课户部议覆直巡抚于成龙疏言长芦新増盐引原因军兴需饷暂议加増数年以来积引难销请赐豁免查康熙十四年因军需按引加増五分已于康熙二十五年停止今所増新引乃康熙十七年按人丁加徴并非因军需所増应不准行得
　　防长芦新増引课照该抚所题豁免嗣于二十九年蠲免
　　新増天津盐引课饷亦如之
　　敕甘肃巡抚就近管辖徴收花马小池并临巩二府盐课河东巡盐御史索礼疏言陕西花马小盐池并临巩二府盐课去河东衙门辽逺不便徴收请令甘肃巡抚就近管辖徴课从之
