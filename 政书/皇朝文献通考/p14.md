<!-- { "loadSidebar": true } -->
　　谕闻临清及陵县有经水沙压盐鹻地一千余顷屡年试种不能垦复农民完赋无资着加恩将该州县所有沙压盐鹻地亩钱粮漕米概予豁除以示体恤民隠至意该部即遵谕行
　　令民垦种呉县等地户部议江苏巡抚萨载奏呉县呉江娄县金山无锡丹阳宝山七州县地方实有可垦之地应令该州县劝民陆续耕种照例题报陞科如议行
　　三十七年
　　谕各督抚凡有濒水地面除已垦者姑免追禁外嗣后务须明切晓谕毋许复行占耕违者治罪若仍不实心经理一经发觉惟该督抚是问
　　山西巡抚三宝奏助马口外沙□硗瘠水冲沙压不堪耕种地共九十七顷四十亩零请照例豁除下部议行
　　令民垦种黄州卫荒地户部议准湖北巡抚陈辉祖奏黄州府黄州卫等处荒地应劝民陆续耕种三十八年定通州崇明沙地额赋大学士刘统勲等议奏江苏省通州崇明二处沙地新归移驻海门同知管理询之巡抚萨载现在钱粮仍照原例通州加一崇明五分徴收并未将崇明旧额照通赋加増请嗣后原归防官管理将来遇有新涨再照通崇二邑赋额酌中定例如议行
　　谕户部奏荒地招民佃垦定限起租一折所办尚无实济前以荒芜地亩及低洼之处每易滋生蝻孽曽令裘曰修亲往履勘并令英亷等酌量可垦者令业主佃户垦种成熟其实系沮洳之区即为开掘水泡以杜虫孽而资潴蓄数年以来尚未办及此事于畿辅农田有关系着交周元理专派明干妥员逐加踏勘将实可施工民间乐于认垦者听从其便其荒芜低洼之区即酌开水泡以期日久利赖
　　湖北巡抚陈辉祖奏汉阳县自乾隆二十九年以来积年坍没田地共五百五十一顷六十六亩零所有应徴钱粮请照例豁免从之
　　三十九年定广东三水新安等县报垦荒地照旱田例起科
　　四十年户部议江苏巡抚萨载奏镇洋县筑塘占废田地应缴银米准分别扣蠲
　　四十一年江苏巡抚萨载奏清河县于雍正十三年修牐筑堤挖废田地应徴银粮请准豁免从之四十二年免喀喇河屯水冲沙压地亩额徴四十三年查长洲县濵临太湖等处坍没地亩除其租赋
　　四十四年户部议甘肃西宁县添建仓厫置买民地额徴粮草应准造册豁除
　　四十五年户部议广西巡抚姚成烈奏镇安府属开垦水田准于乙巳年起科俟起科之年将前项地亩粮银造入奏销并编入全书送部
　　令甘肃平畨碾伯二县荒地永除租赋
　　四十六年豁免阜宁卫河滩地租
　　四十七年闽浙总督陈辉祖奏浙江仁和场等处坍没存减则地共九百二十亩零请自乾隆四十五年为始准其停收下部议行
　　陜西巡抚毕沅题朝邑县水冲沙压地三百四顷八十四亩又滩地一百八十二顷咸宁等县濵临渭坝等河节年坍没地六十八顷所有均徭粮银旧额应准豁免下部议行
　　又准仁和涨沙田地六千四百余亩陞科
　　四十九年山西巡抚农起题浑源州劝民开垦荒地查定例地方实有可垦荒地令该地方官劝垦陆续耕种旱田以十年题报今大同府所属浑源州开垦旱地每亩徴银一分三厘零遇闰之年每两加徴闰月银三分请于乾隆四十八年为始至五十八年陞科从之
　　五十年户部议直属原报官荒地一千二百三十六顷零旗荒地五百五十三顷零内除民房占用地基与有主坟地俱应徴租外实净存难垦荒地共一千七百八十七顷零内查出可垦官荒地三百四十二顷零旗荒地一百四十二顷零俱于难垦之中择其尚可试垦成熟者饬令该州县召民认垦按照八年限满交租但同系荒地土性髙低不齐翻犁播种一切牛具籽粒所需工本人力又多寡不一除施工较易仍照八年旧限外所有盐鹻沙压傍山濒河草根蟠结之地约计数年所获之利与所费不敷应加展二年以寛其限俟正展限满令地方官勘明情形量其收成酌定租数将官租分别征收至实余难垦荒地或盐鹻不毛或沙石积压或附近山根虽此次查勘实属难垦但土脉之转移不一地势之燥湿无定仍令各州县随时查勘或经水涸沙飏泥淤鹻退转为可垦之地即行召佃设法垦复以期地无遗弃奉
　　谕防依议所有各州县歴年报荒官旗各项地亩经此次派员履勘查办即查出可垦地八百余顷分别年限召垦输租于旗民均有裨益足见从前荒废地利地方官不实力查办所致但恐此后地方官因循日久又复视为具文日渐废弛仍属有名无实着交该督董率所属认真办理恺切晓谕务令小民踊跃从事以期沃壤日増至地利转移无定或有此时可耕而日后或至水冲沙压者或此时难垦而日后渐成膏腴者并着该督随时察看于此次查办后续有可耕者若干续行报荒者若干每届年终彚奏一次以专责成
　　又
　　谕毕沅奏开封府属之郑州有因堤压水冲不能耕种地亩共一百五十顷有零核计无着粮银一千二百七十七两零小民艰于输纳等语地亩既因水冲堤占钱粮无着若仍令输将民力未免拮据所有此项废地钱粮一千二百七十七两零着加恩概予豁除以示朕惠爱黎元体恤民隠之至意












　　皇朝文献通考卷四
<史部,政书类,通制之属,皇朝文献通考>
　　钦定四库全书
　　皇朝文献通考卷五
　　田赋考【五】
　　八旗田制
　　【臣】等谨按
　　国家建邦设都务崇根本是以
　　盛京畿辅设有官庄一时从龙翼运羣防羣力莫不授以土田俾聚室家长子孙王以下官员兵丁以上迄各省驻防俱有规制至于口外田地渐次垦辟得膏腴数百万顷由是八旗人民内有庄屯可以资生外有草地可以垦种又为之正其经界使旗民各安其业咸得我所百数十年来分拨相度之宜调剂经久之法无不裁成尽善兹别立八旗田制一门考稽
　　国史分年排纂以彰
　　昭代开创之宏规用垂示万万世焉
　　内务府官庄
　　顺治元年设立官庄是时近畿百姓带地来投设为纳银庄头愿领入官地亩者亦为纳银庄头各给绳地【毎四十二亩为一绳】其纳蜜苇棉靛等物者附焉计立庄百三十有二不立庄者仍其户计二百八十五户分隶内务府镶黄正黄正白三旗坐落顺天保定河间永平天津正定宣化等府州县奉天山海闗古北口喜峯口亦令设立
　　康熙八年编各庄头等第以其田土编为四等至二十三年题准每十年编定一次
　　二十四年设立粮庄每庄各给地千八百亩旧例每庄壮丁十名选一人为庄头给田一百三十晌【每六亩为一晌】场园马馆另给田四晌壮丁蕃衍则留于本庄缺则补足给牛八头量给房屋田种口粮器皿免第一年钱粮至是设粮庄每庄地三百晌其
　　头等二等庄头不准给牛又山海闗内古北口喜峯口外粮庄每一所纳粮百石【合仓石三百六十石】山海闗外粮庄每一所纳粮百二十石【合仓石四百三十二石】至二十六年题准于交纳银二百之庄头内改为粮庄增壮丁为十五名
　　停止庄头报粮溢额给赏向例庄头收粮毕时于定额外多纳一石者赏银二钱缺额一石者责二鞭鞭责不过一百至是停止溢额给赏三十九年复停缺额鞭责之令
　　二十五年定庄田报灾之例凡庄田报灾定例于七月二十日以前庄头呈报防计司委员察勘于定额内酌量豁免至是题准庄头报灾勘灾得余剰好地六十五晌以下者给与养赡家口六十五晌以上者照旧当差
　　四十八年令庄头地亩不足额者准其补给薄鹻沙压者准其换给
　　五十年定粮庄给粮之数山海闗内古北口喜峯口外头等庄报仓石二百五十石二等庄二百二十石三等庄一百九十石末等庄一百二十石每石折小米五斗其明年又定山海闗外头等庄报仓石三百二十二石二等庄二百九十二石三等庄二百六十二石末等庄一百九十二石又领种入官地亩庄头四名每名报粮七十石带地纳粮庄头一名报粮六十四石
　　五十五年定给庄头顶带之例庄头内当差四五十年不欠钱粮者给八品顶带二三十年无欠者给九品顶帯
　　雍正元年设总理大臣官员専司口外报粮编审
　　谕山海闗内庄头等所欠陈粮俱令豁免所欠新粮限三年内交完内务府议定一二年内全完者赏给品级及
　　加级有差三年不完者罪之
　　二年定庄田勘灾例以被灾地亩编作十分按分数免差仍计口给粮有揑报者罪之
　　三年令口内庄头交仓所余之粮折银交广储司口外庄头粮米运交热河仓其杂粮秫稭等项亦折银交广储司
　　四年更定山海闗外粮庄地数一等庄给地五十四顷二等庄五十一顷三等庄四十五顷四等庄三十九顷
　　十三年定承催官奬劝例完六年者加一级三年者纪録
　　乾隆元年停止承催官令屯领催办至四年复设四年准凡投充人地如有薄鹻勘实退出补给二十年四月准各庄头薄鹻沙漥地亩在附近州县入官地内拨换
　　又定入官地亩庄头拨换之例直属入官地亩例准八旗官兵闲散人等赴部呈买旋经内务府将庄头拨换地亩奏明亦在入官地内拣选户部议定嗣后凡庄头有应拨换地亩其未经准人认买者聴其拨换已经认买者另行查办再入官册或经本部出示召买庄头等已在外拨换如内务府册结送部在未经交价之先准令庄头拨换在交价之后准官兵闲散人等认买
　　凡内务府所领官庄地曰粮庄曰豆稭庄曰半分庄曰稻庄曰菜园曰瓜园曰果园又有蜜户苇户棉靛户豆稭庄设壮丁五名后增为七名选一人为庄头给田六十五晌场园二晌牛四头其纳粮照粮庄之数减半康熙四十五年每庄给地一百五十晌五十年定纳粮六十石雍正二年以廐馆饲马不用豆稭将豆稭庄头三十名暂编为半分庄头半分庄设壮丁七名选一人为庄头给牛四头照豆稭庄纳粮又每庄交黒豆二十五石二斗草千束秫稭百四十束康熙四十七年每庄给地百五十晌五十年定纳粮六十石稻庄在房山玉田涿州及玉泉山稻田厰各处按水旱田分别徴粮菜园设壮丁五名选一人为园头给种菜田十九晌口粮田各五晌牛二头康熙五十一年又立丰台菜园园头各给田四顷【内畦地一顷八十亩】牛四头五十四年每园增壮丁五名六十年园头各给旱地九顷园设壮丁五名选一人为园头给种瓜田三十晌口粮田各五晌牛四头康熙五十四年每园增壮丁五名六十年园头各给旱地九顷果园设园头一名园内旧丁各给口粮地每年徴银三两新丁按地每亩征银三分草二束折征银二分康熙三十九年定每园纳粮壮丁不得过六丁余丁免其征银凡蜜户按丁给地征银每地一晌征收蜜五觔每觔折算银七分康熙四十九年以乌拉捕牲蜜丁所进蜜已足用嗣后蜜户俱按地徴银每亩徴银五分凡苇户按丁给地每亩徴银一分至五分八分不等所进苇每觔折算银三厘五毫零每年额徴苇四万三千七百五十二斤其余按亩征银凡投充棉靛户每丁给地五十六亩徴棉花五十觔水靛百觔交广储司
　　十六年总计官庄田共五千七百四十八顷三十亩银共三万八千九百二十四两草十二万一千七百九束各有竒
　　右据是年奏销总数
　　三十二年总计庄头六百八名应交本年粮石等项折价银四万四千九百八两有竒各圈草六十一万八千一百四十五束
　　四十年定庄头承种额拨官地不准借称薄鹻沙压退交兑换其有悮差不能承充庄头者内务府大臣查勘确实另派庄头承种
