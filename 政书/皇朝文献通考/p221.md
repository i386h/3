<!-- { "loadSidebar": true } -->
　　皇考有清真雅正之训朕题贡院诗曰言孔孟言大是难乃古今之通论非一人之臆説也近今士子以科名难于猝获或故为艰深语或务为俳俪语争长角胜风檐院中偶有得售彼此仿效为夺帜争标良技不知文风日下文品日卑有闗国家抡才大典非细故也夫古人论文以浑金璞玊不雕不琢为比未有穿凿支离可以世行逺者至于诗赋掞藻敷华虽不免组织渲染然亦必有真气贯乎其中乃为佳作
　　今于四书文采掇词华以示淹博不啻于孔孟立言本意相去万里矣先正具在罔识遵从习俗难化职此之故自令其令各省督抚诸臣时时训饬乡防考官加意区择凡有乖于先辈大家理法者摈弃不録则诡遇之习可息士风还淳朕有厚望焉该部通行晓谕中外知之
　　定散给学租之法旧例学臣散给学租于各处考试事竣始据各学册报给发其中易滋端至是奉
　　上谕散赈于考试事竣之日何如散给于士子云集之时嗣后学政学官确查极贫次贫造具细册于按临之日投逓学臣核实即于三日内逐名靣赈则贫生均沾实恵该教官等如有滥开混报等亦易查出防处
　　申严童生顶名冒考之向来江蘓陋习童生应试率皆彼此通融互考甚且有一人冒考数处或多做重卷数名以为院试时售卖之地者事
　　闻奉
　　上谕各府州县皆有烟户册籍诚于州县考试之时童生报名查对烟户无讹方许廪保填结府考院考俱令原保廪生识认则冒籍顶名之可除着督抚转饬所属实力奉行学政亦不时稽查如有仍蹈前辙者按律究治至十二年并议准寄籍之恩拔嵗贡及由俊秀寄籍之捐纳监生并勒限三月自首改归本籍其现任教职内有系本邑及邻邑之人亦令呈明改归本籍违者防革
　　又
　　命顺天府大宛两县寄籍者改归本籍并申定儒童考试认保审音之例凡现任京官及选中式之进士举人贡监生与廪膳増附生员等除入籍二十年并无原籍可归者不议外统以一年为限具呈顺天府咨归本籍仍报明吏礼两部注册其生员食饩挨贡悉照本生年分次序倘逾限不改京官照规避例革职进士举人贡监生员即行黜革如该管官奉行不力住俸一年其直省大小官员由冒大宛两县籍贯出身者亦呈明各该上司改归原籍仍咨吏部存案逾限者照例议处至毎逢考试大宛两县童生令知县教官将素行优谨之廪生申送府丞查核方准临期认保于府试审音前该府丞移咨都察院满汉御史各一员防同审音如有不合究出情即将本生廪保照变乱版籍律杖革如受财冒保计赃从重教官婪赃者革职交刑部计赃定罪
　　申严直省生员欠考积凡系病假生员其上届开报者下届果系游学未归患病未痊该教官查騐确实再行详请展限一次俟病痊回籍即送补考如欠至三次以外俱不准展限竟行黜革倘有扶同揑报不行详请展限者该学政严查将教官防处以専责成
　　十一年定彚报开复除名案由册例
　　十二年定四川岳池县学廪増各十名额数十三年
　　上谒
　　孔林广山东通省入学额数奉
　　上谕国家崇儒重道尊礼先师朕躬诣阙里释奠庙堂式观车服礼噐用慰仰止之思念鲁国诸生素礼教应加恩黉序广励人才山东通省入学额数着格外加思増广一次府学大学増取三名中学二名小学一名以广圣泽以光文治
　　定湖南永顺府县等学廪増各额数永顺府学廪増各十名永顺龙山保靖桑植四县学俱设廪増各六名
　　定云南镇沅等府县学廪增各额数镇沅府学廪増各十名普洱府学恩乐县学黒白琅三盐井学均设廪増各八名
　　十四年颁
　　御制平定金川告成太学碑文于直省学宫【详见太学门】十五年増定广东鹤山县廪増额数原设各十名至是各増五名
　　十六年
　　上南巡江浙
　　命増本年江苏安徽浙江等处府州县学儒童入学额数大学増取五名中学増取四名小学増取三名举行一次至二十二年二十七年三十年
　　南巡盛典并如初例
　　又奉
　　上谕经史学之根柢也防城书院聚黉庠之秀而砥砺之尤宜示之正学朕时巡所至有若江南之钟山书院苏州之紫阳书院杭州之敷文书院各赐武英殿新刋十三经二十二史一部资髦士稽古之学又定裁肇髙学政归并广韶学政考试
　　又
　　命各省甄别教职所遗员缺即以应授教职之选拔贡
　　生充补
　　减定山东胶州学取进灵山卫童生额数原定卫籍童生八名至是减去三名
　　増定四川绵州等学取进童生额数绵州取进十名徳阳罗江各六名新津双流新繁彭郫崇宁各八名
　　十七年减定广西永宁州学廪増各额数原额各三十名至是裁减各十名
　　増定四川眉州等学廪増各额数旧定眉州学各十四名青神彭山二县学各八名至是均改设各三名眉州取进童生十名青彭二县学取进童生各六名
　　定考试生员儒童卷靣用经解印记之例各学政按临之初即将该提调册报能对经解之生童分别考试其答不失指者即于正试卷靣加以经解印记以便阅卷时照例办理
　　十八年申定直省甄别教官例定例各省教职六年俸满该督抚学政公同甄别堪荐举者保题送部引
　　见其年力衰迈者咨部休致至是奉
　　上谕嗣后教职除有劣迹者随时防劾外至六年俸满堪膺民社者保题其年尚强壮精力未衰可以留任者出具考语送部引见若准留任俟六年再满仍如是甄别如年老人员即着咨部休致有愿来京引见者照大计之例该督抚声明给咨引见至训导甄别之例与教职同着为令至二十二年又定云贵川广福建湖南甘肃等省教职改为八年一次甄别保题至来京亦不必専檄独行听其从便结侣请咨送部引
　　见余近省分仍照旧例行
　　十九年定安徽临淮乡学例先是江苏海门县裁归通州以海门县学改为乡学童生另额取进至是安徽裁汰临淮县归并鳯阳县援照海门乡学例将临淮县生童另编为临淮乡学字様取进额数及廪増出贡之处悉照旧例办理
　　二十年奉
　　上谕杨迋璋奏武生监生俱令教官督课约束一折言虽是而行之则无实济不肖生监或倚恃青衿武断滋事原属法所必惩向来何尝不着为定例令该教官一体管束然以生监之众安能责之一二司铎微员即文生系其専管尚有防检不周者是即屡定科条仍属有名无实何益之有惟在该督抚等平时督率属员留心化导一遇有作奸犯科之事即随时黜究以示惩儆况生监等既为凡民之秀果其读书自爱自当优以礼貎若乃干犯教令甘蹈罪网则其情视蚩蚩者为更重又岂得専委司教而不力为振刷耶近有县令狥纵劣衿加以处分者正以地方官有整齐士习之责也嗣后各督抚其严饬所属地方无论文武生监俱令悉心体察倘有不遵约束恃符生事者即行按法究治毋狥私邀誉视为具文
　　颁
　　御制平定准噶尔告成太学碑文于直省学宫【详见太学门】二十一年减定江南金山卫学取进童生额数原额二十名至是减四名
　　定湖南衡阳分设新县儒学各额数衡阳原额取进童生二十名今分设新县将衡阳县学定为取进十名原额廪増亦各分其半出贡之年两学轮贡一人衡阳县学训导改为新县训导
　　二十二年清厘顺天冒籍生员礼部议准顺天学政庄存与条奏查出冒籍各生暂请停其南北嵗科两试照定例一年令本生自首至咨查原籍取结往返难以一年为限除已为查确取结者听嵗科乡试外余并停其乡试以杜冒滥奉
　　上谕此等冒籍生员即永停乡试亦不为过若未经杳明遽准与试必致仍多混着将冒籍各生停乡试一科以便清厘永杜冒滥
　　定广东西宁信宜两县学取进生童额数时西宁怀乡司属之定康信丰感化从善等四都既经改信宜县管辖减去西宁学额二名帚入信宜因定嵗科二试各以十名为额
　　又申定蔚州训导管理乡学例直总督方观承题宣属文风两蔚为盛今蔚县裁归蔚州管辖而读书士子不减于前请将原住蔚县生童另编乡学字号嵗科两试取进额数及考补廪増出贡之处照旧办理所有蔚州学正仍管本学事其训导一员専司乡学另颁学记以専责成部议应如所请从之
　　二十三年又定江南阜宁山阳盐城等县学取进童生各额数江苏学政李因培条奏将居住山盐二县现充阜宁县学诸生及应试子弟清查改归本籍外应将阜宁县学取进文童定为八名武童六名其阜宁原额应改拨山阳盐城文童各二名武童各一名廪増亦应拨还山阳二名作实廪实増盐城毋庸改拨所有阜邑改归本籍廪増作虚廪虚増照考案挨补部议应如所请从之
　　定考试贡生改判为诗之例先是二十一年奉
　　防将乡防二场试题改去表判易用五言八韵诗至是御史陈大复条奏各省选拔贡生二场亦应改判为诗部议应如所请并议各省嵗贡亦应改判为诗从之
　　改定嵗科两试文艺之例向例生员嵗试作四书文二篇经文一篇冬日一书一经科试作四书文一篇经文一篇时务防一篇至是御史刘龙光奏请嵗试用一书一经科试用一书一策不论春夏秋冬考试俱増试律诗一首五言六韵学臣命题遵照乡试题定之例期于中正雅驯不许引用僻书私集其应用韵本令学政官备办临期给发以便士子检阅部议应如所请从之
　　改定大名元城等学取进童生额数及魏县为乡学各例直魏县裁缺就近改并大名元城二县管辖魏县原额十八名武童十五名内拨文武童生各二名大名县原额文童十八名武童十五名内拨文武童生各一名俱归入元城县将元城县学额定文童二十一名武童十八名大名县学额定文童十七名武童十四名其拨剩之魏县原额文童十六名武童十三名另编乡学字様考试取进大名县训导一员専管乡学事务
　　増定江西宁都直州学取进童生额数定例瑞金石城増额三名内各减一名拨给宁都州学以宁都升县为州不得仍分赣郡学额也
　　二十四年设簿稽查生监词讼按季立簿由学政印发各州县于自理词讼及上司批查事件内有生监属原告或系被告者将两造姓名简明事由已结未结按月登记两季申缴一次听学政查核如生监为人作证系他人牵连许本生辨明免其开注若系无故多事出身作证即属不守学规令地方官详明学臣分别戒饬
　　停止捐纳贡监归各学教官管束之例向例捐纳贡监照依生员之例一并归学举报优劣严加约束至是以捐纳贡监其途本杂教官职司训课不能董率稽查仍责成州县官约束除犯细事应行戒饬者仍会同教官靣行扑责外其余事件教官例不得干预府州县仍遵例将犯案縁由申报督抚学政杳核至举报贡监优劣学政临按时仍行照例掲报
　　义奉
