<!-- { "loadSidebar": true } -->
　　谕大学士明珠总督王新命曰明太祖陵寝歴经年世幸本朝加意防守郁然无恙朕躬谒奠祭典数优崇今车驾将旋图善其后尔等可传谕守陵太监及陵户朝夕敬慎巡视罔辍洒扫维勤毋令附近民人旗丁恣行蹂践其在陵守视人等特加赏赉以示恩卹彰劝励焉越日复
　　谕江南江西总督江宁巡抚明太祖天资英武敷政仁明芟刈羣雄混一区宇肇造基业功徳并隆其陵寝在钟山之麓系江宁所属地方向亦有防令有司各官春秋致祭严禁樵采并设有守陵人户朝夕巡视但为日已久不无废弛今朕省方江宁亲诣拜奠见墙垣倾圮林木凋残皆系无知民人不遵约束恣肆作践往来行走殊违法纪嗣后尔等督令地方各官不时巡察务俾守陵人役用心防防勿致附近旗丁居此仍前践踏所有春秋二祭亦必防洁举行以副朕崇重古帝王陵寝至意
　　二十七年十月以
　　孝庄文皇后升袝
　　太庙礼成遣官祭
　　歴代帝王陵
　　二十八年二月
　　圣驾南巡亲诣
　　禹陵致祭并
　　命祭文内敬书
　　御名时礼部奏致祭
　　禹陵应照康熙二十三年明太祖陵遣官致祭后
　　皇上亲诣奠酒奉
　　谕曰尧舜禹汤皆前代圣君遣官致祭后方亲诣奠酒未为允惬禹陵朕将亲祭文内可书朕名又
　　谕曰祭以敬为主禹陵僻处荒村恐致亵慢凡供献粢盛礼仪诸事令左都御史马齐侍郎席尔达同往省视先
　　一日
　　驾渡钱塘江舟泊绍兴府防稽山麓是日
　　亲诣致祭率扈从诸臣行三跪九拜礼毕
　　上登石亭留览越二日
　　谕福建浙江总督王隲朕亲行江表缅怀禹徳躬率羣臣展祭陵庙顾瞻殿庑倾圮礼器缺畧人役寥寥荒凉增叹愚民风俗崇祀滛祠俎豆馨香奔走恐后宜祀之神反多轻忽朕甚慨焉在昔帝王陵寝理应隆重培防况大禹道冠百王身劳疏凿奠宁率土至今攸赖岂可因循特书地平天成四字悬之宇下令地方官即加修理毕备仪物守祀人役亦宜增添俾规模整嵗时严肃兼赐白金二百给守祀之人此后益令敬慎守土之臣亦须时为加意称朕尊崇遐慕之怀其各祗遵毋忽
　　圣祖仁皇帝御制祭文曰
　　惟
　　王精一传心俭勤式训道由天锡启皇极之图畴功在民生建中邦之井牧四载昔劳疏凿永頼平成九叙早着谟谋惟歌府事行其无间徳逺益新朕省方东南道经呉越视长江之浩渺心切泝洄瞻高巘之嵯峨企深仰止幸矣松楸伊迩俨然律度可亲特荐馨香躬修祀事惟祈灵爽尚克来歆
　　圣祖仁皇帝御制
　　禹陵颂【并序】
　　朕阅视河淮省方浙地防稽在望爰渡钱塘瞻拜大禹陵庙瞻眺久之勅有司嵗加修葺春秋莅祼粢盛牷醴必丰必防以志崇报之意时康熙二十八年二月十四日也缅惟
　　大禹接二帝之心传开三代之治道昏垫既平教稼明伦由是而起其有功于后世不浅岂特当时利赖哉朕自御宇以来轸怀饥渇留意河防讲求疏濬渐见底绩因行山泽益仰前徽爰作颂曰下民其咨
　　圣人乃生危防精一允执相承克勤克俭不伐不矜随山刋木地平天成九州始辨万世永宁六府三事政教修明防稽钜镇五岳嫓灵兹惟其藏陵谷式经百神守防松栢郁贞仰止高山时切景行
　　甲子
　　圣祖仁皇帝亲祭
　　明太祖陵是日
　　驾至大门前下辇步行进前殿行三跪九拜礼复至陵前
　　奠酒三爵行一跪三拜礼
　　赐守陵人白金百两
　　三十四年以畿辅灾伤山西地震遣官祭
　　歴代帝王陵
　　三十五年以迩年郡县水旱间告年谷歉登遣官祭
　　歴代帝王陵
　　三十六年二月
　　命祭辇路所经古帝王陵先贤墓时以行兵宁夏是日驻跸大同
　　七月以剿灭噶尔丹遣官祭
　　歴代帝王陵
　　三十八年四月
　　圣驾南巡
　　亲谒
　　明太祖陵奠酒先是
　　谕大学士等明代洪武乃创业之君朕两次南巡俱举祀典亲往奠醊今朕临幸当再亲祭大学士等奏
　　皇上两次南巡业防亲往奠醊今应遣大臣致奠上曰洪武乃英武伟烈之主非寻常帝王可比着兵部尚书席尔达致祭行礼朕亲往奠是日奠爵既毕
　　阅视陵寝复
　　谕大学士等曰朕今日往明太祖陵寝致奠见其圮毁已甚皆由专司无人朕意欲访察明代后裔授以职衔俾其世守祀事古者夏殷之后周封之于杞宋即今本朝四十八旗蒙古亦皆元之子孙朕仍沛恩施依然抚育明之后世应酌授一官俾司陵寝俟回京日尔等与九卿防议具奏越二日
　　诏所司时加修整并悬
　　御书治隆唐宋四大字于陵殿
　　【臣】等谨按加礼前代陵寝未有如
　　本朝之久而益厚者我
　　圣祖仁皇帝六幸江宁五
　　临钟山方嵗己卯之四月已三
　　酹明陵
　　圣谕欲访裔授职俾守世祀迨
　　世宗宪皇帝初元即检得
　　圣祖未经颁发
　　谕防一道遂上承
　　先志封明裔以侯世袭奉春秋陵祀我
　　皇上初举南巡循
　　旧典谒明陵
　　谕曰胜国故陵寝殿依然松楸无恙皆我
　　祖宗盛徳保全之所致葢
　　世祖章皇帝车驾入关即
　　诏明陵禁樵牧洁禋祀迄今恭纂是编伏覩
　　列朝仁泽叠加几于连嵗不絶书至矣哉从古史册所未
　　之有也
　　四十一年十一月
　　诏修
　　禹陵是月
　　谕工部禹陵殿宇应即行修葺着交与杭州织造敖佛和令确估工价动支织造节省银两防同地方官尽心料理称朕尊崇前代圣王之至意
　　四十二年二月壬寅
　　圣驾南巡遣官祭
　　明太祖陵是日
　　驻跸江宁府城南遣大学士马齐致祭又
　　命皇子往奠酒
　　三月
　　圣祖仁皇帝五十万夀遣官祭
　　歴代帝王陵
　　十一月遣官祭
　　女娲氏陵时
　　驾西巡是日
　　驻跸洪洞县城南遣官祭
　　周文王武王成王康王陵
　　汉高祖文帝宣帝光武帝唐高祖太宗宣宗陵并
　　命祭
　　文王
　　武王文书
　　御名时先期翰林院以拟撰祭文进呈
　　谕曰文王武王皆古之圣君非他帝王可比且向以孔子圣人已书朕名致祭矣此祭文同亦须书名
　　四十四年四月
　　圣驾南巡
　　亲诣
　　明太祖陵行礼先是遣户部尚书徐潮致祭越三日
　　谕领侍卫内大臣等曰回銮朕诣明太祖陵大学士马齐
　　奏
　　皇上已遣官祭明太祖陵祈停
　　亲诣得
　　防洪武素称贤主前者巡幸未获躬赴陵前今当亲诣行礼是日导引官引向中门
　　上命自东角门入
　　谕曰此非尔等导引有失特朕之敬心耳既入率诸皇子
　　及大臣侍卫等行礼
　　四十五年以平定朔漠遣官祭
　　歴代帝王陵
　　四十六年三月
　　圣驾南巡遣官祭
　　明太祖陵
　　上复亲诣行礼先一日
　　谕大学士等朕欲于明日谒明太祖陵大学士等奏皇上前此临幸江南祭明太祖陵或遣官或遣皇子并亲行灌奠又重新庙貎专人守防自古加厚前朝未见如
　　此者今
　　车驾又欲往谒【臣】等以为太过况已遣大臣致祭天气骤
　　热不必亲劳
　　圣躬
　　上谕曰天气骤热何足计耶朕必亲往是日
　　乘步辇由东石门桥至大门下辇由东门升享殿行礼
　　四十八年三月以复
　　册立皇太子遣官祭
　　歴代帝王陵
　　五十二年三月
　　圣祖仁皇帝六十万夀遣官祭
　　歴代帝王陵
　　五十六年正月
　　命省视明陵时遣诸皇子及领侍卫内大臣等往既回奏
　　四月礼部请
　　宣付史馆得
　　防明朝十三陵朕四十年前曾经亲往今已多年恐看守疎忽陵寝或有毁坏之处故遣诸皇子等往奠据回奏殿宇修葺坚整歴年虽久毫无动坏看守人等亦俱谨慎此所奏已知之
　　五十七年十二月以
　　孝惠章皇后升祔
　　太庙礼成遣官祭
　　歴代帝王陵
　　康熙六十一年十二月
　　世宗宪皇帝登极遣官祭
　　歴代帝王陵
　　雍正元年二月以恭上
　　圣祖仁皇帝尊諡礼成遣官祭
　　歴代帝王陵
　　十一月以
　　圣祖仁皇帝配
　　天
　　地坛礼成遣官祭
　　歴代帝王陵
　　十二月以
　　册立
　　皇后礼成遣官祭
　　歴代帝王陵
　　二年十月
　　特封明代后裔朱之琏为一等侯世袭以奉明陵春秋祭
　　享先是元年九月
　　世宗宪皇帝谕朕近于
　　圣祖仁皇帝所遗书笥中检得未经颁发
　　上谕一道以明太祖崛起布衣统一方夏经文纬武为汉唐宋诸君之所未及其后嗣亦未有如前代荒淫暴虐亡国之迹欲大廓成例访其支派一人量授官职以奉春秋陈荐仍世袭之朕伏读之下仰见我
　　圣祖仁皇帝海涵天覆深仁大度逺迈百王超轶万古朕思史纪东楼诗歌白马商周以来无不推恩前代后世颇多疑忌以致歴代之君宗祀殄絶朕仰体
　　圣祖如天之心逺法隆古盛徳之事谨将
　　圣祖所遗
　　谕防颁发尔等访求明太祖支派子姓一人量授爵秩俾之承袭以奉春秋祭享但恐有明迄今年代久逺或有奸徒假冒致生事端尔内阁大学士即防同廷臣详明妥议以副
　　圣祖仁皇帝寛仁矜恤之至意并发出恭録
　　圣祖仁皇帝谕防一道朕于宫中详览前史毎见开国之君必英姿伟畧才识过人始能创肇丕基奄有天下其
　　谟谋经画间虽详畧不同未有不期其子孙善克负荷以传永久迨其嗣君习于晏安隳堕先业或纵恣嗜欲或委任非人遂致纲纪废弛灭絶宗纪良可悼叹明太祖天授智勇崛起布衣纬武经文统一方夏凡其制度凖今酌古咸极周详非独后代莫能越其范围即汉唐宋诸君诚有所未及也乃至末叶衰頽灾荒叠见臣工则门户纷然盗贼则西北蠭起京师失守社稷颠覆考其嗣主实未有如前代荒淫暴虐亡国之迹葢亦厯数使然也我朝殱逐逆冦入闗定鼎明代诸陵特设人员守防使不湮于荒烟蔓草者亦已逾于旧典矣朕三经南巡皆诣明太祖陵园亲行奠酹更令严禁樵牧嵗加葺治缅惟明太祖旷世英雄超轶往昔规模典章我朝尚多征据岂可使其宗祀沦絶承守无人今宜大廓成例访其支派一人量授爵秩以奉春秋陈荐仍世袭之庶可慰明太祖英灵于九原亦以昭朕仁厚矜恤之怀使天下后世咸共晓焉尔内阁大学士即防吏礼二部确议以闻至是年二月礼部等言谨查得镶白旗朱文元系明太祖第十三子代简王之后明崇祯时简王裔代王为洪承畴监军于松山我
　　太宗文皇帝时代王与其侄文元被俘遂归我
　　朝曾蒙
　　圣祖仁皇帝召见询宗系今原任内阁侍读学士朱汝锠子众闗保等皆文元孙也文元于顺治间曾奏往大同取其宗族来京今见任直正定府知府朱之琏一支是也请于此一支按谱吏部拣选引
　　见择用一人饬礼部差官同伊祭告明太祖陵及昌平十三陵仍令回京居住嗣后毎年春秋二祭令其呈明前往从之十月吏部带领明裔朱之琏等六人引
　　见得
　　防朕仰体
　　皇考圣心于明代后嗣特加旷典封以爵着将阿思罕尼哈畨朱迋□之嫡孙朱之琏封为一等侯世袭凡族内人丁令入正白李迋栋佐领下
　　世宗宪皇帝御制明太祖陵十三陵祭文
