<!-- { "loadSidebar": true } -->
　　加増纂书成刋布
　　钦定五军道里表【不分卷】
　　乾隆四十四年兵部尚书公福隆安等奉
　　敕纂
　　【臣】等谨按是书原名军卫道里表乾隆八年纂辑告成嗣经大学士尹继善奏请重修并以从前五等人犯系发卫所充军是以定为军卫道里表今军犯俱交州县收管卫所専司挽运漕粮并不收管军犯因改名五军道里表至是复加増修书成刋布
　　歴代马政志一卷
　　蔡方炳撰方炳见邦计类
　　歴代武举考一卷
　　谭吉璁撰吉璁字丹石嘉兴人官至登州府知府右政书类军政
　　大清律例四十七卷
　　乾隆五年大学士三泰徐本等奉
　　敕撰
　　皇上御制序曰象刑有典肇见虞书其用之之道则曰钦曰恤曰明曰允一篇之中三致意焉武王诰康叔以用其义刑义杀而吕刑则曰士制百姓于刑之中以教只徳古先哲王所谓设法饬刑布之象魏县之门闾自朝廷达于邦国共知遵守者惟是适于义协于中弼成教化以洽其好生之徳非徒示之禁令使知所畏惧而已我
　　列祖受
　　天明命抚绥万邦颁行大清律例仁育义正各得其宜圣祖仁皇帝至仁如天化成久道徳洋恩溥涵浃羣生皇考世宗宪皇帝际重熙累洽之运振起而作新之亲定大清律集解刋示中外甄陶训廸刑期无刑法外之
　　仁垂为
　　明训有曰寛严之用必因乎其时洋洋
　　圣谟洵用法之权衡制刑之准则也朕寅绍
　　丕基恭承
　　徳意深念因时之义期以建中于民简命大臣取律文及递年奏定成例详悉参定重加编辑揆诸大臣准诸人情一本于至公而归于至当折中损益为四百三十六门千有余条凡四十七卷条分缕析伦叙秩然颁布宇内用昭画一之守于戱五刑五用以彰天讨而严天威予一人恭
　　天成命监
　　成宪以布于下民敢有弗钦虽然有定者律令无穷者情伪也易曰君子以明慎用刑而不留狱书曰式敬尔由狱以长我王国忠信之长慈惠之师尚其慎厥用敬厥由体钦恤明允之意率乂于民棐彞克协于中以弼予祈
　　天永命允升于大猷从事于斯者胥懋敬哉是为序【臣】等谨按顺治初刑部尚书吴达海奉
　　诏详考明律防以
　　国制勒为成书康熙九年大学士管刑部尚书事对喀纳等奉
　　诏校正雍正元年大学士朱轼尚书查郎阿等奉诏续成我
　　皇上御极之初即允尚书傅鼐之请
　　命廷臣攷正成编纂入定例凡一千余条恭録
　　世祖章皇帝御制原序
　　圣祖仁皇帝上谕
　　世宗宪皇帝御制序文
　　谕防并我
　　皇上御序冠于简端嗣是数载一修各以新定之例分
　　附于后而于谳牍
　　奏陈复量情酌理
　　矜慎再三虞廷钦恤之风洵无加于此矣
　　钦定督捕则例二卷
　　乾隆八年大学士徐本等奉
　　敕纂
　　【臣】等谨按旗逃名例古所未有顺治初创为则例康熙十五年
　　命大学士索额图校定至是重加厘正续纂成编钦定三流道里表【不分卷】
　　乾隆四十九年大学士公阿桂等奉
　　敕纂
　　【臣】等谨按是书自乾隆八年纂辑告成二十年复经修订嗣因我
　　皇上徳盛化神幅员广辟增设郡邑既为旧表所未备即各直省府防州县亦有裁并增设因请
　　防重辑书成刋布
　　右政书类法令
　　钦定工部工程做法七十四卷
　　雍正十二年和硕果亲王允礼等奉
　　敕纂
　　【臣】等谨按工部营造规条多闗经制是编详细编纂开卷了然信可以遵行而永守也
　　钦定工部则例五十卷
　　乾隆十四年大学士史贻直等奉
　　敕纂
　　【臣】等谨按是编因
　　乗舆仪仗金银器皿应需雕刻漆金鋄镀并布帛防绣缝缉等及一切器物所用工料向未详定条规乃奏请编纂成书以昭画一
　　钦定工部续增则例九十五卷
　　乾隆二十四年大学士史贻直等奉
　　敕纂
　　【臣】等谨按工部旧则例日久未修惟据事案办理工料银数未免先后参差贻直等请
　　防续纂辑成是编
　　钦定物料价值则例二百二十卷
　　乾隆三十三年大学士陈宏谋等奉
　　敕纂
　　【臣】等谨按乾隆元年经工部题定一切物料按照时价厘定章程编为四卷至是因各处欵项不齐价值互异乃奏请辑为则例详明纂核勒成是编
　　武英殿聚珍板程式一卷
　　乾隆四十一年户部侍郎金简恭撰
　　【臣】等谨按沈括梦溪笔谈载庆厯中布衣毕升用胶泥刻字此活板之权舆也厥后王桢之易木板陆深之记铅字法虽屡变究未精详乾隆三十八年
　　诏修四库全书复
　　命择其善本校正剞劂嘉惠艺林简因梨枣功繁奏请以活字排印得
　　防俞允
　　赐名聚珍行之三载力省功多简因述其程式绘图系
　　説以为此书
　　浮梁陶正志一卷
　　吴允嘉撰允嘉见传记类
　　右政书类考工
　　御制人臣儆心録一卷
　　顺治十二年
　　世祖章皇帝御撰
　　世祖章皇帝御制序曰朕惟人臣立身制行本诸一心心正则为忠为直众美集焉不正则为奸为慝羣恶归焉是故心者万事之本美恶之所由出也顾事有殊涂心惟一致一于国则忘其家一于君则忘其身如此者不特名显身荣邦家亦允赖之矣若夫奸邪之流树党营私怙权乱政卒至声名俱丧为国厉阶盖缘居恒无正心之功一当势利遂昬迷瞀乱狂肆骄矜上昧王章下乖臣谊或作威而聨羽翼或比匪而効奔趋如谭泰石汉以累世旧臣久叨恩遇不思图报逞臆横行跋扈自恣目无纲纪陈名夏则一介竖儒骤显拔倚任深重赐赉优隆而乃背徳植交蔑法防上此皆自作罪孽以致陨厥身家朕厯稽往古宵人误国代代有之观诸近事复炯鉴昭然足为永戒恐后之为臣者或仍蹈覆辙负主恩而渝素志至于身罹刑宪悔悼无由故推原情状而论列之録成一编以为人臣儆心之训云【臣】等谨按是书取自汉迄宋奸臣恶迹
　　训诫周详彚为一册普示班聫俾知炯鉴仰见
　　世祖章皇帝防防杜渐所以立千秋臣道之闲示百尔保
　　身之则者固甚深切而着明也
　　钦定训饬州县规条一卷
　　世宗宪皇帝御制序曰牧令为亲民之官一人之贤否闗系万姓之休戚故自古以来慎重其选而朕之广揽旁求训勉告诫兾其奏循良之绩以惠我烝黎者亦备极苦心矣惟是地方事务皆发端于州县头绪纷繁情伪
　　百出而膺斯任者类皆初登仕籍之人未练习于平时而欲措施于一旦无怪乎徬徨瞻顾心志茫然即采访咨询而告之者未必其尽言无隠此古人所以有学制美锦之叹也向以大学士朱轼左都御史沈近思外任多年周知地方利雍正二年曾令二臣商着规则以为州县之南车乃书未就绪而沈近思物故迩年以来朱轼复时多病此事遂至迟延去年始降防委诸总督田文镜李卫令二臣各抒所见缮録诸条以进朕亲加批览见其条理详明言辞剀切民情吏习罔不兼该大纲细目莫不备举诚新进之津梁庶官之模范也在二臣各就其所阅厯者而言繁简同异之间不必一致而慎守官方勤恤民隠兴利除害易俗移风其大指则一而已矣爰就本文付之剞劂颁赐州县官各一帙俾置之几案间朝夕观览省察提撕治效未臻必思所以勉之端未革必思所以去之本之以实心行之以实力毋始勤而终怠毋静言而庸违如此则不但国家得司牧之贤草野有父母之颂而尔等身膺显擢叨被荣光福贻子孙名标史册岂不美欤
　　钦定词林典故八卷
　　乾隆九年大学士兼翰林院掌院学士鄂尔泰张廷玉等恭纂
　　皇上御制序曰词林典故书成大学士张廷玉等以序请朕惟六经之士岂易言哉而况跻玉堂而列芸署者尽六经之彦也木天故事厯代沿革具见于斯则又何言惟是国家重馆阁之选极优遇之荣讵止蜚其英声将以华国而已哉如濓溪所谓文以载道者舍是无他求夫布衣韦带之士由立言以期不朽足矣若夫国家右文重道将以淑世熙绩继往圣之絶学开万世之太平胥是赖焉名之盛者实难副任之大者责弥重誉之来者毁亦随其尚思春华秋实之喻而凛虗车麟楦之讥哉
　　钦定国子监志六十二卷
　　乾隆四十三年户部尚书梁国治等奉
　　敕撰
　　【臣】等谨按
　　本朝国子监及
　　文庙缔搆实始于元时国子祭酒陆宗楷等尝辑太学志一书所述沿革兼及唐宋以前殊失限断仰承
　　训示重为校正断自元初辑成此帙首
　　圣谕次
　　诣学次庙制次祀位次礼次乐次监制次官师次生徒次经费次金石次经籍次艺文而附以纪事缀闻二卷详徴故实始末厘然读是编者知
　　国家重道崇儒典隆制备四海之内学校如林庠序盈门者有自来也
　　钦定厯代职官表七十二卷
　　乾隆四十五年奉
　　敕编
　　【臣】等谨按是编详述厯朝官制源流排次分目悉遵
　　今制每一曹司为一表表后详叙建置首列
　　国朝畧如唐六典之例次及歴代凡今有而昔无昔有而今无与名同而实异实同而名异者并节引诸书详为考证上下数千年分职率属之制展卷了然且以见
　　圣朝董政之模逺迈唐虞之稽古矣
　　政学録五卷
　　郑瑞撰瑞字司直枣强人顺治己亥进士官至江南巡抚
　　歴代铨选志一卷
　　袁定逺撰定逺里贯未详
　　歴代宰辅彚考八卷
　　万斯同撰斯同见仪制类
　　铨政论畧一卷
　　蔡方炳撰方炳见政书类
　　文武金镜律例指南十六卷
　　凌铭麟撰铭麟字天石杭州人
　　【臣】等谨按是书専为初仕者而设故于官阶仪注莅任事宜莫不条律分明而于律例大防尤重加发明焉
　　为政第一编八卷
　　孙鋐撰鋐字可庵钱塘人
　　百僚金鉴十二卷
　　牛天宿撰天宿字觐薇章邱人官琼州府知府南唐旧闻十六卷
　　黄叔璥撰叔璥见传记类
　　【臣】等谨按王士祯分甘余话云今都察院可称南台不可称西台叔璥是编乃记御史典故之书故取此义以南台为名
　　右职官














　　皇朝文献通考卷二百二十二
<史部,政书类,通制之属,皇朝文献通考>
　　钦定四库全书
　　皇朝文献通考卷二百二十三
　　经籍考【十三】
　　史【地理】
　　【臣】等谨按地理一门条目綦繁禹贡所纪职方所掌其书古矣后人着録体例杂糅要其编排不容无次四库全书所纪宫殿而下首总志次都会郡县次河渠次边防次山川次古迹次杂记次游记次外记部别州居逈殊马考之丛杂今从其例辑之
　　钦定皇舆表十六卷
　　康熙十八年翰林院掌院学士扎萨哩等奉
　　敕纂四十三年翰林院掌院学士揆叙等奉
　　敇增修
　　圣祖仁皇帝御制序曰粤稽在昔帝王体国经野莫不坐抚舆图协同伦轨所以禹贡山川系以州域职方风土
