<!-- { "loadSidebar": true } -->
　　谕防淮扬运河于来嵗挑浅盐船不能行走民食所闗必湏先事绸缪预为捆重运至仪所以便源源运往口岸计得预盐七十万引但商人行盐原系陆续完课以次转输今既预运七十万之引盐即湏早完七十万引之正杂钱粮商力未免竭蹷查盐务正杂钱粮商人向分三次完纳首先完银谓之请单其次完银谓之呈纲最后完银谓之加觔此旧例也今朕寛缓其期将此预运之引盐所有请单呈纲两次应纳钱粮准于加觔时一并完纳俾商力寛舒得以从容办课至淮北引盐亦由运河经过所有预运盐觔十万余引亦照此例行嗣以预运与正运一齐赶办恐其中仍不免竭蹷令将淮南丁巳纲正运引盐未筑坝以前运到仪所过掣者其应纳请单呈纲钱粮各先完纳一半余听陆续完纳总限奏销之时全数通完俾商人更得通融办理
　　裁滇省盐课盈余并除分派烟户食盐之先是滇省盐价昻贵每百觔有卖至四两以上者
　　敕谕滇省督臣裁减盈余以平盐价续于是年又奉谕防各省盐政办理之法各异如云南所产井盐俱系府州县领销派定额数由各盐井领运分销办课不许越界贩卖通行已乆两迤冲繁之处人民辐辏不难照常销引间或缺盐借之邻近州县通融恊济其山僻州县乡村窎逺居民鲜少地方官恐蹈堕销之咎闗碍考成遂将盐觔分派里甲挨户分食官盐按限缴课名曰烟户盐小民家口多者可以照数纳银若贫民家口无多余盐未曽食尽及期催追前课未完后派又至辗转积累悬欠难偿夫盐为小民日用必需之物虑民逺渉是以因地制宜不徒为销引计也一则患盐之不足一则患盐之有余俱非均平之道着该督抚酌量变通悉心妥议务使官不堕销民无偏累户部行文该督经督臣尹继善等疏奏仍下户部议覆除井地卖价每百觔自二两内外至三两以内者毋庸置议外其黒井等井盐觔运至昆阳永北建水保山嶍峨开化石屏等处行销盐价每百觔既自三两一二钱至四两一二钱不等应令该督等遵奉
　　上谕减至三两以下至盐觔派散烟户多由盐不能销官虑考成所致自应酌量变通改拨调剂其白井堕销盐九十万觔照依该督等送部原册改拨省店并元谋等州县行销白井井东按板改板等井煎盐共八十四万一千六百觔其盐课及本欵盈余银两相应一并准其豁免滇省每年正项盐课银二十七万六千三百三十九两七钱零今除豁免银一万四千三百九十余两尚应徴课银二十六万余两应令该督尹继善等造入盐课奏销册内具题查核疏上如议行
　　臣等谨按滇省地处极边水程难达自后汉时夷人嵗输盐一斛以为常赋至明季而分井各置盐官我
　　朝因之顺治十七年给票易引以出盐多寡定经制课程各随商贩照例抽税雍正二年于镇沅府地方开按板井于威逺地方开抱母井三年于普洱地方开磨黒井元江府地方开猛野土井合之白珥云龙安宁阿陋等共十五井地不爱寳盐井已视前加辟而升平日乆生齿防庶苖猺夷猓仰食于各井盐觔是以盐价日昻
　　皇上裁减盈余以核定盐价为民食计者至周且渥而因地制宜改拨调剂则一时酌盈济虚裒多益寡之道并着于此矣
　　二年免两广盐课余平银两户部议准两广总督鄂弥达疏称两广盐课商人完饷每一千两于平头三十三两之外徴收饭食银十五两其余平二十五两全行免徴应如所请从之
　　四年议准古州行食粤盐先是乾隆三年户部议准两广总督鄂弥达疏称贵州省古州地方原系新辟苖疆向无官引行销俱系买食淮盐价值甚昻民苦食淡经臣于雍正十年七月内奏明拨发帑盐委员运往该地试销每觔定价二分一厘听该地方民苖买食题増引饷钦奉
　　谕防允行嗣查古州试销帑盐将及五载委员料理民苖称便但思官办究非常策自应招商认引行盐以定章程咨商贵州督臣转行盐道核议兹据驿盐道黄岳牧详称黔省司道所议从前于古州设埠试销之始恐僻逺居民未能遍及是以于丙妹永从三角等处俱设子埠以便民屯就近买食今试销五载日渐疏通应以古州为总埠分拨销售其商人亦应听古州同知管理每年销引应请定额四封计引三千八百道逓年按引输饷归古州同知衙门督徴销解所有应输饷银应请照粤东次轻之保昌埠例每封饷银六百二十七两五钱三分有竒逓年额引三千八百道共应输饷银二千五百一十两一钱四分有竒所有盐觔亦照东省各埠每引行盐二百三十五觔自乾隆四年行销乾隆三年引盐为始彚入东省额内造册奏销每觔应照定价卖银二分一厘母许丝毫増长应如所请从之至乾隆六年复于销买引盐酌减价银案内每觔减银二厘
　　停止浙江省储备盐觔先是管理浙江总督嵇曽筠疏称请动道库帑羡收买余盐入厫存贮以备平价之需至是巡抚卢焯奏称出易之时分派各商脚费甚重盐觔消耗力不能赔势必取偿于卖价不但累商并以累民是贮盐一事殊未有便部议应如所奏将储备盐觔永行停止从之
　　又以两浙鹾政分江南
　　敕江南督抚提镇督率所属稽查私贩奉
　　谕防江南苏松常镇四府及太仓州皆边海邻塲为浙鹾门户该地方文武官弁倘或巡缉懈弛必致有妨引课而借端滋扰又必有累平民着江南督抚提镇诸臣时饬所属官弁实心稽查善于办理务期有禆公事不扰闾阎勿以为邻省之盐政而淡漠视之又免云南各盐井归公之项及黒井锅课银两奉
　　谕防云南黒白琅等盐井旧有规礼银二千八百余两归入公项下为公事养亷之需在于每年发给薪本银内扣解在当日柴价平减灶户犹能供办闻近年以来童山渐多薪价日贵兼之卤淡难煎所领薪本不敷购买柴薪之用灶户未免艰难所当酌量变通以示存恤着将白琅二井节礼黒井锅课银两免其扣解俾灶户薪本较前寛裕所有公项不敷统于铜息银内拨补放给
　　六年议准酌加淮盐引价成本先是乾隆四年十一月太仆寺卿蒋涟奏两淮运地极广盐价日昻小民甚受其累请仿照长芦之例官为定价湖北巡抚崔纪奏湖广通省行销淮盐防
　　世宗宪皇帝特差吏部侍郎黄叔琳等酌定价值迨雍正二年盐臣噶尔泰奏海潮淹没盐塲倍増成本恳祈随时销售部议覆准至乾隆二年部议据盐臣三保抚臣崔纪开列成本数目互相参校请
　　防并交接任盐臣准泰秉公查察巡抚徐士林防同确核定议旋经抚臣盐臣等防议查南盐草本之资包索水脚之费辛工火足之用掣盐之装载三汊河之起驳扬州汉口之商伙湾头闗钞之税课及织造铜觔河饷等之销算引窝根窝之租息合之引课定额按照阁部防议通盘酌核贱价时每引应需成本银五两三钱七分三厘八毫零每包一钱二分八厘每觔一分五厘六毫零至贵价时每引应需成本银五两七钱八分二毫零每包一钱三分八厘六毫零每觔一分六厘八毫零按欵造册大学士防同户部议覆应如所请奉
　　防依议至是巡抚徐士林奏恤商正以惠民恳加给淮商余息每引三钱至七年九月两淮盐政准泰奏塲灶为行盐根本连遭水潦商运艰难恳再加每引余利三钱下部议驳奉
　　防今年江省被水非寻常可比着照依该盐政所奏以次年四月为限不得为例
　　七年定福建盐务归水商办理并定该省行盐引额户部议覆闽浙总督那蘓图等奏称法定例自应以部引为凭商领引以行盐官按引而徴课方可无那移影射之闽省除汀州一府尚食粤盐外其余各府州县旧额共部颁引一十万九千九百二十二道每引配盐多寡不等额徴正课及额徴坵折银共九万四百六十一两六钱嗣经定例将盐院衙门及商人尽行裁革援照粤东琼州府灶户徴课之例均派各塲交与各府州县照数收纳解司上防西路延建邵三府属下游福兴泉漳福蒲浔惠浯浦诏各场俱系官运其余各县或招水客行运或听民贩在场完课挑卖漳州府属之龙溪海澄南靖长泰平和龙岩漳平宁洋八县在于石码设馆徴课奏准遵行并未请引至雍正六年十年节经督臣先后奏请闽省之盐全归商运惟永安一县仍留官运更有福州府属之长乐福清泉州府属之晋江同安或系附场之邑或系产盐之区非官运不能遏絶私枭毋庸招商其漳州府之漳浦海澄长泰平和诏安暂委官运现在招募水客承充亦经奏准遵行而厯年因循至今并未请引查闽省盐额原额九万四百六十一两六钱零又经裁革盐院各官杂费归公银八万二千二百一十两又雍正元年以后陆续陞报坵折银三百七十三两八钱零共银一十七万三千四十五两五钱零内除原额及新陞址折共银一万三千八百八十五两七钱零另行解部外实存银一十五万九千一百五十九两七钱零此项额征有年自应定为正引内西东南三路及各县澳共应给引五十四万五千六十五道合之西路盐觔银两连云澳额课及台湾盐埕饷银徴课如额应令佥商分地行销定为正课其附近场地各县仍归官办又前经户部议准督臣郝玉麟以闽省销盐既招水客承充应酌定盈余均匀配搭此项盈余银一十四万一千六百九十八两六钱零厯年徴收并未缺额似应定为余引其西东南三路及各县澳共应给余引四十万六千九百四十四道及连云澳台湾颁发余引定为盈余额课再此外每年尚有盈余银两每年西路约发余引二万三千道东南二路及各县澳约发余引十万道应额外销算不入年额考成之内倘有存剰余引缴部查销均应如所奏办理得
　　防如议行
　　又议准匀销粤盐商引酌量改拨并将沿海盐改种稻麦以重本计户部覆准署理两广总督庆复条奏粤省各商埠地逺近不一其近在场灶之埠因各场产盐日多盐价日贱民间多食就近私盐而官盐壅滞难销此名曰难销之埠其离场地稍逺界近邻省虽运费加増民多买食此名曰易销之埠请将难销埠引匀拨于易销之埠配运行销应如所奏办理如有匀出埠地转难为易或受匀之埠别有难销仍准临时酌量题请改拨又沿海盐太多宜改稻田以絶私贩之源查盐觔米谷均闗民食而产盐之区日多究不若产米之地日垦粤东盐前据侍郎呉应棻等奏请改为稻田臣部原恐产盐或有不敷民食无以接济且已垦盐田均系斥卤谅难改种谷麦是以无庸置议今查粤场近年以来正盐之外收有余盐出产甚多四处充溢应如所奏将离场窎逺之盐饬改稻田数经雨洗即可改种稻麦从之
　　又准四川蓬溪等处积滞盐引改拨行销户部议覆四川巡抚硕色奏称蓬溪一县于雍正九年计口授盐时原额袛陆引四百九十七张嗣复増一千三百五十二张又増水引一百七十八张较原额三倍有余又泸州仁夀县松潘防均有积滞引张难以行销今查有徳阳等十三县均以食指渐繁额盐不敷情愿各就近便认销应如所请将蓬溪等四防州县积引二千二百五十一张自乾隆八年为始酌量改拨于徳阳等处就近行销得
　　防依议速行
