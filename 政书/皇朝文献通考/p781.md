<!-- { "loadSidebar": true } -->
　　本朝顺治六年改设流官省奉化恭顺二州入之雍正十年以临安府之新平县来属乾隆三十年裁军民府之名称为元江府三十一年增置土司三十五年改为直州凡领县一土司二
　　新平县【在州北二百里旧属临安府雍正十年属元江府乾隆三十五年属州】猛竜土司【在整欠土司属地之外谓之沙人向不通中国其属有七十余寨地圏二千余里乾隆三十一年以平定莽匪其头目叭防猛举众内附授土指挥同知职】
　　补哈土司【在猛竜土司之西亦接整欠土司界向不通中国乾隆三十一年以平定莽匪其头目噶第牙翁举众内附授土千总职】
　　镇沅州在省治西南一千二百里东西距三百四十里南北距六百九十里东至元江州界一百里西至顺宁府云州界二百四十里南至车里土司界六百三十里北至景东防界六十里东南至普洱府界八十里西南至景东防界三百里东北至元江州新平县界二百九十里西北至防化防界三百里自州治至
　　京师一万二千四百五十里明洪武时置镇沅土州永乐中升为土府
　　本朝初因之雍正五年改设流官称镇沅府増置恩乐县乾隆三十五年改为直州凡领县一恩乐县【在州北六十里明置者乐甸长官司　本朝雍正五年改置恩乐县初属镇沅府乾隆三十五年属州】
　　永北防在省治西北一千二百里东西距三百七十三里南北距五百八十一里东至四川盐源县界三百四十八里西至鹤庆州界二十五里南至大理府宾川州界一百十三里北至防畨界四百六十八里东南至大姚县治二百五十里西南至大理府邓州界八十里东北至防畨界三百九十里西北至丽江府界一百十里自防治至
　　京师一万一千七百五十里明洪武十五年改为州属鹤庆军民府二十九年置澜沧卫以州属之云南都司正统七年改为直州
　　本朝初因之康熙五年改大理府二十六年裁卫入州三十一年仍为直州三十七年升为永北府领土府一乾隆三十一年以其地事简裁知府视防化景东二府之例改设掌印同知管辖三十五年改为防
　　防化防在省治西八百二十里东西距二百里南北距二百九十五里东至大理府赵州界五十里西至顺宁府界一百五十里南至顺宁府云州界一百九十里北至赵州界一百里东南至景东防界一百三十里西南至云州界一百五十里东北至赵州界五十里西北至永昌府永平县界一百七十里自防治至
　　京师一万一千四百十里明正统中复为防化土府本朝初因之康熙四年置流官设防化府掌印同知管辖乾隆三十五年改为防
　　景东防在省治西南一千一百八十里东西距三百四十里南北距四百三十里东至楚雄府南安州界一百二十里西五顺宁府云州界二百二十里南至镇沅州界二百九十里北至防化防界一百四十里东南至镇沅州恩乐县界一百三十五里西南至顺宁府界三百里东北至楚雄府镇南州界一百三十里西北至防化防界三百里自防治至
　　京师一万一千六百里明洪武中为景东土府本朝初因之康熙四年置流官设景东府掌印同知管辖乾隆三十五年改为防
　　威逺防在省治南一千五百九十里东西距五百八十里南北距三百八十里东至普洱府界二百三十里西至顺宁府界三百五十里南至普洱府思茅防界二百四十里北至镇沅府界一百四十里自防治至
　　京师九千七百九十里明为威逺土州
　　本朝初因之雍正三年改置流官设直威逺抚夷清饷同知治此















　　皇朝文献通考卷二百八十九
　　钦定四库全书
　　皇朝文献通考卷二百九十
　　舆地考【二十二】
　　贵州省
　　【臣】等谨按马氏舆地考于荆州境内备列费思夷播珍溱诸州皆今之贵州地夫古荆州以岭峤为限説者谓自巴东逾江而南为四川酉阳州又迤逦而东南经湖南之永顺辰州沅州府及靖州西境讫广西越城岭而止今贵州全境并在岭峤以西自非荆州疆宇所及矣葢黔省本处梁州徼外于古号为方殷时去夏未逺而有方之伐为化外之域可知隋唐以后开置覊縻诸州而旋或沦防元初尚称为罗施鬼国则其荒逺僻陋固与内地之夙登郡县者不同也以今日黔中形势论之东楚西滇南粤北蜀实界四省之中居然腹里之地特以山箐阻深羣蛮错处故前代率以荒徼视之明时渐治以中土之法増设流官分为一省东西千里南北三百余里于诸省之中壤地为狭我
　　国家改易卫所俱置州县又益以四川湖南广西附近之府州县南北之境几与东西埒至于古州八寨诸苖伊古不通声教自经
　　圣朝戡定以来设官临治等于齐民黔之四封屹然有
　　截洵所谓文徳诞敷有苖来格者欤
　　贵州明洪武初分属云南湖广四川十五年置贵州都指挥使司永乐十一年以思州二十二长官司分置思州石阡黎平新化四府以思南十七长官司分置思南铜仁镇逺乌罗四府而于贵州设贵州等处承宣布政使司以总八府仍与贵州都司同管贵州宣慰司十三年改普安安抚司为直普安州宣徳九年以新化府省入黎平府正统三年以乌罗府省入思南铜仁二府又改安顺州永宁镇宁州俱为直州成化十二年置程番府治七年置都匀府隆庆三年改程番府为贵阳府万歴二十九年分播地为二郡以闗为界闗外属贵州为平越府闗内属四川为遵义府其二府与贵阳府俱加称军民府三十年升安顺州为安顺军民府后改直永宁镇宁普安三州俱属安顺府共为贵阳思州石阡黎平思南铜仁镇逺都匀安顺平越十府以都指挥使司领贵州等十八卫及黄平等守御千户所
　　本朝初因之顺治十五年设贵州巡抚及布政使司按察使司皆驻贵阳府设云南总督两省互驻康熙元年专设贵州总督驻安顺府四年复为云贵总督亦驻贵阳时以平定水西改设流官以水西宣慰司之水西城置黔西府以比喇坝置平逺府以大方城置大定府又改四川之乌撤军民府为威宁府来属二十二年移云贵总督驻云南仍辖二省二十三年改黔西平逺二府为州属于大定府二十六年又改大定府为州与黔西平逺二州俱属威宁府雍正五年増置南笼府七年定云贵广西共一总督改四川之遵义府来属复升大定州为府降威宁府为州以属之乾隆元年设贵州总督兼摄巡抚事十二年仍与云南共一总督专设贵州巡抚凡领府十三各卫所以次裁并入州县惟古州台拱清江八寨丹江凯里黄平等卫于乾隆二年开置专理苖疆军屯事务东西距一千九十里南北距七百七十里东至湖南辰州府界五百四十里西至云南曲靖府界五百五十里南至广西庆逺府南丹州界二百二十里北至四川重庆府界五百五十里东南至广西泗城府西隆州界三百五十里西南至云南曲靖府界五百三十里东北至辰州府界五百二十里西北至云南东川府界五百六十里在
　　京师西南七千六百四十里
　　贵阳府为省治东西距一百五十里南北距三百七十里东至都匀府麻哈州界一百二十里西至安顺府清镇县界三十里南至南笼府永丰州界二百二十里北至遵义府遵义县界一百五十里东南至麻哈州界一百二十里西南至永丰州界一百二十里东北至遵义县界二百十里西北至清镇县界六十里自府治至
　　京师七千六百四十里明洪武四年置贵州宣抚司六年升为宣慰司四川永乐十一年始置贵州布政使司以贵州宣慰司及所领地方之成化十年置程番府在今府南定番州境隆庆二年移府治于今省城改为贵阳府万歴二十九年改为贵阳军民府
　　本朝初因之康熙三年平水西宣慰司以所领长官司皆归府辖十一年改置龙里县二十六年罢军民府之名称为贵阳府又改置贵筑县及修文县以平越府之贵定县来属三十四年省新贵县入贵筑县雍正四年开置长寨防凡领州三县四防一长官司二十四
　　贵筑县【附郭明隆庆六年置新贵县　本朝康熙二十六年废贵州贵前二卫改置贵筑县与新贵县并为府治三十四年省新贵县入贵筑县】
　　龙里县【在府东五十里明洪武二十三年置龙里卫　本朝康熙十一年改置县】贵定县【在府东一百五十里】
　　修文县【在府北五十里明崇祯三年置敷勇卫及修文等四守御所　本朝康熙二十六年改置修文县】
　　开州【在府东一百二十里】
　　定番州【在府南一百里】
　　广顺州【在府西南一百十里】
　　长寨防【在府西南一百七十里本化外狆苖地本朝雍正四年平之设同知治其地】中曹长官司【在府南十五里】
　　白纳正副长官司【在府北七十里】
　　养龙长官司【在府北二百二十里】
　　大谷龙长官司【在龙里县西北】
　　羊塲长官司【在龙里县东北】
　　新添长官司【在贵定县境】
　　平伐长官司【在贵定县南】
　　大平伐长官司【在贵定县南三十里】
　　小平伐长官司【在贵定县西南五十里】
　　底寨正副长官司【在修文县北】
　　乖西正副长官司【在开州东北六十里】
　　程番长官司【在定番州东二十五里】
　　小程番长官司【在定番州西北五里】
　　金石番长官司【在定番州东二十五里】
　　大龙番长官司【在定番州东三十里】
　　小龙番长官司【在定番州东南二十里】
　　方番长官司【在定番州南八里】
　　卧龙番长官司【在定番州南五十里
<史部,政书类,通制之属,皇朝文献通考,卷二百九十>】
　　罗番长官司【在定番州南三十里】
　　卢番长官司【在定畨州北五里】
　　韦番长官司【在定番州南五里】
　　上马桥长官司【在定番州西北二十里】
　　木正副长官司【在定番州西七十里】
　　麻向长官司【在定畨州西七十五里】
　　思州府在省治东五百十里东西距一百九十里南北距二百六十里东至湖南沅州府芷江县界九十里西至镇逺府天柱县界一百里南至黎平府开泰县界一百十里北至铜仁府铜仁县界一百五十里东南至沅州府界二十里西南至镇逺府界四十五里东北至铜仁府界一百十一里西北至铜仁府界一百二十里自府治至
　　京师七千三百八十里明洪武五年分置思州宣慰司于此湖广永乐十一年改置思州府贵州布政使司
　　本朝初因之雍正五年改置玉屏清溪二县凡领县二长官司四
　　玉屏县【在府南一百里明洪武二十三年置平溪卫湖广都司　本朝雍正五年来属改置玉屏县】
　　清溪县【在府东九十里明洪武二十三年置清浪卫湖广都司　本朝雍正五年改置清溪县】
　　都坪正副长官司【附府】
　　都素正副长官司【在府西北九十里】
　　施溪长官司【在府北二百二十里】
　　黄道溪正副长官司【在府东北一百二十里】
　　石阡府在省治东北四百八十里东西距四百四十里南北距六十五里东至铜仁府铜仁县界八十里西至遵义府正安州界三百六十里南至镇逺府天柱县界十五里北至思南府安化县界五十里东南至思州府界六十里西南至平越府余庆县界六十里东北至思南府印江县界一百七十里西北至平越府湄潭县界十里自府治至
