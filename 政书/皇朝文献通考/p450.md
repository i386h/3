<!-- { "loadSidebar": true } -->
　　式时吉土兮中坛毖我郊兆兮孔安辟公趋跄兮就列考钟伐鼓兮舞干黄琮纎缟兮既奠灵光下烛兮诚丹
　　进爼奏含平之章
　　礼行乐奏兮未央嘉肴有践兮大房牲牷告歆兮惟恪民力普存兮肃将厚载资生兮无外几筵来格兮洋洋
　　初献奏太平之章
　　醴齐融冶兮信芳博硕升庖兮鼎方清风穆穆兮休气翔神明和乐兮举初觞洽百礼兮禋祀罄九土分丰穰
　　亚献奏安平之章
　　一茅三兮缩浆山罍云羃兮馨香介黍稷兮芳防再涤牺尊兮敬将乐成八变兮缀兆俨
　　皇只兮悦康
　　终献奏时平之章
　　紫坛兮嘉气盈防酒思柔兮和且平凛兹陟降兮心屏营礼成三献兮荐玉觥含光大兮徳厚灵佑丕基兮永清
　　彻馔奏贞平之章
　　玉爼列兮庶品该黄琮告彻兮云徘徊晏隂定兮防景回南讹秩兮日恢台肃惟昭明兮孔迩覃博厚兮奠九垓
　　送
　　神奏宁平之章【望防同】
　　灵旂兮云路遵飞龙蜿兮髙旻隂仪粹兮德纯眷四海兮无尘配
　　皇穹兮两大绥下土兮烝民
　　皇帝还宫奏导迎乐章
　　隤尔而静持载广生长至修祀聿来光景富媪愉元德升岳渎安民物亨
　　祈谷坛乐章
　　康熙十六年定
　　迎
　　神奏中平之章
　　惟
　　帝勤民兮求莫匪舒小民何依兮黍稷与与元日有事兮百辟趋为民请命兮食咸需遥瞻龙驾兮歴紫虚日临黄道兮东风徐臣深昭事兮遑宁居愿垂嘉惠兮大有书
　　奠玉帛奏肃平之章
　　民天惟食兮农事先粒我烝民兮有大田风霆流形兮雨泽霑实頴实栗兮气化全玉帛只奏兮禋祀防仰祈寰宇兮享丰年
　　进爼奏咸平之章
　　鼎烹兮苾芬嘉荐兮无文奉雕爼兮大武羶芗逹兮气干云昭普存兮民力惟明德兮馨闻初献奏夀平之章
　　初献兮防酒盈着诚致洁兮犠尊盛俨对越兮在上惟昭明兮有融瑟黄流兮玉瓒
　　帝心歆假兮赉嘉祯
　　亚献奏景平之章
　　着尊啓兮告防清酤次第兮举前礼再献兮肃拜列瑶觞兮秩斯筵神恱怿兮如在恵我嘉生兮福便便
　　终献奏永平之章
　　终献兮防尊移苾芬嘉防兮圭瓒交驰神既醉止兮锡祉礼成于三兮陈词愿洒余沥兮沐羣黎臣拜手兮望云霓
　　彻馔奏凝平之章
　　爼豆具陈兮庶品齐举荷昭鉴兮靡或遗馔告彻兮玉几登歌洋溢兮式礼无违肃防忱兮告终事
　　上帝居歆兮锡纯禧
　　送
　　神奏清平之章
　　只奉天威兮弗敢康小心翼翼兮昭穹苍云垂九天兮露瀼瀼翠旂羽节兮归何乡臣拜下风兮意徬徨愿沛汪泽兮时其雨旸
　　望燎奏太平之章
　　翘首兮天阊邈彼云海兮何苍茫焫萧束帛兮荐馨香精诚感格兮降福穰四时顺序兮百谷以昌臣同兆姓兮咸荷恩光
　　皇帝还宫导迎乐奏祐平之章　　　【辞同祀圜丘不复载】
　　乾隆七年重定
　　迎
　　神奏祈平之章
　　帝笃祐民兮求莫匪舒小民何依兮饮食惟需莫嘉于谷兮万事权舆为民请命兮岂非在予日用辛兮百辟趋暾将出兮东风徐惟予小子兮敬盥颙孚皇皇龙驾兮穆将愉
　　奠玉帛奏绥平之章
　　念兹稼穑兮惟民天农用八政兮食为先雨旸时若兮玉烛全粒我烝民兮迄用康年仰三无私兮昭事防奉璋承帛兮栗若临渊
　　进爼奏万平之章
　　鼎烹兮苾芬嘉荐兮无文升茧栗兮惟犉羶芗逹兮干云昭民力兮普存惟明徳兮馨闻
　　初献奏寳平之章
　　初献兮元酒盈致纯洁兮储精诚瑟黄流兮罍承酌其中兮外清明俨对越兮惟清
　　帝心歆假兮绥我思成
　　亚献奏穰平之章
　　牺尊啓兮告防清酤既馨兮陈前礼再献兮祠筵光煜爚兮非烟神恱怿兮僾然惠我嘉生兮大有年
　　终献奏瑞平之章
　　终献兮奉明粢苾芬嘉防兮清醴既酾神其衎兮锡祉礼成于三兮陈词愿洒余沥兮沐羣黎臣拜手兮青墀
　　彻馔奏渥平之章
　　爼豆具陈兮庶品宜蠁昭临兮荷帝慈馔告偹兮玉几登歌洋溢兮废彻不迟肃防忱兮告终事
　　上帝居歆兮锡纯禧
　　送
　　神奏滋平之章
　　只奉天威兮弗敢康小心翼翼兮昭穹苍云垂九天兮露瀼瀼翠旂羽节兮上翺翔臣拜下风兮肃徬徨愿沛汪泽兮民多盖藏
　　望燎奏谷平之章
　　卬首兮天阊混茫一气兮浩无方萧束帛兮荐馨香精诚感格兮降福穰穰四时顺序兮百谷以昌臣同兆姓兮咸荷恩光
　　皇帝还宫奏导迎乐章
　　民者邦本食乃民天爰卜辛日大君殷荐龙角明祈有年耒耜亲天下先
　　雩祭乐章
　　乾隆七年定
　　迎
　　神奏霭平之章
　　粒我烝民兮神降嘉生雨旸时若兮百谷用成龙见而雩兮先民有程臣膺天祚兮敢不祗承念我农兮心靡宁肃明禋兮殚精诚灵皇皇兮穆以清金支五色兮罨霭蜺旌
　　奠玉帛奏云平之章
　　玉帛载陈兮磬管锵锵为民请命兮惕弗敢康令清和兮遂百昌麦秀岐兮禾茀稂日照九兮时雨滂俾万寳兮千斯仓
　　进爼奏需平之章
　　越十雨兮越五风三光昭明兮嘉气防
　　天所子兮眇躬予小子兮子万邦纷总总兮頼
　　皇穹犉牡鬺亨兮逹臣
　　初献奏霖平之章
　　酌彼兮罍洗飶芬兮椒香愧明徳兮维馨假黍稷兮诚将愿
　　大父兮念兹众子穆将愉兮绥以丰穰
　　亚献奏露平之章
　　再酌兮醑清仰在上兮明明庶来格兮鉴诚曷敢必兮屏营合万国兮形神精承神至尊兮思成终献奏霑平之章
　　三酌兮成纯备物致志兮敬陈多士兮骏奔灵承无斁兮明禋维蕃厘兮媪神雨留甘兮良苖懐新彻馔奏灵平之章
　　礼将成兮舞已终彻弗迟兮畏神恫愿留福兮恵吾农神之贶兮协气融遂及私兮越我公五者来备兮锡用丰
　　送
　　神奏霮平之章
　　祥风瑞霭兮弥灵坛
　　上帝居歆兮风肃然左苍龙兮右白虎般裔裔兮糺缦缦
　　仰九阊兮返御介祉厘兮康年
　　望燎奏霈平之章
　　碧翏翏兮不可度思九奏终兮爟火哲而神光四烛兮休气伙颐安匪舒兮抑抑威仪
　　帝求民莫兮日鉴在兹锡福繁祉兮庶徴曰时
　　皇帝还宫奏导迎乐章
　　炎夏初届悯我穑夫为民请命法驾载涂明徳馨诚意孚禾稼登斯乐胥
　　大雩童子舞云汉诗
　　乾隆七年
　　御制
　　瞻彼朱乌爰居实沈协纪辨律羽虫徴音万物芸生有壬有林有事南郊陟降维钦瞻仰
　　昊天生物为心
　　右第一章
　　维国有本匪民伊何维民有天匪食则那蝼蝈鸣矣平秩南讹我祀敢后我乐维和鼍鼓渊渊童舞娑娑右第二章
　　自古在昔春郊夏雩曰惟龙见田烛朝趋盛礼既陈神留以愉雷师阗阗飞亷衙衙曰时雨旸利我新畬右第三章
　　于穆
　　穹宇在郊之南对越严恭
　　上帝是临茧栗量币用将悃忱惴惴我躬肃肃我心六事
　　自责仰被桑林
　　右第四章
　　权舆粒食实维后稷百王承之永奠邦极惟予小子临民无徳敢懈祈年洁翼翼命彼秩宗古礼是式右第五章
　　古礼是式值兹吉辰玉磬金钟大羮维醇元衣八列舞羽缤纷既侑
　　上帝亦右从神尚鉴我锡我康年
　　右第六章
　　惟天可感曰惟诚恪惟农可稔曰惟力作恃天慢人弗刈弗获尚勤农哉服田孔乐咨尔保介庤乃钱鏄右第七章
　　我礼既毕我诚已将风马电车旋驾九阊山川出云为霖泽滂雨公及私兴锄利甿亿万斯年农夫之庆右第八章
　　大享殿合祀乐章
　　顺治十七年定
　　迎
　　神奏元和之章
　　乾元资始兮仰戴元功坤厚载物兮率履攸同亭毒万彚兮昭明有融隂肃阳舒兮协气流通昼夜逓禅兮二曜在中羣灵毕萃兮陟降景从大德普存兮化着清宁臣思报本兮蠲洁粢盛延竚云驾兮屏息臣躬馨香只荐兮爰殚防诚瞻望歆格兮瑞色曈昽至止坛壝兮式慰钦崇
　　奠玉帛奏景和之章
　　俯仰覆载兮殿万邦展仪备物兮举旧章良璧在陈兮介豆觞束帛戋戋兮忱可将对越防漠兮念徬徨臣防斋明兮效趋跄降鉴无方兮悦而康愿锡嘉祉兮庆未央
　　进爼奏肃和之章
　　和气畅兮神格思洽百灵兮诚无移洁豆登兮答洪慈膋芬逹兮杂葅施臣仰祈兮福履绥房产芝
　　兮矞云垂祝史列兮敬陈词形声穆兮鉴在兹初献奏夀和之章
　　威光奕煜肃肃灵旂壶觞肇啓用介神禧普洽和乐罄无不宜铿鍧迭奏克叶埙箎骏奔翼翼进反有仪臣荐清酤眷佑弗违
　　亚献奏安和之章
　　斋心夙夜祈答碧虚洋洋在上载酌清醑苾芬式享秩秩于于干戚在舞张弛靡逾弥歆元防臣荩方舒永言迓惠戬谷锡余
　　终献奏永和之章
　　肴核既旅八音克谐罇罍未罄慈惠靡涯肃将三祝黄流在台菁茅既洁祼献徘徊愿言醉止庶展臣懐于皇锡祉景福方来
　　彻馔奏协和之章
　　百福既洽兮羞明神苹藻可将兮臣悃伸云軿欲驾兮弥逡廵几筵敬彻兮不再陈
　　送
　　神奏防和之章
　　敬酬髙厚兮肃秩灵坛居歆幸孚兮进止克娴羣神偕从兮驭鹤骖鸾清风穆穆兮旌斾生寒遥开阊阖兮云路漫漫六龙前驾兮剑佩百辟相事兮卿士戒班臣心益防兮竚立盘桓式礼莫愆兮余忱未殚惠及黎庶兮四宇腾欢万物咸若兮遐迩乂安绵绵衍庆兮水奠如磐
　　望燎瘗奏清和之章
　　祥光杳霭兮满云端霓旌扬兮言还防萧焫兮祈上逹百执旅进兮环列紫垣臣仰止兮弥切束躬翘首兮望元闗天休滋至兮钦承防斁知神永覆兮濊泽寛
　　【臣】等谨按合祀之礼顺治十七年以后未经复行是以乐章仍用和字乾隆十六年改
　　大享殿为祈年殿
　　太庙时享乐章
　　康熙十六年定
　　迎
　　神奏开平之章
　　皇舆啓图世德钦崇粤庇躬率土攸同九州维宅爰止自东太室既尊万国朝宗翼翼孝孙对越肃雝维神格思
　　皇灵显融
　　奠帛初献奏夀平之章
　　于皇
　　祖考克配
　　上天越文武功四方维宣孝孙受命逹志承前永锡纯袩
　　亿万斯年
　　亚献奏嘉平之章
　　毖祀精忱洋洋如生有融昭明陟降于庭僾然有容忾然有声孝孙防只颙若中情
　　终献奏雍平之章
　　越
　　祖宗之德肇兹天厯敢曰予小子享有成绩欲报之德昊
　　天防极殷勤三献我心悦怿
　　彻馔奏熙平之章
　　仪肃乐成神燕以娭告成于
　　祖亦右
　　皇妣敬彻不迟用终祀礼介福绥禄永锡祚祉
　　送
　　神还宫奏成平之章
　　盈溢肃雝神运无迹寝祏静渊恍兮安适惟
　　灵在天惟
　　主在室于万斯年孝思无斁
　　皇帝还宫导迎乐奏禧平之章
　　于皇绍烈累熙重光销铄羣慝我武奋扬肃肃清庙峩峩奉璋奠鬯斯馨祚命无疆
　　乾隆七年重定
　　迎
　　神奏贻平之章
　　肇兹区夏世德钦崇九州维宅王业自东戎甲十三奋起飞龙维神格思
　　皇灵显融
　　奠帛初献奏敉平之章
　　于皇
　　祖考克配
　　上天越文武功万邦是宣孝孙受命不忘不愆羮墙永慕
　　时荐斯防
　　亚献奏敷平之章
　　毖祀精忱洋洋如生罇罍再举于赫昭明僾然有容忾然有声我懐靡及颙若中情
　　终献奏绍平之章
　　粤若
　　祖德诞受方国肆予小子大猷是式欲报之德昊天防极
