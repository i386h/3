<!-- { "loadSidebar": true } -->
　　皇帝陞座中和乐奏隆平之章
　　乾坤爽气澄序宫殿清光静安设九宾而法见叶九和于天端晻霭扬云罕珑动玉銮列徽猷兮万世肃缨冕兮千官
　　皇帝还宫中和乐奏显平之章
　　云髙汉逈参见露白颷清蛚寒汔告成夫万宝祗祝厘于三坛瑞谷岐而秀玉粢好且完喜盈宁兮百室纳嘉庆兮天欢
　　九月
　　皇帝陞座中和乐奏隆平之章
　　鸿依银渚菊有黄花陇云飞木叶下百谷登场罢芳辰逢令嘉黄麾列正衙豹竿移龙鳞射日上朱霞天锡吾
　　皇多稼
　　皇帝还宫中和乐奏显平之章
　　鞭鸣钟动帘卷烟斜漾金风香衣驾天屣言还暇黄云香满车村村书响耞处深宫心区夏重恤民家黼扆豳风图画
　　十月
　　皇帝陞座中和乐奏隆平之章
　　时合黄纯熙修司职颛皇执坎持权聴彤庭佩响玉琯风宣懐黄绾白趋丹陛
　　皇仪展于穆同天光华舜日罘罳焕彩暄到齐编皇帝还宫中和乐奏显平之章
　　寰海丰穰农夫之庆深宫理化挥弦念艰难稼穑不敢游畋琳琅万卷环天禄三余爱清晏探研时防勑命明良喜起所宝惟贤
　　十一月
　　皇帝陞座中和乐奏隆平之章
　　七日阳来天地仁万物一中分人从心上起经纶纲纪三才属
　　大君答阳临玉宸无私学化钧包元履徳日劳勤品类
　　盛荷陶甄
　　皇帝还宫中和乐奏显平之章
　　顺气祥风翺九垠太史正书云沉防先物福生人渊黙雷声秉道真八风依序均天根月窟循昭乎若日正三辰不逺复以修身
　　十二月
　　皇帝陞座中和乐奏隆平之章
　　斗柄将东四序周佳气满皇州嘉平吉日诹翠辂充廷立九斿吾
　　皇御大裘法座侍王侯服旧徳布新猷穆若天仪福禄
　　遒
　　皇帝还宫中和乐奏显平之章
　　太室黄云紫气时雪报年丰天闗槖籥充腊鼓催春大地通
　　皇家宝绪隆契合动昭融月西朓日生东万载回环不
　　息同
　　廷试胪传乐章
　　乾隆七年定
　　皇帝陞座中和乐奏隆平之章
　　启文明五色云呈珊网宏开罗俊英梧桐彩鳯雝喈鸣气如珠河似镜集贤才于蓬瀛
　　皇帝还宫中和乐奏显平之章
　　海榴舒木槿初荣宣赐宫衣最有名薰来殿角微凉生鳯栖梧麟在囿致
　　皇风于升平
　　丹陛乐章
　　贤闗大启五纬丽霄光九苞彩鳯鸣髙冈日华五色舜衣裳济济锵锵多士思皇
　　又定
　　廷试武胪传乐章
　　皇帝陞座中和乐奏隆平之章
　　宝殿云开朱檐日近甲袍金鎻玲珑看敦诗説礼国士之风王朝桢干资英俊参帷幄克诘兵戎云台绘画勲名伟绩嫓美前纵
　　皇帝还宫中和乐奏显平之章
　　玉烛光调金瓯绥靖两阶干羽雍容念求贤渭水兆恊飞熊中林罝多贤士资心腹云起风从龙韬豹畧后先疏附鹏翼搏风
　　丹陛乐章
　　鹰扬鹗荐厉翮九霄清兔罝在野维干城龙韬豹畧蜚英声肃肃赳赳王克生
　　又定
　　殿试送榜导迎乐章
　　贤纲寛整才俊毕登疏附先后
　　一人惟圣教泽长多士盈景运开龙虎蒸
　　命将出师乐章
　　乾隆七年定
　　皇帝陞座中和乐奏隆平之章
　　临轩策将
　　圣武恢仙仗挟风雷龙骧虎贲羣英来専阃正借勒铭才神机翊上台恩隆毂是推扬威边徼图云台承
　　庙畧往钦哉
　　皇帝还宫中和乐奏显平之章
　　绛霄瑞霭六龙回寰防靖氛埃天戈遥指阊阖开敦忠秉信阃外裁风云列阵该崇墉计日摧锋车电掣天马徕军声欢腾九埃
　　丹陛乐章
　　金殿宸开铜龙启推毂恩隆典仪九重上争歌喜起敷圣教尽仰
　　天威
　　出师祭
　　堂子导迎乐章
　　维文武畧勲业攸崇钦承
　　睿算往征不恭扇仁风在师中月三防奏肤功
　　又定凯旋乐章
　　皇帝陞座中和乐奏隆平之章
　　庆溢朝端霭祥云河山清宴铃旂迢递送归鞍赫元戎繄良翰靖献寸诚丹载干戈和佩鸾功成万里勒铭还遐迩共腾欢
　　皇帝还宫中和乐奏显平之章
　　雉扇徐回徧尧封齐销烽燧依依杨栁六师归逮春耕修农耒论赏策勲随九重深五弦挥敷天率土裒时对日月耀明威
　　丹陛乐章
　　决胜从容筹上将师行肆靖遐方宣武畧更敷文徳垂衣治端拱明堂
　　平定回部凯旋谢
　　恩行礼丹陛乐章
　　二十五年定
　　紫雾氤氲浮彩仗丹阶虎队鹓行敷文徳虞徽接响靖边徼来享来王
　　平定两金川凯旋庆贺乐章
　　乾隆四十一年定
　　皇帝陞座中和乐奏隆平之章
　　扇薰风六幕祥融共解征衣拜舞同云开玉垒昭肤功颂声灵赫以濯喜韬戈绩铭钟
　　皇帝还宫中和乐奏显平之章
　　庆天中凯奏勲隆笮徼烟销化雨浓磨崖纪勒铭重重壮
　　皇猷沛
　　帝泽听欢声徧尧封
　　丹陛乐章
　　逺播
　　皇威鲸鲵扫瘴雨蛮烟尽消看振旅欢声载道瞻天处乐奏箫韶
　　实録告成进书导迎乐章
　　乾隆七年定
　　昭示无坱谟烈聿皇垂布方策日星辉朗配典坟扬耿光永绎思绥万邦
　　又定
　　玉牒告成进书导迎乐章
　　瓜瓞滋长椒实衍昌公姓千亿福畴维向定角仁朱芾皇锡类洪咸乐康
　　又定
　　颁时宪书导迎乐章
　　钦若诚亶
　　皇正朔颁分杪无忒玉衡齐贯敬授时宜暑寒穑事明
　　民庶欢
　　又定
　　颁诏书导迎乐章
　　申命重巽纶下九阍勾出萌达百昌咸振象魏悬鼗铎巡徳意宣天地春
　　太皇太后三大节朝贺乐章
　　康熙二十二年定
　　太皇太后陞座中和乐奏升平之章
　　嘉乐
　　圣母慈徽穆穆恊徳坤元以涵以育以天下养永绥天禄皇情展庆礼明乐淑亿万斯年受兹介福
　　太皇太后还宫中和乐奏恒平之章
　　天祐
　　皇家景命洊申宫帏重庆繁祉川臻如南山夀集嘏斯
　　纯我
　　皇乐只燕及臣民薄海内外防不尊亲
　　太皇太后宫行礼丹陛乐奏晋平之章
　　彤庭景丽旭日祥风缤纷防仗奕奕璇宫
　　鸿慈燕喜欢洽
　　圣衷万方一轨来贺来同千官拜舞乐胥有融维夀维
　　祺天地并隆
　　又定
　　皇太后三大节朝贺乐章
　　皇太后陞座丹陛乐奏豫平之章
　　有懿
　　慈闱惟天下母厚徳之符含九有式嗣徽音以昌厥后宠绥受之遐不单厚福禄来求如山如阜
　　皇太后还宫丹陛乐奏履平之章
　　百礼既洽灿然其章瑞云承辇丽日舒长万方玉食怡愉未央言旋彤幄凝祉储祥
　　一人有庆万夀无疆
　　皇太后宫行礼丹陛乐奏益平之章
　　品物咸亨景光清泰展礼孔偕式瞻嘉防金石相宣贯珠编贝思媚思齐徳音四沛以介繁禧万年保艾曰夀而臧曰昌而大
　　乾隆七年重定
　　皇太后陞座中和乐奏豫平之章
　　慈闱福履昌瑞云承辇献嘉祥徽流宝册光玉食欢心萃万方旭日正当阳绥眉夀乐且康瑶池蓂叶芳如山阜永无疆
　　皇太后还宫中和乐奏履平之章
　　璿宫瑞霭霏翚翟山河上衮衣宝箓庆璇帏万国欢愉颂
　　徳徽长日丽晴晖青鸾舞鳯在墀康强福禄宜亿万载祝
　　期颐
　　皇太后宫行礼丹陛乐奏益平之章
　　皇家燕喜福夀协
　　慈徽千官拜舞万国瞻依霭璇宫圣日辉
　　皇太后万夀进表导迎乐章
　　昭受天贶钟庆发祥
　　文母禔祉福隆尊养锡类蕃
　　慈训彰亿万年临夀康
　　平定回部冬至庆贺
　　皇太后宫中和乐章
　　二十四年十一月定
　　皇太后陞座中和乐奏豫平之章
　　慈宁集庆长坤元叶徳焕嘉祥晴晖转一阳玉食承欢福履昌西极尽来王同稽首颂夀康尧阶蓂叶芳受兹福永无疆
　　皇太后还宫中和乐奏履平之章
　　璿宫霭紫烟日丽彤帏百福全徳范播尧天文笥珠玑晋九边翚翟耀琼筵添宫线玉戺前绥和兆万年永乐恺恊玑璇
　　册尊典礼乐章
　　乾隆七年定
　　皇帝阅
　　皇太后
　　册宝中和清乐奏海上蟠桃之章
　　海上蟠桃乍熟日边红杏初芳
　　慈帏履庆承天贶景福正绵长【一解】启蓬莱排仙仗露漙漙凝仙掌袆衣翟服烂明珰耀金铺日拥扶桑喜风和骀荡鑪薫百和香太平有象孝徳光昌【二解】殿当中云光瀁驾临轩金闺敞孝思不匮重天常展瑶函宝册辉□喜风和骀荡鑪薰百和香太平有象孝徳光昌【三解】紫霞杯葡萄酿九华灯芙蓉桁流霞绀雪酌天浆颂期颐地久天长喜风和骀荡鑪薰百和香太平有象孝徳光昌【匹解】玉衡平金波朗湛露浓阶蓂长云璈法曲奏清商奉
　　慈徽长信传芳喜风和骀荡鑪薰百和香太平有象孝徳光昌【五解】万方玉食尊亲养孝治蒸蒸天下仰敬歌万夀无疆【趋辞】
　　皇太后陞座还宫中和乐章【与三大节同】
　　行礼丹陛乐章【与三大节同】
　　皇后三大节朝贺乐章
　　康熙二十二年定
　　皇后陞座丹陛乐奏淑平之章
　　干资于坤俪尊
　　宸极皇化攸宜
　　母仪万国履顺含章茂明内徳福履永绥乃燕乃翼皇后还宫丹陛乐奏顺平之章
　　椒宫奕奕隂教修明袆衣有耀环佩和鸣礼容孔恪万福来成闗雎之徳流美风声
　　皇后宫行礼丹陛乐奏正平之章
　　采章有蔚礼备乐宣令仪令徳率履无愆型家而
　　国实惟承干既淑且和景福绵绵
　　乾隆七年重定
　　皇后陞座中和乐奏淑平之章
　　承天地道光嗣徽音兮俪我
　　皇椒宫壸教彰万国为仪燕翼昌彤管纪芬芳春云渥
　　环佩锵安贞徳有常敷内政应无疆
　　皇后还宫中和乐奏顺平之章
　　瑶枢焕上台椒殿风和丽景开晴旭上蓬莱佳气氤氲徧九垓祥云防燕禖培麟趾毓兰荄雉尾影徘徊看瑞霭集宫槐
　　皇后宫行礼丹陛乐奏正平之章
　　正坤维兮俪
　　皇极
　　母仪昭万国福履永绥将六宫承法则
　　皇后千秋进笺导迎乐章
　　坤徳柔静隂教顺承螽羽麟角允惟嘉应宝册镌天庆膺永嗣徽如月恒
　　皇帝幸盛京朝贺乐章
　　乾隆八年定
　　皇帝陞座中和乐奏元平之章
　　维天眷我清一统车书四海宁
　　法驾莅陪京祠谒
　　珠丘展孝诚陟降旧宫庭思
　　祖徳答天明佳气绕龙旍暾圣日海东升
　　皇帝还宫中和乐奏和平之章
　　文思洽九瀛神孙继治洊升平皇初七徳成缔造艰难景命膺抚序惕中情凝旒竚若奉盈昭兹万亿龄
　　列祖武敬其绳
　　诸王百官行礼丹陛乐奏庆平之章
　　重熙累洽纮瀛被仁风穆如神孙临镐丰桥山礼成御故宫零露瀼瀼有来雍雍
　　外藩行礼丹陛乐奏治平之章
　　万方合敬同爱所亲尊思木有本水有源东西朔南咸骏奔纯固恪恭日子云孙
　　皇帝亲诣辟雍殿讲学乐章
　　乾隆五十年定
　　皇帝陞座奏盛平之章
　　辟雍建规矩圆方复古自吾
　　皇
　　先圣宫墙千仭近讲学升堂于论钟鼓铿锵春水圜桥流浩汤作
　　君师时万亿隆礼乐焕文章
　　皇帝还宫奏道平之章
　　圣人出天下文明玉振叶金声日月江河昭法象自古
　　经行
　　讲筵雝肃和平熙事纯常茂典成觉羣黎敷五教彞伦
　　叙万邦宁
　　行礼奏庆平之章
