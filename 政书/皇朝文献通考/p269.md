<!-- { "loadSidebar": true } -->
　　皇帝复第二成拜位立乐止
　　右进俎
　　典仪赞行初献礼有司揭尊幂勺挹酒实爵左右司爵执爵以次进至各案前恭竢如奉香仪司乐赞举初献乐奏夀平之章乐作司乐举节舞干戚之舞【凡舞以节领之导引进退后皆同】赞引奏陞
　　坛恭导
　　皇帝陞第一成诣
　　上帝位前立司爵跪赞引奏跪
　　皇帝跪奏献爵司爵进爵
　　皇帝受爵奠于垫中兴赞引奏诣读祝位
　　皇帝诣读祝拜位立司祝至祝案前跪三叩兴奉祝版
　　跪案左乐暂止赞引奏跪
　　皇帝跪羣臣皆跪赞引赞读祝司祝读祝辞曰维某年
　　月日
　　嗣天子臣御名敢昭告于
　　皇天上帝曰时维冬至六气资始敬遵典礼谨率臣僚以玉帛牺齐粢盛庶品备此禋燎只祀于
　　上帝奉
　　太祖承天广运圣德神功肇纪立极仁孝睿武端毅钦安文定业髙皇帝
　　太宗应天兴国德彰武寛温仁圣睿孝敬敏昭定隆道显功文皇帝
　　世祖体天隆运定统建极英睿钦文显武大德功至仁纯孝章皇帝
　　圣祖合天运文武睿哲恭俭寛裕孝敬诚信中和功德大成仁皇帝
　　世宗敬天昌运建中表正文武英明寛仁信毅大孝至诚宪皇帝配尚
　　飨读毕兴奉祝版跪安
　　上帝位前篚内三叩兴退乐作赞引奏拜兴
　　皇帝率羣臣行三拜礼兴赞引恭导诣
　　列圣位前以次献爵仪同赞礼郎引
　　从位分献官由东西阶陞诣各
　　神位前上香献帛献爵毕赞引奏复位恭导
　　皇帝复第二成拜位立分献官咸降阶退各复拜位立
　　乐止武功之舞退文舞执羽籥进
　　右初献读祝
　　典仪赞行亚献礼司爵执爵以进司乐赞举亚献乐奏嘉平之章乐作舞羽籥之舞赞引奏陞
　　坛恭导
　　皇帝陞第一成以次奠爵于左仪如初献赞引奏复位
　　恭导
　　皇帝复位立乐止
　　右亚献
　　典仪赞行终献礼司爵执爵以进司乐赞举终献乐奏永平之章乐作【舞同亚献】赞引奏陞
　　坛恭导
　　皇帝陞第一成以次奠爵于右仪如亚献赞引奏复位
　　恭导
　　皇帝复位立每献分献官诣
　　从位献爵升降均如初乐止文德之舞退
　　右三献
　　既终献赞礼郎一人诣祝案前东面立赞
　　赐福胙光禄寺卿就东案奉福胙至
　　上帝位前拱举赞引奏诣饮福受胙位恭导
　　皇帝诣第一成饮福受胙位立光禄寺卿二人奉福胙
　　祗立
　　皇帝拜位之右侍卫二人进立于左赞引奏跪皇帝跪左右官咸跪奏饮福酒右官进福酒
　　皇帝受爵拱举授左官奏受胙右官进胙
　　皇帝受胙拱举授左官赞引奏拜兴
　　皇帝三拜兴赞引奏复位恭导
　　皇帝复第二成拜位立赞引奏跪拜兴
　　皇帝率羣臣行三跪九拜礼典仪赞彻馔司乐赞举彻
　　馔乐奏熙平之章乐作司玉帛官诣
　　上帝位前跪叩兴奉苍璧以退乐止
　　右受福胙彻馔
　　典仪赞送
　　帝神司乐赞举送
　　帝神乐奏清平之章乐作赞引奏跪拜兴
　　皇帝行三跪九拜礼王公百官均随行礼兴乐止
　　右送
　　神
　　典仪赞奉祝帛馔恭送燎位司祝司帛诣
　　神位前咸跪司祝奉祝司帛奉篚皆三叩兴司香跪奉香
　　司爵跪奉馔兴以次恭送燎所
　　皇帝转立拜位旁西向竢祝帛过
　　皇帝复位立【仪如进爼】
　　从位香帛馔仍由东西阶降送内壝东西门外燎所典仪赞望燎司乐赞举望燎乐奏太平之章乐作赞引奏诣望燎位恭导
　　皇帝由内壝南左门出诣望燎位望燎分献官各诣东
　　西门外望燎赞引奏礼成恭导
　　皇帝入大次乐止
　　右望燎
　　大祀礼成銮仪卫冠军使率校尉设各龙亭于
　　圜丘午阶下位向均如初太常寺卿率属诣各
　　神位前跪三叩兴恭请安奉亭内跪叩如初銮仪校舁亭
　　依次行至
　　皇穹宇
　　上帝居中
　　列圣左右均南向
　　从位东西相向以次复
　　御礼部尚书上香行礼仪并与迎
　　神同
　　右
　　神位还御
　　皇帝既还大次更衣至外壝神路西乘礼舆出至昭亨门外
　　大驾卤簿前导和声署官赞奏乐导迎乐作奏祐平之
　　章
　　皇帝回銮王公从各官以次退不陪祀王公百官仍朝
　　服集
　　午门外跪迎
　　午门鸣钟乐止王公随
　　驾入至内金水桥恭
　　皇帝还宫皆退太常寺官彻
　　斋宫斋戒牌铜人送寺
　　右回
　　銮
　　遣官恭代在第三成阶下行礼陞降由西阶读祝时在第二成阶下跪读毕行三叩头礼复位不行饮福受胙礼送祝帛馔时退立西旁王以下入八分公以上不斋戒陪祀祝文内改敢昭告于字様为恭遣官致祭于六字【凡恭代皆同】其行礼供设俱同右遣官恭代
　　乾隆三十七年遵
　　防议准郊
　　天仪注
　　冬至前一日
　　皇上先期莅
　　斋宫乗步辇入自西天门由
　　斋宫南
　　御礼轿至神道西降舆步入琉璃左门诣
　　皇穹宇上香礼成仍于降舆处
　　御礼轿还
　　斋宫
　　阅视
　　坛位遣亲王恭代行礼祀日
　　皇上自
　　斋宫乗步辇行至神道西阶下幄次相对处降辇升阶由
　　櫺星左门步入礼成仍于降辇处
　　御礼轿还宫其行礼时
　　皇上初升至二成拜位立赞引奏升
　　坛
　　皇上升阶上香毕还至二成拜位行迎
　　神礼典仪官赞奠玉帛
　　皇上升阶行奠玉帛礼还就读祝位立以次进俎三献及饮福受胙礼成仍还至二成拜位行谢
　　福胙及送
　　神礼
　　孟春祈谷仪
　　孟春上辛祈谷之礼先期五日遣亲王一人恭代眡牲如
　　圜丘仪
　　右眂牲
　　先三日
　　皇帝斋于大内斋宫王公百官各斋于次仪与冬至大
　　祀同誓戒
　　制辞曰某年月日上辛朕恭祀
　　上帝于
　　祈年殿为民祈谷惟尔羣臣其蠲乃心齐乃志各扬其职敢或不共国有常刑钦哉勿怠书版恭奉斋次如式
　　右斋戒
　　省牲
　　书祝版
　　眡割牲【均与冬至同】
　　先一日五鼓太常寺卿率属扫除
　　祈年殿借以椶荐设
　　上帝神座于正中南向设
　　列圣神座于左右东西向所司张大次于
　　祈年门外神路之东陈牲爼于
　　神厨展祭器于
　　神库如式
　　右设
　　神座供张展牲器
　　其日昩爽
　　皇帝御太和殿阅祝版玉帛香仪与冬至大祀同
　　右
　　阅祝版玉帛香
　　厥明步军统领饬所部清跸除道銮仪卫官校陈设
　　大驾卤簿玉辇诸司各共其事已刻
　　皇帝龙袍补服乗舆出宫降舆陞辇警跸导从午门鸣钟鼓王公百官跪送并与冬至大祀同右
　　銮舆出宫
　　驾至
　　南郊坛南门外神路西降辇前引大臣赞引对引太常寺
　　卿恭导
　　皇帝由
　　祈年左门入诣
　　皇干殿
　　神位前上香次诣
　　祈年殿恭眂
　　坛位次由壝东门诣
　　神库眂笾豆遣官眂牲牢并同大祀仪礼毕仍由
　　祈年左门出宿
　　斋宫陪祀王公百官分班祗竢如仪
　　右
　　眂
　　神位
　　坛位笾豆眂牲斋宿
　　将事之夕夜分太常寺卿率属入然炬明镫积柴加燔牛于上具器陈于案辨簠簋笾豆登俎之序陈三案一设殿中少西供祝版一东次西向一西次东向分奠玉帛香尊爵壶盘福胙惟
　　上帝前用告祀青帛一余仪均与
　　圜丘大祀同銮仪卫设洗于
　　祈年门外大次乐部率太常协律郎设中和韶乐于丹陛上分东西悬陈乐舞于乐悬之次五鼓太常寺博士引礼部侍郎陞西阶入自右门恭省玉帛齍盛如大祀仪
　　右陈设省齍
　　辨行礼位殿南正中为
　　皇帝拜位其前为读祝受福胙位北向丹陛东西为诸王贝勒贝子公陪祀拜位左翼东阶西上右翼西阶东上丹墀内东西为陪祀百官拜位文员外郎武骑都尉以上东西各五班东位西上西位东上重行异等皆北面辨执事位太常寺司拜牌拜褥官二人分立门内
　　皇帝拜位左右东西面司祝一人立祝案西东面司香司玉帛司帛司爵赞赐福胙官奉福胙光禄寺卿接福胙侍卫侍仪礼部尚书侍郎都察院左都御史副都御史乐部典乐序立东西案之次东西面太常寺典仪一人立东檐下西面司乐协律郎乐工歌工舞佾序立丹陛上东西乐悬之次北面太常寺传赞二人分立东西陛石栏前东西面记注官四人立西阶下东面引礼鸿胪寺序班四人纠仪御史四人礼部祠祭司官四人分立从祀王公百官拜位左右均东西面掌燎官率燎人立燎鑪之东南隅并如
　　圜丘仪
　　右辨位
　　祀日日出前七刻司祝恭奉祝版至
　　祈年殿安于祝案如式銮仪卫官校豫设龙亭一于皇干殿阶下正中又设龙亭五于左右稍后均南向太常
　　寺官启
　　神龛礼部尚书上香行礼太常寺卿率属恭请
　　上帝神位
　　列圣神位奉安龙亭内前引后从舁亭行如仪至祈年殿阶下亭止依序如初南向太常寺官诣亭前奉请神位以次升中阶入殿中门奉安各
　　神座一跪三叩并如
　　皇穹宇奉请之仪
　　右请
　　神位
　　太常寺卿赴
　　斋宫奏请诣
　　祈年殿
　　皇帝御祭服乗舆出
　　斋宫陞玉辇前列鑪镫导从扈卫如常仪至
　　祈年门外神路西
　　皇帝降辇诣大次少竢陪祀王公于
　　祈年门外百官于丹墀按翼东西序立祗太常寺卿
　　告奉安
　　神位毕奏请行礼
　　皇帝出大次銮仪卫官跪奉盥奉巾如仪盥毕赞引对
　　引恭导
　　皇帝由
　　祈年左门入陞东阶进殿东门就拜位北向立执鑪镫官止东阶下夹阶左右立侍卫退至东西隅佥立前引内大臣止檐下东西侍立后扈大臣随侍鸿胪寺官引王公百官均就拜位序立典仪赞乐舞生登歌执事官各共廼职武舞执干戚进赞引奏就位
　　皇帝就拜位立
　　右就次盥洗就位
　　典仪赞燔柴迎
　　帝神左右司香奉香盘进如祀
　　圜丘之仪司乐赞举迎
　　帝神乐【凡仪节皆典仪赞举乐皆司乐赞并详冬至大祀仪】奏祈年之章乐作皇帝诣
　　上帝位前跪上香次诣
　　列圣配位前跪上香毕兴复位率羣臣行三跪九拜礼乐
　　止【凡行礼进退皆赞皆引陪祀官随行礼皆传赞详见冬至大祀仪】
　　右燔柴迎
　　神
　　乃奠玉帛举奠玉帛乐奏绥平之章乐作司玉帛奉玉帛司帛奉帛进如奉香仪以次至各案前跪
　　皇帝诣
　　上帝位前跪奠玉帛以次诣
　　列圣位前跪奠帛毕兴复位乐止
　　右奠玉帛
　　乃进俎举进俎乐奏万平之章乐作有司执壶羮自中阶升进殿内沃俎如
　　圜丘仪
　　皇帝诣
　　上帝位前
　　列圣位前跪进俎兴复位乐止
　　右进俎
　　行初献礼举初献乐奏寳平之章乐作舞干戚之舞
　　皇帝诣
　　上帝位前司爵跪奉爵【凡司爵奉爵皆豫至各　　神案前恭竢如奉香仪后仿此】皇帝跪献爵奠于垫中兴退诣读祝拜位立司祝至祝案前跪三叩兴奉祝版跪案左乐暂止
　　皇帝跪羣臣皆跪司祝读祝辞曰维某年月日嗣天子臣御名祗奏于
　　皇天上帝曰臣仰承
