<!-- { "loadSidebar": true } -->
　　正位前各设一案毎案铏二簠二簋二笾十豆十共牛一羊一豕一前设香案各一陈鑪一镫二
　　配位东西各设一案毎案铏二簠一簋一笾十豆十羊一豕一鑪一镫二殿中设一案少西北向供祝版东设一案西向陈礼神制帛三【色白】香盘三尊一爵九西设一案东向陈素帛二【色白】香盘二尊一爵六凡牲陈于俎帛实于篚尊实酒承以舟疏布幂勺具东庑分设三案毎案簠一簋一笾四豆四琖十豕肉二统设一案陈鑪一镫二设案一于南北向陈素帛一香盘一尊一爵三篚幂勺具西庑陈设同太常寺官设洗于咸济东门内和声署设乐于西阶下【自祭　　先医以后均为小祀皆用和声署乐详见乐考后同】承祭官拜位在殿阶上读祝拜位在殿内正中两庑太医院分献官位甬道左右太常寺司祝司香司帛司爵分立祝案尊案之次典仪立殿外东阶西面掌燎率燎人立于燎鑪南昧爽司祝奉祝版安于祝案承祭官暨分献官咸朝服豫竢于太医院鸿胪寺官引陪祀太医院官入咸济门内左右祗竢至时太常寺赞礼郎二人引承祭官入咸济东门分献官随入赞盥洗承祭官盥毕引至拜位前立典仪赞执事官各共廼职赞礼郎赞就位承祭官暨分献官陪祀官均就位立典仪赞迎
　　神乐作赞礼郎引承祭官由殿左门入诣正中香案前赞跪承祭官跪赞上香司香跪奉香承祭官上炷香三上瓣香兴以次诣左右正位前上香如仪配位司香官分诣各案前跪上香两庑赞礼郎引分献官分诣两庑位前上香毕赞复位承祭官复位分献官各复位赞跪叩兴均行三跪九叩礼典仪赞奠帛爵行初献礼有司揭尊幂勺挹酒实爵司帛奉篚司爵奉爵以次诣各
　　神位前司帛跪奠篚于案三叩兴司爵立献爵奠于垫中皆退赞礼郎赞诣读祝位引承祭官就读祝位立司祝至祝案前跪三叩兴奉祝版跪案左乐暂止赞礼郎赞跪均跪赞读祝司祝读祝辞曰维某年月日
　　皇帝遣某官某致祭于
　　太昊伏羲氏
　　炎帝神农氏
　　黄帝轩辕氏曰古昔圣人德泽深宏创制医药拯济斯世仁寿庶民兹当仲春【冬曰仲冬】谨以牲醴致祭惟
　　神慈惠蠲除疾疢笃佑朕躬致和天下配以
　　勾芒氏
　　祝融氏
　　风后氏
　　力牧氏之神尚
　　飨读毕奉祝版跪安
　　太昊伏羲氏神位前篚内叩如初退乐作赞礼郎赞叩兴均行三叩礼赞复位引承祭官复位配位及两庑执事生奠帛奠爵毕各退典仪赞行亚献礼正位司爵配位及两庑执事生各奠爵于左如初献仪典仪赞行终献礼各奠爵于右如亚献仪典仪赞彻馔有司彻毕赞送
　　神赞礼郎赞跪叩兴均行三跪九叩礼乐止典仪赞奉祝帛馔送燎有司奉祝帛香馔以次恭送燎所如仪赞礼郎引分献官鸿胪寺官引陪祀官皆退承祭官避立拜位旁西面竢祝帛过复位立典仪赞望燎赞礼郎引承祭官由咸济东门出诣望燎位眡燎赞礼毕乐止承祭官退执事各官皆退右
　　先医庙
　　顺治元年定祭
　　关帝之礼初定制致祭于
　　地安门外之西白马关帝庙嗣是屡加崇修庙南向三门正殿三间三出陛各五级东西庑东庑南燎鑪一庑北各有斋室后殿五间东西庑燎鑪如前殿殿后祭器库治牲所皆具凡正殿门庑覆以緑琉璃余均防瓦门楹丹雘栋梁五采围垣周六十丈前殿之西有
　　御碑亭一初定祭礼嵗以五月十三日遣官致祭由太
　　常寺先期题请即遣本寺堂官行礼
　　九年
　　勅封忠义神武关圣大帝
　　雍正三年
　　勅封关帝三代公爵定春秋祭礼置五经博士以奉祀事
　　给事中李兰奏请追封
　　关帝祖父爵号下礼部议行礼臣议兰原奏所称圣迹图志乃近时卢湛所撰与正史不合尊崇正神理宜详慎亚圣孟子之父未详名讳止称先贤孟孙氏所以阙疑也应照此例追封
　　关帝三代俱为公爵牌位止书追封爵号不著名氏于京师白马关帝庙后殿供奉遣官告祭其山西解州河南洛阳县冢庙并各省府州县择庙宇之大者置主供奉后殿春秋二次致祭从之于是封
　　曾祖为光昭公
　　祖为裕昌公
　　父为成忠公又以后裔之在洛阳者授为世袭五经博士以奉祀事四年以山西巡抚伊都拉言于原籍解州置博士奉祀如洛阳五年以
　　关帝庙重修告成定春秋致祭之仪前殿牲用太牢遣大臣将事行三跪九叩礼后殿牲用少牢遣太
　　常寺堂官行二跪六叩礼余仪皆同五月十三日致祭用牲牢果实七年定直省祭
　　关帝庙嵗三祭皆用太牢十年以湖北巡抚王士俊言于当阳县增置博士以奉冢墓之祀十一年
　　世宗宪皇帝御制后殿崇祀三代记文立碑建亭告成之
　　日
　　今上皇帝以亲王奉
　　命致祭
　　乾隆二十五年易
　　关帝原諡为神勇先是山东按察使沈廷芳奏言关帝封号虽尊諡法未协请议更易以光典册
　　诏是之乃以二字易原諡
　　三十三年加封
　　关帝为忠义神武灵佑关圣大帝
　　四十一年
　　诏易
　　关帝原諡为忠义奉
　　谕关帝在当时力扶炎汉志节凛然乃史书所諡并非嘉名陈寿于蜀汉有嫌所撰三国志多存私见遂不为之论定岂得谓公夫以神之义烈忠诚海内咸知敬祝而正史犹存旧諡隐寓讥评非所以信万世也今当抄録四库全书不可相沿陋习所有志内关帝之諡应改为忠义着将此防刊载传末用垂久逺致祭仪
　　毎嵗春秋仲月致祭
　　关圣大帝太常寺诹吉日奏
　　闻遣官将事是日昧爽庙祝洁扫殿宇内外太常寺官
　　具祝版备器陈
　　神位前牛一羊一豕一登一铏二簠簋各二笾豆各十鑪一镫二殿中设一案少西北向供祝版东设一案陈礼神制帛一【色白】香盘一尊一爵三牲陈于俎帛实于篚尊实酒幂勺具和声署设乐于西阶上太常寺设洗于东阶上承祭官拜位在阶上正中司祝司香司帛司爵典仪掌燎各以其职为位质明承祭官朝服诣庙赞引太常寺赞礼郎二人引承祭官由庙左门入至东阶上盥手引诣拜位前立典仪赞执事官各共廼职赞礼郎赞就位引承祭官就位立典仪赞迎
　　神乐作赞礼郎赞诣上香位引承祭官入殿左门就香案前立赞上香司香跪奉香承祭官上炷香三上瓣香赞复位引承祭官复位立赞跪叩兴承祭官行三跪九叩礼典仪赞奠帛爵行初献礼有司揭尊幂勺挹酒实爵司帛奉篚司爵奉爵各进至
　　神位前司帛跪奠篚于案三叩兴司爵立献爵于案正中各退司祝诣祝案前跪三叩兴奉祝版跪案左乐暂止赞礼郎赞跪承祭官跪典仪赞读祝司祝读祝辞曰维某年月日
　　皇帝遣某官某致祭于
　　关帝之神曰惟
　　神秀毓山河名垂今古英风正气世歴久而弥新大节纯心史相传而莫匹念神灵之显著命典礼以优隆兹当仲春【秋曰仲秋】用昭时飨尚其歆格鉴此精防尚
　　飨读毕兴以祝版跪安于篚内叩如初退乐作赞礼郎赞叩兴承祭官行三叩礼典仪赞行亚献礼司爵献爵于左赞行终献礼司爵献爵于右均如初献仪典仪赞彻馔有司彻毕赞送
　　神赞礼郎赞跪叩兴承祭官行三跪九叩礼乐止典仪赞奉祝帛馔送燎有司奉祝帛香馔以次送燎如仪赞望燎赞礼郎引承祭官诣望燎位眡燎赞礼毕乐止皆退同日祭后殿以太常寺卿一人将事
　　光昭公位中
　　裕昌公左
　　成忠公右均南向位各异案毎案羊一豕一铏二簠簋各二笾豆各八鑪一镫二殿中设一案少西北向供祝版东西各设一案分陈礼神制帛三【色白】香盘三尊三爵九俎篚幂勺具设洗于后垣门之内甬道东承祭官位殿檐下正中司祝帛香爵典仪赞礼郎掌燎各以其职为位质明承祭官由前左门人后垣中门盥手升阶就位迎
　　神引诣正位前上香以次诣左右位前上香复位行二跪六叩礼初献读祝如仪祝辞曰维某年月日
　　皇帝遣某官某致祭于
　　关帝之
　　曾祖光昭公
　　祖裕昌公
　　父成忠公曰惟
　　公盛德相承令仪足式歴数传之积累遂钟河岳精灵储旷代之威名堪作岩廊矩矱殊恩既沛于三世时飨宜锡于上公兹当仲春【秋曰仲秋】用昭祀事笾豆致洁典礼加隆尚
　　飨凡行礼仪节均与前殿同嵗五月旬有三日致祭前殿牲太牢无豋铏诸器陈果实五盘祝辞曰惟
　　神纯心取义亮节成仁允文允武乃圣乃神功高当世德被生民两仪正气歴代明禋英灵丕着封号聿新敬修嵗事显佑千春同日祭后殿牲少牢陈果实司爵以执事生不赞彻馔祝辞曰礼隆报祀谊重推恩当崧生岳降之期溯木本水源之始煇煌栋宇慿依已妥于上公修洁豆笾将享告防于仲夏惟
　　神昭鉴尚其歆格其前后殿行礼诸仪并同春秋祀礼各直省祭
　　关帝庙均以春秋仲月及五月十三日致祭前殿主祭以地方正官一人后殿以丞史执事以礼生祭日陈设礼仪并与京师同
　　右
　　关帝庙
　　顺治二年致祭
　　都城隍之神定嵗祭之礼是年以八月二十七日遣太常寺堂官致祭行礼自后嵗以为常庙在都城宣武门内南向庙门顺德门阐威门凡三重左右有门前殿五间东西庑回廊连檐通脊甬道西燎鑪一后殿五间阐威门外东为治牲所井亭门之左右为钟鼓楼周垣二百十有三丈雍正四年重修
　　御制记文立碑建亭于殿前之东
　　命亲王致祭行礼
　　八年定
　　万寿圣节致祭之礼是嵗礼部会议祀典请于
　　万寿圣节仍照旧例遣官致祭
　　东岳
　　真武
　　城隍之神祭之前期由太常寺题请遣官雍正三年令太常寺开列大臣职名请
　　防钦致祭
　　雍正四年建
　　禁城城隍神之庙九年建
　　皇城城隍神之庙一在禁城之西北隅一在西安门内曰永佑宫嵗以
　　万寿圣节及季秋遣内务府总管各一人致祭如祭
　　都城隍庙之礼
　　致祭仪
　　毎嵗
　　万寿圣节遣官致祭
　　都城隍之神是日庙祝洁扫庙宇内外太常寺具祝版备器陈牛一羊一豕一果实五盘鑪镫具设案一于殿中少西北向供祝版设案一于东西向陈礼神制帛一【色白】香盘一尊一爵三设洗于东阶下和声署设乐于西阶上承祭官拜位在阶上正中
　　太常寺司祝司香司帛司爵分立尊案祝案之次典仪立殿外东檐下掌燎率燎人立燎炉之前均如常仪黎明承祭官朝服诣庙赞引太常寺赞礼郎二人引承祭官由左侧门入赞盥洗承祭官盥讫引升东阶至拜位前北面立典仪赞执事官各共廼职赞礼郎赞就位承祭官就位立典仪赞迎
　　神乐作赞礼郎赞就上香位引承祭官入殿中门至香案前立赞上香司香跪奉香承祭官上炷香三上瓣香赞复位引承祭官复位赞跪叩兴承祭官行三跪九叩礼典仪赞奠帛爵行初献礼司帛跪献篚于案三叩兴司爵立献爵于正中皆退司祝诣祝案前三叩兴奉祝版跪案左乐暂止典仪赞读祝赞礼郎赞跪承祭官跪司祝读祝辞曰维某年月日
　　皇帝遣某官某致祭于
　　都城隍之神曰兹朕诞辰惟
　　神永垂防佑谨以牲醴致祭尚
　　飨读毕兴奉祝版跪安于篚内叩如初退乐作赞礼郎赞叩兴承祭官行三叩礼典仪赞行亚献礼司爵献爵于左赞行终献礼司爵献爵于右均如初献仪典仪赞送
　　神赞礼郎赞跪叩兴承祭官行三跪九叩礼典仪赞奉祝帛送燎司祝司帛诣
