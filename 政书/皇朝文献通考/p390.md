<!-- { "loadSidebar": true } -->
　　国朝之典制既符臣庶之舆情均惬谨条列于左一祭祀按礼记王制丧三年不祭惟祭天地社稷为越绋而行事注谓不敢以卑废尊是天地社稷之祭三年之内于古礼本当亲行明吕坤谓祖宗不轻于父母奉祭不缓于居防何可乆废诚以天祖一理宗庙之祭亦当并举谨议凡遇
　　天
　　地
　　太庙
　　奉先殿
　　社稷大祀
　　皇上亲诣行礼或遣官恭代俱礼服行礼作乐先期斋
　　戒用素服冠缀缨纬视
　　祝版用礼服
　　朝日
　　夕月
　　歴代帝王
　　先师孔子
　　先农等祀遣官行礼咸用礼服作乐正祭之日
　　皇上素服冠缀缨纬宫内祭
　　神俟百日后举行凡报祀之日若
　　皇上亲诣行礼具常服冠缀缨纬其承办祭祀职事人
　　员俱用常服至
　　经筵
　　临雍
　　耕耤等礼俱俟二十七月释服之后举行一朝防钜典体制攸闗元旦朝正共球毕集万国瞻仰朝仪最重臣等谨议二十七月之内遇元旦朝贺应请
　　皇上具吉服陞太和殿不宣表不作乐常朝
　　陞殿亦用吉服不作乐一
　　御门听政典制至钜昔宋仁宗行三年之防临朝改服孝宗于二十七日之后百官请听政援书经被冕服出应门之礼固请乃许是持服三年不废临朝听政稽之史册自古为然谨议寻常事件及引
　　见官员俱请于便殿办理百日后恭请
　　皇上御乾清门听政一冠服按谅隂之制先儒谓上古本无可考史载魏孝文帝唐徳宗释服后仍以素服练巾听政宋仁宗虽用以日易月之制改服临朝宫中实行三年之防盖缟素不可以临朝前代行三年之防者亦惟宫中素服而已朱子亦云人主不免于视朝听政岂不可酌轻重而为之权制此不易之论也谨拟百日内
　　皇上服缟素百日外请髪易素服诣
　　大行皇帝几筵前仍服缟素
　　御门莅百官听政恭诣
　　皇太后宫俱素服冠缀缨纬遇
　　陞殿受朝俱用吉服祭祀并一切典礼俱用礼服至二
　　十七月服满照百日礼致祭礼毕
　　皇上释服一宫中服制帝后齐体服制不容有异皇后持服自应遵照
　　皇上举行伏惟
　　皇后朝夕侍奉
　　皇太后兼有祭神报祀之礼应于二十七日后在宫中素
　　服遇一切典礼日期俱礼服恭诣
　　大行皇帝几筵前仍用缟素
　　妃
　　嫔于二十七日释服二十七月之内俱素服遇一切典礼日期俱用礼服
　　皇子与诸王臣工同一在京诸王公大臣文武官员二十七日释服百日剃头自释服后各衙门有应行典礼及朝防坐班仍用礼服吉服从事外凡入朝奏事在署办事俱素服冠缀缨纬恭诣
　　大行皇帝几筵前则冠去缨纬二十七月服满
　　皇上释服后俱遵吉礼行一二十七月内门神对聨除太和殿
　　中和殿
　　保和殿
　　坤宁宫仍照常张挂外余处俱释服后张挂一各衙门进呈本章于二十七日百官除服后俱用硃印一在京王公大臣文武官员二十七日内不作乐不宴防一年之内不嫁娶其外省官员以及军民人等仍照从前定例行其门神对聫王公以下及有顶带官员俱于二十七月后张挂军民人等仍照常例行
　　制可
　　十一月丁未恭上
　　大行皇帝尊諡曰
　　敬天昌运建中表正文武英明寛仁信毅大孝至诚宪皇帝
　　庙号
　　世宗
　　乾隆元年正月丙申朔
　　上诣
　　雍和宫行礼先期王大臣议奏乾隆元年正月初一日皇上若往
　　雍和宫行礼不便具礼服亦不便摘冠缨请于初二日再
　　往行礼得
　　防正月初一日朕躬若不往
　　雍和宫行礼朕心如何得安况有雍正元年正月初一日皇考素服往
　　夀皇殿门下行礼之例明年元旦朕往
　　夀皇殿行礼毕在
　　观徳殿更素服于
　　雍和门下行礼是日
　　雍和宫照常三次奠献停止举哀
　　八月甲戌
　　皇上万夀节
　　上诣
　　雍和宫行礼先期传
　　谕本月十三日诣
　　雍和宫行礼据礼部奏称请照今年元旦之例
　　雍和门行礼朕思元旦乃天下臣民公共之大节只得勉从所请今朕一人诞辰非元年嵗朝可比朕仍诣
　　几筵前行礼
　　十月辛未奉移
　　世宗宪皇帝梓宫于
　　泰陵
　　十一月乙酉冬至祭
　　世宗宪皇帝几筵先期
　　谕曰据礼部奏称本年冬至恭祭
　　列祖陵寝
　　世宗宪皇帝梓宫尚未奉安地宫每日照常供献应照例不行冬至致祭之礼等语朕思冬至祭祀闗系大典若
　　皇考梓宫前不行冬至祭祀之礼于心不安于理亦属未协着该部再议具奏礼部议言谨查各
　　陵大祭遇清明中元嵗暮忌辰皆朝服行礼祭毕更素服举哀冬至日惟朝服致祭不更素服举哀是以防典丧仪内未载有冬至之祭今请于
　　世宗宪皇帝几筵前供牲帛三献读祝致祭令赞礼官赞
　　礼但
　　梓宫尚未安奉
　　地宫且在二十七月以内所有承祭执事各官应不缀冠
　　缨素服行礼从之
　　二年十一月壬申
　　上躬诣
　　泰陵行释服礼
　　列圣大防仪疾大渐
　　召
　　嗣皇帝侍侧王大臣数人承
　　简命入恭纪
　　遗诏初崩王大臣奉
　　嗣皇帝正主防位去冠缨哭踊
　　皇后
　　皇贵妃
　　贵妃
　　妃
　　嫔咸摘耳环去首饰陈小殓
　　冠服
　　嗣皇帝奉以进哭踊视小殓毕所司恭奉
　　梓宫于宫中正殿
　　嗣皇帝哭踊凭
　　梓宫视大殓毕
　　特简王公大臣恭理防仪
　　嗣皇帝成服截髪辫
　　皇子
　　皇孙随成服截髪辫
　　皇后
　　皇贵妃以下成服剪髪公主皇子皇孙福晋同时成服剪髪王公百官宗室觉罗及内务府所属官员皆给白布制服公主福晋以下三等侍卫妻以上及内务府所属妇女咸去首饰给布制服如之
　　皇帝服三年丧居翼室百日以内
　　上谕用蓝笔百日以后素服
　　御门听政
　　郊
　　庙大祀祭服行礼
　　诣
　　几筵前仍丧服二十七月而除
　　皇后
　　皇贵妃
　　贵妃
　　妃
　　嫔服同
　　皇子
　　皇孙居
　　宫中别室治防仪王大臣及
　　殡宫守卫执事官俱百日除服公主福晋以下侍卫妻以上及内务府所属妇女服同羣臣八旗文武官居
　　阙左门外汉官居各公署服二十七日而除皆百日不剃头二十七日内奏疏文移皆用蓝印京朝官二十七月不作乐期年不嫁娶专司
　　太庙
　　奉先殿祭
　　神殿
　　陵寝祭祀事务男妇内监及出征在军营官兵家属咸不
　　必成服
　　右初崩成服
　　既殓乃奠所司于
　　几筵殿内设缀衣【中黄左右白】供牀南向坐褥具左右各设牀
　　列黼扆十有四南设供案设引旛于
　　乾清门外之左銮仪卫陈
　　法驾卤簿于
　　乾清门至
　　太和门外诸执事皆办辨内外哭位
　　嗣皇帝立殿檐东西向哭众传哭
　　皇子
　　皇孙立丹陛东西面
　　皇后立缀衣内东向
　　皇贵妃
　　贵妃
　　妃
　　嫔公主皇子皇孙福晋立于后殿下丹墀右为诸王福晋夫人郡主以下至二品命妇哭位
　　隆宗门外为三四品命妇以下哭位
　　乾清门外为王以下公侯伯子男及二品以上官哭位【王公以下二品官以上宗室觉罗特命进内瞻仰者入　乾清门序哭】
　　景运门外为三品以下文武官哭位【非命妇齐集之日右翼官于隆宗门外序立】皆分左右翼序立东西面北上内监启门治丧仪王大臣及执事官率尚茶奉茶尚膳奉膳由中门入至殿前
　　皇帝入殿左门诣
　　几筵前正中立尚茶跪进茶众皆跪
　　皇帝举茶奠于案行一拜礼众随行礼尚茶彻茶次尚
　　膳进膳掲巾幂
　　皇帝亲上食毕执事官进奠几于正中
　　皇帝诣几前跪奉爵王大臣跪进爵
　　皇帝祭酒三爵每祭一拜兴众随叩兴乃彻阖门哭止皇帝还翼室众各退嗣是朝晡日中三奠朝晡进羮饭
　　肴馔日中进果筵仪均如前
　　右殓奠朝晡日中奠
　　越日恭颁
　　遗诏工部官设黄案于
　　几筵殿内之东内阁学士自阁奉
　　诏书内阁官前引至
　　乾清门大学士奉
　　诏书由中门入至
　　几筵殿檐下
　　皇帝恭受奉安于东案跪三拜兴由殿左门出西向立竢大学士入右门诣黄案前跪三叩奉
　　诏书兴出殿中门
　　皇帝跪
　　诏书过兴还翼室大学士奉至
　　乾清门外授礼部尚书尚书跪受祠祭司官以云盘接奉出颁
　　诏于
　　天安门楼王公百官丧服率军民集外金水桥跪听宣读毕举哀行三跪九叩礼
　　诏下礼部恭镌誊黄
　　颁于天下顺天府府尹率属制服跪迎于府署开读在京选官及教习进士举贡肄业国子生等咸集朝夕哭临三日
　　诏至直省将军督抚率所属文武官暨荐绅师生耆老素服出郊迎入公廨开读分驻之提镇率所属将弁道府州县率所属丞倅掾吏绅士耆老素服跪迎于治所开读均易丧服北面行礼朝夕哭临三日丧服二十七日百日不剃头不嫁娶期年不作乐
　　京师暨直省军民男去冠缨女去首饰素服二十七日百日不作乐一月不嫁娶遣使颁
　　诏于朝鲜国国王率羣臣素服恭迎止鼔乐使者就馆不受燕飨余如常仪使还国王遣陪臣上表进香纳方物其使有在京者给白布制服遣理藩院官分路颁
　　诏外藩防古王台吉公主福晋等入京行叩谒礼在二十七日以内令制服后二十七日至者男去冠缨女去首饰各三日
　　右颁遗诏
　　越日诹吉
　　嗣皇帝诣
　　几筵前祗告受
　　命出更礼服
　　御太和殿即
　　皇帝位【详登极门】礼毕反防服
　　右祗告即位
　　诹日殷奠前期翰林院撰拟祭文至日五鼔工部官设幕于
　　乾清门外之西置奠几陈燎牀于燎所具楮帛九万设祭文案于殿檐下稍西銮仪卫官校陈卤簿王公百官公主福晋命妇各集于其位如前仪侍卫班领导治防仪王大臣内务府总管率执事官入陈俎豆于
　　几筵前列祭筵二十有一羊九酒十有一尊于丹陛左右陈设毕侍卫仍导以出司祝奉祭文礼部尚书侍郎二人恭引由
　　乾清门中门入设于案出【执事者出入皆导以侍卫班领后仿此】内监奉
　　冠服篚设于供牀届时礼部尚书奏请
　　皇帝自翼室出诣
　　几筵前哭就位众皆举哀献茶上膳如前仪司祝进至案前奉祭文至檐外正中北面跪礼部尙书侍郎二人左右跪展祭文执事官进奠几
　　皇帝于几前跪众各于其位跪哭暂止读祭文毕仍复于案退众举哀如初奉爵王大臣跪进爵
　　皇帝祭酒三爵每祭行一拜礼众随行礼乃彻司祝奉
　　祭文礼部尚书侍郎恭引内监奉
　　冠服篚宫殿监侍二人内大臣十人恭引均由中门出送
　　燎所
　　皇帝由
　　乾清左门出跪候
　　冠服过从行王公内大臣侍卫于
　　乾清门外跪过随豹尾枪后从行鸿胪寺豫引三品以下各官于燎所东西跪过
　　皇帝诣燎位前众皆跪奉爵王大臣跪进爵
　　皇帝祭酒三行礼如前仪兴稍后西向立众随叩兴奉
　　爵王大臣灌毕哭止
　　皇帝还翼室众退
　　右殷奠
　　诹日奉移
　　殡宫先期以奉移祗告于
