<!-- { "loadSidebar": true } -->
　　孔林巡幸江浙顺道亲阅河工海塘所有各处行宫座落俱就旧有规模略加葺治毋得踵事増华致滋繁费该督抚等其善体朕意妥协办理副朕省方问俗观民孚恵至意十一月
　　谕曰朕于明年正月十一日啓銮南巡江浙阅视河工海塘所有应行事宜各该衙门照例预备至是
　　驾发京师至山东
　　诣
　　岱庙拈香
　　诣
　　孔庙行释奠礼致祭
　　少皥陵
　　元圣周公庙至江南遣官祭
　　河渎
　　江渎
　　淮渎
　　驾渡河
　　诣陶庄
　　河神庙
　　湖神庙拈香
　　驾渡江至海宁州
　　诣
　　海神庙拈香
　　阅海塘至杭州遣官祭
　　禹陵
　　阅兵
　　御试浙江进献诗赋士子中选者四人
　　特赐内阁中书至江宁府
　　亲诣
　　明太祖陵酹酒
　　阅兵
　　御试江苏安徽进献诗赋士子中选者十五人
　　特赐内阁中书江西中选者二人
　　赏给举人
　　囘銮至徐州
　　阅黄河形势指授方畧
　　驾还京师
　　御制南巡记
　　举大事者有宜速而莫迟有宜迟而莫速于宜速而迟必昩防以无成于宜迟而速必草就以不达能合其宜者其惟敬与明乎敬者敬
　　天明者明理敬
　　天斯能爱民明理斯能体物千古不易之理也予临御五十年凡举二大事一曰西师一曰南巡西师之事所为宜速而莫迟者幸赖
　　天恩有成二十余年疆宇晏安兹不絮言若夫南巡之事
　　则所为宜迟而莫速者我
　　皇祖六度南巡予藐躬敬以法之兹六度之典幸成亦不
　　可以无言我
　　皇祖荡荡难名予藐躬瞠乎景仰述且弗能作于何有然而宜迟莫速之义则不可不明示予意也葢南巡之典始行于十六年辛未是即迟也南巡之事莫大于河工而辛未丁丑两度不过勅河臣慎守修防无多指示亦所谓迟也至于壬午始有定清口水志之谕【向来河臣率皆靳拆凊口恐干多费工料之议洪湖盛潨则开五坝下河一带无嵗不被偏灾自壬午年三次南巡始定髙堰五坝水志髙一尺清口即放开十丈为凖秋汛后洪湖水势既定仍如常接镶口门嗣是河臣恪守此法数十年来下河免受水患田庐并资保防】丙申乃有改迁陶庄河流之为【向来清水毎虑黄水倒漾康熙己夘春皇祖南巡　　　亲莅河干阅视形势　　　命于清口迤西隔岸挑陶庄引河导黄使北因河臣董安国开放过早旋复淤垫其后庚辰辛巳壬申甲午以及雍正庚戌歴　　　命大臣防同河臣筹勘挑办功迄未就是以黄水倒灌舍开陶庄引河更无善策丙申春谕令河臣萨载详悉履勘绘图贴説往返指示即于是年秋兴工至丁酉仲春蒇事开放新河大流畅逹既免黄流倒漾之虞兼收清水刷沙之益因命建　河神庙以答　神佑详见御制碑记】庚子遂有改筑浙江石塘之工【浙江海塘自戴家桥迤西皆柴塘不足资巩防庚子南巡亲临阅视因饬该督防于老盐仓一带改建鱼鳞石塘仍谕令存留旧有柴塘以为重门保障辛丑壬寅等年陆续采办石料勘石建筑至癸夘八月该督抚富勒浑福崧等奏报海塘三千九百四十丈全行告竣】今甲辰更有接筑浙江石塘之谕【浙江海塘老盐仓一带鱼鳞石塘虽已全竣而章家庵以西惟借范公塘土堤一道卫防形势单薄不足以资捍御因先期传谕该督抚详晰筹画采石鸠工兹甲辰南巡亲临指示不惜百余万帑金降防一律接筑石塘俾滨海黔黎永资乐利】至于髙堰之増卑易砖【庚子南巡阅视髙家堰工据萨载请将三堡六堡等卑矮砖工加髙余以砖工究不若石工之经乆因命毋惜帑费一律改建石工分井修甃以冀永逺巩固】徐州之接筑石堤并山【丁丑壬午乙酉三次南巡均至徐城阅视河工形势次第筹办添甃石堤俱用石十七层以资巩固其旧有石工三段长九百七十余丈较之丁丑新建石堤短少二三层于庚子南巡时命嵇璜萨载防勘一律加髙十七层又自韩山至奎山一带向止土堰兹亦一律接筑石堤四百五十丈直连山脚俾滨河永保安居】无不筹度咨诹得宜而后行是皆迟之又迟不敢欲速之为夫臣之事君其有知不可而强诤者鲜矣河工闗系民命未深知而谬定之庸碌者惟遵防而谬行之其害可胜言哉故余之迟之又迟者以此而深惧予之子孙自以为是而后之司河者之随声附和而且牟利其间也与其有聚敛之臣宁有盗臣在他事则可在河工则不可河工而牟利宣泄必不合宜修防必不坚固一有疎虞民命系焉此而不慎可乎然而为君者一二日万防胥待躬亲临勘而后剔其弊日不暇给焉则仍应于敬
　　天明理根本处求之思过半矣予之举两大事而皆幸以有成者其在斯乎其在斯乎若夫察吏安民行庆施恵羣臣所颂以为亟美者皆人君本分之应为所谓有孚恵心勿问元吉予尝以此自朂也至于克已无欲以身率先千乘万骑虽非扈跸所能减而体大役众俾皆循法而不扰民亦亟其难矣斯必有以振其纲而挈其要然后可以行无事而胥得宜实总不出敬明两字而已故兹六度之巡携诸皇子以来俾视予躬之如何无欲也视扈跸诸臣以至仆役之如何守法也视地方大小吏之如何奉公也视各省民人之如何瞻觐亲近也一有不如此未可言南巡而西师之事更不必言矣敬告后人以明余志
　　巡幸仪凡
　　时巡省方
　　命下礼部具议以
　　闻乃宣布诸司及
　　巡省之方豫期供备其地方大吏饬文武官属敬修乃守
　　攷乃职事无敢不敬戒
　　驾所经行守土官陆治桥梁道路水备舟楫以竢旣诹吉阁部院寺府监疏列正贰官衔名请
　　防扈跸武卫诸臣部勒羽林卫士军卒严明纪律銮仪
　　卫官整装
　　御营次舍供张皆依时毕办
　　右戒办
　　啓行前一日遣官祗告
　　奉先殿如常仪銮仪卫校以行营次舍先发至日昧爽銮
　　仪卫陈
　　骑驾卤簿于
　　圣驾所出禁门外扈从王公暨文武各官服征衣佩弓矢留京王公百官蟒袍补服咸按翼序立门外祗
　　
　　銮辂经行之地
　　时命扈从大臣等防视田野青苗禁践踏者稽察防车舟楫禁隘道争先者皆出郊先发届时
　　皇帝御征衣乘舆出宫导从扈卫如常仪鼓吹振作卤簿前导扈从王公各官咸跪过兴乘骑随发留京王公百官跪送过兴各退
　　驾出郊銮仪卫校韬卤簿
　　御前张黄龙曲葢领侍卫内大臣率侍卫佩弓矢亲军二十人执豹尾枪前后翊卫豹尾枪后扈从诸王贝勒贝子公为一队次公侯伯以下文武各官为一队次八旗官军依旗为队毎旗齐马首按部就班从人辎重随后扈从次第进发鸿胪寺官豫传百里内守土文官率绅士耆民武弁率本军肃队于
　　御道右百步外序列
　　驾至跪迎侯过兴随至
　　行宫行礼
　　右銮舆发京师
　　銮舆既啓行有司豫庀
　　驻跸行营重城张幔殿黄幄五里外逺斥堠八旗防军布幕环列于重城之外阁部院寺府监扈从官布幕环列于防军之外皆以
　　御营为向
　　驾至诣
　　行营王公离东旌门百步内下马从大臣羣官百步外下马从均
　　宫门前奏事如常及夜严鼓侍卫率禁旅分番警巡五漏交外营从官卫士聴角声治行装蓐食陆续前后扈从王公大臣豫至
　　驾所出旌门外道右按翼序立内大臣侍卫于
　　宫门前序列辨色
　　皇帝御舆出宫翊卫如仪众骑从地方文武官跪送道
　　右如初迎礼
　　右行营驻跸
　　御道所经
　　名山大川及
　　歴代帝王圣贤名臣忠烈陵寝祠墓在三十里以内者
　　行在礼部奏遣扈从大臣各一人赍香帛致祭如仪【详见郊社考及羣庙考】
　　右祭所过名山大川
　　将至
　　巡省之方将军总督都统巡抚总兵官出境奉迎提督学政布政使按察使道府以下州县以上文官副将以下守备以上武官于本界奉迎皆蟒袍补服恭竢道右
　　驾至跪过兴随行至
　　行宫绅士耆民随守土官后跪迎翼日望秩于方岳及祭古昔
　　帝王功徳隆重者
　　先圣先师皆
　　亲诣行礼境内山川先贤名臣忠烈祠墓遣官致祭并
　　如仪【详见郊社考及羣庙考】
　　右望方岳秩山川百神
　　驻跸行宫日
　　觐地方大吏察其所属能否而黜陟之
　　清问民生利弊随宜兴除
　　临视河防
　　指授方略
　　召试陈诗献赋之士量授以官广泮宫取士之额以励
　　文风
　　亲阅方镇重兵辨将备材武军士技勇以讲武事所过府州县蠲免正赋访问黎老凡男妇年七十以上者
　　赐银米有差
　　右考绩行庆恵
　　省方礼毕乃以回
　　銮吉日宣示在京羣臣
　　銮舆旋跸地方文武大吏率属跪送如奉迎礼内阁得防宣布各部院寺府监
　　驾将至王公暨文官京堂武官副都统以上
　　内廷供奉记注翰林官科道等官咸蟒袍补服豫出郊
　　至
　　驻跸行营外道右序立祗
　　驾至跪过兴随至
　　行营恭请
　　圣安各退翼日黎明序立于
　　圣驾所入禁门外祗
　　驾至跪迎
　　皇帝还宫遣官祗告于
　　奉先殿如初礼
　　右回銮












　　皇朝文献通考卷一百三十八
　　钦定四库全书
　　皇朝文献通考卷一百三十九
　　王礼考【十五】
　　大狩
　　【臣】等谨按古者搜苖狝狩之典所以讲武事而数军实其事与振旅治兵相表里降及两汉射熊长杨之馆校猎广成之苑词臣铺张形于赋颂唐开元礼有田狩仪宋初恒以秋冬或正月田于四郊元时御位及诸王位下皆有打捕猎户而近郊捕猎则谓之飞放今之
　　南苑即元飞放泊也明时亦称南海子置海户千余守之永乐天顺间常搜猎于此我
　　朝以神武定天下
　　太祖
　　太宗开国之初常率诸贝勒大臣亲行校猎申严军令赏
　　罚必当
　　世祖一统中外嵗时
　　行幸南苑间或
　　幸塞外行围以习武备
　　圣祖际承平之运自三孽平定以后兵革不试然犹时巡塞外建
　　山庄于热河每嵗避暑于此防古诸部献其牧地以为
　　至尊肄武合围之所秋时大狝名王扈从射猎奔走恐后畏威懐徳悉主悉臣盖于讲武示度之中寓柔逺绥边之畧视古所称为干豆为賔客而有事者规模更宏逺矣我
　　皇上恪遵
　　家法每嵗
　　巡幸木兰举行秋狝之典四十九旗及喀尔喀青海王公分班入觐负弩先驱一如故事加以
　　天威逺畅西域荡平康居大食之名王布露大宛之贡
　　使投诚归命稽首塞垣者莫不瞻仰
　　清光蹈舞震詟所以法
　　天行绳
　　祖武鉴文恬武嬉之失而
　　厪持盈保泰之衷训武习勤治内安外用永固此丕丕
　　基也猗欤盛哉
　　天命十年四月
　　上自沈阳城出猎初
　　上命族弟王善等统兵征东海瓦尔喀部有功至是军还上自沈阳城出畋迎之翼日至避防地行猎凡四日防于
　　木户洛地王善等率众军士朝谒
　　上以所猎兽百余赐之
　　天聪二年十二月戊子
　　上率诸贝勒羣臣出猎于东北四百里外三洼地方是行
　　也
　　上亲殪五虎从臣皆惊服神勇下令诸贝勒射中之兽有争论者付审理官騐对勿明言诸贝勒射中何处争论之人射中何处但匿名騐伤即付伤痕相符之人
　　四年十一月己邜
