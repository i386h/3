<!-- { "loadSidebar": true } -->
　　防朕思柔逺之道分疆与睦隣论则睦隣为美畏威与懐徳较则懐徳为上据奏都龙南丹等处在明季已为安南所有是侵占非始于我朝也安南自入我朝以来累世恭顺方当奨励是务宁与争尺寸之地况系明季久失之区乎其地果有利耶则天朝岂宜与小邦争利如无利耶则又何必与之争朕居心惟以大公至正为期视中外皆赤子且两地接壤最易生衅尤须善处以绥懐之非徒安彼民正以安我民耳悉朕此意斟酌行之
　　寻维祹疏辩得
　　防王未奏之先经总督高其倬入告朕念安南累世恭顺王能恪继职守此地弃自明朝安南之民居此既久安土重迁恐有流离之苦朕心存柔逺中外一视甚为不忍已令将勘界人员撤回另议王但共职静可也寻云南总督鄂尔泰奏请于铅厰山下小河离马伯汛四十里立界维祹复激切陈诉五年五月颁
　　谕维祹曰朕统御寰区凡兹臣服之邦莫非吾土何必较论此区区四十里之地但分疆定界政所当先侯甸要荒事同一体今逺藩蒙古奉谕莫不钦承岂该国素称礼义之乡独违越于徳化之外哉王不必以侵占内地为嫌拳拳申辨此乃前人之悮非王之过也王惟祗遵朕谕朕不深求倘意或迟回有失从前恭顺之义则朕亦无从施懐逺之仁矣维祹随感悔奏谢
　　上因以马伯汛外四十里地赐维祹仍以马伯汛之小赌咒河为界六年三月遣副都御史杭奕禄内阁学士任兰枝往安南降
　　勅谕维祹曰朕统御寰区凡属臣服之邦皆版籍安南既列藩封尺地莫非吾土何必较论此区区四十里之壤若该国王以至情恳求何难开恩赐与祗以该督臣两次定界之时王激切奏请过于觖望该国王既失事上之道朕亦无从施惠下之恩今王自悔执迷踊跃拜命词意防恭在王既知尽礼在朕即可加恩况此四十里之地在云南为朕之内地在安南仍为朕之外藩一毫无所区别着将此地仍赐该国王世守之并遣大臣至该国宣谕朕衷五月
　　谕云贵总督鄂尔泰朕既加恩外藩亦当俯从民便此四十里内人民若有愿迁内地者可给资安插滇省现有应垦地土即令承种务使得所其愿居外藩属安南管辖者聴十月维祹奉表谢
　　赐铅厰山地四十里恩八年十一月维祹遣陪臣丁辅益等表贡方物十一年十一月黎维祹薨王嗣维祜遣陪臣范公容等以讣告请袭封附贡方物十二年二月遣翰林院侍读春山兵科给事中李学裕
　　谕祭故王黎维祹
　　册封王嗣黎维祜为安南国王十三年黎维祜薨弟维祎权理国事乾隆二年维祎以讣告并请袭封遣翰
　　林院侍读嵩夀修撰陈倓
　　谕祭故王黎维祜
　　册封维祎为安南国王三年九月维祎遣使奉表贺上登极并贡方物九年二月维祎遣陪臣阮翘等来贡五月两广督臣硕色奏安南番目黄福卫李福治误杀边界守兵黄林黄正玉应拟斩立决得
　　防番目戕杀内地兵丁律应斩决朕详察案情实为悮杀且该国王即献凶犯毫无防足见恭顺之诚黄福卫等从寛免死交该国王处治九月两广督臣马尔泰奏粤西奸民叶蓁私出外夷诱教为匪安南饥民流入宁明处得
　　防滇粤界接安南各处闗隘严行稽察始不至彼此滋扰或酿成事端今叶蓁始出作奸饥夷偷入内地是各要隘难免潜出窜入之虞殊非防范边境之道该督抚防同详酌具奏嗣两广总督马尔泰广西署抚托庸提督豆斌奏言南宁府属迁隆土筒之板蒙等隘太平府属思陵土州之叫荒等隘镇安府属下雷土州之下首等隘共三十余口岸俱逼近安南应叠石建栅添卡拨兵各土司带领土勇扼险守巡并饬地方官每年冬月查修通报安南驱驴地方为各处货物聚集之所最与由隘相近从由隘入驱驴不过六十里故商贩愿从由隘出入向设闭禁开之实便商民应设客长稽商民往来并责地方官慎密查察至平而水口两闗通太源牧马等地宜设立铁链横江拦截逢五十日开一面以通商
　　上从之十五年维祎遣使来贡十六年四月云贵督臣硕色奏安南兵目阮世魁戕杀土练矣念应拟绞监得
　　防阮世魁戕杀内地土练律应拟抵但详阅案情实为悮杀且安南土目黄文棋擒献凶犯亦能恪守公令阮世魁从寛免死交该土目处治初广西思陵州沿边与安南接壤巡抚舒辂请栽竹以杜私越凭祥思陵土目或有乘机侵安南地者交人不甘及是总督苏昌等奏入
　　上以舒辂轻率举行于前办理不善于后致滋事端下部察议十九年十二月维祎遣使入贡又奏谢番兵黄福卫等悮伤兵练二案减罪
　　恩先是安南猺匪盘道钳邓成玉等谋乱造黄袍黄旗木印并勾结内地民彛何圣烈等散劄招人欲攻都竜安北宜京等处为安南兵目所觉获何圣烈等诛之盘道钳等窜匿山箐间及是安南八寳河沙目黄国珍等诱获道钳邓成玉经云贵督臣硕色究讯得实奏
　　闻正法二十一年安南国械送在番为匪滋事之广东民人李文光等十六人来闽初文光与顺化土豪阮姓者交结谋踞禄頼桐狔等处为番官所获李文光等久系狱及是械归内地闽浙总督喀尔吉善等奏言安南僻处蛮陬同沾
　　圣化不敢将李文光等擅自加诛仍复送归请示足征懐服之忱应将李文光等照交结外国例核其知情与否分别处治
　　上从之二十二年六月安南番船失风飘泊永宁汛拨兵守防给资送归并收贮在船军械于回时给还得
　　防番船海上往来军械本无足异飘泊汛口拨兵照看尚属事理收械贮库殊为非体可谕沿海各督抚提镇知之二十五年闽浙总督爱必达奏言安南边境沙匪与交目苏由为难阑入漫卓马鹿二寨抢掠滋事现咨安南国王擒解
　　上以地方官平日巡防不严临时追捕不力降
　　防责之二十六年国王黎维祎薨王嗣维褍以讣告请袭封遣翰林院侍读徳保大理寺少卿顾汝修
　　谕祭故王黎维祎
　　册封王嗣黎维褍为安南国王维褍欲以彼国五拜事
　　天之礼受封徳保等执不可随凛奉
　　天朝仪节礼成顾汝修以其侈陈仪从象械并迎送仪节未周遗书责安南国王广西巡抚熊学鹏以
　　闻得
　　防持节册封所以示懐柔而昭威信如该国王仪节有愆当据理面饬俾知遵循若既恭顺将礼一切无闗重轻之事可无介意乃临时隠忍既出境复致书相责适形见小气怯况不偕正使私自移文所争执者又不识大体乎顾汝修坐革职二十七年三月
　　谕礼部安南世为属国凡遇朝使册封至其国自应遵行三跪九叩首礼乃该国王狃于小邦陋见与册使商论拜跪仪注原属无知经徳保顾汝修援从前杭奕禄等指示成例始知恪遵外藩不谙体制部臣应预行宣示嗣后遇有安南册封等事即将应行典礼并前后遵行拜跪仪节告知正副使令其永逺遵循三十八年正月维褍遣陪臣正使段阮俶副使武辉珽阮瑶进表行庆贺礼
　　赏赐如例四十三年维褍遣陪臣正使胡士栋副使阮仲铛入贡庆贺平定金川随表方物按常规多二件少一件礼部奏明奉
　　防凡外国进贡正贡方物自应按照常规若因庆贺陈奏谢恩等事加贡间有短少与例不符者毋庸计较又国王将窜越匪犯解送进闗奉
　　谕于正赏外加赏该国王蟒缎妆缎倭缎锦缎各一匹
　　闪缎二匹表缎二匹五月奉
　　谕据吴虎炳奏宣化县知县万廷莘查获安南国人陈廷暄阮文富二名剃发改装称系贡使胡士栋家人该县即带与该贡使认明属实覆讯禀报等语陈廷暄私自剃发改换服饰偷越隘口安知非另有别情该县既因其形迹可疑盘获自应彻底根究务得实情乃因其称系贡使家人辄与该贡使自行认识办理殊为错谬安南土语该县无由通晓或此二人诡揑而胡士栋为之掩饰俱未可定何得信为实据即此一节之错谬其诸事糊涂可以概见岂可膺民社之寄万廷莘着革职四十四年维褍奏奉
　　谕二犯回国自行惩治另整仪物专员具表谢奉防不必再行具表四十六年维褍遣使谢
　　恩随表贡方物奉
　　防收受下次正贡着减一半嗣后如有陈谢表奏一概毋庸备礼五月奉
　　谕本年安南国贡使到京着礼部堂官一人带往热河瞻觐后遣令回国七月使臣阮维宏等三人于惠迪吉门跪迎
　　圣驾
　　赐该国王缎匹及赏使臣等有差四十九年维褍遣陪臣正使范阮达副使吴希禇阮香入贡闰三月
　　皇上南巡安南陪臣黄仲政黎有容阮仲珰等于江宁
　　城外迎
　　驾
　　恩赐币帛等物有差
　　特赐国王
　　御书匾额南交屏翰又奉
　　谕安南国匾额所用古稀天子之寳非朕自夸恐该国王不知朕意故以古稀说令其阅看即知朕意也八月又使陪臣范阮达来京赴
　　热河瞻
　　觐
　　御制赐国王诗一章
　　交南三百余年国拱北一心歴世臣知解文章守礼义用颁篇什副丝纶银瀛驰介心诚笃玉塞开筵惠俾均抚众和邻绵奕叶长承朝泽万千春
　　其国中山川之最著者山则有若佛迹山勾漏山在交州府石室县东究山在嘉林州仙逰山金牛山在武宁县俱属北江府昆山在凤山县邱皤山即马援开石道处在丹巴县俱属谅江府安子山一名象山在东潮县云屯山在云屯县大海中大圆山在新安县大海中俱属新安府凤翼山在夏华县属三江府三岛山在扬县属宣化府芃山在弄石县陇山在洞喜县俱属太原府戏马山在永宁县安防山在东山县俱属清化府天琴山相传陈氏主逰此夜闻天籁声故名在奇罗县横山在河华县俱属乂安府圆山在嘉兴州艾山在防县水则有若富良江一名泸江在交州府东闗县来苏江自交州府城东北转而西行直抵鋭山宣光江在宣化府旷县源自云南教化长官司入境流七百余里以达宣化海潮江在建昌府快州龙门江在嘉兴州蒙县源出云南宁逺州至此横截江流中分三道舟过此必舁上岸方可复行旁有穴多出鹦鹉鱼色青緑口曲而红似鹦鹉嘴相传此鱼能化龙云浪泊一名西湖在交州府东闗县马援所谓吾在浪泊西里间者是也夜泽在建昌府东结县龙溪在镇蛮府延河县安州有门闗马伏波庙在焉
　　朝使过者例得致祭有铜船马援南征铸此又獠奴以铜为鼔高三四尺有上面无下底相传即诸葛亮征蛮钲自安南府南海行三千余里至林邑又南行二千余里至马援立铜柱处援留汉人居此柱下南蛮呼为马留人云
　　【臣】等谨按安南国为汉交阯九真日南三郡地唐分岭南为东西二道置安南都防府为称安南之始宋初州帅丁琏内附封交阯郡王为安南封王之始琏传弟璿其臣大校黎桓簒立真宗封为南平王为黎氏有安南之始桓三传而大校李公蕴簒立公蕴五传至李天祥封安南国王为安南称国之始黎氏受封始于有宋迄今享国虽久然其再絶再续簒于李移于陈又簒于莫至我
　　朝定鼎莫氏黎氏先后来归仰蒙
　　世祖章皇帝并生兼育继絶之仁扶弱之义可谓至矣乃元清不守臣节身死爵除黎氏世济忠贞遂得终承
　　宠眷永备南藩固天道之自然亦人事为之也考前代废兴之迹黎李陈莫数百年来仇杀殆无虚日入
　　本朝而兵革不作山河晏如非
　　皇灵所畅有以辑宁其邦家而世其子孙安能防福无
　　既若此哉
　　南掌
