<!-- { "loadSidebar": true } -->
　　隆恩门外左阶上西面各官序立阶下东西举哀各退
　　冬至暨
　　庆典祭毕不举哀
　　皇帝时巡
　　盛京袛谒
　　祖陵仪先期
　　命下徧布诸司供备启
　　銮前一日
　　皇帝亲告于
　　奉先殿如仪
　　驾发陈
　　骑驾卤簿不作乐在京王公百官常服跪送
　　御道所经守土官常服跪迎
　　盛京文武官朝服出境迎朝鲜国王遣其陪臣奉表
　　起居
　　驾至
　　兴京恭谒
　　永陵
　　皇帝素服由
　　行宫乗舆出王公百官侍卫三品以上官咸素服从
　　皇帝至
　　永陵正门之右垣侧降舆礼部堂官二人恭导
　　皇帝由左门入进
　　启运门左门至
　　宝城前立鸿胪寺官引王公于殿左右百官于门外按翼
　　序立
　　皇帝就拜位率羣臣行三跪九拜礼毕有司设奠几于
　　拜位正中
　　皇帝诣几前北向跪羣臣皆跪进爵大臣进爵皇帝仰瞻
　　四陵各三祭酒每祭行一拜礼毕东立西向举哀王公百官东西面序立随行礼举哀礼毕礼部堂官恭导
　　皇帝出至右垣侧乗舆还
　　行营
　　皇太后率
　　皇后
　　贵妃
　　妃
　　嫔恭谒
　　永陵至
　　启运门前降舆至门下行六肃三跪三拜礼女官设奠几
　　进爵
　　皇太后北面跪仰瞻
　　四陵各三祭酒每祭行一拜礼
　　皇后
　　贵妃
　　妃
　　嫔随行礼毕东向举哀如仪翼日
　　皇帝御礼服羣臣咸朝服行大飨礼祭毕易素服入
　　陵寝门举哀乃出是日遣官致祭
　　永陵内祔葬之武功郡王恪恭贝勒墓其附近之觉罗等
　　祖茔皆遣官往奠及赏赉守
　　陵官有差
　　驾至
　　盛京日恭谒
　　福陵至红门外左门降舆礼部堂官恭导
　　皇帝入
　　隆恩门至
　　宝城前率羣臣行三跪九拜礼有司设奠几进爵大臣进
　　爵
　　皇帝诣几前北向跪三祭酒每祭行一拜礼毕东立西向举哀众皆随行礼举哀礼毕礼部堂官恭导
　　皇帝出陞舆还
　　行营翼日行大飨礼仪与
　　永陵同礼毕
　　皇帝即往谒
　　昭陵翼日行大飨礼均如前仪是日分遣官致祭福陵之
　　夀康太妃
　　昭陵之
　　宸妃
　　懿靖大贵妃
　　康惠淑妃园寝
　　皇太后率
　　皇后
　　贵妃
　　妃
　　嫔恭谒
　　福陵
　　昭陵于正门之右门内降舆至
　　宝城明楼前行礼各祭酒三爵余仪与谒
　　永陵同祀事礼成赏赉守
　　陵官及
　　盛京官兵各有差越日
　　皇帝亲临克勤郡王暨功臣武勲王扬古利信勇公费英东果毅公额亦都墓奠酒其余亲王贝勒及大臣墓皆以次遣官往奠
　　陞崇政殿受贺
　　銮舆旋跸
　　盛京各官朝服跪送
　　御道所经守土官及在京王公百官朝服跪迎礼成亲告于
　　奉先殿如仪越日礼部疏请行庆贺礼如仪
　　皇后陵祭奠仪恭遇
　　皇帝诣
　　皇后陵寝
　　皇帝乗舆入中门【礼部尚书侍郎不导】循
　　享殿左至
　　明楼前阶下降舆陞阶西向坐奠酒扈从王公百官鸿胪寺官引于大门外按翼重行北面行三跪九叩礼
　　皇帝奠时行礼举哀各退恭遇
　　皇太后率
　　皇后
　　妃
　　嫔致奠
　　皇太后由中门入至
　　明楼前降舆西向坐奠酒
　　皇后以下降舆行礼如谒各
　　陵仪如遇
　　皇后忌辰及清明中元冬至嵗暮
　　国有庆典遣官致祭于
　　享殿是日执事官入殿陈俎豆牲牢于案毕退出司祝奉祝版至殿中门外内监接奉跪安于祝案三叩司祝于门外之左随行礼内监启
　　寝室神龛尚茶于中门外献茶内监接奉茶奠于案届祭时引赞官二人引承祭官就拜位司香内监奉香盘进引赞引承祭官至殿右门引赞官止承祭官入右门引赞趋至中门外左右赞上香毕承祭官出殿右门引赞仍引至拜位行三跪九叩礼初献内监奠帛献爵如仪司祝进至中门之左跪内监诣祝案前三叩奉祝版跪授司祝司祝三叩接奉读毕仍授内监跪安于篚内三叩司祝随行礼亚献三献如初献仪祝帛送燎内监二人诣案前司祝司帛于门外各行一跪三叩礼内监奉祝授司祝奉帛授司帛咸接以兴恭送燎所礼成奉请
　　神位还御
　　寝室乃彻余均如各
　　陵祭仪
　　清明节敷土于
　　宝城仪先一日
　　陵寝工部官进悬楮钱宝树一座奉安于
　　隆恩殿内东旁【嵗暮舁出焚燎】取洁土贮筐以竢届日遣官素服将事赞礼郎二人一人导引一人荷土篑随行至
　　方城前众皆止遣官荷土循
　　明楼西磴道升
　　方城至石栏西以土合于一筐恭升
　　宝顶跪敷土于正中降以筐授赞礼郎引出易朝服诣隆恩殿致祭如仪若恭遇
　　皇帝亲诣行礼是日祭前二刻
　　皇帝素服礼部尚书太常寺卿导
　　驾入
　　陵寝左门后扈内大臣随侍王公大臣二人恭荷土筐从
　　行
　　皇帝进至
　　方城前工部尚书侍郎恭进防履
　　皇帝纳履恭荷土篑扈从王公大臣前后翼卫导驾官
　　恭导
　　皇帝由
　　明楼东磴道陞至
　　方城石拦东王公大臣以土合于一筐跪进
　　皇帝受筐众皆止
　　皇帝奉筐陞
　　宝顶跪敷土正中毕降授筐脱履导驾官恭导
　　皇帝出
　　隆恩门入大次竢奉安
　　神位毕行时飨礼
　　朔望谒奠
　　陵寝仪月朔望日执事人夙兴诣
　　陵拂拭神龛展幄幔每案陈熟羊一果十有二盘每位爵
　　三守
　　陵王公大臣及内府掌闗防官将事奉祀礼部赞礼郎前引上香奠献行三跪九叩礼【十月朔唱赞余不赞】毕彻退
　　万夀圣节致祭
　　列圣陵仪恭遇
　　万夀圣节守
　　陵各王公大臣分诣行礼每案陈果十有二盘每位爵三
　　帛一读祝奠献唱赞行礼同时飨仪
　　列圣诞日诣
　　陵上香仪每逢
　　列圣诞日奉祀官诣
　　陵扫除拂拭陈列酒果上香行三跪九叩礼
　　因事告祭
　　陵寝仪凡因事祗告
　　陵寝遣官各一人将事
　　帝
　　后同案每案陈果实十二盘羊一每位爵三奠献读祝行
　　礼与时飨同
　　皇子谒
　　陵仪凡
　　皇子奉
　　命祗谒
　　陵寝至下马碑降舆马奉祭祀礼部官导引至
　　隆恩门外升左阶行三跪九叩礼【不赞】毕立门东西面举哀不奠酒哀止引退如来仪若展谒于
　　陵寝门外礼部官引至
　　隆恩右门止内务府奉祝官导引
　　皇子入至
　　陵寝右门外行礼西立东向举哀祭
　　陵日
　　皇子朝服由
　　隆恩门右门进至阶上虚中位于左行礼陈设赞引奠
　　献如遣官时飨仪
　　亲王以下恭谒
　　陵寝仪凡亲王郡王贝勒贝子宗室公谒
　　陵奉祀礼部官引诣
　　隆恩门阶上按左右翼行三跪九叩礼【不赞】王公有生母
　　在
　　妃园寝内者行礼毕内府官引由左右门【生母墓在左由左在右由右】进琉璃花门至墓前月台上设奠几内府官进爵祭酒举哀行礼如仪
　　公主
　　皇子福晋谒
　　陵仪是日启
　　陵寝门公主福晋至下舆处下舆本
　　陵女官二人导引由神道西进
　　隆恩门右门至
　　陵寝门外虚中位于右旁行六肃三跪三叩礼退立门西
　　东向举哀毕女官仍由原路引出至
　　妃园寝于琉璃花门外行礼毕女官引进至墓前月台上设奠几女官进爵祭酒举哀行礼如仪羣臣恭谒
　　陵寝仪凡文武三品以上官奉
　　命出使道过
　　陵寝由奉祀礼部官引至大门外北面行三跪九叩礼【不赞】遇时祭则入陪祀官之列按翼随行礼归时展谒亦如之
　　园寝祭奠仪凡
　　妃园寝及
　　皇太子园寝四时遣官祭奠行二跪六叩礼【不赞】出入殿左门于阶上正中行礼余读祝奠献诸仪节与
　　陵寝时飨同







　　皇朝文献通考巻一百五十四
<史部,政书类,通制之属,皇朝文献通考>
　　钦定四库全书
　　皇朝文献通考卷一百五十五
　　乐考【一】
　　【臣】等谨按古帝王徳盛者乐盛太古之乐如云渊咸英尚矣而独称韶为美善之尽虽其声与容与器后世靡得详焉而时或散见于传记考古者要不能舎是三者以别求所为盛徳之形容也伏读
　　圣祖仁皇帝御制律吕正义一书首明黄钟度分体积倍半相生相应之理较古尺九寸得今尺七寸二分九厘以定黄钟径围长短之数而八音之属或绘图立説以昭法守我
　　皇上重辑律吕正义后编又续定丹陛导迊铙歌凯歌鼓吹及四夷诸乐器图説歳在乾隆己夘冬江右得古镈钟十一圜以献当西师告捷之时式彰瑞应
　　上廼厘定其名复
　　诏乐部依式仿铸
　　御制铭词镌垂永乆钟成
　　上允臣工请采和阗之玉琢为特磬以俪镈钟而特悬
　　乃备此我
　　朝乐之不可及者器其一也
　　世祖章皇帝御宇之元年定
　　郊社
　　宗庙
　　社稷乐章锡名曰平
　　圣祖仁皇帝御极之十有六年二十有二年两加增定而乐章备矣又以古隔八相生之法寖乆失传定为浊调従阳清调従阴而五音正矣
　　世宗宪皇帝御制三十六禾词被之声歌于是耕耤之乐
　　具焉至我
　　皇上定
　　南郊
　　北郊之乐以黄钟林钟为宫定
　　慈宁
　　坤宁之乐以南吕为宫定
　　朝防中和丹陛之乐则顺十二律吕以为宫而律通于厯兼得置闰之法焉推之行幸铙歌出师郊劳临雍释奠乡饮酒礼靡不审比乐音章曲大备至若牧马歌如意宝鳯凰鸣乗驿使等曲藩服逺夷之音咸登乐府藻金石而絣万禩洋洋乎盛矣此我
　　朝乐之不可及者声又其一也文舞羽籥武舞干戚
　　郊
　　庙
　　社稷及中祀皆用之先武后文従古制也增定
　　大雩童子舞元衣羽翳歌
　　御制云汉诗八章轸民瘼也恭遇
　　皇上赐宴羣臣外藩并陈庆隆舞而髙丽国俳瓦尔喀乐回人乐伎莫不毕进咏仁蹈徳美备详明此我
　　朝乐之不可及者容又其一也臣等学愧肤庸职司编纂谨依马端临考分为十三门按类记载垂诸无穷昭法式焉
　　乐制一
　　天命元年定上
　　尊号建元行礼庆贺乐制是年元旦诸贝勒大臣文武
　　羣臣进表恭上
　　尊号曰　　　　　　　　【一】
　　覆育列国英明皇帝
　　上焚香告
　　天行受宝礼以是年为天命元年礼毕
　　陞御座诸贝勒羣臣行庆贺礼陈设卤簿奏乐
　　八年定凯旋拜
　　天行礼筵宴乐制时台吉阿巴防等征古还至都城上出城迊之遇于古城堡南因破敌竪纛八鸣角拜天礼毕
　　御帐殿出征台吉大臣等朝见设大宴庆劳奏乐
　　天聪六年定宣捷拜
　　天行礼筵宴乐制时喀尔沁部落古鲁思辖布查萨衮杜棱具筵进献陈设乐舞适和硕郑亲王济尔哈朗等奏报锦州防古贝勒诺木齐吴巴什等归降
　　上大悦命八门击鼔召众于
　　崇正殿宣捷翌日
　　上至演武亭率诸王贝勒羣臣行拜
　　天礼毕
　　陞御座诺木齐吴巴什等率部众朝见行礼毕设乐舞大宴令诺木齐等较射又令侍衞大臣等较射选力士为角觝之戏
