<!-- { "loadSidebar": true } -->
　　廷试官生贡监生一百五人嵗贡生五百四十八人恩
　　拔副榜贡生等八百二人
　　又吏部奏请八旗教习贡生期满咨部免其厯事考较文义以知县通判酌用报可
　　停止京省生员教习八旗子弟例嗣后令礼部防同国子监于监生中严加考试选补教习有成优加録用
　　十三年
　　廷试嵗贡生五百三十九人
　　十四年奉
　　谕旧例官员遇恩诏及考满俱得廕一子入监读书如常令读书补授文职者居多则止尚文学不习武事其廕监读书各官子弟令其学习武事即于武职补用送监读书之例暂行停止
　　又
　　廷试贡生六百八十九人
　　又
　　廷试就教贡生四百六十六人
　　十五年
　　廷试恩拔嵗贡生七百五十四人
　　定永平府辽学贡额辽学生有原寄永平府学者与辽阳府学一例每年各贡一人辽海二县学每二年各贡一人
　　更定汉监生积分法祭酒姑尔玛吽议积分之法最有益于士子然诸监生尽令积分势必不能拟令各项监生考到之日拔其尤者许以积分其不与积分之例者照例期满咨部厯事积分之法以一年为限除常课外每月一试考列一等者与一分二等与半分二等以下无分有五经兼贯全史精熟或善摩钟王诸帖者虽文不及格亦准与一分前后积满八分为及格名数每嵗不过十余人如系恩拔嵗副等积分及格者咨送吏部厯满考职照教习贡生例上上卷以通判用上卷以知县用系例监咨部厯满考职许与不积分贡生一体
　　廷试每百名取正印八名余俱以州县佐贰用其一年后积分不满数愿分部者照常出咨不准优选再愿肄业满分者听其自便从之
　　又科臣王命岳疏言贡途壅滞故也又允礼部议功贡准贡虽为数不多亦宜停止至副榜贡应照旧额解卷与中式者一体磨勘准为贡生俟三科不第后方准考职
　　又停内外文武四品以上官送子弟入监例至十八年并裁四品以下官生入监读书
　　廷试就教嵗贡生六百二十一人
　　裁八旗汉书教习四员汉博士一员助教四员学録二员
　　十六年定湖南辰州府五寨苗学贡额照各县例二年贡一人
　　十七年裁国子监防古祭酒司业
　　定考选八旗教习止用恩拔副榜嵗贡生例先是十六年定教习改用监生至是复行更定凡准贡例监不准考取
　　定贵州省属苗生贡额时以苗生新进人数甚少因令附大学者三年贡一人附中小学者五年贡一人别立一册将苗生挨年序贡勿与府州县学额数相混俟入学人多始照州县举行
　　严监生私归之禁凡监生未经准假遽自私归者黜革
　　又
　　廷试嵗贡生五百余人
　　停止汉监生积分法时以恩拔嵗副诸贡俱经停止在监人少难以校定分数俟到监人多再议举行嗣后遂停止
　　又掌翰林院事学士折库纳条奏今见官学生习学数年尚不谙文义此皆师范不得其人而弟子嬉游荒惰习学不専故也宜选满汉文义精通徳行纯正者以为教官不论满洲蒙古汉军学生俱令读满汉书令国子监按季考试礼部年终考课将该学师生分别劝惩部议应如所请嗣后国子监祭酒司业助教等缺出臣于应陞各官内遴选通满汉文义才品优长可为师范者推用从之增定八旗官学生额数满洲汉军每佐领下各出二名一习满书一习汉书止于武员及甲兵等子弟内开送文员子弟不与【互见旗学门】
　　康熙元年礼部议准贡监生停止分拨各衙门厯事于监期满日本部即咨部考试取用自是部院诸衙门俱无监生监生有文理俱通字画端楷者考选分送修书各馆効力较其年劳分别议叙各照应得职衔选用优者加等
　　令贵州云南两省贡生暂免
　　廷试贵州咨送吏部就近改补教职云南咨行该抚就近考试将试卷封送吏部校阅定衔序选至二十三年又议准云南荡平后嵗贡生暂就本省考试试卷觧送到部阅定次序移咨吏部其愿就
　　廷试者听
　　酌减直省嵗贡生额数府学三年贡二名州学二年贡一名县学三年贡一名至八年仍照顺治二年所定额数府学二年一贡州学三年二贡县学二年一贡
　　停止乡试副榜作贡送监之例
　　二年复定贡监生考选内阁中书例【详选举考】三年印刷监本四书大全五经等书
　　颁发直各省
　　又
　　命在监恩拔嵗副贡生□补官学教习
　　分别监生考用职衔例监生以州同州判县丞主簿吏目用贡监生以州同用
　　四年定
　　恩诏廕生先送国子监读书后授官职
　　定官廕准例监生未经考职者考补官学教习以停止恩拔嵗副补用之例也至六年复定考取八旗教习先尽恩拔嵗副官廕等生如无此项仍将准例监生考取
　　定礼部每年考试官学生例凡官学生除该监照常考试外每年礼部严考一次分别等第送部録用如肄业怠废即开列助教教习职名叅处停止廕生监生分别文武例旧例廕生监生武官之子以部院衙门用文官之子照品级随旗上朝至是题准满洲蒙古汉军廕生监生停其分别文武凡年至十八嵗文义优通者一体以部院衙门録用如有不能学习情愿随旗者各照品级令其随旗上朝
　　八年
　　上临雍礼成以五氏子孙观礼生十五人入监读书颁勅谕刋挂彛伦堂
　　勅谕国子监祭酒司业等官朕惟圣人之道髙明广大昭垂万世所以兴道致治敦伦善俗莫能外也朕缵承丕业文治诞敷景仰先圣至徳行辟雍释奠之典将以鼓舞人才宣布教化尔等当严督诸生潜心肄业诸生亦宜身体力行朝夕勤励若学业成立可禆任用则敎育有功其或董率不严荒乃职业尔等系师生难辞厥咎尚其勉之毋忽
　　九年
　　命包衣佐领下官员子弟入监读书先是内务府佐领下
　　官员子弟不准为廕生监生至是
　　上以内外官员効力相同加恩岂宜有别
　　特谕吏部嗣后包衣佐领下官员子弟准为廕监之处尔部定议具奏寻议照康熙六年
　　恩诏包衣下一品官子弟许其承廕二品至四品各廕一
　　子入监读书【互见旗学门】
　　定奉天府府州县学贡额毎学五年一贡奉
　　谕天文闗系重大必选择得人令其専心习学方能通晓精微可选取官学生与汉天文生一同学习有精通者俟钦天监员缺考试补用寻议于官学生内每旗选取十名交钦天监分科学习有精通者俟满汉博士缺补用【互见旗学门】
　　定廕监生补用部院笔帖式例凡部院笔帖式员缺録用廕生监生停其年分次序俱照国子监年满咨送到部之文先后补用若将三次
　　恩诏所廕监生同日咨送者仍照廕监生年分前后补用凡廕生监生録用十员将库使领催内识汉字者用二名官学生识满汉字者用二名若库使领催内无识汉字者将官学生补授其补授官学生令该部考试咨送掣籖
　　复令八旗文官子弟得充官学生先是
　　世祖章皇帝时八旗官学生不论文武官员子弟毎佐领下选择二名移送国子监教习后又定文官子弟不许移送官学至是复奉
　　谕文武廕监仍以部院衙门録用仍遵
　　世祖章皇帝时例不论文武官员子弟令本佐领将可学之人移送本监教习【互见旗学门】
　　十年定八旗嵗贡生额数满洲蒙古汉军每年各出贡二人至二十八年减汉军贡额一名【互见旗学门】祭酒查禄疏言太学为教化本源之地查顺治年间曽令各省学臣选取生员文行兼优者起送赴监今宜遵仿此例于郡邑各庠或间一嵗或间三五嵗举文行兼优年齿少壮者一人入太学肄业则辟雍多经明行修之士矣得
　　防直省各学于现考一二等生员内文行兼优者府学选拔二名州县等学选拔一名入监肄业
　　定满洲汉军监生咨部考试例凡满洲监生并汉军识满汉字监生坐监年满者定期于二月八月咨部三月九月考试照考定名次挨补其汉军止识汉字监生与汉人一体于五月十五日考试复直省乡试副榜作贡送监例先于元年停试至是仍照顺治十一年定例行从祭酒查禄之请也十一年
　　命八旗选拔贡监于满洲蒙古汉军新旧生员内有文行兼优者与汉生员一体入监肄业每旗满洲蒙古起送二名汉军起送一名宁缺无滥【互见旗学门】又酌减八旗官学生额数满洲汉军每佐领下止减留一人读书蒙古每二佐领下酌留一人读书【详见旗学门】
　　十二年
　　赐八旗各官学大学衍义一部【互见旗学门】
　　严八旗汉军廕生官学生考试于策论判语内酌量出题考试再令繙译满汉文一篇严加闗防弥封各卷择取文理优通者送部其未取者令回监读书如八旗各助教不行勤课者查防其满洲识汉字廕监生官学生不在考试之例
　　又停止举人官廕准例监生考取八旗教习例止以选拔副榜嵗贡考充
　　定八旗教习坐监报满之期凡恩拔嵗副贡生考充教习者连坐监期二十六月报满
　　十三年定官廕生归监臣考试咨部例凡汉军汉人各项官廕生俱听国子监考试文理优通者咨部録用其吏部考试之例停止
　　十六年定八旗官学生以生员俊秀选补例如本佐领下无生员俊秀准选补闲散人
　　严监生冒籍之禁凡监生有冒籍者许本生赴部自首改归原籍免其斥革在外赴学政自首改正报部十八年十一月令考取监生充吏馆誊録二十一年
　　谕大学士觉罗勒徳洪等曰国子监乃国家养育人材之所近闻司教之官不将监生严加约束教诲纵之防戏又其甚者闲杂之徒任行出入尔等祭酒司业等官严行申饬
　　二十二年定觉罗廕生由监臣考试咨部例【互见宗学门】国子监祭酒王士正疏言明代南北两雍皆有十三经注疏二十一史刻板今国学所藏漫漶残缺宜及时修补至南监板请敕该督抚查明令学臣收贮儒学尊经阁中毋致遗失从之
　　定八旗官学生考补笔帖式例
　　二十三年奉
　　谕助教官员职掌教习廕监官生应选优于文学者补用若文学庸劣之人何以表率生徒以后着吏部考取仍将试卷送内阁阅奏
　　二十四年令直省选拔贡生照十年例举行令八旗选拔贡生照十一年例举行
　　又令本监严查监生凡各项监生有素行不端违悖条教及娼优卒滥厠太学并武防乡曲懒惰废学者本监题防革处
　　定监生犯事防革例凡监生犯事经该督抚咨报国子监者如系廕生及恩拔嵗副贡生仍行题叅如系例监俊秀监生国子监径行黜革发该抚究问
　　又申定奉天锦州府等学贡额锦州府锦县定逺州三学各二年一贡广宁县五年一贡
　　复令直省起送贡监礼部议准监生止有输纳一途贫窭之士无由观光将各儒学生员选其文行兼优者准作贡监府学二名其余各学一名起送赴监如该学无文行兼优者宁缺无滥其试卷解部磨勘察有冒滥将考官纠防
　　二十六年
　　诏八旗子弟准与汉人一同考试先是十五年停止至是复照旧例取生员四十名汉军减二十名【互见旗学门】定直懐来等卫学贡额时以懐来安定保安三卫设学照县学例每二年贡一人
　　停止直省嵗贡生来京
　　廷试从礼部题请也凡直省嵗贡生听学臣考准挨序咨部补授训导捐纳嵗贡亦听考选补授愿入监肄业者学政给文送部劄监
　　定台湾等县学贡额每二年贡一人二十七年始照例举行
