<!-- { "loadSidebar": true } -->
　　【臣】等谨按尚瑗取扬雄羣言淆乱折诸圣之语故名是编曰折诸虽体要有乖而引据犹称典核春秋参义十二卷　春秋事义慎考十四卷　公谷彚义十二卷
　　姜兆锡撰兆锡见易类
　　兆锡公谷彚义自序曰左氏传主纪事二传主发义先儒谓左氏为史学而失之诬二传为经学而失之凿唐以来乃升诸传为经而与于十三经之列是明经而不免乱经也胡文定尝本程传以推经之蕴而朱子复参胡传以探经之真故程胡朱子之论合而后圣经存所以存其是也杜预尝注左氏传以释经之事而忘其诬何休范甯复注公羊谷梁二传以释经之义而忘其凿故杜预何休范甯之论纷而后诸传存而圣经乱所以驳其非也驳其非乃以存其是也何也其文其事皆其义定之也夫左之失诬不待言矣且以二传言之如月当书日之文间有逸文也而诬为异例则支月有书时之文乃指首时也而臆为异义则紊此皆混其文为害而义随之也如赤归曹而连郭偃纳燕而牵阳且唐为阳又增为阳生朱为东又幻为东国此又皆窜其文为害而事随之义亦随之也又如公子翚公子招而谓豫贬于前公子臧公叔术而谓延赏于后祭仲党奸谋蔑国君而美之曰行权叔术背王命奸国母而推之曰贤行讫于婴齐以弟继兄卫辄以子拒父又皆事与义胥害而害义弥大也然则二传一无取乎曰如所谓正终以正始贵道不贵惠之属固卓乎道义之权衡圣哲之轨范也其择之也宜慎故曰驳其非乃以存其是也
　　春秋义疏【无卷数】
　　蒋家驹撰家驹见易类
　　春秋指掌三十卷前事一卷后事一卷
　　储欣蒋景祁同撰欣字同人康熙庚午举人景祁字京少皆宜兴人
　　春秋详説【无卷数】
　　冉觐祖撰觐祖见易类
　　宋元春秋解提要【无卷数】
　　黄叔琳撰叔琳见易类
　　【臣】等谨按是编与宋元易解提要皆其属稿未完之书
　　或庵评春秋三传【无卷数】
　　王源撰源字昆绳号或庵大兴人康熙癸酉举人春秋钞十卷
　　朱轼撰轼见易类
　　轼自序畧曰是编恪守胡传惟间有词防未畅及意所未安者始妄陈管窥之见以质之
　　春秋阙如编八卷
　　焦袁熹撰袁熹字广期金山人康熙丙子举人春秋宗朱辨义十二卷
　　张自超撰自超字彝叹高淳人康熙癸未进士见江南通志儒林传
　　自超自序曰朱子谓圣人作春秋原以褒善贬恶示万世不易之法今乃用此説以诛人未几又用此説以赏人非圣人至正之道又谓春秋直载当时之事使见其治乱兴衰不于一字两字定褒贬此则春秋之条目可悉举也朱子之説虽畧因其説而推之不必强立为例而大义自通
　　春秋通论四卷　春秋比事目録四卷
　　方苞撰苞见礼类
　　苞自序曰屈折经义以附传事者诸儒之蔽也执旧史之文为春秋之法者传者之蔽也脱去传者诸儒之説必义具于经文始用焉而可通者十四五矣然后以义理为权衡辨其孰为旧史之文孰为孔子所笔削而可通者十六七矣
　　春秋长歴十卷　春秋世族谱一卷
　　陈厚耀撰厚耀字泗源泰州人康熙丙戌进士官苏州府教授以通算入直
　　内廷改授检讨终右谕徳
　　【臣】等谨按厚耀明于算学是书补杜预长歴而作而所推较预为密能正杜氏之譌舛实有禆于推步之学世族谱一卷亦补杜氏之阙盖预有释例原本久就湮没防遇
　　圣朝博访遗编表章旧学释例一编得于永乐大典中辑成完帙而世族谱尚阙厚耀旣未见释例因据孔氏正义证以他书搜采颇为淹洽治春秋者固不可少此两书矣
　　半农春秋説十五卷
　　惠士竒撰士竒见易类
　　春秋三传纂凡表四卷
　　卢轩撰轩字六以海宁人康熙己丑进士官翰林院编修
　　左传拾遗二卷
　　朱元英撰元英字师晦上元人康熙己丑进士春秋説十二卷
　　田嘉谷撰嘉谷见易类
　　春秋义十五卷
　　孙嘉淦撰嘉淦见礼类
　　【臣】等谨按是编无传文谓经防本明无借传也春秋集传十卷
　　李文炤撰文炤见易类
　　左传杜注补义一卷
　　苏本洁撰本洁字幼清常熟人康熙癸巳举人官宣化府知府
　　陶贞一曰本洁原本兼补林尧叟注义贞一为删之
　　春秋测微十三卷
　　朱竒龄撰竒龄字与三号拙斋海宁人康熙中贡生
　　春秋三传同异考一卷
　　呉陈琰撰陈琰字寳崖钱塘人
　　春秋左传事类年表一卷
　　顾宗玮撰宗玮字廷敬呉江人
　　【臣】等谨按是编凡例尚有三传异同一卷春秋通例一卷春秋稽疑一卷春秋参同一卷春秋提要发明一卷春秋图谱一卷春秋笺释一卷春秋余论一卷今皆未见其书盖犹未完之本耳
　　左绣三十卷
　　冯李骅陆浩同编李骅字天闲钱塘人浩字大瀛定海人
　　春秋大事表五十卷偶笔一卷附録一卷
　　顾栋高撰栋高见书类
　　栋高自序曰胡氏之春秋即开章春王正月一条而其违背者有二其一谓春秋以夏时冠周月是夫子以布衣而改时王之正朔也其一谓不书即位为首绌隐公以明大法是夫子以鲁臣子而黜君父也其余多以复讐立论是文定之春秋而非夫子之春秋用是覃精研思废寝与食家贫游歴燕齐宋晋陈卫呉楚越之区所至访求春秋地理始创意为表为目五十为卷六十有四首列时令表明商周皆改时改月以正胡氏及蔡氏书传之非于吉礼表详列十二公即位或不书即位明当日皆据事实书以正圣人以天自处贬削君公之谬列朔闰及长歴拾遗二表以补杜氏之长歴而二百四十二年之时日屈指可数列疆域及犬牙相错五表以补杜氏之土地名而一百四十国之地理聚米可图郊禘社雩崩薨卒搜田大阅防盟聘享逆女纳币列吉凶宾军嘉五礼以纪上陵下僭之情形税以足食赋以足兵乃鲁税畆而田制壊作邱甲而兵制亦壊列田赋军旅表以志强臣损上剥下之实霸统兴而王道絶周室夷为列国霸统絶而诸侯散列国淆为战争列争盟凡五交兵凡七以纪盛衰强弱之世变列晋中军楚令尹以志二国盛衰强弱之由列宋郑二执政表以志二国向背闗于天下之故列王迹拾遗鲁政下逮二表以志周鲁陵迟尾大不掉之渐禘即祫祫即禘而朱子取赵伯循説谓祭始祖所自出殊不知帝喾原非稷契之父生民长发皆商周禘祀之乐断无称母不称父之理着禘祫説以明戴记祭法大传之诬去姜存氏去氏存姜杜孔已断为阙文宋儒谓各有意义不知文姜哀姜之恶岂待去其姓氏而明况上下截去一字人复知为谁某圣人无此弄巧文法列阙文表以扫后儒穿凿支离之翳三传各执一説学者靡所适从列三传异同表酌一是以袪后日雷同偏枯之弊列四裔表以正史迁允姓姬宗目为兄弟之妄列兵谋以志孙呉韬畧之始文王演易周公作诗书一时士大夫占筮决疑歌诗赠答引物知类千里同风列三经表以志汉宋儒经説之祖大河迁徙从古不常而周定王五年河徙系鲁宣公之七年春秋以河为境者六国独系于卫列河未徙与已徙二图以志春秋与禹贡河流迁变之自谨述其縁起命之曰春秋大事表云
　　春秋义存録十二卷
　　陆奎勲撰奎勲见易类
　　春秋识小録九卷
　　程廷祚撰廷祚见易类
　　【臣】等谨按是编凡职官考畧三卷地名辨异三卷人名辨异三卷订证颇为详洽惟考职官一门畧诸国而独详晋则未解其何意也
　　春秋笔削微防二十六卷　春秋通论五卷刘绍攽撰绍攽见易类
　　空山堂春秋传十二卷
　　牛运震撰运震见易类
　　春秋管见【无卷数】
　　魏枢撰枢见易类
　　春秋义补注十二卷
　　杨方逹撰方逹见易类
　　【臣】等谨按方逹凡例载孙嘉淦作春秋义复自燬其板盖嘉淦以胡传常事不书之説为宗主于春秋本防颇多未惬方逹为孙嘉淦所知因为增其阙畧删其譌舛以成是编故名之补注
　　春秋原经四卷
　　王心敬撰心敬见易类
　　左传补注六卷
　　惠栋撰栋见易类
　　春秋左氏传小疏一卷
　　沈彤撰彤见书类
　　春秋地理考实四卷
　　江永撰永见礼类
　　【臣】等谨按永以现在之舆图订春秋山川国邑地名确指其今为何地当时方向道里防盟侵伐之迹读者得以展卷了如订讹补阙凿凿可稽名曰考实信不诬也
　　三正考二卷
　　呉鼐撰鼐见易类
　　春秋究遗十六卷
　　叶酉撰酉见诗类
　　春秋深十九卷
　　许伯政撰伯政见易类
　　春秋随笔二卷
　　顾奎光撰奎光字星五无锡人乾隆乙丑进士官泸溪县知县
　　春秋集古传注二十六卷或问六卷
　　郜坦撰坦淮安人
　　春秋义解十二卷
　　刘梦鹏撰梦鹏字云翼蕲水人乾隆辛未进士官饶阳县知县
　　梦鹏自序曰公谷比事属辞义不诡于儒者而斤斤于日月名氏爵号以求例曾谓春秋之防尽如是乎若左氏纪事多而误説经疎而谬如莒密州之事经不云世子展舆也而左以为展舆莒庶其之事经不云世子仆也而左以为仆蔡侯申之事经贱者书盗也而左以为公孙翩晋州蒲之事经不云栾书中行偃也而左以为书与偃晋夷臯之事经以为赵盾也而左以为穿郑伯夷之事经以为归生也而左以为宋呉僚之事经不云公子光也而左以为光郑髠顽经以为卒也而左以为公子騑之谋楚子麋经以为卒也而左以为公子围之逆齐阳生经以为卒也而左以为陈乞以説于呉其他大夫奔杀经或止一二人而左增入数人防盟侵伐经各有其事而左或牵移他事滕薛杞宋蔡邾各二国经载分明而左误合为一縁陵城杞实系两地而左以为俱繋淳于入祊假田各有情事而左以为鲁郑相易子帛君氏讹误字也而左以为名称甲戌己丑两存日也而左以为再赴桓王讳也而左以为改子般卒也而左以为杀子牙卒也而左以为酖诸如世次增添事迹引误难以殚述
　　读左补义五十卷
　　姜炳章撰炳章见易类
　　炳章自述畧曰春秋无例左氏所言之例皆史氏之旧文其凡有五一曰西周旧典二曰东迁后列国相沿之例三曰鲁史自相传授之例四曰霸国更定之例五曰鲁君臣私定之例杜预所谓凡例皆周公之礼经变例皆圣人之新意者未为定论春秋经传类求十二卷
　　孙从添过临汾同编从添号石芝常熟人临汾长洲人
　　左传评三卷
　　李文渊撰文渊字静叔益都人
　　李文藻曰弟文渊潜心易礼两经取古人图象传注罗而绎之者数年以至于病故所评阅多未终卷
　　春秋日食质疑一卷
　　呉守一撰守一字万先歙县人
　　春秋不传十二卷
　　汤启祚撰启祚字迪宗寳应人
　　【臣】等谨按是书专取公谷胡氏三家严刻煅链之説裒为一编名之曰不传者谓于四传无所专从也
　　春秋集解读本【无卷数】
　　呉应申撰应申字文在歙县人
　　春秋三传事实广证【无卷数】
　　不着撰人名氏








　　皇朝文献通考卷二百十五
　　钦定四库全书
　　皇朝文献通考卷二百十六
　　经籍考【六】
　　经【论语　孟子　孝经　经解】
　　读论语劄记二卷
　　李光地撰光地见易类
　　论语稽求篇四卷
　　毛竒龄撰竒龄见易类
　　论语传注二卷
　　李塨撰塨见易类
　　论语温知録二卷
　　崔纪撰纪见易类
　　论语説二卷
