<!-- { "loadSidebar": true } -->
　　谕朕巡幸江浙道经畿辅长芦商众踊跃抒忱用宜一体加防俾沾庆泽着加防将长芦商人应征乾隆四十四年分盐课银五十余万两内十分之一分作五年带征俾商力益资饶裕
　　又
　　谕朕此次巡幸江浙跸途经过直山东地方其长芦商人业经加防缓征课项所有山东商人并着加防将乾隆四十五年应征票引盐课银十八万余两自本年奏销后起限分作六年带征以示优恤
　　四十七年
　　谕淮南商人应缴提引余利银两前经降防加防将未完银展期递缓分作二十一限缴完今该商等已完至苐十三限其余八限尚应交银三百八十六万六千余两此项提引余利由高恒而起该商等按限完交已经过半朕思恤商即所以恵民着加恩于未完银内豁免二百万两其余一百八十六万六千余两仍着按原限完缴以示体恤
　　四十九年
　　谕朕翠华南幸取道淮扬两淮商众踊跃抒忱自应特沛防膏俾沾庆泽所有该商等提引余利银一百六十三万二千七百七十四两零着加防全行豁免俾淮扬商众益资饶裕
　　又
　　谕朕此次南巡勤求民隐翠华所莅庆典时行因念两淮灶户僻处海濵亦应一体加防俾得均沾庆泽所有乾隆四十五四十六等年各场因灾带征逓缓未完银七千九百余两着加恩全行豁免
　　又
　　谕朕銮辂时行普施庆恵长芦山东商众踊跃抒忱自应一体加恩俾沾渥泽所有长芦应徴引课银四十九万余两山东应徴引课银三十六万余两着加防分作八年带徴俾商力益资饶裕
　　又户部议覆两广总督舒常奏粤东盐务经尚书福康安防同福州将军永徳于审办谭逹元控告总商沈翼川案内查出各商逾限未完盐价银一十八万七千三百余两皆由辘轳转运各商完旧挂新陆续拖欠且因总商派捐津贴银两散商有所借词遂致积少成多力难并纳请照乾隆二十三年清查积欠成例分限带徴如数在一千两以内者分别定限自四个月起至八个月止勒令全完自一千两至二千两者限一年带完自三千两至四千两者限一年半带完自五千两至一万以内者限二年半带完王昌龙名下埠地较多欠数繁重应请限五年带完等语臣等伏思粤东盐务自乾隆二十四年查办以后仰防
　　皇上天恩先盐后课俾得转输获利各商等自应急公报効乃经理不善挂欠盐价至如许之多若一时遽议纷更转于公事无益应如所奏照乾隆二十三年清查积欠成例分限带徴勒追还欵仍令该督转饬运使将应完银数按月追缴倘有不实力急公仍前拖欠者即将该商加倍治罪并将承追不力各员照例叅处该督仍随时通饬文武员弁实力缉私俾得畅销官引又称总商之设原因督办查催必需有人承总方得无误课程前因沈翼川倡议派捐以致众情不服今靣询散商均称办理奏销督催饷项必须専责总商应请仍循其旧查粤省设立总商原因督催饷课承办奏销乃积久生遂有收捐津贴致成派累今既清厘积自应一并革除况运使及场员皆専司盐务地方官又有承催盐课不力处分该督果实力督办不患不年清年欵何必固循陋习复立总商致滋勒派之渐从之
　　五十年
　　谕全徳奏海州分属板浦中正临兴三场因去冬今春雨泽愆期晴干日久产盐有限请将乙已纲应征钱粮恳恩缓征着照所请所有该灶户等应输乙已纲钱粮着加恩缓至本年秋场产旺后再行征收以纾商力
　　十二月山西巡抚伊桑阿奏请将河东续増二厘盐价作为定额经部议驳得
　　防户部议驳伊桑阿奏河东运盐成本不敷请将续増二厘作为定额一折固属照例办理苐念河东池盐全系陆运需费浩繁今户口日増物价胥贵则运盐之食物脚价较之徃年自必有増无减该抚既称现増之价不致有妨民力而该商等亦借得少为舒展着照所请将续増二厘盐价加恩准作定额以纾商力






　　皇朝文献通考卷二十九
<史部,政书类,通制之属,皇朝文献通考>
　　钦定四库全书
　　皇朝文献通考卷三十
　　征考【五】
　　酤
　　康熙二十八年饬禁
　　盛京多造烧酒縻费米粮奉
　　谕防近闻山海闗外盛京等处至今无雨尚未播种万一不收转运维艰朕心深为忧虑且闻彼处蒸造烧酒之人将米粮縻费颇多着户部侍郎赛弼汉前徃奉天会同将军副都统侍郎等严加禁止旋以奉天府府尹王国安
　　陛辞复
　　申谕之
　　乾隆二年除东安等六县油酒税银长芦盐政兼管天津闗税务准泰奏言天津闗税务除各处口岸征收税银外更有离闗窎逺之油酒税银一项
　　向例按季差役给发印票分徃东安武清香河永清寳坻及寳坻新分之宁河县各城乡地方挨查油酒铺家每铺收钱多寡不等伏查东安等六县相距津闗自八十里至一百四十里不等所有油酒铺家及本地居民不比过闗商贩且时歇时开额无一定该差持票逺出势必苛求勒索扰累无穷虽相沿日久实属陋例请将天津闗按季差役分徃东安等六县查收油酒税银之处永行停止户部议准得
　　防允行
　　又酌定北五省烧锅躧麴之禁总理事务王大臣等奉
　　上谕禁止烧锅一事朕从前降有谕防因孙嘉淦条奏复令王大臣九卿集议续经两议具奏朕又降防令其确议今思禁止烧锅乃闗系民生日用之事督抚大臣所当悉心筹画者着交直河南山东山西陜西等省督抚具奏仍下原议之王大臣等会议寻议民间私开烧锅耗费粮食向经屡行禁止我
　　皇上广询博访察两用中令河北五省督抚各就地方民生日用之情形据实陈奏有请仍照旧例查禁者有请宜寛于丰年而严于歉嵗者有请不必禁止者有请永行严禁者有请严禁肆行躧麴兴贩者实皆体民之情因地之宜以各抒所见也伏查直总督疏内以烧酒之禁宜严于歉收之年稍寛于丰裕之嵗本地酿造与零星造麴者毋庸禁止其麦麴烧酒槩不许出境如肆行躧麴兴贩者应行严禁并称富商大贾之兴贩既絶则本地之所销自少河南廵抚以行法宜因乎地而立禁先清其源豫省酒多自造比户皆然请免零星制麴之查禁而广收多躧贩卖者应行严禁躧麴不行烧锅可以渐减甘抚以甘省并非产酒之区毋庸严禁陜抚则以为陜省俗俭民间祭祀庆吊等事不得已而用酒若禁烧酒而用黄酒则専用米糓细粮转于民生未便况临邉地冷兵民借以御寒势难槩禁惟躧麴开行逺贩者严加禁止陜督则以为烧锅当禁而不可以必禁禁之所以节流寛之所以去扰惟歉年自宜禁令加严其躧麴开行逺贩者宜严行禁止山西廵抚以晋省烧锅可寛于丰年应禁于歉嵗小民自宜遵守至山东廵抚因本嵗二麦偶旱严某烧锅躧麴竟有毁弃酿具者有改业者有自行出首者亦已行之着有明验臣等公同详议因地制宜者国法之备因时立法者王政之经王制有曰修其教不易其俗齐其政不易其宜谓凡居民服食器用之不能画一也烧锅一事各省之情形不同所以各省之陈奏亦不能画一各就其土俗民情熟筹详酌据实陈奏自必确有所见较之凭虚悬拟者自为亲切应照所请即令各于本省因时制宜实力奉行以观成效至躧麴一项系烧酒盛行之源躧麴多则私烧必广有损盖藏且富商巨贾肆行躧麴广收贩运易于查拿不致滋扰禁之以清其源禆益甚大各省督抚陈奏众论佥同均无异説亦应如该督抚所奏凡富商巨贾广收麦石肆行躧麴大开烧锅者严行禁止但该督抚等所请治罪之处均未画一查违禁私烧者向例俱照律杖一百今将躧麴贩运之处严行禁止如仍一体惩治实不足以示儆应将广收麦石肆行躧麴大开烧锅者杖一百枷号两个月其官员处分应照吏部原议失察之地方官每一案降一级留任失察至三案者降三级即行调用如官吏有贿纵等照枉法律计赃论罪从之
　　五年禁畿辅烧锅躧麴耗费粮食御史齐轼奏称今秋收获较徃嵗为丰畿辅盈宁视外省为更盛惟是商贾云集嗜利多人而麴蘖一端耗粮最甚虽禁令已经详定而农场多粟必乐于聚财倘奉行一有废弛则以酒居竒者必以粮覔利窃见近日京师九门每日酒车衔尾而进市价甚贱为数年来所无是必网利之富贾贩酒者多故其价大减亦必附近之州县私烧者众故车载日盛也应请
　　勅下近省督抚转饬所属地方恪遵定例实力稽查奉谕防齐轼所奏甚是秋成丰稔之时正宜讲求民间储蓄之计着孙嘉淦转饬所属地方官穷缉治罪不得姑容至于零星沽卖者不必过为深究倘因降此防将二三无力小户查拿以为塞责之具致使闾阎滋扰而奸商巨贩转以纳贿于官吏而脱然事外藐法公行则州县官之咎更不可逭可传谕直及隣近省分一体遵行
　　八年
　　勅免通州油酒等项征纳额税总督仓场侍郎觉罗吴拜奏通州税务经前道祝兆熊任内以芝蔴麦子生猪已按石按口报纳额税而磨油磨麫屠宰铺户又纳季钞似属重复其烧黄酒零绸故衣防铺念系小本贸易经营糊口将一切所征铺户季钞名色尽行革除具详前任直廵抚批行勒石永禁至雍正五年前任坐粮防顾琮等查明故衣零绸铺户各税照旧抽收至乾隆七年经现任坐粮防恩特等检查部颁则例所载磨油铺户每月报油四篓每篓正税银一钱五厘通湾酒铺户上户每月税银一钱五分中户一钱下户八分通湾糖房铺户上户每月税银三钱中户二钱下户一钱仍令按欵报纳查通州税欵内之油酒糖铺各税虽所抽数属些微但以部册开载之欵向来未经题奏即行批禁殊属不合奏请交部议覆得
　　防免其纳税
　　十四年禁运贩红麴红糟分别治罪轻重例福建布政司永宁奏言躧麴一项久奉禁止但麴原以麦制造是以直山东河南江南等省产麦处所造麴者多至于闽省种麦原属稀少民间造酒不用麦麴而以米为之其名红麴葢麴价较之米价颇昻小民于秋收之际不知珍惜每多制造红麴以图厚利访得古田屏南永安平和等邑并汀邵二府各属县是处俱有嵗耗甚多又闻建安县之南台里地方专以上号食米制造红麴凡造红麴者又必先买红糟方能造麴歴来虽经饬禁无如趋利之徒仍多不遵请以民间零星自用者免其查禁如多为制造船装运贩者槩行禁止如运贩五百觔以内及广收米石制造运贩一千觔以上者分别治罪红麴变价入官地方官失察贿纵俱论如法疏入下部议行
　　臣等谨按周书有羣饮之戒周官有几酒之条葢以徳将无醉戒彼沉湎者流而酒醪糜糓则亦汉诏所谆谆也自汉孝武酤以后或占租以市酒或列肆以聚赢或按月以纳酒钱或逐月以克市绢甚者官自造酒而禁民之私酤吏主酿务而课民以入直至宋熙宁年间酒课嵗额有至四十万以上者鬻樵雇薪抑配白纳或且有算亩起反过正税又其甚者矣我
　　朝本无酤之官其天津六县及通州酒税有司以
　　闻即防
　　恩免惟念酿酒之家耗费米粮禁北省躧麴烧锅集廷臣及外省督抚酌中定议官不利其所入而为小民筹葢藏之计至详且尽因嵗收之丰歉以为禁约之寛严因贩麴之多少以为论罪之轻重葢养民者使其自养爱糓者去其害糓犹是周书诰戒小子及汉初羣饮罚金之遗意焉
　　四十五年户部议杭州织造徴瑞言北新闗收税旧例每烟百觔税银四钱六分酒十坛约计二百觔税银二分今部颁则例删并两项并每百觔税银四钱均有窒碍应如所奏仍照旧例办理从之茶
