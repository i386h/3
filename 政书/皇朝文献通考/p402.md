<!-- { "loadSidebar": true } -->
　　皇考每见奏章必深自警惕咨戒臣工茍徳政之不修虽天瑞不足恃也彰明人纪更定刑章凡继母虐杀前子以所生子抵法无故杖杀仆婢者分别轻重治罪访明太祖本支裔孙袭封侯爵以承其宗祀自明初绍兴有惰民靖难后诸臣抗命者子女多发山西为乐户数百年来相沿未革一旦去籍为良民
　　命下之日人皆流涕自准噶尔扰边
　　圣祖仁皇帝宿兵西北陲以保旧属诸藩青海之平也彼又纳我叛臣虽屡加训告袭盗不休故定议濯征为一劳永逸计及十年大破之于喀尔喀之地边将争言宜乘时进剿
　　皇考念彼逺处外夷武不可黩乃遣使谕告决意罢兵西南洞苗自古为附近州县之害自平定广乌防古州归义开地二千里而时戒边疆大吏为善后之谋敬惟
　　皇考自始至终所以莅官勤民教士恤军安内驭外者无不体之以诚本之以孝用之以中持之以正育之以仁抚之以寛与
　　圣祖仁皇帝若合符节而更化砥俗使天下遵道遵路如优恤宗室而礼度必谨于防维爱礼大臣而法禁必行于贵近搜罗才俊而甄别不漏于昏庸教育士民而捕诘独严于败类葢非此不足以移文恬武嬉阴私交结之风革吏蠧民偷险戾奸欺之习未尝非
　　圣祖晩年整肃官方矫除薄俗之遗意也是以数年之后蒸然丕变外自郡州县吏私餽不行于大府监司内而阁部院司台垣不敢以己事干外吏仓库侵蚀者所在充盈庠序鲜嚣陵之士门关无需索之兵蠧吏散朋奸民徙业孔子所称善继人之志善述人之事者我
　　皇考实克当之
　　皇考即位之元年即
　　手书建储事宻封宫庭布告羣臣八年六月
　　圣躬违和
　　特召臣御名及庄亲王果亲王和亲王大学士内大臣数
　　人入见
　　靣谕遗诏大意谓夙夜忧勤惟体
　　圣祖之心以为心法
　　圣祖之政以为政因见人情浇薄官吏狥私罔知改省不得不惩治以戒将来故有从前条例本严而改易从寛者乃原议未协朕与廷臣悉心酌定可垂永久有从前本寛而改易从严者本欲俟诸弊革除之后酌复旧章乃知
　　皇考圣智天纵灼见
　　圣祖不言之意以就前功而随时取中用建民极葢圣祖时疮痍初复非徧覆包涵不足以厚生养而定民志皇考继承之初则政寛而奸伏物盛而蘖萌非廓清厘剔大为之防其流将溢漫而不可以长久两朝
　　圣治正如天地四时之运相推相代以成嵗功先儒所谓虽有改制之名而无变道之实者此也
　　皇考圣意原欲大加整剔使弊絶风清人人皆知礼法而
　　后布恩施徳以培国家万年元气
　　昊天不吊未假之年使十有三年惫精劳神之
　　圣心犹未释于
　　龙驭上宾之日而广大欲沛之泽不及旁流汪濊以遂皇考之初志而
　　亲见黎民徧徳之休也呜呼痛哉雍正十三年八月皇考崩
　　圣寿五十有八乾隆二年三月庚寅葬
　　泰陵小子御名谨稽首而献颂曰
　　维
　　天行健运而不息阴阳甄陶万殊一则惟
　　圣时宪建极宜民其用曷先曰义与仁当丰而亨蔀亦潜
　　滋既大且豫必戒其随
　　皇考继序履盛持盈日暄雨润雷动风行
　　皇天所付惟此嘉师
　　四圣容保予承予依曰予作君在厚其生其灾其害我躬是膺曰予作师在正其徳其薄其顽我躬之忒设监置牧惟民之安茍非其人虑为民残心膂股肱信贤不贰庶司百吏开诚以示片言必录小善必登耳提靣命毋或荒宁官箴之败交以贿成贤奸可易白黒可更植党背公诪张谲诳上下相防斯民曷望重増秩禄用絶苞苴私途既闭邦经可胪旌贤擢能俾钦俾慕诛恣惩贪俾愧俾寤九官承式庶事寡愆大府整躬百城晏眠敬刑明罚乱狱无滋嵗防月要出纳无欺救荒拯溺家沾户浃増防浚川役均廪给兴礼明教以示之则禁暴诘奸以除其慝煌煌
　　帝京政肃风清豪强屏息奸宄潜形博戯鬭嚣鹑茵鸡栅竒技滛声儿童莫识近自畿甸周于海隅山行野宿刁柝无虞曷占政成官称其职曷占民安鼔腹作息
　　皇帝致治身为表仪由中达外诚一无私
　　郊
　　庙明禋洞洞属属
　　阙廷莅政雍雍穆穆大孝备矣昭哉嗣服眷旧亲贤久而弥笃近承徳意逺树风声父勉其子弟祗其兄未明求衣日昃不食一日万几是匡是饬
　　天现其光珠聨璧合地効其灵河清川翕畆穗丛歧陵芝结纽凤翽麟游近在郊棷
　　皇帝曰咨毋安毋豫我君我臣惟戒惟惧遇灾而惧灾可为祥以祥为常志将日荒重道崇文徳心是懋张皇六师武不敢究天衢如砥万国朝宗开我明堂四裔来同盛徳之气生物之元于时为春在人曰仁尊严之气物以凝閟于时为秋在人曰义巍巍
　　圣皇是则是效雨露雷霆罔非至教
　　徳厚于地
　　智崇于天仪我后昆亿万斯年先是三月丙申
　　谕内阁礼部工部曰钦惟
　　皇考世宗宪皇帝秉道绥猷建中立极恩覃海宇溥乐利
　　于万方徳配
　　苍穹诒宪章于百世鸿模骏烈史不胜书今
　　泰陵大礼告成应恭建
　　圣徳神功碑昭示无极朕祗承基绪敬念
　　先猷谨于斋居之次洒泪濡毫撰述碑文丕扬
　　懿铄虽荡荡巍巍之盛非言语文字所能传即竭力铺陈莫罄万一而言言纪实足以传信千秋光照琬琰所有相度方位建立碑亭及应行典礼内阁礼部工部敬谨详议具奏寻议遣大学士工部堂官各一人前往相度建立诹吉于九月初七日兴工遣官诣
　　泰陵祭告从之
　　十一月壬申
　　上恭谒
　　泰陵行释服礼
　　三年二月己亥清明节
　　上恭诣
　　泰陵致祭行上土礼
　　八月癸夘
　　上奉
　　皇太后恭谒
　　泰陵行三期致祭礼
　　孝圣宪皇后陵曰
　　泰东陵在
　　泰陵之东北乾隆四十二年正月辛夘
　　谕曰
　　泰东陵为
　　皇太后万年吉地典礼綦重着派诚郡王畅侍郎刘浩
　　前往敬谨办理丙申又奉
　　谕曰现在
　　泰东陵工程要着徳成和尔经额前往会同諴郡王刘
　　浩迅速办理
　　二月戊戌
　　谕曰朕从前原欲于皇孙内遣派一人恭赴
　　泰陵承祀因仰体
　　皇太后年高以孙曾绕膝为乐
　　圣意不欲令其逺离是以未经办及今遭
　　大行皇太后大事现在敬办
　　泰东陵工程即日
　　山陵礼成著封绵徳为镇国公前往
　　泰陵
　　泰东陵侍奉
　　四月己酉
　　孝圣宪皇后梓宫发引
　　上躬亲奠献哀慕切至恭奉
　　梓宫升大轝啓行哭泣步从里许由别路先至
　　芦殿敬视陈设
　　梓宫至跪迎于黄布城北门外奉安
　　梓宫于
　　芦殿行夕奠礼致祭尽哀是日仪仗全设辛亥谕曰本月十八日恭奉
　　皇妣孝圣宪皇后梓宫至
　　泰东陵道由
　　泰陵东经过自应朕躬恭代向
　　皇考世宗宪皇帝
　　皇妣孝敬宪皇后陵寝行礼而礼部仪注未经议及葢因
　　康熙初年
　　孝康章皇后大事未行此礼是以部臣无可援引然其时皇祖尚在冲龄廷臣又忽于礼意遂致缺畧朕思皇妣升祔
　　太庙之日朕恭奉
　　神牌进
　　殿门预设拜位安奉朕躬代于
　　列祖
　　列后及
　　皇考
　　皇妣前行礼然后请
　　神牌升座正可援以为例是日早朕先展谒
　　泰陵再诣
　　泰东陵恭阅工程毕预至
　　泰陵分路处
　　梓宫至恭请
　　灵舆暂停朕即于道旁遥向
　　泰陵恭代行礼再奉
　　梓宫啓行朕仍先至
　　隆恩门外跪迎安奉
　　隆恩殿所谓礼以义起必如是始足为万世法守辛丑上恭谒
　　泰陵
　　驾未至碑亭即降舆步入
　　隆恩门至
　　隆恩殿上香诣
　　寳城前行礼恭奠号恸良久王公文武官员随行礼毕上出
　　明楼门犹挥泪徐行瞻仰慕思感动左右诣
　　泰东陵阅视工程毕诣
　　两陵神路分道处
　　梓宫至暂停
　　躬代
　　孝圣宪皇后向
　　泰陵行礼毕奉
　　梓宫啓行仍先至
　　泰东陵
　　隆恩门外桥南祗
　　梓宫至跪迎哭泣随行奉安于
　　隆恩殿供奠行礼悲哀笃至壬寅
　　上诣
　　泰东陵未至碑亭即降舆举哀至
　　隆恩殿
　　梓宫前行飨奠礼恸哭良久先是大学士等遵
　　防将仪注内遣奠字様查考防典所载并不详遣字之义徧检仪礼经注亦无遣奠明文惟孔颖达士丧礼疏内始有此説唐代遂相沿承用见于通典然考仪礼葬日将行祭毕苞牲体之车名为遣车其义与祭礼颇不相涉颖达牵合成文于礼既不甚相合而于称谓尤属未安谨考仪礼叙将行之祭云彻巾苞牲郑康成注苞者象既飨而归宾俎者也又礼记杂记曾子曰夫大飨既飨卷三牲之俎归于宾馆所以为哀也郑注既飨归宾俎所以厚之也言孝子哀亲之去也据此是将行之祭原用飨礼以明哀亲之去之义今会典内遣奠二字拟改用飨奠字様似于经注既合而于称名较为理得心安是否有当伏
　　训示以便交礼部遵照改正谨奏奉
　　防是依议甲辰
　　上诣
　　泰东陵未至碑亭即降舆举哀至
　　隆恩殿
　　梓宫前行百日大祭礼恸哭良久丙午
　　上摘冠缨诣
　　泰东陵未至碑亭即降舆举哀至
　　隆恩殿
　　梓宫前行迁奠礼哀恸良久戊申
　　上摘冠缨诣
　　泰东陵未至碑亭即降舆举哀至
　　芦殿内跪接
　　梓宫呼号哭泣哀恸良久辰刻恭奉
　　龙輴入
　　寳城安于
　　寳牀
　　上于
　　梓宫前奠酒行礼伏地恸哭呼号哀恋于将闭
　　元宫门时始出至幄次犹涕泣不止礼臣奏
　　主吉时将届
　　上冠缨纬更龙袍衮服王公大臣同
　　主大学士皆更朝服
　　上至
　　隆恩殿向上立王公大臣官员各于班次排立大学士于
　　敏中署大学士尚书永贵恭
　　神主奉安
　　寳座
　　上就位行虞祭礼毕銮仪卫官设安奉
　　神主黄舆于丹陛
　　上诣
　　寳座前行礼毕恭捧
　　神牌奉安于
　　黄舆内步随出
　　隆恩门外跪送
　　黄舆啓行
　　五月乙丑
　　上诣天安门外恭迎
　　孝圣宪皇后神牌入
　　太庙躬代行礼奉
　　神牌升座致祭毕诣
　　奉先殿行礼丙寅
　　孝圣宪皇后升祔礼成
　　颁诏天下
　　诏曰朕惟显亲义重乎尊称报本典隆于告庙粤考慈仪之懋着爰稽殷礼为推崇懿号载在前闻配食彰于往牒葢
　　睿徳必大名始副而升禋实万世为昭钦惟
　　皇妣皇太后
　　履顺垂型
　　坤贞示范敦仁爱而辉流京室荷
　　恩勤而庆笃藐躬备福寿者八十六年受孝养者四十二
　　载仪天下而为
　　大母尊宫中之有
　　圣人合九州万国以迓
　　欢心萃
　　五世一堂而征盛事侍春筵于仙馆奉夏凊于山庄欣色
　　笑之时愉幸尊亲之倍摰掖
　　辇巡方而呼腾嵩岱推
　　恩赐复而感逮葭蓬纪祝
　　嘏在玉河入贡之年缅承
　　禧于雪徼永清之会仰借
　　洪熙为普帱喜逢寰宇之丰亨庆典频臻崇勲茂集晋鸿称于一十八字介繁祉于亿万千龄厚福冀自此引长
　　前史真罕有伦比方念
　　春晖之永庇何期
　　爱景之难追
　　慈恩遗慕于终天
　　义训萦悲于罔极溯
