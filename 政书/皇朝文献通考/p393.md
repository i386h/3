<!-- { "loadSidebar": true } -->
　　圣母大故哀恸方深不忍移居宫内今王公大臣等援据典礼再三恳吁勉从所请于今日午奠后暂居养心殿壬辰
　　上诣
　　大行皇太后梓宫前行殷奠礼悲伤号泣哀恸不止是日谕曰朕于本月二十九日敬移
　　皇太后梓宫于
　　九经三事殿安奉朕即在
　　畅春园之无逸斋居住以便朝夕侍奠
　　几筵用伸哀悃又奉
　　谕曰雍正十三年
　　皇考龙驭上宾朕欲持服三年羣臣请循以日易月之制
　　朕皆未允嗣奉
　　圣母慈谕令朕持服百日因即遵行然百日释服后仍素
　　服满二十七月今遭
　　圣母大故自应仍遵
　　懿防持服百日昨已明降谕防矣其素服二十七月亦照
　　前例惟遇
　　坛
　　庙大祀行礼及致斋三日阅视
　　祝版先期诣
　　坛并视朝听政诸事朕从前惟凖理而行并未载在防典此时当详议及之又如王公大臣官员持服二十七日而除素服则满百日至百日后用何服色及陪祀斋戒常朝坐班并一切典礼应如何定制亦当酌定章程顷检阅雍正十三年王大臣等条欵颇为该括着将原折交军机大臣防同办理丧仪王大臣等悉心详议具奏癸巳
　　上诣
　　大行皇太后梓宫前行朝奠礼悲伤号泣哀恸不止是日王公大臣奏查满洲向例奉移之日即回原处居住伏思
　　圆明园系
　　世宗宪皇帝
　　皇上乆居之处与宫中无异仰恳于敬移礼成后即回圆明园居住奉
　　谕曰朕本意俟
　　皇太后梓宫于
　　九经三事殿奉安礼成即在畅春园之无逸斋居住以伸哀悃兹据王公大臣等合词具奏满洲旧例奉移之日应回原处居住且称圆明园系
　　皇考及朕乆居之处即与宫中无异请于是日即回圆明园等语既旧例如此着照所请于二十九日奉安
　　皇太后梓宫礼成仍回圆明园居住至朕遭
　　圣母大故理应于
　　皇祖
　　皇考前告哀但
　　夀皇殿在城内二十九日步送
　　梓宫后自揣实不能再行礼且应即徃畅春园恭候奉迎
　　因思
　　安佑宫系
　　皇祖
　　皇考神御所在与
　　夀皇殿相同拟于二月初一日躬诣祗告初二日仍至畅春园之无逸斋设苫次居住以伸哀恋乙未王公大臣奏请
　　皇上于初二日诣
　　九经三事殿申奠后仍回
　　圆明园居住
　　圣躬可稍资调摄亦足以慰
　　圣母在天之灵且与满洲向例相合奉
　　谕曰
　　皇太后梓宫于二十九日安奉
　　九经三事殿朕于初二日恭诣
　　几筵申奠后即在畅春园之无逸斋居住于心始得稍安
　　王公大臣所请不准丙申奉移
　　大行皇太后梓宫
　　上自
　　隆宗门至
　　慈宁门降舆入
　　诣
　　梓宫前奠酒呼抢擗踊痛哭尽哀左右皆哀泣不忍仰视梓宫启行出
　　永康左门升大轝
　　上西向跪哭攀掖步送王公大臣等再四叩恳准于第
　　二次舁夫换班时先赴
　　畅春园宫门外祗候午刻
　　梓宫至
　　上跪迎奉安于
　　九经三事殿号泣良乆奠酒礼毕
　　上驻圆明园
　　二月丁酉
　　上诣
　　安佑宫
　　圣祖仁皇帝
　　世宗宪皇帝神御前行告哀礼是日
　　上居无逸斋苫次戊戌王公大臣等奏
　　无逸斋屋院无多且俱浅窄前后又无寝室止有小殿数楹暂时
　　驻跸尚觉非宜办事乆居实为不便在
　　皇上诚孝肫笃尽礼尽哀苫凷之中固不肯自求安适
　　而【臣】等实因
　　圣夀已髙寝兴寒燠不可不加意调防以副
　　天
　　地
　　祖宗眷顾之重今初二日已在
　　无逸斋居住
　　圣心亦可稍安若长此倚庐倘起居畧有失调实非所
　　以仰体
　　皇太后平素慈爱之意臣等愚昧徬徨倍増忧惧为此沥
　　诚合词再请仰恳
　　皇上于初三日
　　朝奠行礼后仍回
　　圆明园居住
　　几筵甚近
　　圣驾常诣奠献仍足以伸哀慕而展孝思与在无逸斋无异伏惟
　　慈鉴奉
　　谕曰王公大臣等屡劝朕仰体
　　皇太后圣心善为调摄朕不得不勉从所请于初三日朝奠后仍回圆明园甲辰
　　谕曰军机大臣等查奏二十七月内御殿视朝仪注查乾隆元年元旦已过百日后奉
　　圣母皇太后懿防以御极之初应受百官朝贺且朕应恭
　　诣
　　皇太后宫行礼是以陞殿受贺至此后二十七月内均未经举行兹乾隆四十三年四十四年元旦非元年可比又尚在二十七月内所有陞殿受贺之处不必行至寻常御殿视朝恭查
　　皇考世宗宪皇帝时曽于二十七月内举行数次盖寻常陞殿与御门听政无异若隔至二十七月之乆于体制似有未协自应遵照举行所有百日后陞殿之处着该衙门届期奏请候朕降防
　　三月壬午恭上
　　大行皇太后尊諡曰
　　孝圣慈宣康恵敦和敬天光圣宪皇后
　　上亲诣
　　九经三事殿行礼先是正月辛夘
　　谕曰
　　大行皇太后坤元协徳懋着徽音四十二年母仪天下尊养兼隆福徳备至实古今史册所未有今忽遭
　　仙驭升遐朕心哀痛不能稍释敬稽典礼宜隆
　　諡号以表尊崇第
　　至徳难名实非臣下拟议所能切当朕欲亲尊为孝圣宪皇后其令大学士九卿公议可否如是及所有节
　　次晋加
　　徽号其中或有按例应行酌减及应増加字様仍着敬谨
　　详议具奏寻复奏【臣】等谨查
　　孝庄文皇后徽号二十字
　　孝恵章皇后徽号十字于恭上
　　尊諡时俱敬列十二字今
　　大行皇太后徽号系十八字【臣】等遵
　　防详议于
　　徽号拟用六字又照例増加四字恭上
　　尊諡曰
　　孝圣慈宣康恵敦和敬天光圣宪皇后以符礼制谨合词
　　具奏伏候
　　钦定奉
　　防是依议
　　四月戊申奉移
　　孝圣宪皇后梓宫于
　　泰东陵
　　四十四年四月癸酉
　　孝圣宪皇后三年服阕
　　皇上诣
　　泰东陵行释服大祭礼
　　列后丧仪初崩恭受
　　遗诰
　　命王大臣恭理丧仪
　　皇帝成服截发辫诸王之为子者皆成服截发辫皇子
　　皇孙随成服
　　皇后成服剪发诸王福晋为子妇者皆成服剪发妃
　　嫔暨
　　皇子
　　皇孙福晋皆成服王公百官宗室觉罗及内务府所属官员皆给白布制服公主福晋以下二品命妇以上及内务府所属妇女给布制服如之
　　皇帝居翼室丧服二十七日
　　上谕用蓝笔二十七日外易素服
　　御门听政诣
　　几筵前仍丧服二十七月而除
　　皇后服如之
　　皇子
　　皇孙及治丧仪王大臣
　　殡宫守卫执事官员百日除服羣臣二十七日除服皆素服百日不薙发奏疏文移用蓝印十有五日内外各官百日不作乐不嫁娶余仪与
　　列圣初崩同
　　右初崩制服
　　其日殓奠所司于奉安
　　梓宫殿内正中施黄幔左右素帷内銮仪校陈
　　仪驾于
　　宫门外诸执事皆办
　　皇帝立殿檐东西向哭
　　皇子
　　皇孙立丹陛西
　　皇后率
　　妃
　　嫔公主及在内福晋立
　　几筵殿内王公以下文武二品官以上立
　　宫门外三品以下官立外门之外王公福晋夫人郡主以下二品命妇以上立
　　宫门内丹墀西三品以下命妇立
　　宫门外之西皆传哭内务府总管命妇率尚茶女官奉茶尚膳女官奉膳由中门入
　　皇帝诣
　　几筵前跪众皆跪尚茶女官跪进茶内监奉茶转进皇帝举茶奠于案行一拜礼众皆随行礼尚茶女官彻
　　茶尚膳女官进膳揭巾幕
　　皇帝视上食毕执事官进奠几于正中
　　皇帝诣几前跪奉爵王大臣跪进爵
　　皇帝祭酒三爵每祭一拜众随叩兴乃彻馔哭止皇帝还翼室众各退嗣是朝晡日中三奠朝晡进羮饭
　　肴馔日中进果筵余仪均与
　　列圣殓奠同
　　右殓奠朝晡日中奠
　　越日礼部尚书侍郎一人率祠祭司官诣内阁祗领
　　遗诰恭镌誊黄
　　颁于直省遣使赍谕朝鲜国王理藩院遣官分路徃谕
　　外藩防古均如颁
　　遗诏仪
　　诰下之日顺天府府尹率属制服跪迎奉安于公署直省文武官率属素服郊迎入公廨奉安毕易制服均朝夕哭临三日二十七日释服百日内不薙发不作乐不嫁娶
　　京师暨直省军民男摘冠缨女去首饰素服七日二十七日不作乐不嫁娶朝鲜国王遣陪臣上表进香其使臣在京者给白布制服外藩防古王台吉公主福晋等至京行叩谒礼在二十七日以内皆制服后二十七日至者男去冠缨女去首饰各三日
　　右颁遗诰
　　诹日殷奠工部设祭文案于殿檐下之东内銮仪校陈
　　仪驾宫殿监侍导恭理丧仪王大臣内务府总管率执事官入陈馔筵羊酒毕仍导以出内务府总管命妇率内管领妻奉
　　冠服篚【后奉篚均仿此】豫设于供牀
　　皇帝诣
　　几筵前哭内外齐集者传哭奠茶上食读文三祭酒众随
　　行礼彻奠
　　皇帝避立于左祭文送至燎所首领内监接奉内务府
　　命妇内管领妻奉
　　冠服篚出
　　皇帝跪候过兴从行公主及在内福晋咸出随行王公百官皆退避齐集之福晋命妇各于其位跪过兴随行
　　皇帝至燎所跪众咸跪
　　皇帝祭酒三爵每祭行一拜礼众随拜兴毕哭止余仪
　　与
　　列圣殷奠同
　　右殷奠
　　启殿【如殷奠仪】
　　奉移殡宫
　　初祭
　　大祭
　　月祭【以上礼仪均如列圣丧仪】
　　诹日恭上
　　尊諡
　　庙号先期内阁进拟
　　尊諡进呈
　　钦定恭上
　　尊諡礼成翼日
　　颁诏布告天下仪与恭上
　　列圣尊諡同
　　右上尊諡
　　百日祭
　　时荐
　　朞年小祥
　　再朞大祥
　　终丧除服【以上礼仪均如列圣丧仪】











　　皇朝文献通考卷一百四十八
<史部,政书类,通制之属,皇朝文献通考>
　　钦定四库全书
　　皇朝文献通考卷一百四十九
　　王礼考【二十五】
　　国恤
　　【臣】等谨按典礼
　　孝诚仁皇后
　　孝昭仁皇后
　　孝懿仁皇后
　　孝敬宪皇后皆崩于正位中宫之时防典列为
　　皇后丧仪今从其例
　　孝贤皇后丧仪恭纪于次
　　康熙十三年五月丙寅
　　仁孝皇后崩奉安
　　梓宫于
　　乾清宫礼部题准现今三藩叛逆大兵致讨在外各官举哀有惑观听移文直省免其齐集举哀制服及遣官进香戊辰奉移
　　梓宫于西华门外
　　殡宫庚寅奉移
　　梓宫暂安于都城北沙河巩华城
　　殡宫【至二十年奉移梓宫于　　　陵寝】
　　六月庚申
　　册諡
　　大行皇后曰
　　仁孝皇后
　　【臣】等谨按雍正元年六月改上
　　尊諡曰
　　孝诚恭肃正惠安和俪天襄圣仁皇后
　　十七年二月丁卯
　　孝昭皇后崩奉安
　　梓宫于宫中正殿己巳奉移
　　梓宫于
　　武英殿
　　三月丙申奉移
　　梓宫于沙河巩华城与
　　仁孝皇后同安于
　　殡殿
　　闰三月辛酉
　　册諡
　　大行皇后曰
　　孝昭皇后
　　【臣】等谨按雍正元年九月加上
　　尊諡曰
　　孝昭仁皇后
