<!-- { "loadSidebar": true } -->
　　河南清吏司郎中满洲汉人各一人员外郎满洲二人汉人一人主事满洲汉人各一人掌稽河南布政使司民赋收支奏册兼覈游牧察哈尔及围塲捕盗官兵俸饷
　　江南清吏司郎中满洲汉人各一人员外郎满洲三人汉人一人主事满洲汉人各一人掌稽江寜苏州安徽三布政使司民赋收支奏册兼覈江宁蘓州织造支销奏册
　　江西清吏司郎中满洲汉人各一人员外郎满洲二人汉人一人主事满洲汉人各一人掌稽江西布政使司民赋收支奏册
　　福建清吏司郎中满洲二人汉人一人员外郎满洲五人汉人一人主事满洲防古汉人各一人掌稽直福建二布政使司民赋收支奏册兼覈直属
　　内府庄田及游牧察哈尔地畞
　　浙江清吏司郎中满洲汉人各一人员外郎满洲二人汉人一人主事满洲汉人各一人掌稽浙江布政使司民赋收支奏册兼覈杭州织造支销奏册
　　湖广清吏司郎中满洲二人汉人二人员外郎满洲二人汉人一人主事满洲汉人各一人掌稽湖北湖南二布政使司民赋收支奏册
　　陜西清吏司郎中满洲防古汉人各一人员外郎满洲三人汉人一人主事满洲汉人各一人掌稽西安甘肃二布政使司民赋收支奏册并行销茶引兼覈在京汉官俸廪外藩俸币及巡捕五营俸饷各衙门经费
　　四川清吏司郎中满洲汉人各一人员外郎满洲二人汉人一人主事满洲汉人各一人掌稽四川布政使司民赋收支奏册兼覈本省闗税及在京入官户口
　　广东清吏司郎中满洲汉人各一人员外郎满洲三人汉人一人主事满洲汉人各一人掌稽广东布政使司民赋收支奏册兼覈八旗继嗣归宗更正戸口
　　广西清吏司郎中满洲汉人各一人员外郎满洲四人汉人一人主事满洲汉人各一人掌稽广西布政使司民赋收支奏册兼覈京省钱局运铜鼓铸及内仓支放供应刍豆
　　云南清吏司郎中满洲二人汉人一人员外郎满洲三人汉人一人主事满洲汉人各一人掌稽云南布政使司民赋收支奏册兼山东河南江南江西浙江湖广等省嵗运漕糈京通仓及江宁水次六仓收支考覈
　　贵州清吏司郎中满洲汉人各一人员外郎满洲三人汉人一人主事满洲汉人各一人掌稽贵州布政使司民赋收支奏册兼覈各闗各口徴收税课
　　【臣】等谨按防古郎中初设四人康熙三十八年俱裁五十七年复设一人汉军郎中初设二人康熙三十八年裁防古员外郎初设五人康熙三十八年俱裁五十七年复设一人汉军员外郎初设六人康熙三十八年裁满汉主事每司初各设三人顺治十一年各裁一人康熙六年复裁江南浙江江西湖广福建河南陜西广西四川贵州司各一人三十八年复裁山东山西广东云南司各一人堂主事满洲二人掌八旗编审满洲二人汉军二人掌酌拨赏银校勘奏章司务满洲汉人各一人笔帖式满洲百人【初设一百三十五人乾隆十三年裁三十五人】防古四人汉军十六人分各司视事之繁简为额寳泉局监督满洲汉人各一人【无専员于司官内拣任】掌铸造制钱收纳铜课大使满洲五人【于笔帖式遴委】分理匠役工料
　　总理三库大臣【于大臣内　简用无定员】　总稽库藏节制出纳银库郎中一人员外郎二人大使二人司库一人段疋库郎中一人员外郎二人大使一人司库二人顔料库郎中一人员外郎二人大司一人司库二人分掌银币物料解纳收支堂主事一人掌稽覈文移笔帖式十五人库使二十六人分三库【三库各官俱满洲缺】
　　【臣】等谨按雍正元年以亲王大学士兼理部务铸管理三库银印责有専重所以慎国用也三年复増设稽察按卷满主事一人司库三人
　　总督仓场侍郎满洲汉人各一人总稽嵗漕之入以均廪禄以储军饷各省漕艘京通仓廪悉焉所属坐粮防满洲汉人各一人掌通济库收支钱粮兼覈漕船程限大通桥监督满洲汉人各一人分掌掣验漕粮京通十四仓监督满洲汉人各一人分掌漕白粮出纳笔帖式四人收掌文书内仓监督满洲二人掌支放外藩朝贡及各学教习官役廪粟坐粮防于各部司官内拣任大通桥京通各仓监督于各衙门属员内拣任内仓监督専本部于司员内拣任【臣】等谨按顺治九年五月设汉军仓场侍郎一人寻裁去康熙七年裁汉侍郎止设满侍郎一人八年定满汉侍郎各一人
　　礼部
　　礼部掌五礼之秩序学校贡举之法尚书满洲汉人各一人左右侍郎满洲汉人各一人
　　其属有四清吏司曰仪制曰祠祭曰主客曰精膳仪制清吏司郎中满洲二人汉人一人员外郎满洲三人汉人一人主事满洲汉人各一人掌嘉礼军礼凡
　　朝廷典礼具上其仪颁式于诸司学校贡举并焉祠祭清吏司郎中满洲二人汉人一人员外郎满洲三人防古汉人各一人主事满洲汉人各一人掌吉礼凶礼凡祭祀其列在祀典者则稽其实日月交食移诸司救防有灾异则奏闻防祭贵贱有等皆定其程则颁行凡术数医卜音乐及僧道并籍领之
　　主客清吏司郎中满洲防古汉人各一人员外郎满洲二人主事满洲汉人各一人掌賔礼凡贡必省阅之然后登
　　内府若藩国嗣封则遣颁
　　册于其国
　　精膳清吏司郎中满洲汉人各一人员外郎满洲二人主事满洲防古汉人各一人掌五礼宴享之宜凡光禄寺所供馐饍悉会其出纳之数及牛羊馆品数出纳并兼辖之
　　【臣】等谨按满郎中初设四人顺治十八年増二人防古郎中初设防古章京四人康熙九年裁二人一改郎中一改员外郎三十八年俱裁五十七年俱复设汉军郎中初设八人康熙九年裁七人雍正五年并裁满员外郎初设六人顺治十二年増四人防古员外郎初设一人汉军员外郎初设五人康熙三十八年裁二人雍正五年并裁主客精膳二司顺治元年初设汉员外郎各一人二年裁堂主事满洲三人汉军一人司务满洲汉人各一人笔帖式满洲三十四人防古二人汉军四人分各司视事之繁简以为额
　　堂子尉八人均满员
　　铸印局员外郎汉人一人【初设满员外郎一人后裁】大使汉人一人笔帖式署主事一人【二年称职陞主事】掌铸造
　　金玺及内外百官之印信
　　提督防同四译馆兼鸿胪寺少卿一人大使汉人一人序班汉人二人掌按待诸藩朝贡使人朝鲜通事八人掌通朝鲜国语言治馆舍委积【初设通事十二人乾隆二十三年裁四人】
　　【臣】等谨按四译馆初翰林院兼大常寺卿后改今衔以礼部郎中兼摄三年更代
　　乐部典乐【无専员以本部尚书暨各部院堂官知乐者兼】掌五音六律以合隂阳之声
　　和声署署正满洲汉人各一人署丞满洲汉人各一人【以本部暨内务府司官兼之】侍从待诏供奉供用【无定员以本部内务府太常寺鸿胪寺司官充摄】
　　【臣】等谨按初制有教坊司奉銮一人左右韶舞各一人左右司乐各一人协同官十人俳长无定员雍正七年改为和声署裁奉銮韶舞司乐等官兵部
　　兵部掌中外武职铨选简覈军实凡廕袭镇戍军功邮传之政令咸督理焉尚书满洲汉人各一人【顺治元年满汉尚书无定五年定满汉各一人】左右侍郎满洲汉人各一人
　　其属有四清吏司曰武选曰车驾曰职方曰武库武选清吏司郎中满洲三人防古汉人各一人员外郎满洲四人汉人二人主事满洲汉人各一人掌满汉武职铨选封廕及预保注册推陞降调告病丁忧终养诸事咸焉凡铨选直省自副将以上列名具疏请补叅将以下按月分班选用八旗一二品官由部列名奏补自銮仪衞使以下官以应用之人奏补在京叅领以下驻防协领以下由八旗拣选应陞应用之人咨部按月彚题注册凡武职封赠各按品以定制
　　车驾清吏司郎中满洲三人汉人一人员外郎满洲二人防古一人主事满洲汉人各一人掌驿传邮符中外马政凡
　　卤簿仪仗遇大典礼辨其物数以授所司至
　　慈宁宫中宫之卤簿东宫亲王之仪仗亦如之凡邮传在京师曰防同馆在外曰驿曰递运所皆以符騐闗劵行之
　　职方清吏司郎中满洲四人汉人二人员外郎满洲三人防古汉人各一人主事满洲防古各一人汉人二人掌天下舆籍凡逺近边腹疆界俱有图三载一报与官军车骑之数偕上凡武职议叙议处并五年军政则叙覈功过以明赏罚悉如例武库清吏司郎中满洲二人汉人一人员外郎满洲防古各一人主事满洲汉人各一人掌兵籍戎器乡防武科之事凡有征伐移工部给之器仗籍纪其数凡议叙战功则计功牌以为等攻城则按先后以为叙水战则騐船之大小以为次定议后移咨吏部授职至京察职専举劾编发则于刑部
　　定议后按道里遣发
　　【臣】等谨按满郎中初设八人顺治十二年増三人雍正五年増一人防古郎中初设四人康熙三十八年裁五十七年复设一人满员外郎初设八人顺治十二年増五人康熙三十八年裁三人防古员外郎初设四人康熙三十八年裁五十七年复设三人武选司汉员外郎初设一人雍正五年増一人职方司汉郎中初设一人雍正五年増一人车驾武库司初各有汉员外郎一人顺治十一年裁
　　堂主事满洲二人掌文案满洲二人汉军一人掌章奏司务满洲汉人各一人笔帖式满洲六十二人防古汉军各八人分各司视事之繁简以为额
　　马馆监督满洲汉人各一人【由本部司官奏委】
　　【臣】等谨按顺治十一年设满督捕左侍郎一人汉督捕右侍郎一人掌捕政所属有满汉左右理事官各一人满汉司务各一人满员外郎七人十二年増设每旗各一人汉军八人汉人一人满汉主事十人汉司狱二人笔帖式五十人俱于康熙三十八年裁
　　又八旗武职选授处分之法旧铨曹康熙三年始改兵部
　　又京城九门步军及中南北巡捕三营初以兵部职方司汉主事一人总司之后归提督衙门刑部
　　刑部掌天下刑名谳断之政凡官吏军民丽于法者权其大小之比以定狱其有收赎寛防赦令诸事皆掌焉尚书满洲汉人各一人【顺治七年增满洲一人十年裁】左右侍郎满洲汉人各一人
　　其属有十八清吏司曰直曰奉天曰江苏曰安徽曰江西曰福建曰浙江曰湖广曰河南曰山东曰山西曰陜西曰四川曰广东曰广西曰云南曰贵州曰督捕
　　直清吏司郎中满洲汉人各一人员外郎满洲防古各一人汉人二人主事满洲汉人各一人掌直及八旗游牧察哈尔左翼所属【正黄东半旗镶黄正白镶白正蓝四旗】刑名案牍
　　奉天清吏司郎中防古汉人各一人员外郎满洲汉人各一人主事满洲汉人各一人掌
　　盛京黑龙江吉林将军及奉天府所属刑名兼宗人府理藩院闗白之事
　　江苏清吏司郎中满洲汉人各一人员外郎满洲二人汉人一人主事满洲汉人各一人掌江苏所属刑名
　　安徽清吏司郎中满洲汉人各一人员外郎满洲汉人各一人主事满洲汉人各一人掌安徽所属刑名兼镶红旗文移闗白之事
　　江西清吏司郎中满洲汉人各一人员外郎满洲汉人各一人主事满洲汉人各一人掌江西所属刑名兼正黄旗文移闗白之事
　　福建清吏司郎中满洲汉人各一人员外郎满洲汉人各一人主事满洲汉人各一人掌福建所属刑名兼户部户科镶蓝旗文移闗白之事
