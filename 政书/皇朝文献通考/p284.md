<!-- { "loadSidebar": true } -->
　　神位前牛一羊一豕一豋一铏二簠簋各二笾豆各十鑪一镫二设案一于中少西供祝版设案一于左陈礼神制帛一【色各如其方】香盘一尊一爵三设洗于阶东引賛二人竢于门质明执事官豫入就位均朝服遣官朝服诣庙引賛引入诣东阶下盥手升阶至阶中北靣通賛賛就位遣官就拜位立賛迎
　　神引賛引遣官入殿左门诣香案前賛跪遣官跪賛上香司香跪奉香遣官上炷香三上瓣香兴賛复位遣官复位賛跪叩兴遣官行二跪六叩礼通賛賛行初献礼司帛奉篚跪献于案三叩兴司爵奉爵奠于正中皆退賛读祝引賛賛跪遣官跪司祝进至祝案前跪三叩奉祝版宣读讫复于案叩如初退賛叩兴遣官行三叩礼通賛賛行亚献礼司爵奠爵于左賛行终献礼司爵奠爵于右均如初仪賛送
　　神引賛賛跪叩兴遣官行二跪六叩礼通賛賛奉祝帛送瘗执事官各奉祝帛香由中道送瘗如仪遣官避立拜位东竢过复位立引賛引遣官视瘗礼毕引遣官出执事官皆退
　　右方镇遣官
　　遣官祭山川仪
　　时巡所经辇路三十里内
　　名山大川遣官致祭太常寺具祝文香帛授遣官赍往始终仪节与祭
　　方镇礼同
　　右祭所过名山大川
　　皇帝时巡所过大川上香仪
　　凡将济大川守土官于岸治坛设案以纸为神位式书
　　神号奉设案上陈果盘五爵三香盘一鑪一镫二
　　皇帝亲诣上香其日黎明賛引对引预于坛外祗俟太常寺司香一人预于香案旁祗竢司拜褥官豫奉拜褥于案前祗竢均公服
　　皇帝御补服乘舆诣坛导从扈衞如常仪及坛降舆司拜褥官豫布拜褥于正中退賛引对引恭导
　　皇帝诣香案前司香跪进香
　　皇帝上炷香三上瓣香毕賛引对引恭导
　　皇帝就位三拜兴出坛登舟司拜褥官彻拜褥退
　　右
　　时巡所过大川上香
　　遣官致祭岳镇海渎仪
　　凡逢
　　庆典遣官致祭
　　岳镇海渎皆因庙行礼望祭者设次于其所致祭豫期有司诹吉日礼部疏列阁部院寺文职二品以下四品以上官衔名候
　　防分遣承祭将遣官
　　皇帝散斋一日遣官各斋于次太常寺具礼神香祝【翰林院随事撰拟】制帛【五岳五镇四海各如其方包四渎色用黑各一】送礼部礼部祠祭司官各加封题翼日黎明遣官公服防于礼部太常寺官设黄案于
　　中和殿正中左右各一均南向銮仪衞设龙亭一于礼部堂上正中设香亭一于龙亭前祠祭司官恭奉祝文帛香设龙亭内校尉舁亭行导以御仗香亭在前龙亭在后进
　　大清门中门至
　　午门前亭止祠祭司官公服诣龙亭前跪三叩恭奉祝文香帛由
　　午门左门
　　昭德门至
　　中和殿由中门入陈祭文于中案帛左案香右案跪叩如初由殿左门出退立阶下记注官四人序立于殿西檐下导引太常寺卿二人序立于殿北门外侍仪礼部尚书侍郎各一人分立殿东西檐之次又侍郎一人率钦天监博士诣
　　乾清门奏时
　　皇帝御补服乘舆出宫导从扈衞如常仪至
　　中和殿北阶上降舆太常寺卿导引
　　御殿内诣案前北向徧阅祝文香帛毕仍自殿北门乘舆还宫祠祭司官奉祝文香帛出设龙亭内如来仪所司彻案校尉舁亭出礼部尚书侍郎从至礼部陈于堂上正中遣官及赍送香帛笔帖式以次序立于堂左礼部尚书一人于亭左立祠祭司官诣亭前跪三叩以次奉祝帛香授尚书转授遣官遣官跪受兴授笔帖式依序由中门出若非
　　亲阅太常寺送礼部各加封题礼部尚书率执事官属暨遣官散斋一日至日黎明咸公服防礼部祠祭司官设三案于堂上正中奉祝文设于中案陈香左案陈帛右案讫退立案前左右賛事礼部尚书一人敬谨周眡讫以次分授遣官如前仪
　　右阅祝文香帛遣官
　　遣官至所祭地守土官洁庙宇备牲牢器物备执事人遣官暨执事官斋祭日有司供具陈设上香读祝行三献礼一应礼仪并与
　　时巡遣官祭告同
　　右祭仪
　　岁春秋祭仪
　　岁春秋仲月凡
　　岳镇海渎所在守土正官一人诣庙致祭执事以礼生
　　祭用少牢余并同
　　庆典遣官之仪
　　右所在専祭
　　特祭山川之神仪
　　所在
　　名山大川显著灵异于民有捍御功者奉
　　特典遣専官或崇建庙宇落成降香以部笔帖式一　人并祝文赍往守土官就庙致祭陈设仪节并同前右所在特祭
　　岁祭山川之神仪
　　直省所在山川有
　　勅赐封号立専祠者守土官以时致祭祭日有司具祝文饬庙户洁扫祠宇拂拭神案备执事人具器陈羊一豕一簠簋各二笾豆各十鑪镫具陈祝文于案左陈帛一香盘一壶一爵三于案右主祭官朝服诣祠引賛礼生二人引入拜位前立乃迎
　　神司香自右奉香盘进主祭官三上香引賛賛跪叩兴主祭官行三跪九叩礼兴司帛自右跪授帛主祭官受帛拱举授司帛兴献于案司酌酌酒实爵自右跪授爵主祭官受爵拱举授司爵献于正中退司祝跪读祝引賛賛跪主祭官跪读祝毕主祭官行三叩礼兴司爵酌酒献于左又酌酒献于右退乃彻馔送
　　神引賛賛跪叩兴主祭官行三跪九叩礼兴执事者以祝帛送燎礼毕各退各祠仪皆同
　　右専祠嵗祭














　　皇朝文献通考卷一百
　　钦定四库全书
　　皇朝文献通考卷一百一
　　郊社考【十一】
　　耤田祭
　　先农【仪注附】
　　【臣】等谨按耤田之制上以奉粢盛下以劭农事稽古简牒其典钜矣我
　　朝重农务耕以开
　　王业举
　　先农之祀开千亩之耤冕而秉耒于古有加焉逮夫今日礼益备事益勤推之郡邑莫不顺时循典以敬从事又举
　　先蚕祀礼
　　躬桑令典务食之源重衣之本以率天下粟帛丰赢妇
　　子恬熙此其端与
　　顺治十年三月
　　诏举行
　　先农祀典
　　十一年二月
　　世祖章皇帝行耕耤礼
　　亲祭
　　先农坛
　　康熙十一年二月
　　圣祖仁皇帝行耕耤礼
　　亲祭
　　先农坛礼仪与顺治十一年同前期遣官祗告
　　奉先殿
　　雍正二年二月
　　世宗宪皇帝行耕耤礼
　　亲祭
　　先农坛礼仪与康熙十一年同三推毕复加一推
　　颁发新制三十六禾词使工歌左右随行礼毕王以下行
　　庆贺礼停止筵宴自是每嵗皆
　　亲耕如仪
　　八月以耤田瑞谷宣付史馆是年耤田内产瑞谷一茎四穗者三本一茎三穗者三本一茎两穗者十二本顺天府尹张令璜奏进羣臣请宣付史馆从之四年所产尤多有一茎九穗者
　　丰泽园所植稻亦然羣臣表贺宣付史馆葢瑞应频书不胜纪云
　　四年八月
　　命各直省俱行耕耤礼祭
　　先农坛是月奉
　　谕防国以民为本民以食为天朕念切民依举行耕耤之礼殚竭精诚为民祈谷于
　　上帝乃雍正二年三年耤田特产嘉禾今嵗所产自一茎双穗至九穗皆硕大坚好异于常谷朕见之心甚慰悦特令宣示廷臣葢实有见于天人感召之理防于影响无纎毫之或爽朕以至诚肫恳之心每嵗躬耕耤田以重农事即防
　　上帝降鉴叠产嘉谷以昭休应岂人力之所强为乎礼曰天子为耤千亩诸侯百亩则耕耤之礼亦可通于臣下矣朕意欲地方守土之官俱行耕耤之礼使之知稼穑之艰难悉农民之作苦量天时之晴雨察地力之肥硗凡为官者存重农课稼之心凡为农者无茍安怠惰之习于养民务本之道大有禆益九卿详议具奏防奏上请令奉天府尹各直省督抚及府州县卫官于所治地方择洁浄之地设立
　　先农坛及耤田自雍正五年为始每嵗仲春亥日各率所属行礼如仪所收米粟敬谨收贮以供祭祀之粢盛其祭
　　先农坛之礼如祭
　　社稷凡大小武职官一体与祭俾知耕耤钜典又以吉林黒龙江二处将军皆有民社之任令照直省之
　　制建立
　　先农坛致祭耕耤以重农事礼部于每年十月预择次
　　年耕耤吉期奏
　　闻通行内外同日行礼
　　乾隆三年三月
　　皇上行耕耤礼
　　亲祭
　　先农坛是嵗初举
　　亲耕之礼前期六日
　　幸丰泽园演耕至日
　　亲祭
　　先农坛遂诣耤田行三推礼毕复加一推礼成
　　上御斋宫王以下行庆贺礼
　　五年三月以闰嵗春寒遣官致祭
　　先农坛礼部奏
　　亲耕典礼原可间嵗举行今逢闰年节气尚觉春寒更衣行礼不无过于烦劳请暂行停止其致祭
　　先农坛遣官行礼从之
　　八年二月
　　诏遣官祭
　　先农坛用中和韶乐内阁奉
　　谕防向来
　　先农坛亲祭始用中和韶乐遣官则同小祀之例朝日
　　夕月等中祀虽遣官仍用中和韶乐但不饮福受胙而已朕思国之大事在农
　　先农宜在中祀之列此次遣和亲王恭代即照
　　朝日
　　夕月等坛之例用中和韶乐永着为例
　　十九年三月重修
　　先农坛
　　十八年冬奉
　　谕防朕每嵗亲耕耤田而
　　先农坛年久未加崇饰不足称朕祗肃明禋之意今
　　两郊大工告竣应将
　　先农坛宇修缮鼎新其外壖隙地老圃于彼灌园殊为防凟应多植松栢榆槐俾成隂郁翠庶足以昭防妥
　　灵该部会同查明具奏总理工程王大臣遵
　　防详议次第修缮并
　　太嵗殿
　　天神
　　地祗坛俱崇饰鼎新惟旗纛殿以前明旧制
　　本朝不于此致祭毋庸修葺壖外隙地计一千七百亩乘时种树交太常寺饬坛戸敬谨守防疏上从之
　　先农坛在正阳门外西南制方南向一成方四丈七尺髙四尺五寸四出陛各八级东南为瘗坎坛北正殿五间东
　　神库西
　　神防各五间井亭各一东南为
　　观耕台台前为耤田后为
　　具服殿东北为
　　神仓前为收谷亭后为祭器库缭以周垣门南向嵗以仲春亥日
　　皇帝亲飨
　　先农之神祭毕乃
　　躬耕耤田及秋玉粒告成所司以
　　闻择吉收贮
　　神仓以供
　　天
　　地
　　宗庙
　　社稷之粢盛
　　二十三年二月
　　诏除耕耤设棚悬防之例旧例相沿耕耤则设防棚
　　皇上以其繁费无益
　　谕曰吉亥耤亩所重劭农黛耜青箱畚鏄蓑笠咸寓知民疾苦之意而设棚悬防以芘风雨义无取焉吾民凉雨犁而赤日耘虽袯襫之尚艰岂炎湿之能避且片时用而过期撤是中人数十家之产也其饬除之三十九年三月
　　上亲耕耤
　　诏嗣后耕耤时观耕台添设幄次
　　四十七年三月
　　皇上行耕耤礼
　　亲祭
　　先农坛
　　【臣】等谨案吉亥劭农典礼綦重
　　天子夀逾古稀致勤民务维时侍仪之大学士尚书等
　　皆年逾七旬以上【臣】等恭读是嵗
　　御制耕耤禾词仰惟
　　皇上圣夀无疆法
　　天行健固已协无逸而庆屡丰而大臣观礼者复多厐眉华首喜溢班聨洵千载罕逢之嘉会也
　　五十年三月
　　皇上行耕耤礼
　　亲祭
　　先农坛是嵗十一月奉
　　谕每嵗春三月应祭
　　先农坛行耕耤礼礼部俱先期将祭祀日期及耤田一应事宜预行具题虽属照例办理但国家典礼以实不以文朕临御以来兢兢以敬
　　天勤民为念
　　郊
