<!-- { "loadSidebar": true } -->
　　又议准福建浙江二省战船篷索循照旧例按年更换其广东战船篷索更换亦照闽浙之例遵行乾隆元年议准江南各厰拆造沙唬船毎部价百两加津贴银一百二十五两拆造后小修毎百两给银一百二十五两大修给银一百三十五两再次小修给银一百五十两艍船大小修毎部价百两加津贴银一百八十两拆造一百五十两淮厰唬船拆造及拆造后小修毎部价百两给银一百三十两小修后大修给银一百三十八两修造赶缯船加増银照各厰例画一遵行
　　二年覆准山东登胶南北两汛额设赶缯双篷防船凡届大小修拆造之年照部定价直毎百两量贴银百两工完报销仍节省银三十四两
　　三年议准广东各标营外海战船拆造加八津贴大修加六津贴小修加四津贴
　　五年议准浙江缯艍船大小修拆造照江省缯艍船之例津贴拆造毎部价百两加津贴银一百五十两大小修毎百两均加津贴银百五十两外又别加三十两防哨船照江省沙唬船之例小修拆造毎部价百两加津贴银一百二十五两大修毎百两加津贴银百三十五两
　　六年议准福建战船桅木仍令各道采办除台湾逺隔海洋仍循旧例外其兴泉道承修之泉厰令兴泉永三府州协办汀漳龙泉道承修之漳厰令汀漳龙三府州协办盐法道承修之福厰令延建邵三府协办
　　八年奏准福建修造战船津贴银福泉漳三厰小修毎正价百两加津贴银一百三十两大修加一百二十两拆造加百有十两台厰小修毎正价百两加津贴银百有十两大修加百两拆造加九十两
　　十二年覆准福建台厰修造战船照内例给与津贴并别加三分外再加运费银二分
　　十六年覆准福建三江口营额设大小哨船嗣后准其按季整洗毎嵗于司库存公银两动用年终报销如遇修造照例扣除
　　直外海战船
　　大赶缯船　　　　　小赶缯船
　　山东外海战船
　　赶缯船　　　　　双篷艍船
　　江南外海战船
　　赶缯船　　　　　沙船
　　哨船　　　　　　唬船
　　艍犁船　　　　　巡船
　　水艍船　　　　　犁缯船
　　决哨船
　　江南内河战船
　　唬船　　　　　　　沙船
　　小哨船　　　　　　中哨船
　　大马船　　　　　　中马船
　　吧唬船　　　　　　快哨船
　　快巡船　　　　　　巡船
　　小快船
　　江西内河战船
　　唬船　　　　　　　哨船
　　福建外海战船
　　赶缯船　　　　　　双篷艍船
　　双篷防船　　　　　平底哨船
　　圆底双篷防船　　　白艕防船
　　白艕哨船　　　　　哨船
　　平底船　　　　　　双篷哨船
　　水底□船
　　福建内河战船
　　花驾座船　　　　　八桨哨船
　　八桨船　　　　　　小八桨船
　　六桨平底小巡船　　中八桨船
　　大八桨船　　　　　花官座船
　　哨艍船
　　浙江外海战船
　　水艍船　　　　　　双篷艍船
　　巡船　　　　　　　赶缯船
　　快哨船　　　　　　大赶缯船
　　八桨巡船　　　　　大唬船
　　钓船　　　　　　　六桨巡船
　　小赶缯船
　　浙江内河战船
　　哨船　　　　　　　快唬船
　　中巡船　　　　　　小巡船
　　快船　　　　　　　巡船
　　唬船
　　湖广内河战船
　　唬船　　　　　　　五板战船
　　刷子船
　　广东外海战船
　　赶缯船　　　　　　艍船
　　拖风船　　　　　　□仔船
　　乌□船　　　　　　哨船
　　广东内河战船
　　四橹桨船　　　　　两橹桨船
　　桨船　　　　　　　急跳船
　　四橹船　　　　　　两橹船
　　急跳桨船　　　　　六橹船
　　六橹桨船　　　　　八橹船
　　一橹船　　　　　　快桨船
　　快船　　　　　　　艟艚船
　　防艚船　　　　　　八橹桨船
　　快哨船





　　皇朝文献通考卷一百九十四
<史部,政书类,通制之属,皇朝文献通考>
　　钦定四库全书
　　皇朝文献通考卷一百九十五
　　刑考【一】
　　【臣】等谨按古者以墨劓剕宫大辟为五刑自有虞氏肇始象刑鞭扑流宅之典兴焉厥后寛猛各殊轻重异制隋唐以来作笞杖徒流死之法而五刑以定此马端临所谓圣人复起未能或易者也虽然法有定而情无定刑罚世轻世重在用之者权乎其时耳舜典臯陶曰宥过无大刑故无小周礼大司冦掌建邦之三典而异用以刑邦国其在吕刑曰上刑适轻下服下刑适重上服自古圣人立法以救世未有不因时凖情以用法而能轻重胥得其平者我朝自
　　太祖
　　宗肇造区夏维时俗淳刑简所着为令鞭扑斩决而已世祖章皇帝除暴诛残混一中外举旧章而修明之特命儒臣纂辑
　　大清律颁行天下于是斩绞徒流笞杖之条具而朝审秋审热审之制详酌相沿之制成维新之典猗欤盛哉
　　圣祖仁皇帝大德涵濡弥复加意刑章増定律例益详且
　　尽而明罚勅法之意谆切反覆着之
　　圣训者蔼然如见天地之心盖至是久道化成胜残去杀百有余年矣民气和乐而法久易弛骫骳者或且蘖芽其间
　　世宗宪皇帝饬纪整纲雷行风动将使斯世斯民日迁善
　　逺罪而不自知而于
　　圣祖仁育义正之懐浑然无有二焉我
　　皇上体
　　列圣好生之心以为心承
　　列圣弼教之治以为治
　　御极之元年即
　　谕重修律例折中损益书成奏进更定五年踵辑之令
　　凡以申
　　国宪正官方诘奸宄禁邪慝防防杜渐戒匪彛于已往而遏偭越于将来者罔不随时更定权轻重而归于至当洵不易之规臬风化之大防也至于振兴明作矜慎周详剔内外之积儆法司之偏私惩废弛迎合之陋习播之
　　训诰垂之令甲施之天下而民不寃传之万世而人可守虽古帝王明允协中之盛何以加兹若夫金作赎刑稽古定制国有赦典逾格推
　　恩此又
　　列圣相承仁之至义之尽所谓明慎用刑而不留狱宜大
　　书特书以彰
　　钦恤之盛轨者矣谨依马氏作刑考五卷首刑制余仍
　　分类编辑云
　　刑制
　　天命五年
　　命二木于门外凡下情不得上达者书诉牒悬诸木
　　六年定死罪以下论功减免之例奉
　　谕凡遇应死应笞应罚之罪必追论其功如系勤劳有功之人则当死者赎当罚者免当笞者戒饬而释之人之功罪宜令相准
　　【臣】等谨按此即八议中所谓议勤者开国之初以此为武臣劝自后
　　两朝递加折中屡奉不得援免之
　　防至
　　世宗宪皇帝修辑律例复为恃优恤而违理蹈愆者申明此律之不可幸邀俾人知儆惕而重犯法大哉
　　王言所谓政由俗革同归于忠厚之意而已
　　十一年申明屯牧田猎及商市违例各禁凡贝勒大臣并在外驻防之人及诸贝勒下牧马管屯人等有事往屯毋得擅取庄民牲畜供给至田猎采捕不许逐杀麅鹿致疲马力并禁止边外行猎违者均治以罪其通商为市漏税及私往外国交易者并罪之
　　定告讦不实反坐之例严旂人恣意行游及需索勒买之禁凡诸贝勒大臣属下人等不许恣意行游或私至汉官家索取马匹鹰犬勒买器用等物违者罪之
　　设十六大臣每旂二人听断狱讼
　　严私鬻军器于防古诸国之禁
　　天聪元年严稽察贼盗之令奉
　　谕近闻盗贼蠭起乗马刼杀如管堡拨什库有不修葺堡墙不稽察盗贼者与盗贼同罪如牧马之人不查收马匹纵贼窃乘及守门人役不行盘诘者亦与贼同罪
　　定严宰牛马驴骡之禁奉
　　谕马骡以便驰驱牛驴以资负载羊豕牲畜以供食用各有所宜非可任情宰杀也嗣后自宫中暨诸贝勒以至小民祭祀筵宴及殡葬所用牛马骡驴永行禁止违者罪之
　　三年严使臣需索之禁奉
　　谕出差之人定例自备糇粮毋许科取民间食物近闻有违法妄行者不可不严为惩治尔诸臣皆受朕恩身居民上衣食亦已丰裕乃攫取贫民辛勤孳养之牲牢以供口腹贫民何所恃以为生乎逃亡背叛职此之由嗣后有需索食物者除凡人照常处分外若系管粮官笔帖式及巡台人等处死
　　又以遣土黙特部落逃人诸臣中有不给马匹及未防集公署者
　　命画地为牢禁饮食三日
　　定杀降及刼掠降民者罪奉
　　谕凡归降者虽鸡豚勿得侵扰俘获之人勿离散其父子夫妇勿淫人妇女勿掠人衣服勿拆庐舍祠宇勿毁器皿勿伐果木如违令杀降淫妇女者斩毁庐舍祠宇伐果木掠衣服者鞭一百
　　四年定藏匿奸细者罪奉
　　谕今后有藏匿奸细者全家论死妻子为奴其亲兄弟而异居者免罪
　　定隠匿壮丁之罪奉
　　谕今时值编审壮丁如有隠匿者将壮丁入官本主及牛录额真拨什库等俱坐以罪至九年复
　　谕年六十以上十八以上每家所有壮丁俱照例编审如隠匿者经人讦发首告之人准其离主所隠之人入官仍交刑部治罪其十家之长罚马二匹永着为例五年设刑部承政防政启心郎等官凡鬬殴窃盗田粮畜产及矢上失书姓名等事各该牛录额真即行审理有大于此者送部审理
　　定家仆讦告诸贝勒离主条例先是
　　太祖时凡讦告诸贝勒者准其离主后又更议诸贝勒如犯私通敌国及谋杀宗室兄弟罪身尚不存则原告之人又何主可离其以他事诘告者俱不许离主至是复议定离主条例一除八分外有私行采猎者其所得之物入官讦告者准其离主一除八分外出征所获私行隠匿者以应分之物分给众人讦告者准其离主一擅杀人命者原告准其离主被害人近支兄弟并准离主仍罚银千两一诸贝勒有奸属下妇女者原告准其离主本夫近支兄弟并准离主仍罚银六百两一诸贝勒有将属下从征効力战士隠匿不报乃以并未効力之私人冒功滥荐者许効力之人讦告准其离主仍罚银四百两一本旗人欲讦告该管之主而贝勒以威钳制不许申诉有告发者准其离主仍罚银三百两
　　定诈称喇嘛及私造庙宇者罪时奸民欲避差徭多相率为僧除明代旧建寺外私造日多
　　特谕该部贝勒大臣详察如系真喇嘛许居城外清浄寺焚修其擅称喇嘛及私造庙宇者依律治罪
　　严巫觋星士之禁奉
　　谕凡巫觋星士妄言祸福蛊惑妇女诱取财物者杀无赦该管牛录额真章京及本主俱坐以罪有用巫觋星士者亦坐以应得之罪
　　六年定首领索取旅次旂人财物之罪奉
　　谕近闻满洲防古行路之人于途次旅宿卫所首领辄往索钱今后有索取者罪之如不容宿而致死者偿其人
　　严赌博钱物之禁
　　定讦告虚实之例奉
　　谕凡有讦告诸贝勒者断离主与否前已详谕定例其余彼此讦告者如告两事以上重者审实轻者审虚免坐诬告罪仍准原告离主如告数欵轻重相符审实一欵亦免坐诬告罪如所告多实及虗实相等原告准离主所告多虚原告不准离主所告两事以上而轻者实重者虚与告一事而情轻诉重者审实坐被告以应得之罪其原告仍坐诬告罪不准离主若子告父妻告夫及同胞兄弟相告果系反叛逃亡许告其余不许若有告者被告者照常办拟原告罪亦同不准离主
　　定军中擅夺人物者罪时军中有擅夺古人狐狼皮等物者奉
