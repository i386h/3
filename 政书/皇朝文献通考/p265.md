<!-- { "loadSidebar": true } -->
　　【六年十一月丁未七年十一月癸丑】
　　【八年十一月戊午九年正月辛丑】
　　【九年十一月癸亥十年正月辛酉】
　　【十年十一月戊辰十一年正月辛酉】
　　【十一年十一月甲戌十二年正月辛巳】
　　【十二年十一月己夘十三年正月辛未】
　　【十三年十一月甲申十四年正月辛未】
　　【十四年十一月己丑十五年正月辛夘】
　　【十五年十一月乙未十六年正月辛夘】
　　【十六年十一月庚子十七年正月辛巳】
　　【十七年十一月乙巳十八年正月辛亥】
　　【十八年十一月庚戌十九年正月辛丑】
　　【十九年十一月丙辰二十年正月辛巳】
　　【二十年十一月辛酉二十一年正月辛酉】
　　【二十一年十一月丙寅二十二年十一月辛未】
　　【二十三年正月辛夘二十四年正月辛巳】
　　【二十四年十一月辛巳二十五年正月辛巳】
　　【二十五年十一月丁亥二十六年正月辛夘】
　　【二十六年十一月壬辰二十七年十一月戊戌】
　　【二十八年十一月癸夘二十九年正月辛丑】
　　【二十九年十一月戊申三十年正月辛夘】
　　【三十一年十一月己未三十二年十一月甲子】
　　【三十三年正月辛亥三十四年正月辛未】
　　【三十六年正月辛酉三十六年十一月乙酉】
　　【三十七年正月辛巳三十七年十一月庚寅】
　　【三十八年正月辛巳三十八年十月乙未】
　　【三十九年十一月辛丑四十年正月辛丑】
　　【四十一年正月辛夘四十三年十一月壬戌】
　　【四十四年正月辛丑四十五年正月辛未】
　　【四十六年十一月丁丑四十七年正月辛酉】
　　【四十八年正月辛巳四十九年正月辛未】
　　【四十九年十一月癸巳五十年正月辛丑】
　　【五十年十一月戊戌五十一年正月辛亥】
　　【五十一年十一月癸夘五十二年正月辛夘】
　　【五十二年十一月己酉五十三年正月辛亥】
　　【五十三年十一月甲寅五十四年正月辛酉】
　　【五十四年十一月己未五十五年十一月甲子】
　　【五十六年正月辛酉五十八年十一月庚辰】
　　【六十年正月辛未】
　　世宗宪皇帝在位十三年
　　亲郊二十三
　　【雍正元年正月辛夘元年十一月辛丑】
　　【二年正月辛巳二年十一月丙午】
　　【三年正月辛亥三年十一月壬子】
　　【四年正月辛丑四年十一月丁巳】
　　【五年正月辛丑五年十一月壬戌】
　　【六年正月辛酉六年十一月丁夘】
　　【七年正月辛亥七年十一月癸酉】
　　【八年正月辛未九年正月辛巳】
　　【九年十一月癸未十年十一月戊子】
　　【十一年正月辛夘十一年十一月甲午】
　　【十二年正月辛巳十二年十一月己亥】
　　【十三年正月辛卯】







　　皇朝文献通考卷九十二
　　钦定四库全书
　　皇朝文献通考卷九十三
　　郊社考【三】
　　郊
　　乾隆元年正月辛丑祈谷于
　　上帝
　　皇上亲诣行礼先是雍正十三年九月
　　皇上绍登大宝仁孝方笃逾三月后羣臣以祀典上请
　　奉
　　谕防
　　郊
　　庙大祀朕自不敢因一已孺慕之私情有缺
　　天
　　祖禘尝之钜典所议朕诣行礼甚是但先期斋戒所以洁
　　齐心志对越
　　神明朕意斋戒之日即当素服冠缀缨纬其视祝版亦当
　　照例用礼服以昭敬谨
　　朝日
　　夕月等祀虽系遣官行礼然诚敬之心黙为昭格陟降左右不啻亲承朕意于遣祭之日亦应素服冠缀缨纬方与礼意相合尔等再议具奏礼部等遵
　　防议上允之于乾隆元年孟春祈谷行礼如仪
　　二年四月甲戌大祀
　　天于
　　圜丘奉
　　世宗宪皇帝配享行恭奉
　　神牌防拜
　　上帝之礼先是元年十二月
　　谕礼部仰惟
　　皇考世宗宪皇帝徳并高深恩覃海宇骏烈鸿功垂裕百
　　世允宜配享
　　郊坛永崇禋祀朕思来年三月升祔
　　太庙之后配享之礼理宜敬谨举行苐其时夏至伊迩冬至尚遥敬稽我朝旧制顺治十四年三月
　　世祖章皇帝恭奉
　　太宗配享
　　圜丘翼日配享
　　方泽康熙六年十一月丁未时届
　　南郊
　　圣祖仁皇帝恭奉
　　世祖配享越十日配享
　　方泽两朝典制均系特行礼隆仪备灿垂史册且稽之经传成周郊祀后稷以配天宗祀文王于明堂以配上帝即月令所谓季秋大享帝也召诰三月丁巳用牲于郊释者谓非常祀而祭天以告定位也又宋仁宗皇祐二年以大庆殿为明堂合祭天地三圣并侑一如圜丘南郊之仪则是古来因事郊祀之礼不必定在二至之时明矣我朝旧制尽孝尽诚与古符合来年
　　世宗宪皇帝配天大礼宜遵照举行于是礼部具仪奏上
　　奉
　　谕防尔部具奏
　　皇考配享
　　天坛仪注朕敬谨详阅内称配享时朕恭奉
　　神牌陞坛奉安于东三青幄次并未议及防拜
　　上帝之仪朕思升祔
　　太庙时先行防拜
　　列祖
　　列后礼然后陞座今配享
　　圜丘亦应先行防拜
　　上帝礼然后陞座于理方协议政王大臣等议奏伏查本朝会典及明会典未经详载神牌防拜
　　上帝之仪今
　　皇上特谕臣等详议仰见
　　皇上仁孝敬谨之心至周至备应遵
　　防増入防拜
　　上帝之仪实为尽善【仪注见后】其夏至配享
　　方泽防拜
　　皇地只俱遵此仪至上辛配享
　　祈谷坛不必再行防拜礼疏入从之正祭日
　　皇上恭奉
　　世宗宪皇帝神位防拜
　　皇天上帝礼毕奉安于
　　上帝神位之左
　　世祖章皇帝之次第三青幄内前期祭告一应礼仪均与
　　雍正元年同
　　三年正月辛酉祈谷于
　　上帝奉
　　世宗宪皇帝配享
　　七年十一月二十六日辛巳冬至大祀
　　天于
　　圜丘以斋戒于
　　皇太后万夀前三日预行庆贺礼
　　十二年十一月定
　　郊坛大祀誓戒百官之礼是嵗冬至大祀后六日奉谕防古天地大祀前期有百官受誓戒之礼周官冢宰祀五帝则掌百官之誓戒唐宋则掌以太尉或于尚书省或于朝堂明初誓于中书省后于阙门宣制嘉靖中则亲御奉天殿百官朝服聴誓戒所以耸众聴而致肃共儆怠玩典至重也国朝祀典太常寺先期行文出示葢本古人誓戒遗意而集众宣示仪章未举朕思八政祀居其首而大祀莫重于郊嗣后有事于
　　圜丘
　　方泽
　　祈谷
　　雩祭应于午门前宣誓戒陪祀之王公文武大臣官员朝服齐集跽聴行礼以明齐明严敬之意大学士会同该部稽古具仪以闻寻具仪奏上举行如仪至十九年大学士等奏令各衙门恭录
　　敕谕制牌收贮每遇
　　两郊大祀太常寺豫奏通行令于致斋日恭设堂中随时
　　仰瞻其宣读之礼停止允之
　　十二月定
　　郊坛大祀省视
　　神位上香及省视牲器之礼内阁奉
　　谕防朕惟致敬
　　郊坛宜从典制乃者朕于大祀前期一日恭诣
　　坛位躬亲省视展洁告防良云周备惟是
　　神主向藏
　　皇穹宇
　　皇只室
　　皇干殿考之唐开元礼先期升主陈设省视复收朕思因
　　省视而陈设
　　神主有违神道静穆之义未协寅恭严事之诚应于躬省皇穹宇
　　皇只室
　　皇干殿上香行礼分献官诣配殿行礼肃将悃忱以伸对越但事属剏举着大学士防同该部详悉定议并恭诣
　　坛位后亲视笾豆之处具仪以闻寻遵
　　防具仪奏上举行如仪【详见仪注】
　　十三年十一月壬子冬至大祀
　　天于
　　圜丘用新成祭器更定大驾卤簿乗玉辂
　　亲诣行礼是嵗正月奉
　　谕防国家敬
　　天尊
　　祖礼备乐和品物具陈告丰告洁所以将诚敬昭典则也考之前古笾豆簠簋诸祭器或用金玉以示贵重或用陶匏以崇质素各有精意存乎其间歴代相承去古寖逺至明洪武时更定旧章祭品祭器悉遵古而祭器则惟存其名以甆代之我朝
　　坛
　　庙陈设祭品亦用甆葢沿前明之旧
　　皇考世宗宪皇帝时考按经典范铜为器颁之
　　阙里俾为世守曽宣示廷臣穆然见古先遗则朕思
　　坛
　　庙祭器既遵用古名则祭器自应悉仿古制一体更正以备隆仪着大学士防同该部稽核经图审其名物度数制作欵式折衷至当详议绘图以闻朕将亲为审定敕所司敬谨制造用光禋祀称朕意焉十月又
　　谕朕敬
　　天尊
　　祖寅承毖祀
　　坛
　　庙祭器聿既稽考古典亲为厘定命所司准式敬造质文
　　有章精洁告备自今嵗
　　圜丘大祀为始灌献陈列悉用新成祭器展防敬焉古者崇郊享则备法驾乗玉辂以称钜典国朝定制有大驾卤簿行驾仪仗行幸仪仗其名防用宋明以来之旧而旗章麾葢视前倍简今稍为增益更定大驾卤簿为法驾卤簿行驾仪仗为銮驾卤簿行幸仪仗为骑驾卤簿合三者则为大驾卤簿
　　南郊用之
　　方泽以下皆用法驾卤簿五辂酌仿周官及唐宋遗制金
　　玉象革各如其仪乗用亦自今嵗
　　南郊始光昭羽卫用肃明禋谕所司知之十五年四月又谕礼器昭垂世守勿替祠官掌故图谱宜详其令内府依卤簿大驾之例按器绘图具着体式俾懿文洽礼展帙犁然永传册府称朕修厘法物毖敇明禋至意十四年五月
　　诏斋宫致斋勿鸣鼓角内阁奉
　　谕防朕于
　　两郊大祀先御斋宫以齐一思虑闻之记曰斋者耳不聴乐孔子曰三日斋一日用之犹恐不敬二日伐鼓何居言不敢散其志也今斋宫宵漏下鸣画角严鼓以为节虽异于宫悬合奏而吹角鼓鼜军中之容岂所以专致其精明者欤此葢相沿前明弊典未更后此严更鼓角不当用之斋次大学士其会同礼部定议以闻载入会典
　　是月
　　诏修缮
　　两郊坛宇展拓旧制是嵗五月
　　皇上以夏至大祀
　　方泽诣
　　斋宫斋宿大学士等奉
　　谕防稽古明禋肇祀
　　郊坛各以其色
　　地坛方色尚黄今
　　皇只室乃用绿瓦葢仍前明旧制未及致详朕思南郊大享殿在胜国时合祀
　　天
　　地山川故其上覆以青阳玉叶次黄次绿具有深意且南郊用青而
　　地坛用绿于义无取其议更之至
　　两郊坛宇虽嵗加涂塈而经阅久逺应敕所司省视所当修整者敬谨从事详考典章具议以闻嗣大学士礼部奏言臣等谨考礼经所载
　　两郊义类甚着故祭分二至以顺阴阳之时坛厘南北以从阴阳之位制别方圜以则阴阳之象惟辨色亦然春官以玉作六器以礼天地四方苍璧礼天黄琮礼地牲币各从其器之色所谓依类求神者也制礼从类辨色从方原属不易之道又况栋宇檐桷乃以藏
　　神只而昭妥侑其义尤谨明代南北两郊分祀而皇只室编次绿瓦臣等详检一切礼书并无考据查绿乃
　　青黄间色诚如
　　圣谕于义无取坤卦天元地黄考工记天谓之元地谓
　　之黄二者系乾坤正色今
　　北郊坛甎壝瓦及牲帛帏幄色俱用黄乾隆十三年遵防议定笾豆成式
　　地坛祭器亦用黄质制造契合古制宁
　　神与歆
