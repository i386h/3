<!-- { "loadSidebar": true } -->
　　又议定云南开采矿厰地界并停各省预买加买借买铜觔及本省各局加铸之例大学士云贵总督杨应琚奏言滇省近年矿厰日开砂丁人等聚集每处不下数十万人耗米过多搬运日众以致各厰粮价日昻一日且有无业之徒借言某山见有矿引可以采铜具呈试采呼朋引类羣向有米之家借食粮米名曰米分以米分之多寡定将来分矿之盈缩往往开采数年无益又复引而之他有米之家希图加借前后并还终致矿归乌有米复徒耗更或预向厰员借用银米前后挪掩重利借还负累殊深查滇铜闗系鼓铸不容阙乏已开各厰不便议停未开各厰正宜示以限制请将旧有之老厰子厰存留限于各厰四十里内开采四十里以外不得任意私开厰有定数则厰内砂丁可无虞日渐加増耗费米石至各厰所获铜觔比年解运京局及本省鼓铸外省采买所余不过数十万觔如尽各省加买势至入不敷出似应及时筹剂请将各省乾隆二十九年以前奏定之额听其按年买运如有请预买一运及加买至借买数十万觔之处概不准行旧厰既有界限开采年久衰歇堪虞应留有余以补不足滇省省城临安东川各局正铸之外已足敷搭放兵饷接济民用其加铸各项亦应酌量停止得
　　防允行










　　皇朝文献通考卷七十八
　　钦定四库全书
　　皇朝文献通考卷十八
　　钱币考【六】
　　乾隆三十二年停运京局铅觔先是贵州每年办解京局白铅四百三十九万余觔又办解湖北汉口售供直等八省鼓铸白铅三百万觔俱由该省之大定府等府州雇马运至永宁交委员接收转运至是巡抚鄂宝以大定等处现在办理云南军需马匹该处产马有数防运缺乏请将应办汉口铅停运一年经户部议以直等八省本地俱不产铅今若停运势必仍买商铅恐商铅亦办运不前必多贻误查京局现存白铅尚多不如将运京铅觔暂请停运半年以京局缓运半年之期拨抵运解汉口之数已可通融接济从之
　　又贵州巡抚鄂宁言本年加运京铜定限于明年二月自泸州开运现在牛马缺乏请缓至明年八月同三十三年头运一齐开帮又称大小各厰因两年办理军务油米炭到厰者少以致办铜短缩
　　贵州等省赴滇采买自上年至今未发者共髙铜二百余万觔金钗厰铜一百九十余万觔请移咨各省自行查核酌办经户部议以户工二局现存铜觔及本年解到并起运在途共计有一千六百六十万有竒与其令各省委员在滇守不如将该省本年加运展限并明年头运第一起京铜截留拨给各省通融办理从之
　　又令寳直局余铜铸钱充饷先是寳直局鼓铸毎炉每卯应发各匠工食向照京师寳泉局之例按制钱八百三十文作银一两交炉头易银给发保定钱贱赔累不赀至是直督方观承请以每卯铜渣铜屑加意淘汰一年计出余铜三千余觔约可铸钱三百余千文分赏炉头补苴赔垫经部议以该省鼔铸工价原系题明核给钱文每年报销亦
　　系开造钱数且该省止设炉五座各匠同在一厰稽察易周原无须易银给发以致辗转亏折借口赔垫嗣后将前项余铜归公搭同正欵铸钱按年造报充饷其卖获渣土银两俟满五年另行试淘如有多余将确数奏明留局公用
　　【臣】等谨按各省鼓铸内有节省及淘出余铜如四川之盈余铜铅山西之炉底渣末贵州之秤头铜觔俱将铸出钱文留充公用
　　三十五年户部议查滇省办运京铜每年六百二十九万余觔该省鼓铸及各省采买共需铜五百余万觔昨据该督彰宝以滇铜不敷请暂停采买经部议驳在案今据该抚明徳奏称云南钱价毎银一两易钱一千一二百文市价已属太贱向于六府设炉一百一十六座实属过多应将东川新设炉二十五座大理广西各十五座临安顺宁各八座暂为裁减嵗可省铜一百四十五万余觔再陜西广西贵州湖北四省嵗需滇铜额数均属过多亦可酌减铜五六十万觔加以现在广开子厰一二年间外省委员均可挨次领运而铜觔亦可从此日加充裕应如所奏办理至称减炉七十一座嵗省白铅一百二十余万觔黑铅十万余觔板锡八万七千余觔应运赴汉口供各省采办之用从之
　　三十六年酌减贵省搭放兵饷钱文贵州寳黔局鼓铸钱文搭放俸饷等项例均以毎两一六搭放本年三月内户部议准云贵总督彰宝言贵州安笼镇七营官兵俸饷钱文该处钱贱又离省窎逺请停止搭放四月内又议准该抚李湖称移查各营除提标古州镇标等二十一处仍照旧搭放外其抚标贵阳营近在省城无需运脚镇逺等镇三协二营市贩无多钱价易昻均请减半搭放威宁等镇协营十处该地方钱价平贱又逺道运回毎致亏损请全数停搭至文员俸廉及书役工食事同一例亦一体减半搭放
　　又防山西巡抚朱珪言晋省鼓铸自乾隆十四年安炉十座十八年减去四座二十三年复添炉五座毎年铸钱四万九百串有竒除按月搭放兵饷外余钱尽平市价数年以来钱价日趋平贱民间不必以官钱为利请酌减从前加増五炉止留原旧六炉嵗可铸钱二万二千余串于兵民并无不便而钱法仍足流通从之
　　又减江西宝昌局炉座先是江西省钱价昻贵于乾隆七年经抚臣陈宏谋设炉十座旋于八年复増四座共成十炉迨十五年因库贮钱文充裕经抚臣阿思哈减去四座十七年又因库钱减少前抚鄂昌仍添四炉共成十炉鼓铸至是江西巡抚海明奏称市钱价贱官钱不能销售现在积存十万余串加以铸至嵗底除搭放兵饷外共应存库钱十三万余串陈积稍多更难出易请自乾隆壬
　　辰年为始减去四座仍以六炉鼓铸户部议如所请行
　　三十七年令贵州省局存余钱搭放兵饷户部议查宝黔局原设炉二十座嵗铸六十九卯三十五年前抚宫兆麟以钱价平贱奏减二十三卯三十六年又据调任巡抚李湖请减炉五座仍以四十六卯分炉配铸通计减炉鼓铸除搭放俸饷等项外嵗尚余钱二万三千余串行令易银解司各在案今据该抚图思徳奏称黔省钱价平减商贩无多铺戸领钱出易从中侵蚀差吏贿串拖延种种滋现在滇铜未旺局存无几而市价又现值平减请全提解司留为搭放兵饷之用应准其将府存未易钱文一万五百余串并将来铸出息钱均无容出易以备搭放从之
　　三十八年定铜运抵津后不许开报守冻之例大学士于敏中等奏铜运攸闗铸务例限綦严运员任锡绂陈希泽黄斌等守冻与抵通或同时而行阻互异或一运而咨报各殊且一人所运之铜或两地守冻其中显有徇隠揑饰情弊奉
　　上谕铜运船只既抵天津一带距京已近铜觔非米粮可比即属冻河之原可改从陆运皆因运员等恃有守冻之例遂尔借词迁延嗣后铜运抵津后概不准开报守冻如遇冻河即令其陆运进京则支吾守冻之弊不除自絶着为例
　　又戸部奏准宝泉局各厰匠役工食原定每卯给制钱一千二百四十串有竒交炉头易银开发嗣于乾隆四年议准改给银两由部支领给发其时因钱价昻贵毎银一两仅合制钱八百三十文匠役按卯计工不敷日用复经定议择其工价稍浮者酌减七十三串净给钱一千一百七十三串八百文改令炉头照市价易银开发迨至二十八九年以来钱价日就平减匠役等但知按例索银不问钱价贵贱毎年实不敷银一万三千三百两有竒俱系炉头设措添补现在钱价更属有减无増办理实为竭蹶自不如仍旧改给库银谨公同筹议酌中定价每年七十五卯计开发银十万二千三百两有竒由本局出具印领令炉头赴银库按季支领存贮局库按月给发
　　三十九年湖南巡抚觉罗敦福言宝南局钱文积至十七万四千四百余串皆因官价贵于市价无人承买局钱壅滞余息无归现在巴陵县城工奏请借欵莫若减价易银取息供用经戸部议将局存钱文照依原定易银官价核给兴修巴陵距省本系一水之地装运既便即照铜铅事例酌给运费亦属无多一转移间而数年壅滞钱文可销去十分之三余息亦无亏短之虑从之
　　四十年开伊犂鼓铸局钱幕用宝伊字伊犂为准部总滙之区乾隆二十年
　　王师平定遂版图既有重兵驻守兼多商贩贸易需
　　用钱文较叶尔羌更为要上年防
　　皇上轸念新疆筹及钱源利用有
　　防交伊勒图查酌妥议旋据奏称乌什改解之铜仅止三千觔此外尚有回部各处余粮折纳铜三千余觔共可办获铜六千四百余觔即就现获铜数开铸搭放于军民两有禆益戸部议如所请除库车沙雅尔派回子赴厰开挖既非余粮折纳且有衣履器具牛骡之费仅获铜一千余觔烦费过多无庸派办实止得铜五千三百觔有竒嵗计铸钱九百二十余串
　　【臣】等谨按伊犂素不产铜其各处以粮折纳红铜毎觔约银四钱九分有竒又采挖黑铅毎觔约银四钱合计铜铅二项毎铸钱一千约需银三两八钱有竒但均非动项采买至白铅必须由西安逺赴湖北汉镇搭买递运陜西转运哈密又由驿站递解伊犂核计脚价所费颇重今以体质坚硬之红铜配以柔软之黒铅防加锡轮郭肉好即可适用因照内地常行制钱每文一钱二分重用红铜八分四厘黒铅三分四厘八毫锡一厘二毫督匠试铸色様大畧相等自可无庸调运其锡按照红铜五千余觔搭配毎年只须八十觔为数无多即令西安代买遇便搭解仍令京局铸成钱模交该将军照式鼓铸
　　四十一年署云贵总督觉罗图思徳等言滇省近年大小各厰嵗获铜一千二百三四十万觔除京外鼓铸年需髙铜九百余万觔外其宁台戸蒜金钗等厰尚积存低铜五百余万觔并收回一分通商一百二十余万觔已足敷复炉加铸之用请于东川局増炉十五座曲靖府安炉十八座广西州复炉十五座保山局増炉四座大理局増炉三座省局添炉一座共五十六炉统成一百四十一炉内东川先经加卯带铸之二十五炉未便再议加卯其余一百十六炉每年毎炉于正铸外一律加铸三十六卯半计可获息十六万四千八百两有竒查汤丹大碌等四厰年办蟹殻铜五百五十余万觔工费不敷每百觔加价一两五钱大功厰系新开费用稍省年办蟹殻铜一百余万觔每百觔加银一两二钱此外中小各厰共计年获铜五百七十余万觔毎百觔加价一两足敷工费统计加价共需银十五万三千余两核之所铸余息尚有存剰而搭放兵饷之外加搭各厰盐井工本薪食银两以利民用又可无钱多价贱余息亏短之虞从之先是汤丹等厰积欠工本银十二万余两九渡箐等新厰亏欠工本银五万六千余两部议于増给铜价内以十分之八发给厰民扣留二分以归旧欠分作六年扣完又滇省解交京铜六百余万觔由寻甸东川两路分运泸州其中牛防马载脚价尚属敷用唯自威宁州至镇雄州所属之罗星渡计程十站山路﨑岖近年马匹稀少俱系雇夫背运两夫背运一码重一百六十觔给脚银二两徃返一月食用不敷夫役毎多逃匿今酌议每铜一码加増银四钱八分约需加脚九千余两亦请于加给铜价内毎两扣银五分八厘零即可如数扣増不必另筹欵项均得
　　防允行
