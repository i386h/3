<!-- { "loadSidebar": true } -->
　　法驾用三十
　　銮驾用十
　　骑驾用二十
　　殳锻铁为之通长一丈一尺首长一尺四寸八棱上径一寸一分下径六分鋄金龙文銎长九寸镂龙首上下鉆以铁涂金镂花柄长八尺余如豹尾枪之制
　　大驾
　　法驾用四
　　防锻铁为之通长一丈一尺援长一尺三寸胡外曲径七寸三分中有上横二寸五分下横五寸内外各半外镂龙首銎长九寸镂龙首上衔通涂以金柄长八尺如豹尾枪之制
　　大驾
　　法驾用四
　　钺雕木为之刄长八尺五分阔九寸背刻龙首贯直刄长八寸为剑脊形銎上衔以龙首皆涂金柄攒竹髤朱长六尺二寸二分镦以铜鋄银髙一寸五分通髙八尺九寸
　　大驾用十六
　　法驾
　　骑驾用六
　　銮驾用四
　　星雕木为之首长六寸三分围五寸四分六瓣交攒镂云蝙蝠上为圆顶如星髙一寸四分旁亦如之差小銎上衔以龙首皆涂金柄如钺之制通髙八尺七寸
　　大驾用十六
　　法驾
　　骑驾用六
　　銮驾用四
　　卧瓜雕木为之长四寸五分围一尺四寸二分六棱有蒂刻防龙卧置柄首銎上衔以龙首柄如钺之制通髙七尺八寸五分
　　大驾用十六
　　法驾
　　骑驾用六
　　銮驾用四
　　立瓜雕木为之如卧立置柄首柄如钺之制通髙八尺二寸五分
　　大驾用十六
　　法驾
　　骑驾用六
　　銮驾用四
　　吾仗攒竹为之长七尺一寸围四寸三分髤朱两端绘金云龙鉆以铜涂金
　　大驾用十六
　　法驾
　　骑驾用六
　　銮驾用四
　　御仗攒竹为之长六尺九寸围四寸三分髤朱两端鉆以铜
　　大驾用十六
　　法驾
　　骑驾用六
　　銮驾用四
　　引仗削竹为之长四尺三寸八分阔一寸七分厚二分髤朱首驾圆木长九寸二分阔如之厚五分髤黄绘金云龙通髙五尺三寸
　　大驾
　　法驾用六
　　红灯铜盘承烛铁丝笼之韬以红纱髙九寸围一尺七寸攒竹髤朱长六尺二寸围三寸一分上加龙首曲项向前衔环悬灯通髙七尺二寸
　　大驾
　　法驾用六
　　静鞭黄丝为之长一丈三尺阔三寸梢长三丈渍以蜡柄木质髤朱长一尺刻金龙首
　　大驾
　　法驾用四凡大朝防则陈于
　　大和殿阶下既
　　御殿鸣鞭者三
　　驾起亦如之
　　寳象络首钩膺秋攀皆编黄绒紃为之杂饰诸寳前后各缀朱缨二后络朱网流苏膺悬朱缨铜铃各三白革为鞯绘金龙彩云周为花文借以朱防鞍髤朱饰金上载寳瓶铜质鋄金亦饰诸寳深一尺六寸五分口径八寸六分腹围五尺七寸六分镂垂珠文底径一尺一寸三分足径一尺七寸镂朶文云葢径一尺三寸冠火焰顶座髙一尺三寸
　　大驾
　　法驾用五凡大朝防设卤簿则立于
　　午门外
　　导象披蓝屉不加羁饰
　　大驾
　　法驾用四凡大朝防设卤簿则立于
　　天安门外
　　仗马马鞅及络首钩膺秋攀皆编黄绒紃为之饰以杂寳项及膺各悬朱缨黄缎为鞯绣金盘龙周为八寳借以朱防鞍蹬皆铜质鋄金坐具黄氊青縁
　　大驾
　　法驾用十凡大朝会设卤簿则立于
　　丹陛下
　　国初定卤簿仪伏等
　　大驾卤簿大辂一玉辂一大马辇一小马辇一香步辇一凉步辇一大仪轿一仪象五【负寳瓶各一】笓头八肃静旗二金鼔旗二白泽旗二门旗八日月旗各一云雨风雷旗各一五星旗各一二十八宿旗各一北斗旗一五岳旗各一四渎旗各一青龙白虎朱雀神武旗各一天鹿天马旗各一鸾麟熊罴旗各一青龙纛赤龙纛黄龙纛白龙纛黑龙纛各四青龙帜赤龙帜黄龙帜白龙帜黑龙帜各四黄麾二绛引旛传敎旛告止旛信旛各四政平讼理旛二仪锽氅八羽葆幢四青龙白虎朱雀神武幢各一金节四豹尾旛四龙头竿旛四方天防四豹尾枪二十弓矢各二十仪刀二十仗马十吾仗立瓜卧瓜金钺御仗星各六品级山七十二座棕荐三十铺静鞭三十条黄曲柄龙繖四黄直柄龙繖八红白青黑直柄龙繖各二黄青直柄瑞草繖各二黄白黑直柄四季花繖各二紫方葢红方葢各四红罗鸾凤方扇八红单龙扇四红双龙扇八黄单龙扇八黄双龙扇十有二拂尘二红灯六金炉二金香盒二金盆一金水盂一金大瓶一金小瓶一马杌一金交椅一金足踏一
　　行驾仪仗明轿一礼轿一吾仗立瓜卧瓜御仗星金钺各四五色销金龙旂十五色销金龙帜十黄缎双龙扇十黄绫销金九龙繖十
　　行幸仪仗大轿一折合轿二立瓜卧瓜吾仗御仗星金钺各六弓矢十仪刀十豹尾枪十五色销金龙帜各二黄双龙扇六红单龙扇四五色妆花缎繖各二
　　乾隆八年定五辂之制改大辂曰金辂大马辇曰象辂小马辇曰革辂香步辇曰木辂
　　臣僚议准周制玉金象革木为五辂今陈设五辇有玉辂大辂大马辇小马辇香步辇其数亦五制与古图相仿除玉辂名制相同无可改外请名大辂为金辂大马辇为象辇小马辇为革辂香步辇为木辂内惟香步辇与辂制少异今应改辕増轮与辂制同至旌旗之饰据汉儒之论谓玉辂绣日月星宿谓之太常金辂绣飞龙九象辂用大赤革辂用大白木辂用大麾纯黑旂也或又谓革辂黑
　　而木辂白考三才图防内图式则玉辂日月五星并黻字飞龙象辂龙革辂熊虎金辂鸾凤木辂蛇今参合古今玉辂应如汉儒之説用日月五星二十八宿余四辂金辂用东方飞龙象辂用南方朱凤革辂用西方白虎木辂用北方蛇以为区别随交工部改造木辂如式又制五辂太常旂玉辂二旂各绣日月星辰金辂二旂各绣青龙象辂二旂各绣朱凤革辂二旂各绣白虎木辂二旂各
　　绣蛇均用明黄缎片金制造
　　十三年始造玉辇改凉步辇曰金辇礼轿曰法驾步辇拆合轿曰銮驾步辇
　　臣僚议五辂惟用陈设祀
　　天地御乗则用凉步辇
　　陞殿之日陈于
　　太和门东按凉步辇之名仍袭前明不见于古今应
　　遵
　　谕防即以凉步辇为金辇而仿其制造为玉辇辇上方顶应用天青色前后左右各镶嵌圆花白玉一块其上圆顶仍用金顶乗以祀
　　天金辇则祭
　　方泽
　　宗庙
　　社稷用之
　　陞殿日陈于
　　太和门外东西相向其
　　朝日
　　夕月
　　耕耤以下等祀仍用礼轿礼轿之名应请更为法驾步辇又拆合轿名亦不典应请更为銮驾步辇从之更定五辂之式
　　臣僚言今陈设五辂惟于辂后旂章稍为区别而规制大略相同与古所称以玉金象饰其末及分用五色尚未脗合宜参考古制五辂上盘用天青色上檐花版皆用玉版镶嵌金辂上盘用朱漆上檐花版皆用贴金加漆象辂上盘用黄色上檐花版皆用象牙花版镶嵌革辂应用白色但辂葢不便用白今据上盘及上檐花版皆用泥银上起金花木辂上盘及上檐花版皆用黑漆描金其正中圆顶皆用金顶从之寻奉
　　钦定玉辂穹顶【即上盘】天青色前后左右镶嵌苍玉版各一金辂穹顶黄色四面镶嵌金版各一象辂穹顶赤色四面镶嵌象牙版各一革辂穹顶银色四面镶嵌染黄羊皮版各一木辂穹顶黑色四面镶嵌花梨木版各一其上檐花版皆仍旧饰以金彩至五辂垂檐及四角络带旧制皆用柘黄元青今应酌改各如其顶之色又五辂旗制从前皆用明黄色宜各按五辂体色各用织金缎每辂太常旂二左旗一各绣本方物象右旗一皆配以升龙各斿
　　数如旧
　　更名法驾步辇曰礼舆銮驾步辇曰步舆骑驾步辇曰轻步舆并厘定各卤簿之制旧传敎旛告止旛政平讼理旛改为敎孝表节诸旌旧肃静旗改为出警入跸旧笓头改为引仗余各增损有差【如前分载之制】是年十月
　　谕曰古者崇郊享则备法驾乗玉辂以称钜典国朝定制有大驾卤簿行驾仪仗行幸仪仗其名参用宋明以来之旧而旗章麾葢视前倍简今稍为増益更定大驾卤簿为法驾卤簿行驾仪仗为銮驾卤簿行幸仪仗为骑驾卤簿合三者则为大驾卤簿
　　南郊用之
　　方泽以下皆用法驾卤簿五辂酌仿周官及唐宋遗制金
　　玉象革木各如其仪乗用自今嵗
　　南郊始光昭羽卫用肃明禋谕所司知之








　　皇朝文献通考卷一百四十四
　　钦定四库全书
　　皇朝文献通考卷一百四十五
　　王礼考【二十一】
　　皇太后
　　皇后妃嫔车舆仪仗
　　【臣】等谨按周礼王后之五路重翟厌翟安车翟车辇车亦掌于巾车之职汉制太皇太后皇太后皇后法驾皆御金根车其非法驾则御紫罽軿车唐制重翟厌翟翟车安车之外又有四望车金根车卤簿则减大驾之半宋制与唐畧同明时中宫车辂仪仗较之前代差简马考有后妃命妇以下车辇卤簿一门盖唐宋后妃仪仗通称卤簿
　　国初定
　　皇太后
　　皇后前陈设者曰仪驾
　　皇贵妃
　　贵妃所陈设者曰仪仗
　　妃
　　嫔陈设者曰采仗兹按
　　皇朝礼器图式敬谨编次标题不云卤簿者遵今制也公主王妃命妇车舆仪从则别见于后云
　　皇太后仪驾龙鳯舆一仪舆二龙鳯车一仪车二拂尘二提鑪二香合二盥盆一唾壶一水瓶二马杌一交椅一九鳯曲盖一九鳯葢十花葢四方繖四龙鳯扇八鸾鳯扇八金节二龙鳯旗十卧瓜四立瓜四吾仗四
　　龙鳯舆木质髤明黄通髙七尺穹葢二重髙一尺五寸五分上为八角各饰金鳯下方四隅饰亦如之冠金圆顶七寸二分镂云文衔以杂宝檐纵五尺横三尺七寸六分明黄缎幨上深三尺下深一尺一寸皆销金龙鳯四柱各髙四尺七寸纵四尺上横二尺九寸下二尺三寸五分皆绘金龙鳯櫺
　　四啓青紃网之前为双扉髙二尺六寸濶二尺一寸啓扉则举櫺悬之内髤浅红中置朱座髙一尺七寸倚髙一尺八寸坐具明黄缎彩绣龙鳯前加抚式亦髤明黄绘金龙鳯直辕二各长一丈七尺二寸五分大横杆二各长八尺中为铁鋄金鳯相向小横杆四各长三尺肩杆八各长五尺一寸皆髤明黄横鉆以铜纵加铜鋄金鳯首尾舁以十六人
　　仪舆木质髤明黄通髙六尺一寸上为穹盖髙七寸冠银圆顶涂金髙六寸五分檐纵四尺九寸横三尺八寸四隅系黄绒紃属于直辕明黄缎幨深一尺二寸四柱各髙四尺八寸纵四尺二寸横三尺一寸门髙三尺九寸濶二尺七寸明黄缎帏黄里中置朱座髙一尺七寸倚髤明黄髙一尺八寸绘金龙鳯坐具明黄缎亦绣龙鳯直辕二各长一丈五尺六寸横杆二各长七尺八寸中为铁鋄金双鳯相向肩杆四各长五尺三寸俱髤明黄两端鉆以铜鋄金舁以八人
　　龙鳯车木质髤明黄通髙九尺五寸穹盖二重髙一尺七寸上绘八宝八角各饰金鳯下绘云文四隅饰亦如之冠金圆顶八寸五分镂云文衔以杂宝檐纵四尺九寸横四尺明黄縀幨上深三寸下深一尺一寸盖明黄络四隅系明黄绒紃属于轸四柱各髙三尺三寸纵四尺八寸横三尺一寸左右及后皆绘金龙鳯中各启櫺青紃网之门髙三尺濶一尺八寸五分上镂金龙鳯相向明黄缎帏黄里坐具明黄缎彩绣龙鳯轮径各四尺九寸各十有八辐辕二各长一丈七尺五寸鉆以铁鋄金轸长六尺二寸濶三尺三寸驾马一
