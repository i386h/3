<!-- { "loadSidebar": true } -->
　　诰曰来王来享要荒昭事大之诚悉主悉臣国家着柔逺之义朕纉承鸿绪期徳教暨于遐陬诞抚多方使屏翰跻于康乂彛章具在涣号冝颁尔暹罗国森列拍腊照古龙拍腊马嘑陆坤司由提雅普埃秉志忠诚服躬礼义既倾心以向化乃航海而请封砺山带河克荷维藩之寄制节谨度无忘执玉之心念尔悃忱朕甚嘉焉今封尔为暹罗国王赐之诰命尔其益矢忠贞广宣声教膺兹荣宠辑乃封圻于戱保民社而王纂休声于旧服守共球之职懋嘉绩于侯封尔其钦哉无替朕命先是外洋贡船入广东界守臣查騐属实进泊河干封贮所携贡物俟礼部文到始贸易物輙毁壊二十三年六月国王遣使来贡因疏请嗣后贡船到广具报后即次河干俾货物早得贸易并请本国采买器用乞
　　谕地方官给照置办贡使进京先遣贡船回国次年差船
　　奉迎
　　圣勅归国奏入部议应如所请二十四年十二月阁部议覆増赏暹罗縀币表里五十从之四十七年六月遣使入贡得
　　防贡使所带货物聴随便贸易免其徴税六十一年四月
　　遣使来贡
　　赐其国王及王妃纱縀
　　谕令运米三十万石于福建广东宁波等处粜卖并谕大学士等曰暹罗国人言其地米甚饶裕银二三钱可买稻米一石朕谕令分运米石至福建等处于地方甚有禆益此三十万石系官运不必收税雍正二年十月
　　贡稻种果树加
　　赐国王蠎缎玉磁等器其船捎目九十六人本系汉人求
　　免回籍得
　　防暹罗不惮险逺进献稲种果树恭顺可嘉其运来米石令地方官以时直售卖毋许行户低昂随带货物槩免征税捎目九十六人居住该国歴经数代实难勒令归还应免回籍以示寛大之典六年二月运米入厦门七年六月载米船艘因风飘泊其捞回压船货物并免征税七月遣使入贡赏赉如例又加
　　赐国王蠎縀玉磁等器
　　御书天南乐国匾额赐之并奉
　　防该国逺隔海洋所进方物赍送不易朕欲酌量裁减以示恩恤逺藩之意但此次既已赍送难以带回本国着照往例收纳其常贡土物内有束香安息香架裟布疋等嗣后免其入贡是年贡使到广呈请采买京弓铜线
　　等物
　　上特允之乾隆元年六月国王森列拍照广拍马嘑陆坤司由提雅普埃以嗣立故遣陪臣朗三立哇提等赍旧篆及方物例贡象一只因航海故増一以偹并咨礼部言往时
　　钦赐蟒龙大袍藏承
　　恩亭上歴世乆逺难保无虞恳再邀
　　恩赏赐一二每年造福送寺需用铜斤求暂开禁例赴
　　粤采买部议不可得
　　防暹罗逺处海洋抒诚纳贡除照定例给赏外可特赏蟒缎四疋至采买铜觔一节国王称系造福送寺之用加恩赏给八百斤后不为例八年九月奉
　　防暹罗国商人运米至闽源源而来其加恩之处自当着为常例嗣后外洋货船带米万石以上者免船货税银十之五五千石以上者免税十之三十一年九月暹罗商载米进泊闽海或四千三百石或祗三千八百有零余皆苏木铅锡等货福建将军新柱奏畨船载米不足五千之数所有船货额征未便
　　援例寛免
　　上以该番航海逺来仍加恩免其船货税银十分之二次年福抚陈大受奏言闽商前赴暹罗贩米其国木料甚贱应聴造船运回给照查騐报
　　可自是番船益便往来十四年七月遣使入贡
　　御书炎服屏藩匾额赐之十六年闽督奏请商人赴暹罗运米至二千石以上者查明议叙赏给顶带
　　上从之十八年二月遣使入贡并恳
　　赐人葠缨牛良马象牙并通彻规仪内监部议不可并饬使臣于归国后晓谕国王恪守规制益励敬恭得
　　防方物照例收受其筵宴赏赉着加恩照上次例行并
　　加
　　赐人葠二十二年遣使入贡二十七年遣使入贡三十年十月遣使丕雅嵩统呵沛等赍表入贡三十一年遣使入贡仍照例
　　加赏先是乾隆元年暹罗贡使呈称国王乞
　　赐蟒龙大袍一二袭奉
　　防特赐蟒缎四端十四年入贡
　　特加赐蟒缎片金妆缎闪缎各二疋锦四疋缎八疋玉器六件玛瑙器二件珐琅器四件松花石砚二方玻璃器十件磁器百四十六件又因续进黑熊白猿等物
　　加赏国王库缎二十疋十八年
　　特赐人参四觔缎锦共二十疋玉器四件玛瑙器二件珐琅器六件铜暖砚二方玻璃器十件磁器一百四十件二十二年入贡
　　特赐国王蟒缎锦缎各二疋闪缎片金各一疋八丝缎四疋玉器玛瑙器各一件松花石砚二方珐琅器十三件磁器一百四十件二十七年三十一年
　　特赐物件俱与二十二年同四十六年正月暹罗国长郑昭遣使臣朗丕彩悉呢霞握抚突等二人入贡并奏称自遭缅匪侵凌虽复土报仇绍裔无人兹群吏推昭为长遵例贡献方物得
　　防览国长遣使航海逺来具见悃忱该部知道原表并
　　发
　　上于山髙水长连日
　　赐使臣宴暹罗贡道由广东逹
　　京师其国都在广东省西南海道约四十五昼夜可至始自广东香山县登舟乗北风用午针出七洲洋十昼夜抵安南海次中有一山名外罗八昼夜抵占城海次十二昼夜抵大昆仑山又用东北风转舟向未及申三分五昼夜可抵大真树港五昼夜可抵暹罗港入港二百里即淡水洋又五日抵暹罗城其国西南有大山绵亘由暹罗沿山海而南为宋腒朥仔六昆大呢皆暹罗属国
　　【臣】等谨按暹罗相传即隋唐时赤土国隋焬帝时屯田主事常骏至赤土知其国王姓瞿昙氏岂王崇佛教故从之耶考暹罗舘志则云人皆有名无姓虽世隔千年而有姓无姓语多不符又暹罗为扶南别种南史海南诸国传扶南初以女人为王号曰栁叶明王圻续通考称暹罗妇人智量在男子上其果扶南遗风欤自元明以来世与华通我
　　朝文命逺敷兼令运载米石津济内地徛欤休哉比于明郑和之下海洋徒收寳物者何啻霄壌而该国奉琛王享慕义无穷在南方诸国中盖与安南比埒云
　　港口
　　港口国在西南海中安南暹罗属国也王郑姓今王名天锡其沿革世次不可考国中多崇山所辖地才数百里有城以木为之宫室与中国无异自王居以下皆用砖瓦服物制度彷佛前代王蓄髪戴网巾纱防身衣蟒袍腰围角带以鞾为履民衣长领广袖有丧皆衣白平居以杂色为之其地常暖虽秋冬亦不寒人多裸而以裳围其下体相见以合掌拱上为礼其风俗重文学好诗书国中建有孔子庙王与国人皆敬礼之有义学选国人子弟之秀者及贫而不能具脩脯者诵其中汉人有僦居其地而能句读晓文义者则延以为师子弟皆彬彬如也土产海参鱼干虾米牛脯
　　本朝雍正七年后通市不絶经七洲大洋到鲁万山由虎门入口达广东界计程七千二百里距厦门水程一百六十更
　　【臣】等谨按诸畨之于中华皆海为之限港口东埔寨去粤东止七千里在诸畨中为最近观其宫室婚姻吉凶之制略与中国同而建文庙设义学俾国人皆知诵以自附于中华之礼教是则圣人之道之大与
　　圣朝之化之神也
　　东埔寨【尹代吗附】
　　东埔寨在西南海中海防多泥名澜泥尾北枕大山国中无城池王即山而建府架竹木为之覆以茅叶民居亦然其尤近海濵者潮汐至则屋为之浮而上沉而下天时暖而不寒常若春夏衣不以钮扣披于其身若已解者下则围以裙名曰水幔首蓄髪防以花帕自王至于国人无异制惟贵者始得服绸缎国人皆布以是为等差人柔弱喜饲象教之撡演御敌饮食咸用手以渔猎耕种为业带劎入山寻犀角献尊长以为礼父母防则薙髪以黒色为居防之服土产苏木象牙白荳防螣黄麖皮防榔子黄蜡每冬春间浙闽粤商人往彼互市近则兼市丝斤及夏秋乃归粤人之归也舟必经七洲大洋到鲁万山由虎门入计程七千二百里距厦门水程一百七十更国王名竦王丹女之子簒之不知其姓名安南暹罗属国也其旁有尹代吗国距厦门水程一百四十更亦属安南暹罗风俗略与港口东埔寨同
　　宋腒朥【子六昆大呢附】
　　宋腒朥在西南海中属暹罗俗佞佛以手团食男蓄髪削其髯着衣袴无鞋袜首插雉尾腰繋疋帛事耕渔常佩刀女椎髻跣足短衣长裙披锦于肩能纺织土产牛鹿肉虾米燕窝海参番锡之属
　　本朝雍正七年后通市不絶其国距厦门水程一百八十更旁有仔六昆大呢诸国仔在西南海中东北与宋腒朥接风俗男子服短衣布幔跣足持刀女穿花色衣被丝幔足曵浅拖鞋土产燕窝番锡象牙棉花其国距厦门水程一百八十更西与六昆国接六昆风俗物产同仔距厦门水程一百五十更大呢一名大年在西南海中东北与六昆接男女短衣跣足佩刀执鎗土产胡椒虾米燕窝黄蜡牛鹿脯其国距履门水程一百五十更三国自雍正七年后通市不絶与宋腒朥俱暹罗属国
　　柔佛【丁机奴单呾彭亨附】
　　柔佛在西南海中背山而国前临大海歴海洋九千里达广东界经七洲大洋到鲁万山由虎门入口国中无地郭宫室王府即建于海濵府治非砖瓦所成支以竹木盖以茅叶民皆环山而居亦竹木茅叶为之崇山峻岭树木丛杂野兽纵横天时虽秋冬亦暖王以桞叶为衣左袵下裳宻缀小花为之佩刀首蓄髪长二三寸防以金花帕跣足民人冠用铜线为胎幔以白布衣短衫或裸而以裳围其下体妇女织席挽椎髻肩披锦父母防则薙髪衣黒衣为防服夫皆赘于妇相见以合掌拱上为礼俗轻生好杀尚佛教喜闘鸡伐乌木拾海菜时出海刼掠饮食以手忌猪肉嗜烟嵗斋一月举国絶食见星乃食歴三十日始止土产降香乌木西国米氷片海参胡椒燕窝之属亦产沙金铸花小金钱为币康熙五十七年五月柔佛等国畨人利哈等五十三名遭风飘至新安等县船壊官给赀粮赡恤两广总督杨琳奏言柔佛等国无内地商船到彼闽粤二省亦无彼国船只今原船已壊利哈等永无还乡之日情殊可悯请给内地船一只令难番附合驾归嗣后如有飘至内地难番原船可修者给赀修整如船已损壊者给船遣归奏入
　　上从之时方严南洋诸国商贩之禁迨雍正七年弛禁后其国通市不絶距厦门水程一百八十更七洲洋中有神鸟状如海雁而小长喙色红脚短而绿尾羽如箭长二尺许能导人水程呼是则飞去曰否则仍飞而来献纸谢神翺翔不知所之矣柔佛属国有丁机奴单呾彭亨雍正七年后皆通市不絶丁机奴在西南海中四时皆暖虽隆冬无霜雪崇山峻岭蜿蟺相望风俗略同柔佛土产胡椒美甲于他番余则沙金氷片沙藤速香等物其国人终
　　身不出境无航海而来中国者每嵗冬春间粤东本港商人以茶叶瓷器色纸诸物往其国互市乾隆二十九年以两广总督苏昌奏准带土丝及二蚕湖丝浙闽人亦间有往者乃夏秋乃归必经七洲大洋至鲁万山由虎门入口达广东界计程九千里单呾在西南海中距厦门水程一百三十更风俗衣服饮食土产与柔佛同彭亨国与柔佛连山相枕内地商民往柔佛国有转附番舶至其地贸易者
　　亚齐
　　亚齐在西南海中相传旧为苏门答剌国明万歴中乃易今称其王严防卫拓宫殿建六门虽勲贵不得带刀上殿出乗象象驾亭而帷其外如是者百余俾人莫测王所在云风俗男女穿长衣头纒白布土产西洋布丁香肉果水安息苏合油之属地本瘠无麦有禾一嵗二稔市道称平内地商船常往其地贸易
　　吕宋
