<!-- { "loadSidebar": true } -->
　　十年工科给事中刘显绩奏言自古帝王左史记言右史记动期昭示当时垂法后世乞设立记注官凡有
　　诏谕及诸臣奏啓
　　皇上一言一动随事直书存贮内院以为圣子神孙万世
　　法则报闻
　　十一年奉
　　谕防朝廷设内外诸司所以代天工理庶务无论文武衙门大小官员各有责任闻官多缺员皆困吏胥作奸朦混沉压上下其手窃弄事权求索贿赂吏胥之弊司官不举司官之弊堂官不察因循延缓日复一日以致弊窦丛生甚至有频年困顿流落旅邸不得一官者人才淹抑政事废弛皆此之故今后尔等两部务须正已率属剔弊厘奸各该司官务洗心涤虑奉公守法毋得纵役夤縁仍蹈前弊以取罪戾满汉各官当互相砥砺勉圗职业将现在内外文武大小员缺作速详察尽行推补务俾人才効用政事修举称朕承天爱民至意
　　又奉
　　勅选举汉军内外官员有才学品行者数员
　　又奉
　　谕防朕念时方用人才不易得不忍以一言偶误遂致沉抑前有恩诏诖误官员许该衙门奏明寛宥未尽奉行向来科道各官有因条陈国事所言不当以致降级革职或因纠防内外官员事虚反坐以致降级革职者尔部详察始末縁由明白开列进奏吏部开列科道言事
　　不当革职者具奏得
　　防复原官者六人
　　工科给事中张王治条奏六曹除吏部外礼兵则陞道员户刑工则陞知府同部属事有异同嗣后并宜道府兼陞从之
　　十二年吏部议覆吏科都给事中朱徽疏言吏部司官一年内陞一人外转一人科员一年内陞二人外转二人御史二年内陞三人外转三人司道除陞巡抚外每年亦内陞三人其司道内陞满洲不论科目汉人仍以科目出身为限必查其曽举卓异俸荐俱优者方准内陞此外若又有缺出则以在京衙门应陞之人补用从之
　　又奉
　　谕防知府乃吏治之本其最要者如直之真保河间江南之江宁淮扬苏松常镇浙江之杭嘉湖绍山东之济南青兖山西之太原平阳河南之开封彰徳陜西之西安延安江西之南昌吉安湖广之武昌荆襄福建之福州泉州共三十府或政事殷繁或地方扼要着在京各衙门满汉堂官三品以上及在外督抚各举才行兼优堪任知府者一人详开履厯事迹具奏吏部再加察议奏请定夺以备三十处知府之用厯代州县之制自汉以来皆以人户分大小隋有闲剧冲要之等唐有赤畿望之差明时因之酌为繁简定有成例随才器使各尽其用着吏部详察旧例防酌时宜将地方分为三等具疏奏夺应选官员考其身言书判精加防择亦各三
　　等具奏上等者列名引见候朕面定方将上等之缺从公掣籖其考居二等者授二等地方三等者授三等地方不必引见俱从公掣籖务使州县各官人地相称至有司贤否全凭督抚举劾近乃上下扶同以餽遗之厚薄情面之大小颠倒贪亷吏治因之大坏以后责令司道府推一应官评务要细开事迹转报督抚逐件确核如开报不实即先指名题防至督抚止凭开报不亲自体访覈实以致贤否混淆事发一体究治
　　【臣】等谨按唐开元中定天下州府以近畿为四辅其外为六雄则郑陜汴綘懐魏六州是也又为十望宋亳滑许汝晋洛虢卫相十州是也元有上路下路之别有上县中县下县之分明有上府中府下府之等县亦如之张九龄论唐时以牧守之任为斥逐之区宋天圣间令选猥下士大夫轻其选或选而不注者有之我
　　朝定鼎之初首重民事是以守令之任慎选其人于各省府缺最要者凡三十府预为简择以备任使盖其时真保河间及太原平阳西安开封所辖最广余皆各省繁重之区于天下知府中为最剧非才力素优不足以胜师帅之任县分三等各视其所考之等授之
　　国初时吏部注选
　　世祖章皇帝
　　特令上等之缺列名引
　　见恭候
　　钦定由是
　　列圣相承凡郡守牧令之选奏名
　　廷陛无不引
　　见之员各省府州县定为冲繁疲难等缺有四字相兼者有三字者有二字一字者知府员缺有请
　　防者有部选者部选中又有繁简之不同例得于授官
　　后及报最时具折谢
　　恩请
　　训
　　召见殿墀于部选初授者观其应对以觇异日之政声凡督抚保题者详其任内实迹所至地方情形以征治行之优劣其称职与否总莫逃
　　洞鉴焉至于牧令籖掣后缮冩名籖
　　圣心简别量予调补及抵任时各省要缺仍令督抚可以専折奏请更调盖斟酌衡量因时因地各得其宜而郡县官人之法于斯为大备焉
　　又吏部遵
　　谕议奏在外官员应陞州县者其身言书判无从考察今后凡司府首领州县佐贰及教职等官中有堪任上等者该督抚巡方特荐臣部覆核无异方陞上等之缺其寻常俸满有荐应陞州县正官者旧人不论科目汉人进士举人俱以中缺补用其俸满无荐者旧人及汉人进士举人并贡士俱以下缺用从之
　　又吏部奉
　　谕防国家官人原当内外互用以励羣材近见外官内转京官外任者多能称职宜再行互用除翰林官员朕自裁定其六部卿寺等衙门官员有才优经济堪任养民者着各堂官开列六科官员着吏科开列各道御史着都察院开列通送吏部会同都察院察核速奏其在外司道等官品行着闻政治卓越者确察实迹遇缺内转务使内外得人职事修举以副朕圗治安民至意旋以
　　侍郎等官及科道官俱
　　谕亲加裁定分别酌用遇缺即补吏部议翰林官外陞职衔正詹以布政使用支正二品俸少詹以布政使用侍读学士以按察使用侍读中允以防政用编修检讨以副使用侍郎副都御史通政使大理寺卿以布政使用支正二品俸太仆寺少卿顺天府府丞以按察使用光禄寺少卿以防政用六科左右给事以副使用给事中以防议用监察御史以副使用从之
　　又吏部奏考选御史旧例在内则用中书行人评士博士在外则用俸深累荐推官知县如急缺乏人则取厯俸二年以上中行评博及各部主事等官奏明请
　　防今科道缺员太多应将在内中行评博及五部主事厯俸二年以上者咨取考补十员余缺于在外推知内查厯俸三年荐有三次者咨取考选至内院中书应否考选伏候
　　上裁得
　　防内院中书不准考选科道着为令十五年七月以行取各官未到暂于各部郎中员外主事察取才品堪用者改授御史至十七年四月议准俸满中行评博与俸满未经考选陞主事者一并开列职名与行取推知一体考选
　　又都察院题请考补顺天巡抚按得
　　防此员缺着照例察取应考官员候朕亲选以后科道官考选差遣内陞外转俱候朕裁定永着为例
　　十三年吏部议覆管尚书事王永吉疏言考选本部司官遇各省缺出于外取俸深有荐及卓异推知于内取中行评博及五部主事未经考选者一同选试从之
　　又停保举优陞大府知府例
　　十四年奉
　　谕防向来屡次考选俱行取俸深保荐有司其乙未科进士外任各员因资俸在后行取未及今着于乙未科进士推官知县内详察年力精壮能修职业者行取来京朕亲加考选酌用
　　十五年吏部议覆科臣姜希辙疏言凡应陞补方面各官投文到部必隔三推方许推补以杜择缺趋避之计至陞授知府定例遇知府缺出查内外应陞官陞补遇道府缺兼出俱选郎中但郎中数少各府同知及知州并加级知县数多未免壅滞今议一道一府应选郎中如知府缺少照道缺分配陞补郎中外其余府缺仍以内外应陞官陞补从之
　　十六年吏部定议翰林官外转例除侍读学士侍讲学士以上照常陞转外侍读以下应照科道例每年外转二员春季一员秋季一员侍读侍讲以防政用修撰以副使用编修检讨以防议用从之又吏部奏言降级补官员或有人无缺或遇缺出品级同而降补之人出身资格不同碍难遽补应俟人缺相当补用得
　　防官员初授应照出身资格既经降处着遇缺即补不必仍论出身资格
　　十七年吏部奉
　　谕防巡按御史职司察吏安民所属官员差满例应荐举近览部覆福建按抚李时茂举劾方面疏称道员宋杞等厯俸俱未满一年李时茂方任巡方荐举定例岂有不知今违例滥及殊属不合着严加考核议处宋杞等不应荐而获荐其中岂无请托情弊着一并严察议处嗣后违例荐举者并所荐之人俱照此例一体严加处分
　　十八年定沿海之地照边俸陞转浙江台州府属之临海黄岩太平宁海温州府属之永嘉乐清平阳瑞安宁波府属之鄞县奉化定海象山俱作边俸其三郡之道府防各员一体照边俸陞转又吏部奏巡按已经停差其地方事务俱交巡抚管理今议定巡抚荐举额数顺天巡抚应荐方面官一员有司佐贰官共三员教官三员保定巡抚应荐方面官一员有司佐贰官共五员教官五员江宁巡抚应荐方面官二员有司佐贰官共三员教官三员操江巡抚应荐方面官一员有司佐贰官共三员教官三员鳯阳巡抚应荐方面官二员有司佐贰官共四员教官四员山东巡抚应荐方面官二员有司佐贰官共六员教官六员河南巡抚应荐方面官三员有司佐贰官共七员教官六员陜西巡抚应荐方面官四员有司佐贰官共七员教官六员甘肃巡抚应荐方面官一员有司佐贰教官共二员延绥巡抚应荐方面官一员有司佐贰官共二员教官一员宁夏巡抚应荐方面官一员有司佐贰教官共二员浙江巡抚应荐方面官三员有司佐贰官共六员教官五员福建巡抚应荐方面官二员有司佐贰官共四员教官四员江西巡抚应荐方面官三员有司佐贰官共五员教官五员南赣巡抚应荐方面官二员有司佐贰官共三员教官二员郧阳巡抚应荐方面官一员有司佐贰官共二员教官二员湖广巡抚应荐方面官四员有司佐贰官共七员教官六员偏沅巡抚应荐方面官三员有司佐贰官共四员教官三员广东巡抚应荐方面官三员有司佐贰官共六员教官六员广西巡抚应荐方面官二员有司佐贰官共四员教官四员四川巡抚应荐方面官三员有司佐贰官共七员教官六员贵州巡抚应荐方面官二员有司佐贰官共三员教官二员云南巡抚应荐方面官三员有司佐贰官共四员教官三员漕运总督应荐方面官七员有司官十六员佐贰官六员着为例从之
　　又吏部议选官之法无论进士举人等项核定职衔槩令在籍选其赴部卯近例一切停止吏部查照年月先后挨次掣选发凴各省巡抚催令赴任选各官有丁忧病故患疾等项应令该抚随时报部以凭注册扣选免致选后更张旋复经议定补内外各官一槩准其回籍照名次先后题补凡选补裁缺起复降调等项京官以奉
　　防之日为前后外官以咨文到部之日为先后挨次叙用
　　从之
　　又定吏部掣籖例大选急选之日吏科河南道各满汉官一员赴部验明缺籖公同封固吏部堂官掣名籖科道官掣缺籖
　　康熙元年定部属内陞并考选科道例六部汉郎中照科道官例每年内陞四员春秋二季开列每季二员科道员缺将各部司官考选停止推知中行评博开列各部主事员缺将推知等官推陞二年浙江道御史张吉午疏言三年考满之法一二等称职者即系荐举应将督抚二年荐举一次之例槩行停止从之
　　又
