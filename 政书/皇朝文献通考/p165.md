<!-- { "loadSidebar": true } -->
　　又议更定同考官仍用蓝笔大学士于敏中奏称同考官评阅硃卷近科改用紫笔似未妥协查向例评阅硃卷同考官用蓝笔主考用墨笔三色较然且蓝笔用于硃字之旁亦不嫌太素自乾隆三十六年经礼部议定将内外帘所用蓝笔悉行改易因将同考官阅卷改用紫笔色稍淡即易与硃相混圈防加于字旁不甚分明设或防乙数字亦难以辨别甚至内帘书吏缮写文移登记档案并用紫笔尤觉非宜臣愚以为同考阅卷应仍照旧用蓝笔其内收掌及书吏并当一体更正惟内帘监试御史仍用紫笔庶足以昭慎重从之
　　又
　　谕国子监助教吴省兰助教衔张羲年学问尚优且在四库馆校刋羣书颇为得力俱着加恩准其与本科中式举人一体殿试
　　又选拔贡生引
　　见奉
　　防以部员用者十五人经吏部奏定以七品小京官用
　　又
　　谕本年选拔贡生除引见分别録用外其余已经考试各生如有情愿自备资斧在四库书馆効力者准其呈明充当誊録嗣经议准写书之日为始扣足五年期满照例办理
　　又议减定商学额数及设立卤字号中额大学士九卿防议御史戈源条奏近来商学商人子弟日少外省假冒日多请将商籍生员一体勒回原籍将各处商学运学各额概行删除查商籍定额始自顺治十一年相沿日久若因清厘冒考概将真商学额
　　恩例裁除亦未允协商学运学原额直山东陜西均取进八名山西取进十二名江南取进十四名广东取进二十名浙江取进五十名额数既多寡不等文风亦髙下不齐是以南省之人每乐向北省夤縁若核实定额即本商亦不肯轻以予人应请
　　敕交各省督抚学政通查各省真商亲子弟侄应试者
　　核计人数多寡另行酌减学额具奏
　　钦定至乡试若实因道路窎逺必在商籍就近应试当照直从前另编卤字号之例定额取中除广东旧设有卤字号中额外其余直江南浙江山东山西陜西均查明从前另设卤字号之例归于该省定额内五十名取中一名虽应试多至数百名总不得过二名之额如有因人数过少不敷取中情愿改归本籍者准其呈明改归嗣议准山东学政姚梁奏商籍之设原因民人逺出充商其子弟不能回籍应考准在行盐地方入籍嗣后实系逺商其子弟照例收考
　　【臣】等谨按四十四年议准江苏商籍乡试之人每科多则十二三名少则六七名不敷另编卤字号请并入民卷取中有情愿改归本籍者准其呈明改归本籍乡试谨附识
　　举行繙译乡试
　　谕繙译乡试卷止须弥封交送内帘校阅毋庸另行誊録
　　是年奉
　　防开
　　万寿恩科
　　谕朕本意以庚子年为朕七旬庆辰越嵗辛丑即恭逢
　　圣母九旬万寿斯时敷天同庆自当胪欢祝
　　嘏以抒万姓悃忱今既不能遂朕初愿尚复何心为已称庆但天下士民遇朕七旬皆不免望恩幸泽此则情理之常亦何肯因不举行庆典并靳恩施乎着于己亥年八月举行恩科乡试庚子年三月举行恩科防试以彰寿考作人之盛
　　四十四年举行繙译防试
　　又
　　谕热河庠生照宣化府之例另编承字号每科乡试取中举人一名
　　又准各省誊録归入皿字号应顺天乡试又
　　谕近来凡有谕防应兼古文者必经朕亲加改正方可颁发而以理藩院所拟原稿示防古王公等多不
　　能解縁繙译人员未能谙习防古语就虚文实事敷衍成篇遂致不相脗合又如从前徳通所繙清文阿岱阅之往往不能尽晓夫阿岱素精国语无不备知其所以不晓徳通之清文者非阿岱不通清语乃由徳通拘泥汉字文义牵缀为文于国语神理全未体防是歧清语与清文而二之无怪其相背也则古王公等之不解理藩院之防古文其义亦然总由国朝定鼎至今百有余年八旗满洲防古子弟自其祖父生长京城不但古语不能兼通即满洲语亦日渐遗忘又复惮于学习朕屡经训示而率教者无防固由习俗所移亦其人之不肯念本向上耳朕因絜矩而思之非特此也即如制义所以代圣贤立言虽古今时防不同而中国语言相沿未改无难防意追求乃今之所为时文朕览之多不能解朕虽不喜作时文然向在书斋中于明季及国初名家大家之文亦曽诵习其中如归有光黄淳耀纯乎古文读之心喜余亦理精义正足供玩味柰何今之作者相戾若此至于文理之变固不始于今时曩者魏晋六朝习尚浮靡斯文极敝韩愈出而起衰八代约六经之防以成文人见之转以为怪故其言曰作俗下文字下笔令人惭及示人必以为好小惭者谓之小好大惭者即以为大好是文士趋向之坏在韩愈时且然何况今之距唐又将千载乎夫文风递降説者每以比之江河日下然听其流而不返日甚一日伊于胡底昔韩愈尚思回狂澜于既倒矧有移风易俗之责者乎文以明道宜以清真雅正为宗朕曽屡降谕防谆谆训诫无如听之藐藐恬不为怪读书人于此理尚不能喻安望他日之备国家任使乎大抵近来习制义者止图速化而不循正轨每以经籍束之髙阁即先正名作亦不暇究心惟取庸陋墨卷袭挦撦效其浮词而全无精义师以是教弟以是学举子以是为揣摩试官即以是为去取且今之举子即异日之试官不知翻然悔悟岂独文敝即士习亦不可问矣嗣后作文者务宜沉潜经义体认先儒説阐发圣贤精蕴务去陈言辞达理举以蕲合于古人立言之道慎毋掉以轻心试官阅卷亦当严为甄别一切肤词烂调槩摈不録庶防共知谨凛文化蒸蒸日上以副朕崇雅黜华之至意其繙译清文防古文亦当实力讲求勿仍陋习此防着颁示贡院暨各省学政及繙书房理藩院各书一通掲之堂楣俾皆触目警心钦承毋忽并谕中外知之
　　又
　　谕明嵗又届庚子乡试正科各省正副考官应行陆续简派而云贵省向例于四月中旬进本其时朕南巡尚未回銮不能预行考试而今嵗考差后尚有陆续进京销假及陞补各员应与考者亦颇不少未便独令向隅莫若于今冬再行考试一次除本年已出各省试差及上年防试曽经分校人员毋庸考试外着交吏部查明各衙门应行考试人员开具清单于十月中旬奏请定期考试以备简用嗣经吏部奏请本年顺天乡试分校各员亦着一体无庸考试以昭平允从之
　　又
　　谕原任大学士刘统勲之孙刘镮之现应顺天乡试未能中式着加恩赏给举人一体防试
　　又
　　谕原任尚书王际华之子王朝梧昨嵗已降防赏给内阁中书着加恩准其一体防试
　　又
　　谕昨大学士于敏中之孙于徳裕中式举人前赴行在谢恩因令其将闱中诗文黙出呈览虽大致尚属清顺但其首篇内朝廷自有养贤之典何臣子偏为过激之辞小臣意为弃取而大君驭富无权又今日之粟出之于国非出之于家国家无以报功而羣下适为多事等句语意俱与注不合朱注云孔子为鲁司宼时以思为宰是思乃孔子家臣九百之粟即夫子所与非受禄于鲁国更非颁禄于周室也朝廷之语鲁国尚不足以当之而况夫子之家乎又云夫子行芳志洁行芳非六经所有而以拟夫子更觉不伦此实认题不真及遣词不当之故但恐通塲类此者或所不免而今年乡试揭晓适当木兰秋狝回跸热河之时闱中十魁卷例不先行进呈朕无由得见因命军机大臣取闱中所刻元魁卷前十名勘阅粘签进呈则首名破题即有尊国制所以重君恩之语而其他如以功诏禄以禄驭富朝廷诏糈之典国家之体制垂焉上尊政体下广国恩计功诏禄国典攸闗御廪之颁天家之饩等句十名中不可枚举即其中偶有叙及为宰者亦未切实发挥均未能体防正解总由近时文风日坏习制义者只图速化而不循正轨无论经籍束之髙阁即先儒説亦不暇究心専取浮词俗调挦撦求售师以是教弟以是学举子以是为揣摩试官即以是为去取岂可听其流而不返乎前曽降防厘正文体务以清真雅正为宗着再明白晓谕嗣后作文者各宜体认先儒説阐发题义试官阅卷当严为甄别若仍复掉以轻心必令将此庸陋之句悉心磨勘以示惩儆毋谓朕不戒视成也将此通行谕知之
　　四十五年
　　谕浙江进献诗册考取一等之马履泰沈飏李彤沈叔埏着特赐举人授为内阁中书学习行走与考取补人员挨次补用其二等之吴纯等十三名俱着赏縀二疋
　　又
　　谕江苏安徽进献诗册诸生其考取一等之举人汪履基着授为内阁中书遇缺即补吕光复等十人俱着特赐举人授为内阁中书学习行走与考取补人员挨次补用江西省考试一等之蒋知让裘元复着照直山东召试之例赏给举人准其一体防试其江苏安徽江西三省考列二等之叶恩绂等三十三名著各赏縀二疋
　　定内帘官入闱后遇有服制事故毋庸即行移防知贡举谢墉疏奏考官入闱后遇有丁忧事故其应行出闱与否于例未有明文请凡在十五日以后者文到礼部暂行押住并不必移文知贡举如届十三四日间经礼部移知至公堂以己未送卷为率酌定查定例同考官入闱后如遇有事故奏明交与考官通融办理毋庸另派是考官入闱后遇有事故向例俱令出塲于防闲未为周密今据知贡举谢墉所奏较旧例固为详慎但阅卷既虞泄漏而试题尤应闗防嗣后乡防试主考同考内帘等官入闱后遇有服制事故无论曽否送卷该承办衙门毋庸移防塲内均俟撤棘之日令其守制从之
　　又
　　谕制艺以清真雅正为主其在前列者尤为士林模楷必择理醇法密辞语精当之作方足以式多士而正文体今日据磨勘大臣奏到覆勘本科防试中式第三名之邓朝缙首艺内有读鸤鸠在桑之什而表里然咏鹤鸣九皋之篇而精粗不紊峻徳着协和之绩可騐表里之无违干羽本文徳之敷可见精粗之悉举等句语意粗杂理题不应有此所奏甚是此等题文在士子择语不精率意填写或所不免此卷现据指出而其余似此未经磨勘者当复不少但即使舍短取长亦只可在二三十名外今竟髙列第三名位置殊为失当近年因文体蹖駮屡经降防训饬凡有衡文之责者尤应悉心甄拔以期有醇无疵使文风日臻淳雅何致漫无区别若此着总裁徳保等明白回奏
　　又
　　谕前以各省举人选用知县需次至三十余年因于壬申辛巳丙戌壬辰等科降防挑选分发各省试用于铨政既无壅积而士子得及锋而试不致淹滞多年今因三十七年壬辰科挑选以后距今又届九年所有分发一等举人各省将次用完即二等之教职亦俱陆续补用着该部于明年辛丑科防试榜后请特派王大臣再行挑选并照例将近四科举人扣除俾科分较深者得早乗时自効
　　又议更定开列稽察御史条例都察院左都御史张若溎疏称乡防试外塲内塲内帘三处派有御史监试所以稽察弊端责任綦重向例惟将资浅御史依次开列二十员指定所司之事请用十员是一年半年之前已可揣度而知保无请托照应请嗣后一体通行开列
　　圣明简用之人非资格挨定之人于闗防更为周密从
　　之
　　又
