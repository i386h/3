<!-- { "loadSidebar": true } -->
　　右使者传制纳采
　　纳采礼成有司诣
　　皇后邸设燕
　　皇帝特命公主大臣命妇燕后母于内
　　命内大臣侍卫八旗公侯以下满汉二品以上官燕后父于外外燕朝服后父为宾席东上内燕常服后母为宾席西上序坐行酒三巡如常燕仪
　　右纳采筵宴
　　次行大徴礼所司备黄金二百两白金万两黄金茶器一白金茶器二盆二币千文马二十【鞍辔具】闲马二十防甲二十备
　　赐后父后母黄金百两茶器一白金五千两茶器一盆一帛五百布千马六【鞍辔具】甲胄一弓一韔矢一服朝服各二袭衣各二称皆冬一夏一貂裘各一带一备
　　赐后兄弟及从人服物有差届日有司陈大徴礼物于
　　丹陛上陈
　　赐物于丹陛下礼部奏请
　　命使传
　　制授
　　节于
　　太和殿仪如纳采使者承
　　制持
　　节诣
　　皇后邸执事官陈礼物于堂陈
　　赐物于阶上陈防马于庭中使者传
　　制后父聴
　　制行礼如纳采之仪传
　　制讫后父降阶率子弟诣庭东向
　　节行三跪九叩礼毕豫往大门外只竢后母率诸妇出
　　诣庭西向
　　节行六肃三跪三叩礼毕退使者持
　　节出后父以下跪送使者复
　　命还
　　节退
　　右大徴
　　及
　　大婚前一日遣官各一人祗告
　　天
　　地
　　太庙
　　奉先殿如常仪
　　右祗告
　　届日行
　　册迎礼礼部奏请
　　命大学士一人充
　　册迎使尚书一人副之所司豫疏列内外执事官奏请命内大臣十人侍卫十人充扈从官
　　命二品以上命妇四人充前导七人充后扈十人充恭
　　侍其日内銮仪卫设
　　皇太后仪驾卤簿乐悬于
　　慈宁宫常次如仪礼部鸿胪寺官设节案册寳案于太和殿内设龙亭于内阁门外銮仪卫陈
　　法驾卤簿乐部和声署陈乐悬各依常次如式又陈中宫车辂于
　　太和门阶下陈
　　仪驾卤簿于
　　午门外内务府官陈冠服于车辂之南黎明内阁礼部官自阁奉
　　金册
　　金寳及宣读
　　册文
　　寳文分设龙亭内礼部侍郎奉
　　节同诣
　　太和殿恭陈各案王公文武百官记注纠仪执事各官朝服陪位册迎使序立于丹墀东扈从内大臣侍卫在其后授节大学士宣制鸿胪寺官举册寳案内阁礼部官序立于
　　殿檐下均朝服钦天监官报吉时届礼部尚书侍郎诣
　　乾清门奏时遂前导
　　驾
　　皇帝礼服乘舆出宫前引后扈如常仪由
　　隆宗门至
　　永康左门降舆入立于
　　慈宁门外东位西向内监转奏
　　皇太后陞
　　慈宁宫寳座礼部尚书侍郎恭导
　　皇帝就正中拜位北向行三跪九叩礼毕
　　皇太后还宫
　　皇帝自永康左门乘舆仍入
　　隆宗门由
　　保和殿北门出
　　御太和殿
　　午门鸣钟鼓作乐鸣鞭序班引正副使就拜位行礼毕升东阶北面跪宣读官宣
　　制词曰
　　皇帝钦奉
　　皇太后懿防纳某氏为皇后兹当吉月令辰备物典册命
　　卿等以礼奉迎宣大学士授
　　节于正使偕副使兴执事官举
　　册寳案随降中阶设龙亭内以次出
　　太和门
　　皇帝还宫鸣鞭作乐并如
　　册后遣使之仪册迎使出扈从内大臣侍卫从出至太和门外册迎使持
　　节在前次
　　册寳亭次
　　中宫车辂冠服
　　仪驾卤簿遂行诣
　　皇后邸
　　右临轩遣使册迎
　　是日步军统领饬所部清跸除道自
　　大清门至于后邸宫殿监督领侍率内监备
　　交泰殿内外铺陈恭侍命妇朝服豫诣
　　殿外祗竢导从命妇赞引侍仪宣读女官朝服及给事后邸内监彩服均诣
　　皇后邸祗竢有司设节案一于邸第内堂正中南设香案均南向设册寳案于东西各一东西向设
　　皇后拜位于香案前北向宣读女官二人立东案之南西面侍仪女官四人立拜位左右东西面内监于外堂阶下承应使者持
　　节至邸下马后父率子弟朝服出迎于大门外如前仪使者入升巾阶立于外堂之东副使在其左均西面
　　册寳亭随入权设于外堂左右内务府官奉冠服授内
　　监赍入转授女官以进
　　皇后内銮仪校陈凤舆于阶上正中陈车辂
　　仪驾卤簿于阶下左右至大门内乐部和声署陈导迎乐于大门左右后父升自西阶诣外堂中门外正中北面跪使者西面传
　　制复位后父聴
　　制行三跪九叩礼兴退至阶西内监入转奏
　　皇后御礼服赞引女官恭导出阁门外道右竢后母及
　　诸妇朝服诣外堂门内道右正使授
　　节于内监副使自龙亭奉
　　册宝以授内监均奉自中门入后母以下跪过兴皇后立过随入内监奉
　　节
　　册宝陈于各案退赞引女官引
　　皇后就拜位跪宣读女官次第宣
　　册宣
　　宝
　　皇后受
　　册受
　　宝行礼均如宫中
　　册立仪内监奉
　　节出授使者
　　皇后及母祗送如初赞引导
　　皇后入閤少憩女官奉
　　册宝仍授内监分设于龙亭
　　右受册宝
　　册礼既成钦天监官报陞舆吉时届内銮仪校进凤舆于内堂阶下正中南向前导命妇恭导
　　皇后出閤后扈命妇翼拥降阶后母率诸妇送至舆前皇后陞礼舆后母及诸妇少退册迎使持
　　节出乘马先行后父跪送如初兴少退次导迎乐【陈而不作】
　　次
　　仪驾卤簿车辂次
　　册寳亭次
　　皇后凤舆启行出大门命妇乘骑导从内监歩行左右
　　持舆内大臣侍卫在后乘骑防从由
　　大清门中门入至金水桥册迎使下马持
　　节入
　　皇后舆至午门外鸣钟鼓
　　仪驾卤簿止九凤曲葢前导执事命妇下马步行导从
　　内大臣侍卫于金水桥步从由
　　午门
　　太和门中门入
　　中左门
　　后左门至
　　乾清门龙亭止册迎使复
　　命还
　　节偕内大臣侍卫各退内监奉
　　册宝于亭前行恭导命妇导
　　凤舆入
　　乾清中门至
　　乾清宫阶下转启
　　皇后降舆诣
　　交泰殿导从命妇退恭侍命妇祗迎
　　皇后入中宫内监奉
　　册寳授守寳内监退合吉时届宫中设合燕监督
　　领侍具奏
　　皇帝礼服御中宫行合礼给事宫人恭侍命妇皆退
　　右合
　　翼日尚膳洁具
　　皇后盥馈
　　皇太后御席又具
　　皇太后醴飨
　　皇后御席内监侍豫设朝见拜位于
　　慈宁宫内正中北向又设醴位于东西南向质明皇太后仪驾卤簿乐悬陈设如常仪内监转启
　　皇后行朝见礼
　　皇后礼服出中宫乘舆导从如仪诣
　　慈宁宫降舆引入丹陛上西位东向立内监转奏皇太后礼服出内宫中和韶乐作
　　陞座乐止赞引命妇引
　　皇后诣正中拜位行六肃三跪三拜礼兴少退立尚食
　　进席于
　　皇太后前
　　皇太后举酒尝食赞引命妇引
　　皇后复行二肃一跪一拜礼兴引诣醴位坐尚食进席
　　于
　　皇后前
　　皇后举酒尝食毕兴内监侍彻赞引引诣拜位行礼如
　　初少退西向立
　　皇太后降座作乐还宫赞引引
　　皇后出乘舆还中宫执事命妇皆退
　　右朝见
　　越日
　　皇帝率羣臣诣
　　皇太后宫行礼乃
　　御太和殿王公百官上表称贺
　　颁诏宣示天下直省文武官各进表笺称贺
　　皇后诣
　　皇太后宫行礼诣
　　皇帝前行礼公主福晋命妇诣
　　皇后宫行礼均如
　　册后之仪午刻乐部和声署陈乐悬于
　　太和殿常次尚膳供
　　御膳羞光禄寺备燕席
　　皇帝御太和殿
　　赐后父及其族属燕王公百官咸与后父布席于殿内王公之末其族属按翼于本旗序品列坐
　　驾陞寳座时王公以下陪位如常后父率其族属诣丹墀东北面行三跪九叩礼毕均引入班就位坐陈席奏乐行酒如
　　太和殿筵宴仪
　　皇太后御慈宁宫
　　赐后母及其亲属燕公主福晋夫人大臣命妇咸与内监陈乐悬内务府官供馔具后母布席于夫人之末其亲属按品布席于命妇之位
　　皇太后陞寳座时公主以下陪位后母率其亲属诣丹墀东北面行六肃三跪三拜礼毕均引就位坐陈席奏乐行酒如
　　慈宁宫筵宴仪
　　右礼成庆贺筵宴
　　册立
　　皇后仪凡
　　册立之礼
　　制下礼部尚书一人赴内阁承
　　制乃诹吉以
　　闻徧布诸司供备豫期礼部工部官防制
　　册
　　寳于内务府恭送内阁镌
　　册文
　　寳文内阁大学士学士礼部工部尚书侍郎朝服行礼
　　如仪
　　右诹日具册寳
　　届期礼部奏请
　　命大学士充
　　册立使尚书充副使
　　右命使
　　前一日遣官各一人祗告
　　天
　　地
　　太庙后殿
　　奉先殿如常仪
　　右祗告
　　至日五鼓所司诣
　　太和殿内正中设一案南向左右各设一案东西向设龙亭二于内阁门外銮仪卫陈
　　法驾卤簿仗马步军五辂驯象鼓吹常朝象乐部和声署陈乐悬各依常次王公文武百官记注纠仪执事各官朝服陪位如常仪漏未尽工部官以
　　节送内阁礼部自内阁奉
　　金册
　　金寳及宣读
　　册文
　　寳文各陈于亭内礼部侍郎奉
　　节銮仪校舁亭礼部官十人前引导以繖仗由中路降
　　升至
　　太和殿阶下亭止导引官皆止内阁礼部官奉
　　金册
　　金寳随
　　节升中阶入
　　殿中门陈
　　节中案陈
　　册左案陈
　　寳右案退銮仪校回亭南向质明册使副使只竢于丹墀东卤簿之南大学士一人立殿东檐下西面宣制鸿胪寺官一人立大学士后举册寳案内阁礼部官分立东西檐下东西面均朝服钦天监官报吉时已届礼部尚书侍郎诣
　　乾清门奏时遂前导
　　驾
　　皇帝礼服乘舆出宫前引后扈如常仪
　　午门鸣钟鼓至
　　太和殿后阶降舆入中和韶乐作奏隆平之章【乐辞与常朝同后仿此】
　　皇帝陞座乐止銮仪卫官赞鸣鞭丹墀内三鸣鞭丹陛大乐作奏庆平之章鸿胪寺鸣赞官赞齐班序班引正副使就丹墀东班拜位立北面西上赞进少进赞跪叩兴行三跪九叩礼兴乐止序班引正副使升东阶至丹陛北面立鸣赞官赞有
　　制正副使跪宣制官进至
　　殿中门之左宣
　　制曰某年月日册立某妃某氏为皇后命卿等持节行礼【如奉　　　皇太后防防则曰钦奉　　　皇太后防防】宣毕大学士进殿左门诣中案奉
　　节由中门闑左出至丹陛以
　　节授正使正使受
　　节偕副使兴内阁礼部官进
　　殿左右门举
　　册寳案出中门正使持
　　节前行副使从以次降中阶内阁礼部官奉
　　册寳设龙亭内銮仪校舁行导引如初由
　　太和门出
　　皇帝赐王公大臣茶如常仪毕
　　皇帝降座鸣鞭如初中和韶乐奏显平之章
　　皇帝还宫乐止王公百官咸退
　　右临轩遣使
　　是日内銮仪卫陈
　　仪驾卤簿于
　　皇后宫阶下及宫门外内监设丹陛乐于
　　宫门内设节案一于
　　宫内正中南为香案均南向设册寳案于东西各一东西向设
