<!-- { "loadSidebar": true } -->
　　谕防州县编查保甲本比闾什伍遗法有司自当实力奉行乃日乆生玩类以市井无赖之徒承充保长保甲虽课最内有力行保甲之条不过具文从事着各督抚就该地情形详悉议奏嗣经各督抚上奏户部彚议畧言保甲之设所以弭盗安民今各省奏到情形其中如慎选保甲一条议令该地士民公举诚实识字及有身家之人承充保正甲长不得以市井无赖滥厠其一切户婚田土催粮拘犯等事另设地方一名承值至支更看栅等役民间以次轮充惟绅衿及衰废幼丁量免俱应准行至所请减设牌头免防甲长二条查十户立一牌头十牌立一甲长原使分任责成若经减免则保正耳目难周稽查恐有不密又添设约正约副设立保甲房书吏二条未免滋扰又十户轮充甲长一条仍恐无赖之徒滥厠俱应议驳从之
　　二十七年禁止生监充当杂役先是八年奉
　　防不许衿监认充牙行永着为例至是浙江学政李因培复言其礼部议覆畧言士子身列胶庠一切公私杂役不得仍与名顶充例禁已乆今浙省士子窜身经商里役者不一　一曰荘书管田粮底册推收过户等事一曰圩长防长塘长管水田圩岸修葺堵御等事此専系浙省名色各省如此类者皆乡民公推老成明白之人经理其事生监自不应搀越管理请一概禁止一曰埠头一曰牙行此二项江浙等处多有祖父相传世业应令另报无顶带之人领帖充当生监不得滥充至社长一役専司社仓出纳应以殷实农民承充乃生监中之贫无聊赖者谋充此役惟以侵蚀为务州县官强令殷实生监为之又每视为畏途殊失立法本意应遵例务令农民充当不得滥报生监嗣于三十年安徽布政使程焘言社长社副与牙行埠头荘书圩长不同伏查荘书管造民间推收田产完欠钱粮数目圩长管圩埝堤埂坍卸修筑之事牙行代客买卖货物埠头代人雇船雇夫此等贱役诚足溃裂坊检至社长社副职司积贮止当论其家道殷实人品端谨与否不当论其是否生监也且生员嵗科应试原不宜他务相妨至乡民捐监不过支持门户顶带荣身应考之人百不得一而社仓设在四乡邨落逺近不齐必与仓谷附近之人庶可就近经理今一乡中殷实之户除经营贸易而外其务农置产者不过数家又于此数家中开除生监既限于地复限于人办理实多掣肘嗣后应将不应试之生员及乡民捐纳贡监不应试者仍照旧例选充社长社副下部议行
　　二十八年令民间捐修之城工如坍卸不必责其经理修补奉
　　谕防托庸奏亳州懐宁二城现在修竣将来如续有坍卸即照今次捐修之例聴民自为经理修补等语城垣所以卫民如遇应修之时士民中有急公任事出赀承修者原有议叙之例以示鼓励至现在工竣之处自在工员与地方官为之保固使竟定为民修不惟在事之员得以借口且恐不肖官吏因縁苛派所闗非浅设于现修城垣时附近居民私窃砖料自宜严为禁约犯者治以应得之罪可耳何得竟定为闾阎认修之例以滋累其通谕各督抚知之
　　二十九年裁直岱船夫先是乾隆二年总河顾琮以东西两淀为西南众水之滙拥泥挟沙日渐就淤奏准设岱船二百只衩夫六百名九年尚书刘于义等以永定各道属应用夫者甚多奏准添设岱船二百只夫六百名嗣因岱船内有牛舌头船八十只窄小不能适用复请裁汰并裁夫八十名至是总督方观承奏言岱船用在捞泥然水深五尺以下即难着力而船泥载重行滞且运泥淀外尝数里数十里之遥一日之中捞运无多遇有工作调拨不敷仍须另雇民船民夫而岱船修造油艌添补器具夫嵗给工食效少费多应将岱船三百二十只全行裁汰其夫一千八十名本属水乡民夫悉令散归渔业嗣后河淀工程如有需用船夫之处应令临时价雇照例报销其原设之管船千总外委等酌为裁拨下部议行又严军籍揑冒民籍之禁漕运总督杨锡绂言军民户籍不同既隶军籍即应聴佥办运乃各卫所宦家富户或将本有屯田转售于人而専置民产或应试报捐俱冒民籍进身或将族谱老军之名预行移改或将卫所旧存案卷曾断为军者潜行抽减歴年既久不复报签即经同运军丁上报而纷纷辨诉州县等官或碍情面或办理粗疎断为是民非军卫所官弁莫可如何伏查漕运各丁除应得随运屯田外造船则有官价在家则有月粮在途则有行粮兼有漕赠漕截等银资其办运况宦家富户即使承认一丁原可令族中子侄或知事家人代办不必己身亲行今有力者以计免佥而所佥皆无力之疲丁殊未平允应请嗣后凡隶军籍之宦家富户径行佥报如有揑控狡辨者治以应得之罪得
　　防允行
　　三十年严河工买料运料交料之法河南黄河工料向由沿河三十二州县采买至是廵抚阿思哈言民间办料多由地方官派买在料多之户犹能自运抵工至小户出料无多离工路逺雇装盘搅业旷费繁遂有包办之人名曰料头讲定价费折干何啻数倍虽经屡禁而民间谓与自已运交究为省便甘心折亏若辈愈行无忌请于秋成料平之时委佐杂干员领项采办运交工所以十六两凖秤秤收不得借上司铺垫灯烛薪米名色致有浮收下部议行
　　三十一年定
　　盛京木场丁办商办之制
　　盛京有砍木山场曰大那彔曰东昌沟曰莺窝背曰棃树沟曰小夹河曰那尔吽曰锅铁峪曰大石湖曰英额河砬子向由台丁领票砍科以资生计乾隆八年将军阿兰泰以搭桥商人拖项无完请将各场酌拨商办以清欠项二十四年将军清葆请将各场拨还台丁如台丁不愿承领募商砍伐科税二十七年因莺窝背台丁承办贻悮募商另充颇见成効至是台丁复以为请工部尚书托恩多请定章程经大学士等议以丁办现有误公之案而商人多费资本开就山场承办尚无贻悮若因台丁觊觎遽尔拨还设将来或需募商必致里足不前请将商办之大那录等三场仍归商办如无商办即令六边衙门将殷实台丁保送承领丁办之棃树沟等六场仍归丁办如无丁办即行募商从之
　　又裁扬州卫二帮抵拨漕船扬州卫二帮轮减漕船二十四只向以备大造轮运及抵补本卫三帮缺船之用乾隆十年漕臣顾琮以江淮兴武等帮有疲船二十四只无丁可佥题请裁汰即以此项轮减之船抵拨至是总漕杨锡绂言抵拨额船其月银月米较少于江兴二帮而每年例赴松江府属兊运致多拮据请将此船裁汰所有应运粮米分洒江兴二帮照给应得银米计每船加装四十余石而扬州二帮疲丁可免逺拨之苦下部议行三十二年
　　谕据髙晋定长等奏勘湖北黄梅等县董家口以上界连江西徳化境内一带江隄溃缺之处应行修筑估需银一万七千九百余两请借动公项照例交民自修分年征收还欵一折该处地濵江湖所有堤工自应及时修补以资保障但念黄梅等县频年偏被水灾闾阎不无竭蹶况借项鸠工按年摊扣民力终多拮据而一切派委重事仍令绅衿承办势必仍蹈黎明五等故辙于事更无裨益所有此项隄工着加恩即动用公项交地方官实力妥办毋庸借帑扣还俾贫民得以赴工糊口是于捍卫田庐之中推广以工代赈之法实属一举两得该部即遵谕行
　　三十三年
　　谕前因进勦缅匪官兵所过各省一切例支正项外所有夫马运送不无或需民力且据河南湖广等省查奏具有各州县公同协济之事闾阎急公踊跃固属可嘉而朕之本意则不肯使一丝一粟有累于民也当即传谕各该督抚令将各属实需民力若干奏闻朕加恩今据贵州巡抚良卿奏称民间所用夫马银数多寡防差无从核数开呈等语不独办理模棱且于饬属安民之本义大相刺谬地方偶遇办差供顿悉支官帑其正欵不能赅备之处即些微有资民力亦当官为检核使出纳多寡一一按籍可稽则官吏无由滋扰而小民得以沾恩其法实为尽善若督抚大吏猥以此等欵项悉由乡保人等自行措办遂尔置之不问上司首倡下属效尤民瘼将何所仰赖在州县官洁已自爱者已难槩见下此如吏役等因无慿查核借端滋且又何所不至耶良卿由布政使署理巡抚于此等事务岂得诿为不知思以颟顸了事鄂寳调任未乆曾经承办此事亦竟漫无稽核着一并交部严加议处贵州民苗急公効力之处俟朕酌量加恩先将此通谕知之
　　又
　　谕昨嵗大兵进勦缅匪所有经过各省储偫供亿一切动支帑藏丝毫不累闾阎第以沿途夫马运送不无稍资民力叠经降防将滇省兵丁及各土司应征银粮分别蠲免复将湖北湖南贵州三省军行所过地方钱粮全行缓征以示体恤继思各省民人感戴国恩深明急公大义踊跃効力自当格外加恩用示奨励因令该省督抚详悉确查将各属军行所需除正项开销外实在所资民力若干核明具奏朕酌量施恩嗣据陆续奏到惟阿思哈称河南实数八万六千余两而良卿则以贵州所有帮贴夫马银数多系乡保措办地方官无从核算为词意在颟顸了事甚属非是已经交部议处后览方观承所奏直属所有帮银亦数止有一万五千余两恐亦事后约举民车一项而言尚非实数于朕优恤民隠屏除端之本意均未能实心体防在民人等既殚心竭力以佐军行其悃忱深有足嘉则推恩亦倍当优渥然所在有司必先于办理之时悉心查核使茅檐一丝一粟皆有数可稽经理方为妥协否则牧令付之不知胥役安得不因縁蠧蚀督抚置之不问州县又安保无恣意侵牟将吏治奚以澄清恩泽何由下究耶着将直隶河南湖北湖南贵州等五省一例从优加赏于藩库地粮银内每省给银十万两交各该督抚酌量情形视其欵项数目妥协分给毋得草率摸棱致小民不得均沾实惠
　　【臣】等谨按古者大兵大役丁夫车马无不取给于民惟我
　　朝法制尽美尽善虽寸丝粒粟不以累民是以舆情踊跃自愿効力少罄微忱非敢借邀
　　恩赉乃荷防
　　皇上撙节爱飬之仁
　　特施恩于格外且惟恐各省情形或有不能上达之处
　　责成大吏奏闻伏读
　　圣谕精详诚为千古之旷典矣
　　谕前据方观承奏寳直局淘洗余铜请照京局之例变价赏给因经户部以各省鼓铸工价原题给钱并无以银给发之案议驳今念保局开铸之初原即与京局相同且鑪匠雇自京师而目下钱价又为较贱其但愿领银不愿领钱亦属情理所应有着加恩将寳直局所有淘洗余铜准照京局之例一体变价赏给鑪匠俾得寛裕办公以示体恤
　　【臣】等谨按防典载寳源局每铸钱万串支给匠工物料钱二千二百串有竒又奏准嗣后每串折银一两由户部按季于扣存兵饷银内颁发又奏准仍令鑪头领钱照市价易银给发匠人是给银给钱原可通融办理部议以各省鼓铸向无给银之例执守成规今变价赏给出自
　　睿裁所以体恤之者周矣
　　谕进勦缅匪一切解运粮石军装并需内地夫马接递防送所有应支脚价若仍照定例给发不足以示鼓舞着加恩将解运粮石不论夫马每日每石给银三分其抬运军装人夫准照黔省之例每日每夫给银八分该督等其务饬所属悉心经理俾小民均沾实惠用昭体恤
　　又兵部奏各省驿站应付夫马酌量裁减其在任病故官员例应驰驿归葬者及时请领火牌如迟延过限概不准给以禆邮政疏入从之
　　又禁各省学政不许滥用夫马先是鄂寳奏梅立本按试各属较前任学政通计多用夫七百名
　　谕令各督抚一体查奏嗣奉
