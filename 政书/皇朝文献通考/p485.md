<!-- { "loadSidebar": true } -->
　　国初天命天聪年间即相率内附其后分充各城额兵多以材勇自効至于鄂伦春所居益为辽逺使马鄂伦春在诸部之外使鹿鄂伦春又在使马之外分处山林以捕貂为业距齐齐哈尔城复千有余里今皆审戸比丁列于军伍
　　圣朝兵制之盛诚度越前古矣
　　康熙十三年自吉林移水师分驻黑龙江地方设水师营总管各员统辖水师
　　二十二年以宁古塔副都统萨布素领兵征俄罗斯即授为镇守黑龙江等处将军设副都统二人协领四人佐领骁骑校各二十四人防御八人满洲兵一千名索伦达呼里兵五百名驻劄黒龙江城东北十二里之爱浑城其原设之水师营总管及四品官五品官六品官并属黒龙江将军二十三年设打牲处总管一人副总管二人随索伦达呼里壮丁编设佐领骁骑校
　　二十五年设墨尔根城守尉一人佐领防御骁骑校各八人索伦达呼里兵四百八十名
　　二十八年増设墨尔根城佐领骁骑校各二人汉军兵一百名
　　二十九年黒龙江将军自爱浑城移驻墨尔根城并移驻副都统一人佐领骁骑校各八人及水师营各员满洲兵五百名又増设墨尔根城协领四人佐领骁骑校各七人索伦达呼里兵四百二十名裁原设之城守尉一人留副都统一人统辖官兵驻爱浑城三十年设齐齐哈尔城守尉一人佐领骁骑校各十六人防御八人索伦达呼里兵一千名
　　三十一年设黑龙江城守尉一人佐领骁骑校各四人满洲兵八十名汉军兵一百二十名増设齐齐哈尔城佐领骁骑校各二人满洲兵八十名又増设墨尔根城佐领骁骑校各二人汉军兵一百二十名三十三年増设齐齐哈尔城火器营叅领一人三十七年以墨尔根城副都统一人移驻齐齐哈尔城増设协领四人裁原设之城守尉一人又以爱浑城副都统一人协领四人佐领骁骑校各十六人防御八人满洲兵五百名索伦达呼里兵五百名移驻黑龙江城裁原设之城守尉一人三十八年黑龙江将军自墨尔根城移驻齐齐哈尔城并移驻协领四人佐领骁骑校各十二人及水师营各员满洲兵五百名汉军兵二百二十名又増设协领一人留佐领骁骑校各十五人防御八人兵九百名驻墨尔根城
　　四十年増设墨尔根城协领二人佐领骁骑校各四人巴尔呼兵二百四十名
　　四十五年以墨尔根城佐领骁骑校各四人巴尔呼兵二百四十名移驻齐齐哈尔城
　　四十九年设墨尔根城副都统一人増设协领一人
　　雍正二年増设齐齐哈尔城佐领骁骑校各六人满洲兵三百八十名黑龙江城佐领骁骑校各六人满洲兵三百八十名
　　五年増设墨尔根城佐领骁骑校各二人汉军兵一百名裁齐齐哈尔城达呼里兵四十名汉军兵二十名黑龙江城索伦达呼里兵二十名汉军兵二十名
　　六年増设打牲处总管以下各员令新旧共设总管三人满洲索伦达呼里副总管共十六人索伦达呼里佐领骁骑校各六十二人
　　七年调齐齐哈尔城兵征准噶尔选驿站余丁一千三百九十三名充兵额
　　八年増设黑龙江水师营驻劄吉林船厰四品五品六品官各一人
　　十年设呼伦布俞尔统领一人索伦巴尔呼总管二人副总管八人佐领骁骑校各五十人索伦巴尔呼兵三千名厄鲁特总管一人副总管一人佐领骁骑校各二人防军校二人厄鲁特兵一百名十二年设呼兰河城守尉一人副总管二人佐领骁骑校各八人兵五百名又于呼伦布俞尔移驻防牧新巴尔呼増设新巴尔呼总管二人副总管八人佐领骁骑校各四十人新巴尔呼兵二千四百名
　　十三年以齐齐哈尔城出征兵还归驻防裁驿站选充汉军兵一千三百四十名存五十三名充驿站哨兵
　　乾隆七年裁呼伦布俞尔索伦巴尔呼副总管四人佐领骁骑校各二十六人移索伦巴尔呼兵一千四百三十四名还驻打牲处又裁兵一百二十六名増设打牲处佐领骁骑校各十二人
　　八年改呼伦布俞尔统领为副都统职衔总管裁索伦巴尔呼兵四百八十名又裁新巴尔呼副总管四人佐领骁骑校各十六人新巴尔呼兵一千一百四十名又裁厄鲁特副总管一人厄鲁特兵二十名
　　十三年増设打牲处佐领骁骑校各十二人并递増鄂伦春佐领至十一人骁骑校至十人
　　二十五年给打牲处各员半俸又于打牲丁内挑选二千名设为额兵给与半饷







　　皇朝文献通考卷一百八十二
<史部,政书类,通制之属,皇朝文献通考>
　　钦定四库全书
　　皇朝文献通考卷一百八十三
　　兵考【五】
　　直省兵
　　直
　　八旗驻防
　　良乡县防守尉一人【属在京稽察大臣管辖】防御二人骁骑校一人正红旗满洲古领催五名骁骑十五名寳坻县防守尉一人【属在京稽察大臣管辖】防御二人骁骑校一人镶白旗满洲防古领催五名骁骑十五名固安县防守尉一人【属在京稽察大臣管辖】防御二人骁骑校一人镶红旗满洲古领催五名骁骑十五名东安县防守尉一人【属在京稽察大臣管辖】防御二人骁骑校一人镶蓝旗满洲防古领催五名骁骑十五名霸州防守尉一人【属在京稽察大臣管辖】防御二人骁骑校一人正黄正红二旗满洲防古领催五名骁骑十名
　　采育里防守尉一人【属在京稽察大臣管辖】防御二人骁骑校一人正蓝旗满洲古领催五名骁骑四十五名
　　保定府城守尉一人【属在京稽察大臣管辖】防御四人骁骑校四人笔帖式一人正红镶红二旗满洲防古骁骑校八人领催三十二名骁骑四百六十名养育兵十一名弓匠铁匠四名
　　雄县防守尉一人【属在京稽察大臣管辖】防御二人骁骑校一人镶红镶蓝二旗满洲防古领催五名骁骑四十五名
　　沧州城守尉一人【属在京稽察大臣管辖】防御四人骁骑校四人笔帖式一人正白镶白满洲古副骁骑校八人领催二十三名骁骑四百八十名养育兵十一名弓匠铁匠四名
　　山海关副都统一人【驻劄山海关】统辖协领二人佐领八人防御八人骁骑校八人笔帖式三人八旗满洲防古领催四十名前锋四十名骁骑六百二十名兼辖驻防七
　　永平府防守尉一人【属山海闗副都统】防御二人骁骑校二人笔帖式一人镶白正蓝二旗满洲防古领催十名骁骑九十名
　　玉田县防守尉一人【属山海闗副都统】防御二人骁骑校二人笔帖式一人镶黄正白二旗满洲古领催十名骁骑九十名
　　三河县防守尉一人【属山海闗副都统】防御二人骁骑校一人笔帖式一人正白旗满洲防古领催十名骁骑九十五名
　　顺义县防守尉一人【属山海闗副都统】防御二人骁骑校二人笔帖式一人镶黄旗满洲防古领催五名骁骑十五名
　　喜峰口防守尉一人【属山海闗副都统】防御二人骁骑校四人笔帖式二人八旗满洲古领催十六名骁骑一百八十四名
　　罗文峪防御一人【属喜峯口防守尉统于山海闗副都统】骁骑校二人笔帖式二人八旗满洲防古领催八名骁骑九十二名
　　冷口防守尉一人【属山海闗副都统】防御二人骁骑校三人笔帖式二人八旗满洲防古领催十二名骁骑一百五十八名
　　察哈尔都统一人【驻劄张家口】副都统一人统辖游牧察哈尔八旗总管八人防领八人副防领八人佐领一百九人理事员外郎十六人亲军校四人防军校一百七人骁骑校一百五人每佐领下设亲军二名前锋二名防军二十五名领催六名骁骑三十五名共兵八千一百五十二名兼辖驻防四【臣】等谨按察哈尔为元小王子后裔自天聪八年
　　太宗文皇帝亲征察哈尔林丹汗走死其子孔果尔额哲率余众来降封为亲王即其部编旗驻义州传至布尔尼兄弟于康熙十四年谋叛复讨平之移其众分处宣化大同边城外后从征准噶尔有功增给其军饷复以降顺及俘获之厄鲁特部人编为佐领附入正白旗下其八旗分左右二翼东四旗曰镶黄旗又东为正白旗又东为镶白旗最东为正蓝旗西四旗曰正黄旗又西为正红旗又西为镶红旗最西为镶蓝旗凡镶黄旗驻苏门峯正黄旗驻木孙忒克山正红旗驻古尔班托罗海山镶红旗驻布林泉并在张家口外正白旗驻布尔噶台镶白旗驻布雅阿海苏黙正蓝旗驻扎哈苏台泊并在独石口外镶蓝旗驻阿巴汉喇喀山在杀虎口外其部众习于游牧与扎萨克防古同俗其旗务则掌之都统制与内八旗相等都统所驻之地在张家口故类叙于直驻防
　　张家口协领三人【属察哈尔都统】佐领六人佐领兼云骑尉一人防御十人骁骑校十人云骑尉一人笔帖式二人八旗满洲古领催四十名前锋四十名骁骑六百名步军一百六十名养育兵一百六十名箭匠铁匠二十名
　　独石口防守尉一人【属察洽尔都统】防御二人骁骑校二人笔帖式二人八旗满洲领催四名骁骑九十名千家店防御二人【属独石口防守尉统于察哈尔都统】骁骑校一人满洲领催四名骁骑三十六名
　　昌平州防守尉一人【属察哈尔都统】防御二人骁骑校一人正黄旗满洲防古领催五名骁骑四十五名热河副都统一人【驻劄热河】统辖协领四人佐领十四人防御十四人骁骑校十四人笔帖式二人满洲防古领催前锋骁骑共一千三百四十名弓匠箭匠铁匠四十二名兼辖驻防二
　　喀喇河屯协领一人【属热河副都统】佐领四人防御四人骁骑校四人满洲领催骁骑共四百名弓匠箭匠铁匠十二名
　　桦榆沟协领一人【属热河副都统】佐领二人防御二人骁骑校二人古领催骁骑二百名弓匠箭匠铁匠六名
　　宻云副都统一人【驻劄宻云县境】统辖协领四人佐领十六人防御十六人骁骑校十六人八旗满洲领催八十名前锋一百二十名委前锋一百名骁骑一千五百八十名养育兵一百二十名兼辖驻防一古北口防守尉一人【属宻云副都统】防御二人骁骑校四人笔帖式二人正黄镶白正红正蓝四旗满洲领催十二名骁骑共一百八十八名
　　顺治元年设独石口防御二人镶黄正白镶红三旗满洲兵十二名张家口防御一人八旗满洲兵八名
　　二年设山海关防御二人八旗满洲防古兵四十六名喜峰口防御二人正红镶红二旗满洲防古兵八名古北口防御二人正黄镶白正红正蓝四旗满洲兵四名采育里防守尉二人防御四人镶白正蓝二旗满洲古兵一百名固安县防守尉一人防御二人镶红旗满洲防古兵五十名五年设沧州城守尉一人防御骁骑校各四人正白镶白二旗满洲防古兵三百十一名弓匠铁匠各二名大名府城守尉一人防御六人骁骑校八人正红镶红二旗满洲古兵一千名弓匠铁匠各二名
　　六年移大名府驻防官兵改驻保定府又设东安县防守尉一人防御二人镶蓝旗满洲防古兵五十名三河县防守尉一人防御二人正白旗满洲防古兵五十名顺义县防守尉一人防御二人镶黄旗满洲古兵五十名
　　八年设良乡县防守尉一人防御二人正红旗满洲防古兵五十名昌平州防守尉一人防御二人正黄旗满洲防古兵五十名
　　九年增设古北口兵八名
　　十年增设张家口兵十六名
　　十五年拨保定府防御一人骁骑校二人兵二百五十名往驻浙江杭州府又拨保定府兵往充沧州及山东徳州等处兵额外实存城守尉一人防御骁骑校各四人兵四百一名
