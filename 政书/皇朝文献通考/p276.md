<!-- { "loadSidebar": true } -->
　　雷师为资生发育雷师之神庙曰昭显庙
　　十三年封广东边海郡县庙祀
　　风神为宣仁昭泰风伯之神春秋致祭封甘肃兰州府
　　庙祀
　　雷神为显仁应瑞之神春秋致祭皆从抚臣请也
　　乾隆元年十二月嵗暮祭
　　太嵗坛遣亲王行礼旧制例遣太常寺堂官主祭是年太常寺照例题请奉
　　谕遣諴亲王允秘行礼又以次年孟春致祭请奉谕遣和亲王昼行礼
　　七年五月祈祀
　　神只坛增用乐章【互见祷水旱门】
　　十六年増定致祭
　　太嵗坛上香之仪旧例春冬致祭不上香是年礼部议奏
　　太嵗月将同属天神则升馨求阳不应与他祭异况偶逄祈雨致祭仪注见载上香其春冬二祭应行上香礼两庑分献并同从之
　　十八年定
　　太嵗殿供奉神牌之礼旧例祭时以黄纸书年建神牌祭毕与祝帛同焚至是礼部奏请于殿庑内供奉神牌神龛前列神座祭时请神牌奉安神座祭毕复龛防遇
　　皇上上香时不请神牌出龛庶于礼意允协奉
　　谕防太嵗月将神牌照所奏安奉
　　天神
　　地只
　　先农神牌亦俱应安奉于正屋嗣是遵行永为定制
　　是嵗改定
　　太嵗坛祈雨乐章礼部奏言
　　太嵗殿见在乐章乃新正嵗除通用与祈祷雨泽之义全不相涉应交乐部别撰照
　　神只坛皆用丰字以昭画一从之【互见雩考】
　　二十年定
　　太嵗坛遣亲王郡王行礼旧例遣太常寺堂官行礼及是防典馆奏请改遣亲王郡王以昭诚敬从之二十一年定
　　太嵗坛两庑分献遣太常寺堂官行礼旧例太常寺派防员行礼及是太常寺奏言承祭之官既改遣亲王郡王而两庑分献仍派防员于体制未协请嗣后用臣寺堂官分献临时奏派从之
　　四十三年四月致祭
　　风神
　　命皇子行礼
　　皇帝亲祭
　　朝日坛仪　【遣官仪附】
　　甲丙戊庚壬年春分之朝
　　皇帝亲诣东郊朝
　　日先二日礼部尚书一人至牺牲所眂牲如仪
　　右眂牲
　　是日太常寺卿率属进斋戒牌铜人恭设于
　　乾清门如仪
　　皇帝乃斋于大内王公百官斋于邸第
　　右致斋
　　书祝版
　　眂祝版【仪均与北郊同】
　　祀前一日黎明太常寺官设香案于宰牲亭外光禄寺少卿一人朝服上香御史礼部祠祭司官眂宰宰人瘗毛血如仪
　　右眂割牲
　　是日太常寺官洁坛上下借以椶荐设
　　神座于坛上西向工部官张
　　皇帝拜次于西阶上如仪
　　右设神座张次
　　将祀之日夜分太常寺卿率属入坛具器陈牛一羊一豕一豋一铏二簠簋各二笾豆各十琖三十鑪一镫二中设一案少北东向供祝版南设一案北向陈赤璧一礼神制帛一【色赤】香盘一尊一爵三并设福胙加爵一凡牲陈于俎凡玉帛实于篚凡尊实酒承以舟疏布幂勺具銮仪卫设洗于具服殿外乐部率太常协律郎设中和韶乐及乐舞于壝门内南北分列器数与
　　北郊同
　　右陈设
　　陈设毕太常寺博士引礼部侍郎一人升坛眂玉帛齍盛及笾豆豋俎之实如仪
　　右省齍
　　辨行礼位西阶上幄次正中为
　　皇帝拜位东向陪祀王公位坛下左右各二班百官位壝门外左右各五班重行异等均东面左班北上右班南上辨执事位坛上太常寺司拜牌拜褥官各一人立于
　　皇帝拜位左右司祝司香司玉帛司爵各一人光禄寺卿二人侍卫二人太常寺赞答福胙一人侍仪礼部尚书侍郎都察院左都御史副都御史乐部典乐各一人位南北序分立祝案尊案之次如常仪太常寺典仪一人司乐一人立于阶下之左面北记注官四人立于壝门外之右面南纠仪御史四人礼部祠祭司官四人引礼鸿胪寺官四人分立王公百官拜位之次协律郎歌工乐工舞佾分立乐悬之次传赞二人循壝门内墙西立位均南北序南北面掌燎官率燎人立于壝外西南隅右辨位
　　其日五鼓步军统领饬所部清跸除道左右涂巷皆设布幛銮仪卫陈
　　法驾卤簿不陪祀王公百官朝服祗日出前八刻太
　　常寺卿赴
　　乾清门奏时
　　皇帝御礼服乘礼舆出宫前引后扈如常仪
　　驾发警跸
　　午门鸣钟鼓
　　驾出东华门王公百官跪送如仪导迎乐前引不作提
　　鑪执镫官左右骑导如诣
　　北郊之仪
　　驾至坛北门外降舆右赞引左对引太常寺卿二人防
　　导
　　皇帝入北门中门诣具服殿更祭服鸿胪寺官引陪祀王公于殿外侍卫后引陪祀百官南班于拜位南北面北班于路西东面序立祗
　　右
　　銮舆出宫
　　夘初刻司祝防奉祝版设于祝案礼部尚书一人率太常寺卿属诣
　　神库上香行礼恭请
　　大明神位奉安于
　　神座如仪太常寺卿至具服殿奏请诣
　　坛行礼
　　皇帝出次盥洗銮仪卫官跪奉盥巾如仪赞引对引官
　　恭导
　　皇帝入壝左门陞西阶就拜位前东向立前引内大臣执鑪镫官均于阶下止立后扈大臣随侍鸿胪寺官引陪祀王公百官均就拜位序立典仪赞乐舞生登歌执事官各共乃职武舞执干戚进赞引奏就位
　　皇帝就位立
　　右盥洗就位
　　典仪赞迎
　　神司香奉香进至
　　神位前祗竢司乐赞举迎
　　神乐奏寅曦之章协律郎举麾工鼓柷乐作赞引奏就
　　上香位暨对引官防导
　　皇帝诣香案前对引官至祝案前止立司香跪赞引奏
　　跪
　　皇帝跪奏上香司香进香
　　皇帝上炷香次三上瓣香兴赞引奏复位暨对引官防
　　导
　　皇帝复位赞引奏跪拜兴
　　皇帝行三跪九拜礼传赞赞跪叩兴王公百官均随行
　　礼协律郎偃麾工戛敔乐止
　　右迎神
　　典仪赞奠玉帛司乐赞举奠玉帛乐奏朝曦之章乐作司玉帛奉篚诣
　　神位前跪献于案三叩兴退乐止
　　右奠玉帛
　　典仪赞行初献礼司乐赞举初献乐奏清曦之章乐作司乐举节舞干戚之舞有司掲尊幂勺挹酒实爵司爵奉爵诣
　　神位前跪奠于垫中退司祝至祝案前跪三叩奉祝版
　　跪案左乐暂止赞引奏跪
　　皇帝跪羣臣皆跪赞读祝司祝读祝辞曰维某年月日嗣天子御名谨告于
　　大明之神曰惟
　　神阳精之宗列神之首神光下照四极无遗功垂今昔率土仰赖兹当仲春式遵古典谨以玉帛牲醴之仪恭祀于
　　神伏惟鉴歆赐福黎庶尚
　　飨读毕兴奉祝版跪安
　　神位前篚内三叩兴退乐作赞引奏拜兴
　　皇帝率羣臣行三拜礼乐止武功之舞退文舞执羽籥
　　进
　　右初献
　　典仪赞行亚献礼司乐赞举亚献乐奏咸曦之章乐作舞羽籥之舞司爵奉爵诣
　　神位前跪献爵于左如初献仪退乐止
　　右亚献
　　典仪赞行终献礼司乐赞举终献乐奏纯曦之章乐作【舞同亚献】司爵奉爵诣
　　神位前跪献爵于右如亚献仪退乐止文德之舞退
　　右三献
　　既终献太常寺赞礼郎一人诣祝案前立赞答福胙光禄寺卿二人就南案奉福胙至
　　神位前拱举退祗立于
　　皇帝拜位之右侍卫二人进立于左赞引奏跪
　　皇帝跪左右官皆跪奏饮福酒右官进福酒
　　皇帝受爵拱举授左官次受胙如饮福之仪奏拜兴皇帝三拜兴又奏跪拜兴
　　皇帝复行二跪六拜礼王公百官均随行礼典仪赞彻馔司乐赞举彻馔乐奏延曦之章乐作司玉帛诣
　　神位前跪叩兴奉赤璧以退乐止
　　右受福胙彻馔
　　典仪赞送
　　神司乐赞举送
　　神乐奏归曦之章乐作赞引奏跪拜兴
　　皇帝率羣臣行三跪九拜礼乐暂止典仪赞奉祝帛香
　　馔送燎司祝司帛诣
　　神位前跪三叩司祝奉祝司帛奉篚兴司香跪奉香司
　　爵跪奉馔兴以次恭送燎所
　　皇帝转立拜位旁北向竢祝帛过复位立乐作陪祀王
　　公百官退班赞引奏礼成恭导
　　皇帝出壝左门入具服殿更衣乐止
　　右送神燎祝帛
　　祀礼既成礼部尚书率太常寺卿属防请
　　神位复御仪与迎
　　神同赞引恭道
　　皇帝出具服殿至坛北门外乗礼舆
　　法驾卤簿前导导迎乐作奏祐平之章
　　皇帝囘銮王公从各官以次退不陪祀王公百官祗迎午门鸣钟乐止
　　皇帝还宫均如常仪太常寺官彻
　　乾清门斋戒牌铜人送寺
　　右回
　　銮
　　常嵗遣官朝
　　日之礼先二日礼部尚书眂牲承祭官暨陪祀文武百官均致斋先一日太常寺以祝版送内阁恭书
　　皇帝遣某官某余辞同前【凡遣官同】受而奉诸
　　东郊神库御史礼部祠祭司官光禄寺少卿朝服眂割牲瘗毛血有司供具并如仪祀之日鸡初鸣遣官朝服只竢于坛外礼部侍郎省齍太常寺卿率属恭请
　　神位设于座卯初刻遣官由坛北左门入壝右门行礼于阶下上香时赞升坛升降均由右阶不饮福受胙王公不陪祀赞引以太常寺赞礼郎祝帛送燎遣官避立北旁余均如前仪
　　右遣官仪
　　皇帝亲祭
　　夕月坛仪　【遣官仪附】
　　丑辰未戌年秋分之夕
　　皇帝亲诣西郊夕
　　月先二日礼部尚书一人至牺牲所眂牲如仪
　　右眂牲
　　致斋
　　书祝版
　　眂祝版　　【仪均与东郊同】
　　祀日未明割牲于宰牲亭有司朝服眂宰宰人瘗毛血如仪
　　右眂割牲
　　侵晨太常寺官洁坛上下借以椶荐张
　　神幄设
　　夜明神座专案东向设
　　配位北斗七星次
　　木火土金水五星次
　　二十八宿次
　　周天星辰神座同案南向工部官张
　　皇帝拜次于夘阶上如式晡后太常寺卿率属入坛具
　　器陈
　　夜明位前牛一羊一豕一豋一铏簠簋各二笾豆各十
　　琖三十鑪一镫二
　　星辰位同中设一案少南西向供祝版北设一案南向陈
　　夜明前白璧一礼神制帛一【色白】香盘一尊一爵三并设
　　福胙加爵一
　　星辰位前礼神制帛十有一【色青赤黄黑各一白七】香盘一尊一爵三凡牲陈于俎凡玉帛实于篚凡尊实酒承以舟疏布幂勺具銮仪卫设洗于具服殿外乐部率太常协律郎陈设乐悬舞佾与
　　东郊同
　　右设神座供张陈设
　　省齍　　【仪同东郊】
　　辨行礼位夘阶上幄次正中为
　　皇帝拜位西向分献官一人位坛下之左当阶陪祀王公位坛下左右百官位壝门外左右均西面左班南上右班北上辨执事位坛上太常寺司拜牌拜褥官各一人立于
　　皇帝拜位左右司祝一人司香二人司玉帛一人司帛一人司爵二人光禄寺卿二人侍卫二人太常寺赞答福胙一人侍仪礼部尚书侍郎都察院左都御史副都御史乐部典乐各一人位南北序分立祝案尊案之次如常仪太常寺典仪一人司乐一人面南立于阶下之左赞礼郎二人立分献官位左右记注官四人立于壝门外之右面北纠仪御史四人礼部祠祭司官四人引礼鸿胪寺官四人分立王公百官拜位之次协律郎歌工乐工舞佾分立乐悬之次传赞二人循壝门内墙东立位均南北序南北面掌燎官率燎人立于壝外东北隅右辨位
　　申刻太常寺卿赴
　　乾清门奏时
　　皇帝御礼服乗舆出宫前引后扈如常仪卤簿前导出
　　西华门诣
　　西郊仪节均与
　　东郊同
　　驾至坛北门外降舆右赞引左对引太常寺卿二人恭
