<!-- { "loadSidebar": true } -->
　　十一年江南灾邳州等五州县按灾分各加免二分并免沐阳漕赠银兴化等五县大河一卫全免今年租其去年今年漕赋银米亦予放除余免灾田嵗租各有差时直山东河南山西陜西湖北间遇水旱虫蝗霜雹之处按分蠲免亦如之是年除各省逋赋凡康熙元年三年江南之仪徴卫三四五年湖南之常宁县四五六年陜西之西安凤翔汉中六年浙江之太平松阳景宁湖南之衡州卫七八九年湖南之各属九年江南之泰州江都山阳十年高邮之湖地山东之兖州各田租之未入入或未偹者悉除之
　　十二年直霸州寳坻等十三州县卫江南六安贑榆等七州县河南辉县水湖南浏阳等三县浙江仙居县旱各免今年田租有差又以江南苏松常镇淮六府屡灾
　　谕免明年租
　　十三年山东泰安等五十二州县旱栖霞等六州县水各免赋有差其余被水州县直十江南十有五江西十有二被旱者河南六免赋亦如之江南沐阳县旱免十之一直霸州水陜西庄浪卫雹并免十之三
　　是年除免浙江临安等四县逋赋银三万五千两钱二千七百缗米六千石各有竒
　　十四年江南淮徐凤四府属水免灾田赋各有差其直江西湖北河南间被水旱免亦如之十五年江南河决淮阳灾免灾重者田租十之三余各有差又以闽陜被兵除其赋其陜西之各宿逋并勿收责
　　是年定凡蠲免银增减造册者州县卫所官降二级调用司道府都司罚俸一年督抚罚俸六个月如被灾未经题免之前报册填入蠲免者州县卫所官罚俸一年该管上司罚俸六个月
　　十六年免江西庐陵赣州等四十一县卫被兵荒田今年租其被旱之新建浮梁等十六州县各按灾分蠲免时江南淮徐二府水免亦如之直任县水陜西宁夏卫虫免赋十之三
　　十七年以浙江近闽各县卫首罹寇灾其去年田租
　　谕勿收责
　　是年直河南江南浙江湖广江西间被水旱之处各免田租有差
　　十八年直地震免通州三河平谷今年田租香河武清永清寳坻免十之三蓟州固安十之二山东河南安徽江西湖广旱山西雹各免灾田赋有差其安徽之安庆凤阳庐州漕赠银米亦予放除又以江西福建湖北罹寇灾厯年逋赋令勿收责
　　是年定凡赋税应蠲已徴者给印票次年按数抵免又定蠲赋而官侵蚀者照贪官例革职提问上司官狥纵者均革职
　　十九年直山东山西旱雹免灾田赋各有差是年除广西去年田租
　　二十年直山东江南浙江江西湖北间被水山西辽州榆社县雹免灾田赋各有差
　　二十一年直山东江南浙江江西湖广广西陜西间遇水旱虫雹免灾田赋各有差
　　是年以山西太原大同灾民多流亡除逋赋二万四千四百两有竒以今年为始准给复三年又以福建官等二十六州县被兵之后其康熙十八年以来逋赋悉予放除
　　二十二年山西崞县忻州定襄五台代州振武卫地震免明年田租山东新城县水甘肃庆阳卫安化县旱均免赋十之三
　　二十三年直邢台等二十州县湖北江夏等十五州县卫江南宿迁县旱免灾田赋各有差河南磁州安阳汤隂雹免赋亦如之
　　上年江西分宜等十七县卫旱至是奏免额赋有差
　　二十四年直新安等五县灾
　　命部员往勘除其赋山东河南山西江南江西湖广间被
　　水旱各免灾田赋有差
　　是年
　　谕直献县河间县河间卫江南宿迁县兴化县邳州髙邮州盐城县山东郯城县鱼台县地方今年重罹水灾小民艰苦所有康熙二十四年下半年二十五年上半年地丁各项钱粮俱与豁免
　　二十五年直浙江湖北甘肃水江南蝗雹免今年灾田租各有差时江南徽州庐州凤阳三府康熙十七年逋负银万九千五百两米千一百九十八石各有竒至是悉除之
　　二十六年直丰润县山东博兴县水山西沁州雹江西宜春等十县旱各免赋有差
　　二十七年江南水免兴化县今年田租十之二亳州等三州县各按灾分蠲免有差江西宜春等十二州县湖广崇安等七州县浙江宣平县云南开化府旱免赋亦如之
　　二十八年春
　　圣祖仁皇帝南巡
　　谕免邳州淹田今年地漕额赋及厯年逋悬秋邳州等九州县复被水仍按灾分各如例免租
　　是年湖北江西旱
　　谕免武昌等四府属二十州县四卫所明年春夏额赋荆州安陆二府属九州县四卫今年未徴及明年春夏额赋其江西之宁州袁州等三十二州县卫所均按灾分免今年田租有差
　　二十九年直灾
　　谕免顺天保定河间真定顺德广平大名及宣化各府属去年未徴并今年春夏额赋银五十七万五千两粮八万六千百有十石各有竒
　　是年河南开封彰徳卫辉懐庆四府甘肃凉州卫古浪所旱江南六合等十五州县卫浙江余姚等五县云南新兴河阳二县水各按分免赋有差三十年陜西旱蝗
　　命大臣往勘免西安凤翔二府属明年民屯各赋银米并蠲时被旱之州县直七十有七河南二十有三江南七被水者湖南三云南十江西一被蝗者河南二十六山西七各按灾分免租江南被蝗之兴化县今年田租则全除之
　　是年除康熙十八年至二十八年广东髙州琼州二府二十八年直保安州各逋赋
　　三十一年江南六合等十三州县旱沭阳县水山西临晋荥阳二县雹各免赋有差
　　时以陜西西安连嵗荒疫
　　谕免今年额赋米亦如之明年
　　上犹念西安凤翔二府灾民其康熙三十三年额赋复谕除之
　　三十二年直顺天保定河间真定四府水各按灾分免今年租旋又
　　谕免明年额赋银米并除厯年逋悬山西十八州县水间被雹及江南浙江江西湖北偏沅遇水旱偏灾之处并免灾田今年租各有差
　　三十三年以山西平阳泽州沁州所属前被蝗旱民气未苏免康熙三十三十一年逋赋银五十八万一千六百两米豆二万八千五百八十石各有竒
　　是年直安州等十一州县灾免明年租山东邱县水免今年租广东南海等三县福建闽清等三县水各按分免赋有差
　　三十四年直宣化府霜灾其今年明年田租悉予放除山西河津荥河水江西新淦建昌南康旱各免赋有差
　　是年除江南邳州康熙二十四至二十七年逋赋三十五年直三十二州县江南三十三州县湖北九州县卫水免灾田今年租各有差
　　三十六年直霸州等十七州县旱江南山阳髙邮泗州水免今年田租又以山西平定等十一州县嵗比不登免租亦如之其浙江宣平县雹江西星子等九县水各按灾田免赋有差
　　是年免去年顺天府密云县豆二千石有竒其江南淮徐三府未入各赋悉
　　谕除之
　　三十七年直丰乐县旱免赋十之三其余被旱州县浙江四湖北七被水州县江苏八安徽陜西各十有二福建三并免赋有差
　　是年除江南髙邮等六州县去年丁赋四万五千两有竒旋又
　　谕淮安扬州凤阳等处比年水患频仍屡赈屡蠲被灾地方頼以安堵但念久歉之余恐致资生匮乏着将海州山阳安东盐城髙邮泰州江都兴化寳应夀州泗州亳州凤阳临淮懐逺五河虹县城盱眙灵璧等州县并被灾各卫所康熙三十八年一切地丁银米及漕粮尽行蠲免
　　三十八年江南督抚以去年淮安扬州二府属灾奏请蠲赋戸部议免三分奉
　　谕淮安府属之海州山阳安东盐城扬州府属之江都髙邮泰兴兴化寳应九州县并淮安大河二卫康熙三十七年未完地丁漕项等银十有九万两米麦十万石各有竒着全予蠲免旋又免凤阳府属十一州县及泗州
　　卫去年地漕银米亦如之
　　是年江南浙江江西湖广直间被水各免灾田今年租有差其淮安扬州明年地漕银米并予放除又以山西十一州县歉收除逋赋
　　三十九年江南水免泗州盱眙今年田租髙邮清河等十一州县免十之三上江頴上等六州县下江邳州等十六州县各按灾分免赋有差其淮安扬州凤阳三府去年地漕各赋令勿收责是年直浙江西安间被水旱免灾田赋有差四十年陜西旱免甘肃明年田租以巡抚喀拜匿不以
　　闻削职其西安被旱之二十六州县卫所各免今年田租有差江南泗州盱眙五河及泗州卫水免赋并除淹田逋租
　　是年河南永城县旱直广平县广东南海等七县水免灾田赋有差又以直霸州文安大城三州县地洼易涝其厯年逋负
　　谕悉除之
　　四十一年山东河南水免今年灾田租各有差又
　　谕山东莱芜新泰东平沂州蒙隂沂水河南永城虞城夏邑被灾州县康熙四十二年地丁钱粮通行蠲免是年江南亳沛五州县卫湖北沔阳州卫水浙江缙云县旱各按灾分免今年租
　　四十二年山东大水凡九十四州县灾各按分免赋有差其余间被水旱之州县卫直二十六河南十九山东十六江南三浙江十三江西六湖北五湖南七免灾田赋亦如之
　　时江苏巡抚宋荦奏言徐州睢宁县频遭水患其康熙三十七八九年未入额赋请每年止带徴一年得
　　防除免并除四十年嵗租
　　四十三年
　　谕山东比年歉收朕焦劳宵旰未尝晷刻稍释于懐今嵗幸二麦毕登秋禾稔获但念被灾之后若非大敷恩泽终不能遽底盈宁着将康熙四十四年地丁银米通行蠲免又以直顺天河间二府米价稍昻
　　谕免明年地丁银米亦如之
　　是年湖北京山湖南武陵桃源广东南海等六县肇庆一卫水免灾田今年赋有差
　　四十四年江南水上下江三十州县卫灾免今年田租有差时被水州县直二江西四湖广十有七广东二免租亦如之福建台湾凤山诸罗三县旱其今年额赋
　　谕悉除之
　　是年
　　谕嗣后蠲免钱粮如并免积欠则带徴俱免如止蠲本年钱粮则所有旧欠俱于次年徴收蠲免之年概不得开徴永着为例
　　四十五年江苏海州等十二州县安徽頴州及頴州卫水免灾田租有差其被水之县江西清江新淦直武清东安免租亦如之
　　四十六年江南浙江旱各按灾分免租旋
　　谕免两省明年丁银六十九万七千七百两田赋安徽七州县三卫江苏二十五州县三卫共银二百九十七万五千二百两粮三十九万二千石浙江二十州县一卫银九十六万一千五百两粮九万六千石各有竒又
　　谕免康熙四十年以前江苏漕项银六十八万七千两米
　　麦三十一万一千八百石各有竒
　　是年直霸州等六州县山东章等七县水江西新喻等四县福建台湾等三县旱各免赋有差四十七年
　　谕去年江南浙江俱被旱荒多方轸恤民力稍苏今嵗复被潦灾旋经照例蠲赈但嵗再不登生计益匮欲令办赋力必难供康熙四十八年江南通省地丁银四百七十五万四百两浙江通省地丁银二百五十七万七千两有竒着全行蠲免
　　是年湖南北间被水旱之处各按灾分免租有差四十八年江南河南水山东旱各如例免租旋又
　　谕免灾田明年额赋淮徐三府属十九州县银五十九万三千入百两归徳府属六县银二十万二千四百两兖州府属四州县银十有四万六千六百两各有竒又以浙江灾后民力未裕其缓徴漕米勿收责
　　是年直湖北间被水免灾田租有差
　　四十九年直霸州庆云等七州县江南舒城县水各按灾分免今年田租
　　兵科给事中髙遐昌奏言嵗遇免租佃戸田租亦请酌免下戸部议定业主蠲免七分佃戸蠲免三分着为例
