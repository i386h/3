<!-- { "loadSidebar": true } -->
　　伯祖神位前帛以次各二端如仪毕
　　列祖
　　列妣前先令大臣献酒各一爵东侧捧爵官跪奉酒上举爵献授西侧捧爵官捧爵官跪受置案上
　　列祖
　　列妣神位前各献爵一毕读祝官以次跪读祝祭始祖文曰维丙子嵗四月十二日八世孙嗣皇帝庙讳敢昭告于
　　始祖神位前曰洪惟
　　始祖肇造鸿基克恢大业振丰功而克敌开厯服以诒谋爰致国势昌隆子孙荣盛兹谨仿古制追扬
　　前烈尊为
　　泽王立庙奉祀丕显令名贻庥万世惟望
　　祖灵降鉴俯垂黙佑国祚永昌祭
　　髙祖文曰五世孙嗣皇帝庙讳敢昭告于
　　髙祖神位前曰洪惟
　　髙祖肇基王迹垂裕后昆抚众宏以成都集旅庥而启圣爰致国势昌隆子孙荣盛兹谨仿古制追扬
　　前烈尊为
　　庆王立庙奉祀丕显令名贻庥万世惟望
　　祖灵降鉴俯垂黙佑国祚永昌祭
　　曾祖文曰四世孙嗣皇帝庙讳敢昭告于
　　曾祖神位前曰洪惟
　　曾祖丕啓鸿模式疆宇征四邻而詟服绥兆庶以敉宁爰致国势昌隆子孙荣盛兹谨仿古制追扬
　　祖功尊为
　　昌王立庙奉祀丕显令名贻庥万世惟望
　　祖灵降鉴俯垂黙佑国祚永昌祭
　　祖考文曰孝孙嗣皇帝庙讳敢昭告于
　　祖考神位前曰洪惟
　　祖考缵承懿绪佑啓宏图绵福祚于万年诞神灵而首出爰致国势昌隆子孙荣盛兹谨仿古制追扬
　　祖功尊为
　　福王立庙奉祀丕显令名贻庥万世惟望
　　祖灵降鉴黙赐啓廸国祚永昌祭
　　伯祖武功郡王文曰皇帝庙讳敢昭告于
　　伯祖神位前曰惟我
　　伯祖竭诚为国懋着崇勲兹酌仿古制用昭往烈追封为武功郡王配享
　　庙廷永彰令誉读祝毕奉祝文置案上赞礼官赞跪叩行三跪九叩头礼读祝官捧祝执爵官捧爵执帛官捧帛从中阶下至西侧燔燎所焚之彻馔乃诣
　　前殿导引官引
　　上至西侧东向立复引由西侧升至东侧西向立赞礼官
　　赞就位
　　上正中北向立赞礼官赞上香导引官引
　　上升东阶至
　　太祖
　　太后神位香案前跪导引官跪奉香
　　上三上香毕降自西阶复位北向立赞礼官赞跪叩上率众行三跪九叩头礼赞礼官复赞跪
　　上跪众皆跪东侧捧帛官跪奉帛二端
　　上受帛献授西侧捧帛官捧帛官跪受自中阶升至太祖
　　太后神位前跪置案上东侧捧爵官以次跪奉酒六爵上举爵以次献以次授西侧捧爵官捧爵官跪受自中阶
　　升捧置
　　神位前赞礼官赞跪叩
　　上率众行三跪九叩头礼赞礼官赞跪
　　上率众跪读祝官捧祝文跪读于
　　太祖
　　太后神位前文曰维丙子嵗四月十二日孝子嗣皇帝庙讳敢昭告于
　　皇考
　　皇妣神位前曰臣缵承
　　皇考大业十年以来兢兢业业夙夜干惕以图仰副先志是以开拓封疆不辞况瘁抚绥兆庶殚力经营兹以安内攘外收服朝鲜统一防古兼获玉玺符瑞昭应内外诸贝勒大臣佥议宜承
　　天应运劝臣宜进称尊号爰建国号曰大清改元为崇徳元年此皆仰頼
　　皇考
　　皇妣之福防也臣缅懐
　　皇考
　　皇妣徳备生成功隆覆育应真符而开创辑羣瑞以尊亲爰遵古制仰协
　　天心敬上
　　皇考
　　尊諡曰
　　承天广运圣徳神功肇纪立极仁孝武皇帝
　　皇妣
　　尊諡曰
　　孝慈昭宪纯徳贞顺成天育圣武皇后立庙祭享垂庥万禩伏祈
　　皇考
　　皇妣神灵降鉴俯垂黙佑俾子孙绵逺国祚永昌谨告读祝毕又以追封费英东额亦都告祭
　　太祖神位前曰孝子嗣皇帝庙讳敢昭告于
　　皇考神位前曰臣闻恩隆眷旧典重酬庸既昭嘉绩于生前宜享恩荣于身后兹以费英东额亦都上佐
　　皇考勲猷丕着爰仿古制追封费英东为直义公额亦都为毅公配享
　　皇考神位左右扬厥令名垂之奕代读毕赞礼官赞跪叩上率诸贝勒行三跪九叩头礼赞礼官赞复位
　　上复位东侧西向立诸贝勒大臣左右序立于是以功臣
　　费英东额亦都木牌入
　　太庙费英东位左侧额亦都位右侧陈设祭物毕读祝官
　　入内旁立先宣追赠费英东文曰
　　维大清崇徳元年嵗次丙子四月十有二日
　　寛温仁圣皇帝谕祭功臣费英东之灵曰伟烈懋昭赞经纶于肇迹荣封特晋光爼豆于千秋尔费英东佐我
　　皇考正直报効竭尽忠义虽受宠渥于生前尤宜褒荣于身后今特赠尔为直义公配享
　　太庙永垂令誉次宣追赠额亦都文曰
　　寛温仁圣皇帝谕祭功臣额亦都之灵曰伟烈懋昭赞经纶于肇迹荣封特晋光爼豆于千秋尔额亦都佐我
　　皇考勇力轶羣殊勲丕着虽受宠渥于生前尤宜褒荣于身后今特赠尔为毅公配享
　　太庙永垂令誉读毕捧帛捧爵官各捧帛爵读祝官捧祝文自中阶下西行至西侧燔燎所焚祝帛奠酒彻
　　太祖
　　太后神位前祭物彻毕彻直义公毅公祭物自侧下阶至燔燎所旁焚祝帛奠酒赞礼官赞复就位
　　上复正中北向立众复就班赞礼官赞跪叩行一跪三叩
　　头礼礼成
　　上坐于
　　太庙西侧树鹄令善射者较射射毕陈设仪仗作乐还
　　宫
　　臣等谨按先是天聪六年二月丁丑
　　太宗文皇帝率诸贝勒大臣诣
　　太祖髙皇帝陵行时享礼八年十二月庚戌以除夕率诸
　　贝勒大臣
　　亲诣
　　太祖陵寝致祭十年三月丙午朔以清明节
　　亲祭
　　太祖山陵葢我
　　国家当未崇建
　　宗庙之先我
　　太祖髙皇帝山陵卜吉在天聪三年春二月营建工成自
　　是以后每
　　亲举时享除夕之祭于
　　陵寝已灼然立万世
　　庙礼云
　　五月癸丑荐樱桃于
　　太庙时有以新樱桃献者
　　太宗文皇帝命荐于
　　太庙仍
　　命嗣后凡新进果品五谷先荐
　　太庙然后进御着为令
　　七月辛巳中元节
　　亲享
　　太庙
　　十二月癸亥遣官祭
　　太庙时先期斋戒三日
　　三年正月乙丑朔遣官祭
　　太庙每祭
　　太庙必并祭
　　福陵自后元旦之祭四年己未朔五年癸丑朔六年丁丑
　　朔七年辛未朔皆遣官祭
　　七月丙子中元节
　　亲享
　　太庙时先期斋戒三日
　　十月戊申
　　万夀节遣官祭
　　太庙自后五年十月壬申七年十月壬戌恭遇
　　圣节皆遣官祭八年二月癸未清明节亦遣官祭
　　八月庚申以
　　太祖武皇帝忌辰遣官祭
　　太庙
　　十二月乙亥除夕遣官祭
　　太庙时先期斋戒三日自后六年十二月己巳嵗暮七年
　　十二月甲午嵗暮皆遣官祭
　　八年七月丙午中元节遣官祭
　　太庙并告征明山东之防
　　【臣】等谨按崇徳元年五月癸丑荐樱桃后凡
　　亲诣与遣官依通考例当载入祭祀时享然此固
　　盛京
　　庙礼也敬即制度仪注之次编于首卷用昭我
　　烈祖开创皇图后之所以大一统而垂万年礼意之精胥
　　肇乎是焉
　　顺治元年十二月庚午遣官恭赍
　　太祖武皇帝
　　孝慈武皇后香
　　册香
　　寳于
　　福陵
　　太宗文皇帝香
　　册香
　　寳于
　　昭陵是日固山额真以上内大臣侍卫等俱朝服
　　集
　　武英殿大学士礼部尚书由内院奉
　　册宝出置黄案上
　　上御殿阅
　　册宝行一跪三叩礼毕遣官恭赍至
　　盛京尊藏
　　二年二月丁巳定遣官祭
　　四祖庙仪
　　臣等谨按顺治元年定鼎
　　京师建立
　　太庙始以
　　盛京
　　太庙崇称为
　　四祖庙至是礼部言凡遇清明等节应令驻防
　　盛京总管分率城守章京往祭
　　福陵
　　昭陵东京兴京
　　祖陵令城守官奠祭
　　盛京
　　四祖庙令守庙总管官上香烛献酒果不读祝从之
　　乾隆四十三年
　　命重葺
　　盛京
　　太庙
　　【臣】等谨按
　　盛京
　　太庙自顺治元年崇称为
　　四祖庙五年更名曰
　　景佑宫至是
　　命重修葺仍尊称为
　　太庙
　　四十八年九月乙巳
　　上诣
　　盛京谒
　　陵恭奉
　　五朝
　　册
　　寳尊藏
　　太庙
　　亲诣行礼先是四十七年十月朔
　　上恭奉重镌
　　列祖
　　列后
　　册
　　寳安奉
　　京师
　　太庙其旧藏
　　册
　　寳先期
　　命怡亲王永琅恭赍
　　盛京至是
　　上致祭
　　昭陵毕
　　亲诣尊藏行礼









　　皇朝文献通考卷一百七
<史部,政书类,通制之属,皇朝文献通考>
　　钦定四库全书
　　皇朝文献通考卷一百八
　　宗庙考【二】
　　太庙
　　顺治元年九月
　　世祖章皇帝定鼎燕京立
　　太庙
　　端门左南向朱门丹壁覆以黄琉璃卫以崇垣大门三左右门各一防门五间崇台石防中三门前后均三出陛中九级左右各七级门内外列防百有二十左右门各三间均一出陛各七级
　　前殿十有一间重檐脊四下沉香柱正中三间饰金梁栋阶三成缭以石防正南及左右凡五出陛一成四级二成五级三成中十有二级左右九级
　　中殿九间同堂异室内奉
　　列帝
　　列后神龛均南向后界朱垣中三门左右各一门内为后殿制如
　　中殿奉
　　祧庙神龛均南向
　　前殿两庑各十有五间东为配飨诸王位西为配飨功
　　臣位东庑前西庑南燎炉各一
　　中殿
　　后殿两庑各五间藏祭器
　　后殿东庑南燎炉一防门外东西井亭各一前跨石桥
　　五翼以扶防桥南东为
　　神库西为
　　神厨各五间庙门东南为宰牲亭井亭庙垣周二百九十一丈六尺西南
　　太庙街门五间西北
　　太庙右门三间均西向
　　九月壬子恭奉
　　太祖承天广运圣徳神功肇纪立极仁孝武皇帝神主孝慈昭宪纯徳贞顺成天育圣武皇后神主
　　大行皇帝神主奉安
　　太庙是日遣固山额真宗室拜尹图代祭礼部尚书觉罗
　　郎球奉
　　太祖武皇帝神主甲喇章京胡世布奉
　　孝慈武皇后神主吏部尚书宗室巩阿岱奉
　　大行皇帝神主礼部侍郎蓝拜理事官哈尔松噶捧二功臣牌位及太常寺官于内院齐集学士额色黒捧祝版至
　　谨身殿授太常寺卿郎球等奉
　　神主及功臣牌位依次而行太常寺官六员前导毎阶一
　　揖代祭官拜尹圗随行至
　　太庙门外由东中门入奉
　　神主进
　　前殿跪奉
　　太祖武皇帝神主
　　孝慈武皇后神主安正案南向
　　大行皇帝神主安东侧案西向毕一叩头兴导引官引出立阶上代祭官之后蓝拜等捧二功臣牌位进西庑殿内跪安直义公费英东牌位于左毅公额亦都牌位于右东向毕一叩头兴出立于阶下赞礼官赞行四跪四叩头礼毕赞引官赞行初献礼太常寺官三员各捧一爵诣案前跪献毕鞠躬退一跪一叩头兴各复位赞读祝额色黒入殿内跪捧祝文读毕跪捧祝版置于
