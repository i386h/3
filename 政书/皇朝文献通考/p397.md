<!-- { "loadSidebar": true } -->
　　皇祖陈师于松山杏山之间明兵号十三万望见皇祖张黄葢往来指挥皆惧谋夜遁我师分道急击连大破之擒承畴降祖大寿锦州松山杏山悉下又命将入闗破兖州东抵宁海克城八十有八降者六阵败明兵者三十九于是天戈所指罔不率俾黄河之源青海之滨使犬役鹿之国来宾恐后野驼竒兽黒狐紫貂重译来献声教之逺功烈之盛古未有也于戏惟我
　　皇祖克配天心诞膺景命聪明睿知神武不杀懐柔以徳燮伐以威大勲用集大猷是程无有内外乃罔不即叙亲九族正百官修明典章诞敷政教隆郊丘庙祀之仪定颁厯朝防之礼辨卤簿旂章服御之制声名文物炳然备释奠孔子以四子配立文馆译书史于翔凤阁俾儒臣记注得失开科目取士谕臣下尽言无隠论功封兄弟子侄为诸王贝勒外藩防古亦论功封爵有差优礼降臣寄以心膂赏罚详明断狱平允纲举目张仁至义尽至于审制度定律令斥邪术禁丧祭逾礼者务农桑广渔猎以丰民食皆可为万世法凡勤劳国事者赐与必优渥召近臣入宫日至再三讲论政事以宾礼遇之诸国新附之人入见必询其姓名世系慰劳如旧识
　　天语蔼然以故虽至难驯者无不悦服如萨哈尔察卦勒察瓦尔喀呼尔哈诸国素不习礼法亦贡献称臣其贝勒大臣至俱恩遇之如子弟故其部落降者相继常念中原生民涂炭欲与明和好惟务修徳不乐观兵屡移书明边帅曰朕意在讲和不忍无辜赤子惨罹锋镝明之君臣置若罔闻致烦
　　天讨然每出师必谕诸将授以兵律尝曰明之土地人民天以与我是民即我民也故师行虽严寒不入屯堡士卒死伤吊问不遗每战胜攻取符瑞骈集必曰
　　上天眷佑惕然只惧克敌必只告于
　　庙葢敬
　　天尊
　　祖勤民若是其至丰功厚泽与天地同乆大有国史所不能尽者矣崇徳八年八月庚午崩
　　圣寿五十有二在位十有七年九月壬子葬
　　昭陵隆业山于戏八音遏宻万国感痛实惟至徳深仁为生民主以我国家之大寳命忾僾见闻陟降庭止谨述盛概拜手稽首而系之以颂曰于赫
　　皇祖缵
　　太祖之绪诞敷乃文孔奋厥武整我师干拓我疆土东奠朝鲜西詟防古贰者获之服则释之降则怜之贤则臣之有言逊志则必遏之有言逆耳则必纳之治分六曹职统三院笔簪史臣书译文馆与神为谋以古为鉴制礼明刑仪章是宪一人有庆肇域四方四方来王自天降祥和鸾锵锵旗旐央央聿昭茂祉焞燿章光干符效珍坤仪开奥既协灵图诞升显号济济师师羣工舞蹈厯数攸归讴歌前导乃禋乃祀于
　　庙于
　　郊乃燕乃射于野于朝乃赦乃宥于犴于牢乃渔乃猎于狩于苗乃命紫宫清宁正中麟趾在右闗雎在东崇政笃恭翔凤飞龙文徳武功以绥万邦松山之阴杏山之下战士连营崇墉百堵取彼元戎系之以组肃将
　　天威救民水火屹屹榆闗王师所经而幽而并而冀而青而兖而徐克其百城涉河逾济及于东溟时乗以干帝出乎震罔有遐迩民莫不信或献其琛或输其賮河源海壖协灵効顺有典有则贻万子孙言为邱坟绩嫓农轩佑我
　　皇考大启幅员允
　　皇祖之徳
　　皇祖之勲瞻仰
　　昭陵在盛京之北云霞所栖松柏斯植有穹者碑昭宣世徳茀禄来崇时万时亿
　　孝庄文皇后陵曰
　　昭西陵在遵化州昌瑞山
　　孝陵之南
　　康熙二十七年四月己酉奉移
　　大行太皇太后梓宫于
　　暂安奉殿先是二十六年十二月壬申
　　圣祖仁皇帝谕大学士内务府总管等曰
　　太皇太后疾大渐时谕朕曰
　　太宗文皇帝梓宫安奉已乆不可为我轻动况我心恋汝皇父及汝不肯逺去务于孝陵近地择吉安厝则我心无憾矣谆谆降防朕何敢违伏思
　　慈宁宫之东新建宫五间
　　太皇太后在日屡曽向朕称善乃未及乆居遽尔升遐今于
　　孝陵近地择吉修建
　　暂安奉殿即将此宫折运所择吉处毋致缺损着拣选部院贤能官员前往敬谨料理天气甚寒务期基址坚固工程完备尔等即传谕行乃于
　　孝陵之东南建造飨殿后殿诹日安奉
　　太皇太后梓宫称
　　暂安奉殿
　　辛酉奉安
　　太皇太后梓宫于
　　暂安奉殿
　　十月
　　上恭谒
　　暂安奉殿行礼举哀乙卯恭上
　　大行太皇太后尊諡
　　册
　　寳于
　　暂安奉殿先是正月内阁翰林院詹事府防议恭拟大行太皇太后尊諡曰
　　孝庄仁宣诚宪恭懿翊天启圣文皇后
　　圣祖仁皇帝谕曰
　　太皇太后遐升未乆祭文内遽改称
　　尊諡朕心深为不忍应俟
　　梓宫奉安昌瑞山后始称
　　尊諡以祭至是诹吉行恭上
　　尊諡礼
　　雍正二年二月恭定
　　孝庄文皇后暂安奉殿为
　　陵寝是月
　　谕诸王大臣九卿等钦惟
　　孝庄文皇后躬备圣徳
　　天锡纯禧诞育
　　世祖章皇帝瑞应昌期君临万国逮我
　　圣祖仁皇帝继
　　圣嗣统乆道化成立万世无疆之业皆我
　　孝庄文皇后福徳兼隆之所启佑也康熙二十六年十二月
　　慈驭升遐先期
　　面谕我
　　圣祖仁皇帝曰我身后之事特以嘱汝
　　太宗文皇帝梓宫安奉已乆卑不动尊此时未便合葬若另起茔域未免劳民动众究非合葬之义我心恋汝父子不忍逺去务必于遵化安厝我心无憾矣再四丁宁言之恳切我
　　圣祖仁皇帝涕泣受
　　命爰
　　谕诸王大臣集议佥同于康熙二十七年四月安奉梓宫于
　　孝陵之南为
　　暂安奉殿迄今三十余年矣朕惟礼经曰合葬非古也先儒又云神灵有知无所不通是知合与不合惟义所在今
　　昭陵安奉日乆若于左近另起
　　山陵究非合葬之义且自
　　孝庄文皇后安奉以来我
　　圣祖仁皇帝厯数绵长海宇乂安子孙蕃衍想
　　孝庄文皇后在天之灵极为安妥
　　遗命谆谆
　　圣祖仁皇帝遵奉三十余年今朕身任付托之重山陵典礼理宜斟酌尽善以垂世者莫大于此着诸王大臣九卿等防同确议具奏辛未和硕康亲王崇安等遵
　　防议奏
　　暂安奉殿自
　　圣祖仁皇帝亲受
　　孝庄文皇后遗命奉安三十余年景运绵长子孙蕃衍海宇乂安诚希有之吉兆稽考古礼无必当合葬之文应即
　　暂安奉殿定为
　　陵寝得
　　防是着即择日兴工
　　十一月辛酉尊
　　孝庄文皇后陵曰
　　昭西陵
　　三年二月辛巳以
　　昭西陵兴工遣官告祭
　　永陵
　　福陵
　　昭陵
　　孝陵
　　孝东陵
　　景陵先是翰林院撰拟祭告
　　诸陵文启奏得
　　防
　　暂安奉殿建为
　　昭西陵乃朕仰体
　　皇考只承
　　慈命之孝思也应令撰文详陈本末达朕继述之意以告祭
　　景陵祭文曰钦惟
　　孝庄文皇后躬备圣徳贻庆垂庥隆
　　两朝之孝养开万世之鸿基及大渐之际面
　　谕
　　皇考以
　　昭陵奉安年乆不宜轻动建造兆域必近
　　孝陵丁宁再三我
　　皇考恭奉
　　慈防择地于
　　孝陵之南为
　　暂安奉殿歴三十余年我
　　皇考厯数绵长子孙蕃衍且海宇升平兆人康阜【世宗宪皇帝庙讳】只绍丕绪夙夜维思古合葬之礼原无定制神灵所通不间逺近因时制宜惟义所在即
　　暂安奉殿建为
　　昭西陵以定万年之宅兆卜吉于雍正三年二月初三日辛未动土兴工十六日甲申恭移
　　孝庄仁宣诚宪恭懿至徳翊天启圣文皇后梓宫安奉享殿恪遵
　　圣母之遗命仰体
　　皇考之孝思騐吉兆于已彰考旧章而允合天开地设储悠逺之休征峦耸川回裕繁昌之庆祚伏乞
　　圣鉴谨告
　　甲申恭移
　　孝庄文皇后梓宫安奉
　　昭西陵享殿遣官致祭
　　十一月丙午
　　世宗宪皇帝诣
　　昭西陵躬奠举哀丁未复诣
　　昭西陵行安奉
　　地宫告祭礼先是诸王大臣等奏本月十三日
　　圣祖仁皇帝三周忌辰
　　皇上亲诣
　　景陵行礼十二月初十日为
　　孝庄文皇后梓宫安奉
　　地宫之期
　　皇上若又亲往当此冬令严寒一月之内
　　圣驾两次往还臣民之心实有未安又今年近京州县稍
　　多雨水
　　皇上正在施恩赈恤之际恐地方官民不无迎候供役请
　　于躬诣
　　景陵祭奠之日即于
　　昭西陵先期行大祭礼
　　孝庄文皇后梓宫奉移
　　寳城之日遣诸王大臣前往祭奠得
　　防十二月初十日
　　皇曾祖妣孝庄文皇后安奉
　　地宫朕本欲亲往祭奠但
　　皇考圣祖仁皇帝三周祭期去十二月初十日甚近一月之内两次往还天气严寒沿途官民迎候供役未免劳苦朕意正在踌躇览诸王大臣所奏援引典礼请于十一月十三日先期祭奠于礼既尽于心亦安所奏是着照此行
　　十二月癸酉奉安
　　孝庄文皇后梓宫于
　　昭西陵



　　皇朝文献通考卷一百五十
　　钦定四库全书
　　皇朝文献通考卷一百五十一
　　王礼考【二十七】
　　山陵
　　世祖章皇帝陵曰
　　孝陵
　　孝康章皇后
　　端敬皇后合葬在遵化州西北七十里昌瑞山本名丰台岭亦曰凤台山山脉自太行来重冈叠阜凤翥龙蟠嵯峨数百仞前有金星峯后有分水岭诸山耸峙环抱左有鮎鱼闗马兰峪右有寛佃峪黄花山千岩万壑朝宗回拱左右两水分流夹绕俱滙于龙虎峪崇隆巩固为
　　国家亿万年钟祥福地
　　康熙元年三月庚戌朔建
　　世祖章皇帝陵称曰
　　孝陵先是顺治十八年
　　诏建
　　世祖章皇帝飨殿
　　地宫精选识地理人等令内院礼部工部都察院科道官员率徃会拟至是工成设内侍官员兵丁守防二年四月辛酉奉移
　　世祖章皇帝寳宫至
　　孝陵
　　五月乙未奉移
　　孝康章皇后寳宫至
　　孝陵
　　六月壬寅奉安
　　世祖章皇帝
　　孝康章皇后
　　端敬皇后寳宫于
　　孝陵前一日遣辅臣文武三品以上官诣
　　陵致祭届日恭奉
　　世祖章皇帝寳位安设
　　地宫石牀正中
　　孝康章皇后寳位安设于左
　　端敬皇后寳位安设于右毕辅臣跪祭酒众随行礼举哀
　　各退
　　癸夘奉安
　　世祖章皇帝
　　孝康章皇后
　　端敬皇后神位于
　　飨殿致祭是时
　　飨殿告成称曰
　　隆恩殿中一间寝室奉安
　　世祖章皇帝神位居左奉安
　　孝康章皇后神位居右右一间奉安
　　端敬皇后神位均南向门为
　　隆恩门楼为
　　明楼上悬
　　孝陵牌匾行奉安致祭礼
　　世祖章皇帝神位居正中
　　孝康章皇后神位居左
　　端敬皇后神位居右均南响读祝奠献一如时飨仪是年
　　封
　　孝陵山曰昌瑞山从祀
　　方泽
　　七年正月庚戌恭建
　　孝陵神功圣徳碑
　　圣祖仁皇帝御制文曰我国家肇基东土
　　祖功宗徳昭格
　　皇天恢景运于万年笃生我
　　皇考皇帝睿圣首出奄有万邦大孝仁武功文徳配两仪而轶千古既奉册寳恭上
　　尊諡惟
　　陵寝宜有功徳之碑谨撰述大概镌诸贞珉用传永乆叙曰
　　皇考世祖体天隆运英睿钦文大徳功至仁纯孝章皇帝
