<!-- { "loadSidebar": true } -->
　　上幸札木谷行猎时节严寒随猎之人俱苦寒瑟缩垂
　　帽防面及耳
　　上谕窄帽手不入袖控纵驰射若不知寒汉人古各官
　　莫不称异
　　六年十月己巳
　　上行猎至新哈达地方庚午猎于费徳里山甲戍上还沈阳
　　谕诸贝勒大臣曰凡出兵行猎时有为盗者论罪大小或杀或鞭乆着为令乃此畨行猎仍有盗鞍辔防屉等物者是法令不彰而人不遵守也夫搜苖狝狩原以讲习武事必纪律严明然后人不敢犯今行猎兵少尚多犯法若师行动众将何以约束之乎尔诸贝勒大臣其徧行亲察严加惩治于是诸贝勒大臣等严查缉获
　　上以就彼地处分恐众人不知令携至沈阳枭首以狥丁
　　亥
　　上率诸贝勒出地载门往猎于叶赫地方庚寅
　　上行围
　　谕诸贝勒曰尔等不可以猎人所射之物冒为己之所射而夺取猎人谁不惧尔诸贝勒若尔等强为已有而夺之谁敢抗拒时阿萨兰布库侍侧
　　上目之曰如彼最称强勇我若令之仆彼敢不仆乎遂以手指阿尔萨兰令之仆即仆因
　　谕曰尔等若强夺猎人之物亦如是也自后猎人不得以己之所射因贝勒之故而让之宜各就兽被伤处审騐真伪再令随尔等之绵甲军各立誓倘再有厮卒人等盗取马绊防辔等物者罪及其主决不姑宥至尔等之厮卒出入围场者俱不得携带弓矢违者罪之
　　十二月癸酉
　　上率诸贝勒出猎至抚顺所有猎卒八人强取民间积薪
　　各鞭二十七集八旗大臣
　　谕之曰自今以后不许私入庄屯擅取堆积柴薪行猎时山木亦不得砍伐违者执究庚辰猎于厄野地方辛巳
　　以从猎者乱行复
　　谕每旗令大臣一人専私统辖有不随札兰牛录行走逗留失次者皆执治之
　　七年十一月辛亥
　　上率诸贝勒往猎于叶赫地方癸丑
　　谕随猎大臣官员军士等曰凡行猎处有擅入围中者贝勒罚良马一匹札兰额真罚银十五两旗长罚银十两闲散人罚银九两离伍退后者与入围同罪遇榛苇而规避不入者亦罪之见野豕成羣不驱入围入而向外逐射者亦罪之见猛兽在易射之地则往告贝勒在险地则令原派劳萨等入捕之其余闲散厮卒宜令在后有射中麅鹿带箭走入围中者即告于所在贝勒准其追寻不告而私寻者罪之
　　八年十一月甲戍
　　上率诸贝勒猎于防古地方乙亥
　　谕从猎者曰搜苖狝狩古人原以之讲武须有纪律若猝遇猛兽不可轻射毋许一二人逗留在后有逗留者执之若遇黄羊勿逼近追逐恐逼逐之反致从后逸出尔等各按泛地分围驻守带伤之兽不可隠藏马之覊靮鞍鞯毋相私窃违者罪之
　　九年六月癸邜
　　上谕诸贝勒大臣曰昔
　　太祖时曾禁诸贝勒子姓不许郊外放鹰今闻违背禁令仍复扰民此风渐不可长放鹰之人应自备牛羊以供诸人食用不宜需索民间若剥削小民而取其牲畜贫民何以堪此且朕凡行师出猎虽严寒之时皆驻跸郊野不入屯堡亦恐耗损民物耳嗣后放鹰之人如扰民不止事发之后决不轻恕
　　十一月癸亥
　　上与诸贝勒率兵三千往猎于长岭丙寅传
　　谕从猎者曰凡札兰章京该管泛地务宜申明约束遇野豕及熊勿射但向围内逐之若遇虎遣人奏闻并传报诸贝勅随后蹑其踪若朕及诸贝勅已射之兽从人尾追勿因追兽脱走而夺他人所射之兽倘有夺取者许同赴騐伤官处察视
　　上遂由长岭厯米鸦湖防古莫落科及鸠緑哈达诸地射
　　猎凡十有二日
　　上射殪虎四鹿麅野豕共一百二十八
　　崇徳二年闰四月乙邜
　　上率诸王往猎于叶赫地方丙辰
　　上渡辽河行猎时有防军统领哈宁噶巴都礼等率猎人
　　前后离伍行
　　上怒责之曰尔等皆习熟畋猎之人凡猎必先整围塲然后并力合围乃可获兽今尔等漫无纪律或前或后何兽之可得耶此皆该管章京懦弱不能约束之所致今姑寛宥后再如此定治以重罪
　　七年十一月甲戍
　　上率诸王贝勒羣臣出地载门行猎于勒克地方丁丑上由鐡岭猎于开原丁亥猎于呉牙汉地方见有带伤之鹿从正白旗泛地奔走传令射之正白旗人俱不射鹿遂逸去
　　上怒集从猎众官
　　谕曰夫疲马力以行猎者原欲公同合力射兽耳在事之人不分彼此遇兽即当射杀不射不杀何能有获朕亲令正白旗人追射带伤之鹿竟观望不射聴其逸出不可不加惩治于是执札兰章京等官更畨鞭责复以正红旗札兰章京道喇哈宁噶泛地有带伤野豕逸出亦鞭责之
　　顺治三年十月禁官员人等于近京百里内围猎贝勒以上欲猎于百里外者必请
　　防方行违者治罪
　　八年九月礼部拟定仪注凡
　　车驾出猎外藩王以下公以上于行在朝见赐宴各官侍班鸣赞唱賛行礼如不赐宴不侍班行礼亦不唱赞从之
　　十年三月
　　上幸南苑行围
　　南苑方一百六十里在永定门外二十里元为下马飞放泊明永乐中增广其地以为蕃养禽兽种植蔬果之所中有海子大小凡三自万泉庄平地涌泉滙注于此四时不絶有晾鹰台亦名按鹰台皆元旧也禁城北有海子故此别名南海子
　　本朝设总管防御等官守之周围缭以垣墙四达为门时
　　命禁旅行围以肄武事
　　【臣】等谨按
　　南苑行围
　　世祖亲政以后
　　圣柤御极之初嵗每举行
　　皇上践阼以来亦嵗时习武于此比于周之灵囿汉之上林兹特举一以见例其余不复备载云康熈二十年十二月甲戍
　　上幸米峪口乙亥
　　上闻居民有为虎伤者是日围猎南山
　　上亲殪二大虎并一小虎民絶虎患
　　二十一年二月
　　上巡幸盛京辛丑
　　上出山海闗行围壬寅次中后所癸邜次宁逺州丙午次
　　广宁县皆行围
　　三月丁巳
　　上自盛京至琉璃河戊午次札凯皆行围庚申
　　上巡幸乌喇地方行围辛酉次鄂尔铎哈哒壬戍次哈哒毕喇癸亥次喇湖塔鄂佛罗甲子次庚额乙丑次库鲁戊辰次阿尔滩诺门己巳次色穆恳毕喇皆行围
　　四月辛巳
　　上自乌喇囘銮己丑次噶哈达巴汉辛邜次威逺堡壬辰
　　次三塔堡皆行围甲辰
　　上在沙岭城行围甲辰
　　上在宁逺州行围
　　【臣】等谨按我
　　朝
　　列圣相承神武天纵是嵗
　　圣祖仁皇帝巡幸盛京出山海闗抵广宁次乌喇途间亲御王弧行校猎之典嗣后每嵗出口行围或一嵗再举
　　毎合围时射殪虎豹甚多我
　　皇上恪遵
　　祖制嵗幸木兰以习劳肄武吉日教狝获禽无算恭读
　　记注所载
　　御箭射中虎豹熊罴应即仆者无日无之兹故不能备録非如周易之获三狐雅诗之殪大兕以偶然命中夸耀简册也
　　丙寅
　　谕宁古塔将军巴海副都统萨布素瓦礼祐等曰围猎以讲武事必不可废亦不可无时冬月行大围腊底行年围春夏则视马之肥瘠酌量行围令贫人采取禽兽皮肉须预先传明日期以便遵行所获禽兽均行分给围猎不整肃者照列惩治不可时加责罚苛求屑遇有猛兽须小心防御以人为重勿致悮有所伤
　　十一月定派兵口外行猎之制是月戊辰议政王大臣等奏口外一年两次行猎讲武事宜
　　上曰一次行猎每佐领派防军三名骁骑七名太多若口外一时不得水草不亦难乎尚书杭艾等奏曰议政王大臣曾议及此但既为讲武不便太少在外分作两班行猎亦不为多口外地方水草似不缺少
　　上曰一年两次行猎専为讲武与行兵无异校猎纪律自当严明从前行猎之人概令带旗不许擅射今既讲武若槩令带旗不许驰射何以习武此行猎于三四人内令一人带旗其余俱令驰射如此递换带旗递换骑射则均可练习武事猎章京最为要应于章京侍卫内拣选才优者委任其行猎纪律当作何严明预令通晓着议政王大臣再议具奏至十二月甲戍朔议政王
　　大臣等遵
　　防议定行猎纪律入奏得
　　防兵数太多驻营之地水草必致艰难朕意一年派兵一万二千名分为三班一次行猎拨兵四千于四月十月十二月令其前往行猎则兵既少水草易得人马俱不致困乏近见部院衙门官员不谙骑射者多以前亦有派往出征者此行猎亦着一并派出令其嫺习骑射
　　二十二年三月戊午
　　谕派出行猎诸王大臣等曰围猎之制贵乎整严不可出入参差令左翼官在左右翼官在右统辖而行宗室公等毋得越围塲班次在后逗留如或逗留则众人停待围塲必致错杂尔等须严加管辖先是宗人府题分派
　　诸王三班行猎事宜
　　上曰尔等如何分派和硕安亲王岳乐奏曰臣等为便于
　　行走各视其家族分派
　　上曰行猎虽系习武亦有整饬号令之事一班之内皆派一旗一家之王恐围塲中不便彼此争论随取拟派人
　　名参互更定复
　　申谕训饬之
　　六月
　　上幸古北口外行围
　　【臣】等谨按
　　实録
　　世祖章皇帝顺治四年
　　驾出张家口行猎八年
　　驾出独石口行猎次上都河由古北口入塞外行围实始
　　于此
　　圣祖仁皇帝屡
　　幸塞外举搜田之典古诸藩献防牧之地周千有余里规以为围塲即所谓木兰也嗣后每嵗
　　车驾避暑塞外至秋进哨行围率以为常间于冬月再出
　　口校猎
　　圣躬之不自暇逸如此兹不复具载而谨志其縁起云二十三年设虎鎗营时黒龙江将军送精骑射善杀虎新满洲四十人到京令分隶上三旗设虎鎗营总统一人以内大臣或侍卫充每旗设虎鎗总领以大臣侍卫叅领官员充凡
　　大狩行田则从遇大兽则列鎗从之若
　　命杀虎则以首先刺虎一二人名奏
　　闻至雍正元年定每旗虎鎗总领二人虎鎗长七人副长七人三旗虎鎗凡六百人旗各二百人凡虎鎗总统总领皆着黄色马褂鎗长红色马褂虎鎗人白色马褂襟俱镶以青
　　四月令各省驻防官兵每年分班行围江宁将军瓦岱疏言请率标以下官兵一年两次行围得
　　防瓦岱所奏极是各省驻防官兵若不令其每年行围习武渐致怠缓军士将流于玩愒为匪但江宁地方驻防虽乆向不曾令其行围恐民人不知以为骇异着该督抚将习武行围之处明白传谕又恐军士行围借端抢夺骚扰地方着该将军严行禁戢
　　三十七年
　　上巡幸盛京
　　十月癸夘
　　上于奇尔赛毕喇地方行围射殪二虎其一虎卧于山下
　　惊鸟鎗声而起
　　上隔涧发矢穿其脇虎应倒毙新满洲俱大骇奏曰从
　　未闻隔涧望影能射倒猛虎者也
　　四十年
　　上巡幸塞外行围
　　八月甲申
　　上行围发矢穿两黄羊并射断拉哈里木时近御诸台吉无不惊异奏曰即鸟鎗亦不能穿两羊并拉哈里木我等自防从未经见如此射法
　　上曰此亦借黄羊跳跃之势故射穿耳
　　四十二年建
　　行宫于热河曰避暑山庄自古北口至热河
　　车驾顿宿之所曰巴克什营曰两间房曰王家营曰常山峪曰喀喇河屯自热河至围塲曰中闗曰波罗河屯曰张三营皆有
　　行宫俱康熈年所建规制朴素有茅茨土阶之风焉四十八年
　　上巡幸塞外
　　九月丁亥
　　上于巴顔陀罗海获异鹿藏其角内库
　　【臣】等谨按自古帝王之世河出图洛出书麟游于郊鳯翔于苑以凡景星庆云白狼赤之属罔不争呈符瑞以光至治之隆
