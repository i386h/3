<!-- { "loadSidebar": true } -->
　　本朝初属陜西省后分属甘肃省乾隆三十八年升泾州为直州以崇信灵防镇原三县往属领州二县二
　　平凉县【附郭】
　　华亭县【在府南少西九十里】
　　固原州【在府西北一百七十里】
　　静宁州【在府西二百三十里】
　　隆徳县【在府西一百四十里】
　　庆阳府在省治东一千八百里东西距三百十里南北距四百二十里东至陜西延安府甘泉县界一百八十里西至平凉府镇原县界一百三十里南至陜西邠州界二百二十里北至延安府定边县界二百里东南至邠州三水县界二百九十里西南至平凉府泾州治二百二十里东北至延安府保安县界二百五十里西北至宁夏府灵州花马池界三百八十里自府治至
　　京师由呉堡路二千五百里由大庆闗路三千七十里明为庆阳府
　　本朝初属陜西后分属甘肃省领州一县四
　　安化县【附郭】
　　合水县【在府东七十里】
　　环县【在府西北一百八十里】
　　真宁县【在府东南二百八十里】
　　宁州【在府南少东一百五十里】
　　宁夏府在省治东北一千一百里东西距五百三十里南北距六百六十里东至陜西延安府定边县界三百七十里西至贺兰山边界一百六十里南至平凉府固原州界三百七十里北至边界二百九十里东南至庆阳府环县界三百六十里西南至固原州界四百里东北至边界三百里西北至边界二百二十里自府治至
　　京师四千五十里明洪武初为宁夏府五年废九年改置宁夏卫后又增置宁夏前卫后卫及中屯左屯右屯等卫俱属陜西行都司
　　本朝顺治十五年并前卫入宁夏卫并中屯卫入左右二卫雍正二年改置宁夏府以各卫所分置一州六县乾隆四年以新渠宝丰二县省入平罗县凡领州一县四
　　宁夏县【附郭治府东境明洪武初置宁夏左屯卫属陜西行都司　本朝雍正二年改置宁夏县为府治】
　　宁朔县【附郭治府西境明洪武初置宁夏右屯卫属陜西行都司　本朝雍正二年改置寕朔县与宁夏县并为府治】
　　平罗县【在府北少东一百二十里明永乐初筑平卤城嘉靖三十年置平卤所属宁夏卫本朝初为平罗所雍正二年改置平罗县属宁夏府乾隆四年以新渠宝丰二县省入】灵州【在府东南九十里明洪武中置灵州所属宁夏卫　本朝雍正二年改为灵州属宁夏府】中卫县【在府西南三百六十里明置寕夏中卫属陜西行都司　本朝雍正二年改置中卫县属宁夏府】
　　西宁府在省治西北七百七十里东西距三百五十里南北距三百九十五里东至凉州府平番县界二百六十里西至青海番界九十里南至黄河接兰州府河州边外界一百六十里北至大雪山接凉州府界二百三十五里东南至河州界四百二十里西南至番界五百八十里东北至番界二百八十里西北至番界五百八十里自府治至
　　京师四千五百七十里明洪武六年置西宁卫属陜西行都司
　　本朝初因之雍正二年改置西宁府分置西宁县碾伯县乾隆二十六年又置大通县凡领县三西宁县【附郭明置西宁卫　本朝雍正二年改卫为府以卫地置县为府治】
　　碾伯县【在府东一百三十里明洪武初置碾伯卫成化时改为碾伯所属西宁卫　本朝雍正二年改置县属西寕府】
　　大通县【在府北二百二十里本西番地　本朝雍正二年以番众归附置大通卫乾隆二十六年改为县】
　　凉州府在省治西北五百五十里东西距九百三十里南北距五百二十里东至宁夏府中卫县界五百九十里西至甘州府山丹县界三百四十里南至番界四十里北至边界四百八十里东南至兰州府臯兰县界五百二十里西南至番界一百三十里东北至边界四百八十里西北至山丹县界二百六十里自府治至
　　京师四千三百四十里明洪武九年置凉州卫十二年置陜西行都指挥使司治庄浪卫二十六年移治甘州以各卫所属之
　　本朝初因之雍正二年改置凉州府以各卫所分置武威等县凡领县五
　　武威县【附郭明置凉州卫　本朝雍正二年改卫为府以卫地置县为府治】
　　镇番县【在府东北二百里明洪武二十九年置镇番卫属陜西行都司　本朝雍正二年改置县属凉州府】
　　永昌县【在府西北一百六十里明洪武十五年置永昌卫属陜西行都司　本朝雍正二年改置县属凉州府】
　　古浪县【在府东南一百三十里明正统三年置古浪所属陜西行都司　本朝雍正二年改置县属凉州府】
　　平番县【在府南三百三十里明洪武十年置庄浪卫三十一年改为所永乐元年复为卫属陜西行都司　本朝康熙二年复为庄浪所雍正二年改置平番县属凉州府】
　　甘州府在省治西北一千四百九十里东西距三百三十里南北距二百里东至凉州府永昌县界二百二十里西至肃州髙台县界一百里南至青海番界一百六十里北至边界四十里东南至凉州府界二百五十里西南至畨界二百里东北至边界一百里西北至髙台县界一百二十里自府治至
　　京师五千八十里明洪武五年置甘肃卫十五年改置甘州中左右前后五卫以陜西行都指挥使司自庄浪移治于此
　　本朝顺治十五年裁中前后三卫存左右二卫雍正二年裁行都司改置甘州府分置张掖县山丹县凡领县二
　　张掖县【附郭明为甘州中左右前后五卫地属陜西行都司　本朝顺治十五年并为左右二卫雍正二年改卫为府以卫地改置张掖县为府治】
　　山丹县【在府东一百二十里明洪武二十四年改为山丹卫属陜西行都司　本朝雍正二年改置县属甘州府】
　　镇西府在省治西北四千三百四十里东至图古哩克接喀尔喀界西至干沟接沟接迪化州阜康县界南至天山逾山接哈宻界北至哈布塔克接塔尔巴哈台界自府治至
　　京师七千五百十里明属哈宻及卫拉特地
　　本朝康熙五十四年内属雍正九年筑巴里坤城以安西同知驻防其地乾隆三十八年置镇西府以巴里坤城为府治领县二
　　宜禾县【附郭乾隆三十八年置为治】
　　竒台县【乾隆三十八年置为治】
　　泾州在省治东八百里东西距一百二十里南北距七十里东至陜西邠州长武县界七十里西至平凉县界五十里南至灵台县界三十里北至镇原县界四十里自州治至
　　京师三千一百二十里明省泾川县入州属平凉府本朝初因之乾隆三十八年升为直州凡领县三崇信县【在州西二十里初属平凉府雍正三年分属州】
　　镇原县【在州北一百二十里初属平凉府雍正三年分属州】
　　灵台县【在州南九十里初属平凉府雍正三年分属州】
　　安西州在省治西北二千四百里在嘉峪闗西八百七十里东西距八百七十里南北距四百余里东至肃州界五百七十里西至古营盘接流沙二百九十五里南至南山二百里北至青墪硖接哈宻界二百余里自州治至
　　京师六千五百八十里明初为沙州卫及赤金防古卫地成化时改沙州卫为罕东左卫后皆废
　　本朝初为边外地康熙五十七年置靖逆卫及赤金卫兼设同知治靖逆防领二卫在今玉门县西北一百二十里又置栁沟所兼设通判治之在今渊泉县东二百三十里雍正二年筑城于布隆吉尔地方置安西卫设总兵驻守为安西镇兼设同知治之在今渊泉县东一百六十里四年増置沙州卫又裁栁沟通判改栁沟所为卫并属于安西防改靖逆同知为通判又改赤金卫为所属于靖逆防共为直防二十五年改筑安西镇城于旧城西百余里之都尔伯勒津地方移安西卫及同知俱治此又移栁沟卫于安西卫城后复改靖逆防属之赤金所为卫乾隆二十五年以西域平定裁卫所改置安西府以安西卫置渊泉县为府治其东境并栁沟卫地入之以沙州卫置敦煌县以赤金卫置玉门县其西北境并靖逆卫地入之二十七年移安西府治敦煌县三十八年改安西府为直安西州省渊泉县入玉门县凡领县二
　　敦煌县【附郭明初沙州酋长内附置沙州卫正统以后内徙甘州其地为罕东酋长所有成化十五年置罕东左卫嘉靖以后复入于吐鲁番本朝雍正四年置沙州卫属安西防乾隆二十五年改置敦煌县属安西府二十七年移府来治三十八年罢安西府仍属州】
　　玉门县【在府东三百九十里明初赤金古内附置卫正徳以后为吐鲁番所侵内徙肃州其地遂废　本朝康熙五十七年置靖逆卫为靖逆防治兼领赤金卫后改赤金卫为所寻复为卫乾隆二十五年以赤金卫改置王门县省靖逆卫入之属安西府三十八年罢安西府仍属州以渊泉县省入】
　　【臣】等谨按安西一府县皆在嘉峪闗外玉门最东与肃州接壤次西则为渊泉又西南则为敦煌自敦煌县城西一百五十余里为古玉门闗为汉时赴车师前王庭至疏勒所经谓之北道其南则为古阳闗为汉时赴鄯善至莎车所经谓之南道又西为白龙堆自白龙堆外为流沙东西弥望数百里禹贡所谓余波入于流沙者于是在焉汉书楼兰国东垂近汉当白龙堆后汉又名为鄯善自鄯善而西则为且末国今自府西南境外四百里之色尔腾海在古当为鄯善国地自色尔腾海西七百里之噶斯在古当为且末国地皆属今安西府边界自噶斯而南为古小宛国地其西为古精絶国地接今西域和阗东境外界
　　阶州在省治东南一千七十里东西距二百九十里南北距五百五十里东至陜西汉中府略阳县界二百里西至巩昌府洮州防界九十里南至四川龙安府平武县界三百里北至秦州礼县界二百五十里东南至汉中府宁州界五百二十里西南至番界四十里东北至秦州徽县界三百二十里西北至洮州防界一百五十里本州境东西距一百二十里南北距二百七十里东界成县西界洮州防南界文县北界巩昌府西和县自州治至
　　京师三千九百四十里明洪武二年降为阶县十年复为州属巩昌府
　　本朝雍正七年升为直州以文县成县来属领县二
　　文县【在州东南二百里初属巩昌府雍正七年分属阶州】
　　成县【在州东北二百八十里初属巩昌府雍正七年分属阶州】
　　秦州在省治东南五百二十里东西距二百九十里南北距四百五十里东至陜西鳯翔府陇州界二百里西至巩昌府伏县界九十里南至陜西汉中府略阳县界三百四十里北至平凉府庄浪县界一百十里东南至汉中府鳯县界三百十里西南至阶州界三百五十里东北至平凉府华亭县界二百五十里西北至巩昌府通渭县治一百八十里本州境东西距一百九十里南北距一百八十里东界清水县西界伏羌县南界徽县北界秦安县自州治至
　　京师三千七百十里明洪武初省成纪县入州属巩昌府
　　本朝雍正七年升为直州以秦安等四县并降徽州为徽县来属凡领县五
　　秦安县【在州北八十里初属巩昌府雍正七年分属秦州】
　　清水县【在州北一百二十里初属巩昌府雍正七年分属秦州】
　　礼县【在州西南二百里初属巩昌府雍正七年分属秦州】
　　徽县【在州南少东二百八十里初属巩昌府雍正七年降州为县分属秦州】
　　两当县【在州东南二百七十里初属巩昌府雍正七年分属秦州】
