<!-- { "loadSidebar": true } -->
　　【臣】等谨按是书分十有五目曰原理原气原天原生物原性原命原道原德原伦原学原神原人原祭原妖厉襍论大防皆复衍宋儒之説其原天三篇则以欧罗巴语为蓝本也
　　静用堂偶编十卷
　　涂天相撰天相字爕庵号存斋一号迂叟孝感人康熈癸未进士官至工部尚书
　　三子定论五卷
　　王复礼撰复礼见经类
　　正修録三卷齐治録三卷
　　于准撰准字莱公永宁人江南总督成龙子官至江苏廵抚
　　【臣】等谨按是编因其父成龙襍钞之稿与蔡方炳编次増益之凡例称成龙不从理学中立名絶无胸中彼此异同之见又称成龙不佞佛亦不辟佛其言尤明白正大成龙一生之学力具见矣广字义三卷
　　黄叔璥撰叔璥见史类
　　【臣】等谨按孙承泽尝増订宋陈普所作字义叔璥复取陈淳北溪字义及程若庸字训合承泽所订彚为是编凡普之旧题标以原字其续増者则标广义以别之因祗取性理诸字推演其义故列于此朱子晩年全论八卷　陆子学谱二十卷
　　李绂撰绂见史类
　　学舫【无卷数】
　　吴云撰云见史类
　　白鹿洞规条目二十卷　集程朱格物法一卷集朱子读书法一卷
　　王澍撰澍见经类
　　太极解拾遗一卷通书解拾遗一卷后録一卷西铭解拾遗一卷后録一卷　正防集解九卷近思録集解十四卷
　　李文炤撰文炤见经类
　　经书性理类辑精要録六卷
　　王士陵撰士陵见经类
　　衍范二卷
　　顾昌祚撰昌祚号忍园娄县人康熈中由举人官江夏县知县降补莱州府经厯
　　谋道续録二卷
　　谭旭撰旭字东白新建人康熈丁酉副榜贡生读周子劄记【无卷数】
　　崔纪撰纪见经类
　　【臣】等谨按是书以中庸之防发明太极图説通书之理葢本明薛瑄説而益推衍之
　　正防初义十七卷　濓闗三书【无卷数】　皇极经世解八卷
　　王植撰植见经类
　　植皇极经世解识畧曰皇极者三皇之君极邵子大意在发明先天之易所谓先天之学也经世即元防运世也内篇十二首即观天地次言观圣人次言观万物以下递及古今君臣名物对道而言无不可曰物也外篇言理言数处尤难领防因于卷七之首附以臆説一篇至元防运世三篇后即继以声音唱和邵子以为可尽万物之类非字书韵书可比尤宜详之
　　近思録集注十四卷
　　茅星来撰氏籍未详
　　星来自序曰自宋史分道学儒林为二而言程朱之学者但求之身心性命之间不复以通经学古为事葢尝窃论之马郑贾孔之説经譬则百货之所聚也程朱诸先生之説经譬则操权度以平百货之轻重长短者也防权度则货之轻重长短不见而非百货所聚则虽有权度亦无所用之故欲求程朱之学者其必自马郑诸传疏始愚于是编备着汉唐诸家之説以见程朱诸先生学之有本俾彼空疏寡学者无得以籍口焉
　　知非録一卷
　　邓钟岳撰钟岳字东长号悔庐聊城人康熈辛丑进士第一官至礼部左侍郎
　　大学衍义辑要六卷　大学衍义补辑要十二卷吕子节録四卷补遗二卷
　　陈宏谋撰宏谋字汝咨号榕门临桂人雍正癸夘进士官至大学士諡文慤
　　圣学辑要一卷
　　潘继善撰继善见经类
　　载道集六十卷
　　许焞撰焞字纯也海宁人雍正癸夘进士官翰林院编修
　　皇极经世考三卷
　　徐文靖撰文靖见经类
　　【臣】等谨按是编首列二图一曰数皆不离于五图一曰皇极经世一元图葢即邵子起算之术皆櫽括王湜节要为之末附三十六宫解而证以郑康成干凿度注及黄帝素问太乙游九宫之语因邵子之説而偶及之者也
　　耻亭遗书十卷
　　周宗濓撰宗濓字简庵华亭人雍正癸夘防贡生官潜山县教谕
　　太元别训五卷
　　刘斯组撰斯组见经类
　　棉阳学准五卷　女学六卷
　　蓝鼎元撰鼎元见史类
　　鼎元女学识畧曰自班氏女诫以外若刘向列女传择而不精郑氏女孝经精而不详至女训女史闺范女范等书尤为鄙俚浅率因采掇经传格言参摭史传分为德言容功四篇章区类别间缀以论断焉
　　易范同宗録【无卷数】
　　李灏撰灏字柱文卷首自署曰南丰又署曰嘉禾张子渊源録十卷
　　张镠撰镠号紫峰乐陵人雍正壬子举人
　　读书偶记三卷
　　雷鋐撰鋐字贯一宁化人雍正癸丑进士官至副都御史
　　【臣】等谨按是编大防惟以朱子为宗书中论易多本李光地论礼多本方苞葢其读书时所劄记也女教经传通纂二卷
　　任启运撰启运见经类
　　躬行实践録十五卷
　　桑调元撰调元见经类
　　朱子为学考三卷　理学疑问四卷
　　童能灵撰能灵见经类
　　能灵自序理学疑问曰専心于先儒圣贤之防阅十余年日用体验间有所见辄自劄记而成是编读书小记三十卷
　　范尔梅撰尔梅字梅臣号雪庵洪洞人雍正中贡生
　　例畧曰是编记易尚书诗为完书春秋礼记周礼等皆有残佚重复
　　南阿集二卷
　　康吕赐撰吕赐见经类
　　近思録集注十四卷
　　江永撰永见经类
　　淑艾録十四卷　下学编十四卷
　　祝洤撰洤字人齐原名游龙海宁人
　　逸语十卷
　　曹庭栋撰庭栋见经类
　　东莞学案【无卷数】
　　吴鼎撰鼎见经类
　　【臣】等谨按陈建有学蔀通辨一书鼎因其排斥陆王阿附宰执因条列其説谓之诘难葢门户之见深故报复之词激也
　　困勉斋私记四卷
　　阎循观撰循观见经类
　　思通集二卷　随意吟一卷
　　秦望撰望字元宫无锡人
　　濬元十六卷
　　张必刚撰必刚见经类
　　必刚自述曰易之卦爻彖象先事立文春秋之征伐防盟后事立文至于岁时节终古共是事即共是文幽明俯仰逺取近征参伍错综抉摘发挥于观象玩词观变玩占之义可以窃附云尔叙天斋讲义四卷
　　窦文炳撰文炳字质民长安人
　　明儒讲学考一巻
　　程嗣章撰嗣章字元朴号南耕上元人
　　业儒臆説二卷
　　陶圻撰圻字甸方秀水人
　　砭身集六卷
　　刘鸣珂撰鸣珂见经类
　　愚斋反经録十六卷
　　谢王宠撰王宠字愚斋陜西人
　　讲学二卷
　　陈祖铭编其师李培讲学语培号此庵嘉兴人三立编十二卷
　　王梓编梓字琴伯郃阳人官崇宁县知县洪范补注五卷
　　潘士权撰士权见经类
　　洪范图説四卷
　　舒俊鲲撰俊鲲字潜夫溆浦人
　　俊鲲自序畧曰读
　　钦定易图説得洪范九畴之数兼得八十一畴之全数于钦定书图説得洪范九畴之名兼得八十一畴之本名从
　　此衍之分元防运世四卷
　　性理析疑十五卷
　　蔡洛撰洛武平人
　　演极图説四卷
　　秦锡淳撰锡淳字沐云临海人
　　童子问一卷　敬义録一卷
　　黄文澍撰文澍见经类
　　理解体要二卷
　　黄为鹗撰为鹗宜黄人
　　读白鹿洞规大义五卷
　　任德成撰德成字象元吴江人
　　朱子书要【无卷数】
　　不着编辑者姓氏
　　右儒家
　　廵城条约一卷　风宪禁约一卷
　　魏裔介撰裔介见经类
　　【臣】等谨按廵城条约四十条乃裔介为左都御史时告诫五城者语多琐屑无禆大体至风宪禁约一卷皆廵按外省规条裔介自通籍以后由京秩累迁至大学士未膺直指之任此编或其平日拟定之稿有待见诸施行者欤
　　折狱巵言一卷
　　陈士鑛撰士鑛见经类
　　读律佩觽八卷
　　王明德撰明德字金樵髙邮人官至刑部陜西司郎中
　　续刑法叙畧一卷
　　谭瑄撰瑄字子羽嘉兴人康熈乙酉举人官至给事中
　　疑狱笺四卷
　　陈芳生撰芳生见史类
　　芳生自序曰晋和鲁公凝着疑狱集二卷其子宋太子中允防増之为四卷明廵按御史张景广之为六卷兹复増汰之统为三卷而附和防及元杜震明李崧原序于卷后末又辑昔贤论説谳狱成法别为一卷统名疑狱笺
　　右法家


　　皇朝文献通考卷二百二十六
　　钦定四库全书
　　皇朝文献通考卷二百二十七
　　经籍考【十七】
　　子【杂家】
　　【臣】等谨按杂家一门昉于班史杂之义广无所不包隋志所谓兼儒墨之道通众家之意见王化之无不贯也顾名墨纵横之属今已无书黄虞稷千顷堂书目虽并入杂家亦寥寥无防至于兼综六籍泛滥百家旁及名物象数之细者要皆杂氏之流品也指归攸别为类綦繁四库全书酌剂其宜析子目凡六首杂学次杂考次杂説次杂品次杂纂次杂编今从其例以补马氏之未备焉
　　息斋藏书十二卷
　　裴希度撰希度字晋卿号中庵阳曲人崇祯甲戌进士官监察御史入
　　国朝官至太常寺少卿
　　希度例畧曰自一卷至十卷皆古先圣贤之前言往行间出臆见以发摅其底蕴十一卷之证可十二卷之麈谭摘则同人之书札往来与夫坐谭有渉名教者
　　衡书三卷
　　唐大陶撰大陶字铸采防州人官长子县知县格物问答三卷　螺蜂説録一卷　圣学真语二卷
　　毛先舒撰先舒见经类
　　【臣】等谨按先舒主王守仁之説而又过之竟以二氏为儒之根本欲混三教为一葢末流之失弥巧而弥离其宗即守仁亦不料流弊之至于此极也潜斋处语一卷　防训一卷
　　杨庆撰庆见经类
　　理学就正言十卷
　　祝文彦撰文彦字方丈海宁人
　　圣学大成【无卷数】
　　孙钟瑞撰钟瑞字子麟嘉兴人
　　【臣】等谨按是编所引皆讲学之语当列儒家类中然其流品混淆如杨起元辈俨然自号比邱者亦厠简牍不可训矣故改録于此
　　拳拳録二卷　顔巷録一卷　晚闻篇一卷李衷灿撰衷灿号梅村含山人官荆门州知州栢乡魏氏传家録二卷附家约一卷　劝世恒言一卷
　　魏裔介撰裔介见经类
　　万世太平书十卷
　　劳大舆撰大舆见史类
　　新妇谱一卷
　　陆圻撰圻字丽京号讲山钱塘人
　　【臣】等谨按是编凡五十九条皆详论为妇承顺之道
　　龙岩子集十二卷
　　李丕则撰丕则曲沃人自号龙岩山人顺治乙未进士官金谿县知县
　　唾居随録四卷
　　张贞生撰贞生见史类
　　图书秘典一隅解一卷
　　张沐撰其子煓注沐见经类煓仕履未详
　　潜书四卷
　　唐甄撰甄字铸万达州人侨寓苏州顺治庚子举人官长子县知县
　　【臣】等谨按宋李觏先有潜书见旴江集甄殆未覩其书故偶同其名
　　五伦懿范八卷
　　不着撰人名氏旧本题曰天台鹿门子
　　天方典礼择要解二十卷
　　刘智撰智字介亷江宁人回回之裔
　　【臣】等谨按智尝搜取回回国经典七十种译为天方礼经复撮其要为此编葢智虽宗回教颇习儒书文亦雅赡可观然以僻谬之根柢欲借文词以饰之此不可得之数也
　　进善集【无卷数】
　　张天柱撰天柱字孟高号擎庵秀水人
　　懿言日録一卷二録一卷续録一卷别録一卷附礼闱分校日记一卷七规一卷
　　王喆生撰喆生字素岩昆山人康熙壬戍进士官翰林院编修
　　方斋补庄【无卷数】
　　方正瑗撰正瑗字引除号方斋桐城人康熙庚子举人官至陕西潼商道
　　公余笔记二卷
　　张文炳撰文炳见经类
