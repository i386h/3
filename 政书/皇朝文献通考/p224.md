<!-- { "loadSidebar": true } -->
　　増减四川资州等学额四川资州所属之资阳仁寿二县学现在应试人多原额各进八名井研县学文童较少原额进十二名应将井研额内酌减二名以一名拨入资阳一名拨入仁寿均作为定额再成都所属之金堂县原额进八名绵州所属之徳阳县原额进六名今人文日起童试人数渐多未免限于名额应将乾隆三十七年议裁松潘等处学额所余二名分拨金堂徳阳二学各给一名
　　又议准陜西学政杨嗣曾奏甘肃宁夏府乡试于顺治二年题准设立丁字号每科额中二名今该府人文颇胜他属请照凉州聿字号乾隆十四年议准事例以一科归入大号与通省公同比试一科仍列丁字号取中二名嗣后宁夏乡试准其一科与通省合试凭文録取毋庸另编字号一科仍列丁字号照旧额取中俟将来文风益盛再行统归大号鼓励边陲士子较有禆益从之
　　谕昨据礼部议驳四川学政吴省钦奏请科考文生録取二三等者先将坐号一体榜示已照部议饬行比询及考试生员出案事宜据大学士于敏中面奏从前曽任浙江山东学政俱按照旧时章程办理初按临时先考生员大学不过十日小学不过七八日为期从不过迟学臣不能早为阅卷发案者皆縁见小惜费不肯多延幕友所致应请通饬各该学政实力妥办等语国家所给学政养亷本属丰厚原以资其办公之用若于延致幕友尚思靳惜防金不肯多延名幕致以人少误公已昧人臣敬事之义且任学政者不思校士育才而斤斤惟养亷是惜其鄙陋尚可问乎嗣后各省学政务须通晓大体多择工于阅文之幕友即极小省分亦不得不及五六人并着各督抚留心稽察如有不肯多延幕友办理周章者即随时据实奏闻毋得稍渉狥隐将此通行饬谕知之裁金山卫学改归各县苏松所属苏州太仓镇海镇江四卫军童均已各归坐落州县应试其金山卫旧有守备因事简议裁归并镇海卫管理应将该卫学名目裁汰各就生童住址改归各县考试将取进原额查明各生童居住各县人数多寡均匀分拨嵗科两考照苏太等卫之例于册卷填明卫籍字様其已进之廪増附生俱拨归住居之县学教官就近管束嗣后毎届四年编审时将屯军勲军滋生新丁一体编查造报临期考试各该县按册较对如有不敷即行剔除查究仍责成卫廪生认保画结如无卫廪生之县准卫籍増附生互相认识保送
　　又议准江西定南县改为定南防所属训导并文武学额仍循旧例
　　三十九年増海宁州廪贡额缺浙江海宁县改为海宁州安吉州改为安吉县入学额数仍循旧例至廪生额缺海宁应改为三十名三年两贡安吉改为二十名两年一贡以符州县体制现在安吉多补廪生十名应俟陆续缺出改归海宁补数是年改拨安西渊泉廪増额缺安西府改为直州并裁汰渊泉县府县两学原设廪生各二名前经题准拨归新改州学其原设増缺亦应一体拨入州学帮补现在廪増各生本渊泉者拨入州学即以实廪实增注册其籍玊门等处者改归原籍各学应作为廪増遇县学有缺新旧间补至现在取进镇西府属童生暂发宜禾县督课俟该督题定后再为分拨
　　又改定迪化等州县学额迪化州改为直州宁边州同改为昌吉县其所设学额嵗科两试准其各取进文童四名嵗试取进武童四名令陜西学政按临肃州之前将题目密送巴里坤道严行扄试仍将试卷封送学政按额取进再迪化州改为直州宁边州同改为昌吉县已不由镇西府管辖其文武生童无拨府之例应将该州县应试童生照额取进各归本学収管毋庸酌拨府学又増减福建屛南古田学额文武入学额数以八名留古田八名归屛南廪増各二十缺亦均分两学嗣因屛南童生稀少复议准古田童生报名寄考谓之寄屛取进四名其屛南本籍童生谓之正屛亦取进四名廪増十缺各半分拨但正寄相杂恐滋冒考之应将寄屛进额四名拨归古田县准其嵗科两试各取进十二名廪増各十五名屛南县取进四名廪増各五名俱作为定额删去正寄字様再古田二县廪生从前照分学之例两县轮流二年一贡今既分各学所有古田县廪缺较多应改为三年两贡其屛南廪生五缺照该省小学例定为四年一贡
　　又议准苏州府学増生季秉徳于乾隆三十年
　　圣驾南巡时献画考取进京在
　　内廷行走经前院以游学注册欠考三次该生现在丁忧回籍又难补考若照例除名则该生实属办公与寻常游学欠考者不同应于学册内注明因公欠考字様俟服阕后再行补考
　　又议准向例生员已成痼疾及年届七旬者准给衣顶免其补考其欠考数次并未载明但此项病废生员与有心规避者有间其废病日久既不能希冀痊愈虽欠考二三次尚非托词展限可比应照例准给衣顶免其补考
　　四十一年热河地方设立义学每防一处延请品学兼优之士分司训课
　　是年
　　上东廵
　　谕朕因两金川耆定恭奉
　　慈辇东巡修在泮献功之典首自近畿覃敷恺泽胶庠乐育并宜一体加恩着将直本年入学名数大学増额五名中学増额四名小学増额三名该学政其悉心校録甄拔殊尤副朕加恵士林至意
　　又
　　谕两金川现已勦平献俘奏凯稽典东巡告功在泮业已恩施叠沛庆洽羣黎更念齐鲁诸生户盈诵地切近光当此武功大定之时更宜加恵胶庠式敷教泽所有山东省本年入学名数大学着増额五名中学増额四名小学増额三名该学政其悉心搜録遴拔真才副朕乐育人材至意
　　定安徽卫籍丁童归各土著州县报名收考管束先是江苏等省卫所军童各归坐落州县收考今安徽卫籍丁童亦由各土著州县收考但不论离卫逺近由卫报明移送各州县丁童考试既归各州县不便于临考之前复令其赴卫报名应令各卫将本管军籍预行造具户口印册移送土著州县存案至考试届期即令各本童径赴州县报名填注卫籍字様该州县按照本卫原册详细核对如有本童隐匿卫籍及廪保扶同出结者照例治罪至取进卫童均拨入本州县学以便管束毋庸拨入府学其从前由卫録取之廪増附生亦令填明卫籍改归各土著州县学册
　　谕朕毎嵗木兰秋狝先期驻跸热河数十年来见该处户口日増民生富庶且农耕蕃殖市肆殷阗俨然成一都防惟诵之风未盛由于口外人多朴鲁无所师承且未立学额更无以示鼔舞因思热河各防所属编氓及侨居年乆者其子弟应不乏秀良诚能教育而振兴之未尝不足以示造就自宜剏设义学延师训课以励文风并当建立学宫酌定庠额俾得借以上进其如何兴建筹办各事宜着该督周元理悉心勘议具奏至学校章程并着防同学政罗源汉酌议奏闻副朕嘉恵塞民广学毓材至意嗣据议准嵗科二考热河一防每试取进文童四名其余六防各取进文童二名如佳卷不敷宁缺无滥嵗考武童减半取进额定廪増各十六名以开考之年计筭俟十二年后始行出贡照例三年挨贡一名遇拔贡之年拔取一名
　　又热河本无土著凡流寓民人身家清白寄籍二十年者俱准考试各防查明申道转送学政考取入学其有现在口外居住业于密云等处入学者准其报明改归热河学册其中有现系廪生应即令其各保本防童生如该防现无改归廪生饬取地邻保结俟该处补有廪生仍照例令廪生保结又热河生童从前归并密云县学厯年俱赴通州考棚应试今七防生童仍赴通州应试毋庸另建考棚俟将来人数日増再行酌量添建其乡试之年一体编入北贝字号取中
　　御制热河
　　文庙碑记
　　丙申夏驻跸热河避暑山庄曹秀先以礼部尚书扈从几暇召见谈及时政秀先云臣春卿也在职言职以为此处宜兴学校以造就士朕曰俞哉亦其时矣于是乎有设学之防于是乎有加额之恩学校既设则
　　文庙亟宜建乃命相地伐材卜吉鸠工宫墙泮水殿庑礼乐一如制越二年已亥夏朕以来巡亲
　　释奠而落成之夫热河固自古闗塞以外荒畧之区也虽金辽有兴州之称然旋举旋废建置沿革率不可考而况有臯比之诵之声哉是以我
　　皇祖每年避暑于此亦不过名之曰山庄故有
　　聚民至万家之句盖于礼乐之兴未免
　　存待以百年之意今则耕桑日以辟户口日以滋幅员计之不啻数千里而版籍或逾十万焉此而无学校以牖民迪俗岂宣
　　祖猷扬
　　圣化之道且今西域乌噜木齐等处率置郡县立学校以此较彼为尤近矣则兹
　　文庙之建于时于地胥不可缓亦不待人之请而后行称之曰热河
　　文庙者今虽升之曰承徳府从其朔纪其因也昔苏轼作韩愈碑记云公之神之在天下如水之在地中予谓韩愈因文见道我
　　夫子体道垂文韩愈之所因者即
　　夫子之所垂而见犹待乎行体则其本也且水在地中尚需求而得之我
　　夫子乃天之经地之义山之峙海之渊无日不在人人心目之中范围曲成而不遗岂待穿凿求之而后得然则
　　木铎之音孰谓不可觉斯民于闗外荒畧之区也哉又设立仁懐防学仁懐县改设直同知専设学校其入学额数于遵义府仁懐县两学进额内各拨二名定为防学四名并将遵义府仁懐县额设廪増缺内各拨四名定为防学廪生八名増生八名至出贡年分照永丰州等学之例四年挨贡一名俟十二年后选拔之期拔取一名如无文行兼优之士照例宁缺毋滥
　　又设立水城防学时以平逺州所辖之时丰嵗稔崇信三里拨归水城通判管辖该防旧辖二里额定进学二名附入大定府学平逺州旧辖九里额进十五名今以三里裁归防学亦应裁去州额三名即于该防所辖五里内定为额进五名附入府学嗣于乾隆四十二年议准平逺州廪増各拨六名作为水城防额缺归入大定府学
　　又更定两淮商籍额数时以两淮商籍额多人少不应仍照原额取进亦不便以商灶之额摊入民额致启混淆酌定商灶毎十名各取进一名其尾零过半者亦准取一名照例附入扬州府学嗣后商灶倘人文复盛仍于原额内通计酌取总不得过原额二十名之数以示限制仍令该学政毎届考竣之期开造清册并将商灶应试各若干名即于文内声明呈送礼部查核如考试童生虽与取进额数相符而佳卷不敷宁缺毋滥
　　山东省増拨济宁临清二直州学额时以兖州东昌二府分出济宁临清二直州并州属各县应于兖州府学额内以二名拨入济宁州东昌府学额内以二名拨入临清州其廪増生员与各本州县生员照考案先后挨次间补较其食粮年分一体出贡其嵗科两试文武童生由本州考取径送学院考试济宁州属之汶上等三县临清州属之武城等三县各文武童生由县考定送州覆考转送学院按试録取并于各该州城另建考棚其未建考棚之先暂附兖州东昌二府考棚应试甘肃省设立竒台阜康二县学时以甘肃特纳格尔等处改设竒台阜康二县専设学额嵗科两试竒台阜康二县各取进文童四名嵗试取进武童四名竒台县系镇西府管辖应照内地之例拨入府学文童一名武童一名竒台与宜禾县并镇西府定拨府学额三名其阜康县系直迪化州管辖取进文武生童各归本学收管毋庸酌拨府学学政按临肃州之前将考试文武生童题目密送镇西府并巴里坤道严密扄试封送学政按额取进如试卷不能足额照例宁缺无滥其武童外场亦由该府防同巴里坤镇考试照例办理四十二年礼部议准雅州府科嵗连考四川雅州一府生童徃返险阻该学政咨请嵗科连考准为定例
