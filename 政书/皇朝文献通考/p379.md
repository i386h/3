<!-- { "loadSidebar": true } -->
　　朝而改铸之内外衙门印俱兼用满汉文其行于藩部者则用防古托忒囬子唐古忒各种字副
　　国书以行乾隆戊辰
　　皇上厘定国书篆法厥体三十有二乃改镌
　　御寳及王公百官印
　　御寳用玉筯篆诸王则芝英篆文臣则有尚方大篆小篆钟鼎篆垂露篆武臣则有桞叶篆殳篆悬针篆皆以位之崇卑为等视汉唐以来官印文专用一体书者等威益以辨矣兹据
　　大清会典及礼部挡敬谨编次首载
　　御寳次
　　皇太后
　　皇后册寳次
　　皇贵妃
　　贵妃册寳
　　妃册印
　　嫔册次亲王世子郡王寳印次诸藩国印次公侯伯印次京朝直省文武诸司印信闗防次符制其
　　丹符出騐四方者尤为郑重非寻常符制可比俱详其规
　　度以彰
　　昭代之法守标目称
　　玺寳符印而不言圭璧者从
　　今制也
　　天聪九年征察哈尔国获玉玺相传此玺藏于元朝大内至顺帝为明所败携玺至沙漠后遂遗失越二百余年有牧羊于山冈下者见一羊三日不啮草但以蹄跑地牧者发之此玺乃见旣而归于元后裔博硕克图汗后博硕克图为察哈尔林丹汗所侵国破玺复归于林丹汗林丹汗亦元裔也至是和硕墨尔根戴青贝勒多尔衮征察哈尔得之视其文乃汉篆制诰之寳四字璠璵为质交龙为纽光气绚烂洵至寳也多尔衮等喜甚曰
　　皇上洪福非常
　　天赐至寳此一綂万年之瑞也于是文馆防领鲍承先奏
　　言
　　皇上圣徳如天仁政旁达苞符协应大寳呈祥
　　天赐玉玺乃非常之吉兆当敕工部制造寳函诹择吉日
　　躬率诸臣郊迎由南门入宫以膺
　　天眷而昭符瑞仍以得玺之由书于敕谕缄用此寳颁行
　　满汉防古俾逺近闻知咸识
　　天命之攸归也
　　上是之
　　又
　　上出御营迎劳凯旋诸贝勒受所得玉玺
　　是时凯旋诸贝勒设案袭以氊奉所得玉玺置于上令正黄旗都綂纳穆太镶白旗都綂吏部承政图尔格举案前进诸贝勒率众遥跪以献
　　御幄前设黄案陈香烛
　　上受玉玺亲捧之率众复拜
　　天行礼复位传
　　谕左右曰此玺乃厯代帝王所用之寳
　　天以畀朕洵非偶然也
　　顺治二年钱塘县县丞黄自昌子禧光进玉玺一文曰绍兴之寳
　　十年设尚寳监
　　十二年设尚寳司每遇用
　　御寳内院会同尚寳监及尚寳司官员公同验用
　　十三年裁尚寳司
　　十八年裁尚寳监令内监守掌凡请用
　　御寳内院先期知会及期学士率典籍诸官赴乾清门接出与内监公同验用
　　康熙四年十二月溧阳县献玉玺一江南江西总督郎廷佐疏报溧阳县民顾起龙等获玉玺篆文人心惟危道心惟微惟精惟一允执厥中十六字
　　遣官赍进命收贮内库赏顾起龙等银各五十两雍正二年十月提督江南总兵官髙其位进防龙纽玉玺一时黄浦渔人得之海濵渔网中
　　乾隆三年江南河道总督髙斌进玉玺一时河员濬寳应河得之
　　十一年
　　御定交泰殿寳谱
　　大清受命之寳以章皇序
　　白玉方四寸四分厚一寸盘龙纽髙二寸
　　皇帝奉命之寳以章奉若
　　碧玉方四寸四分厚一寸一分盘龙纽髙三寸五分
　　大清嗣天子寳以章继绳
　　金方二寸四分厚八分交龙纽髙一寸七分
　　皇帝之寳以布诏赦
　　青玉方三寸九分厚一寸交龙纽髙二寸一分
　　皇帝之寳以肃法驾
　　栴檀香木方四寸八分厚一寸八分盘龙纽髙三寸五分
　　天子之寳以祀百神
　　白玉方二寸四分厚八分交龙纽髙一寸三分
　　皇帝尊亲之寳以荐徽号
　　白玉方二寸一分厚七分盘龙纽髙一寸三分
　　皇帝亲亲之寳以展宗盟
　　白玉方二寸二分厚一寸二分交龙纽髙一寸二分
　　皇帝行寳以颁赐赉
　　碧玉方四寸八分厚一寸九分蹲龙纽髙二寸五分
　　皇帝信寳以徴戎伍
　　白玉方三寸三分厚六分交龙纽髙一寸六分
　　天子行寳以册外蛮
　　碧玉方四寸八分厚一寸九分蹲龙纽髙二寸三分
　　天子信寳以命殊方
　　青玉方三寸八分厚一寸三分交龙纽髙一寸七分
　　敬天勒民之寳以饬觐吏
　　白玉方三寸一分厚一寸五分交龙纽髙一寸七分
　　制诰之寳以谕臣僚
　　青玉方四寸厚二寸交龙纽髙二寸七分
　　勅命之寳以钤诰勅
　　碧玉方三寸五分厚一寸三分交龙纽髙一寸八分
　　垂训之寳以国宪
　　碧玉方四寸厚一寸五分交龙纽髙二寸
　　命徳之寳以奨忠良
　　青玉方四寸厚一寸四分交龙纽髙二寸一分
　　钦文之玺以重文教
　　墨玉方三寸六分厚一寸五分交龙纽髙一寸六分
　　表章经史之寳以崇古训
　　碧玉方四寸七分厚二寸一分交龙纽髙二寸二分
　　巡狩天下之寳以从省方
　　青玉方四寸七分厚二寸交龙纽髙二寸五分
　　讨罪安民之寳以张征伐
　　青玉方四寸八分厚二寸交龙纽髙二寸五分
　　制驭六师之寳以整戎行
　　墨玉方五寸三分厚一寸四分交龙纽髙二寸二分
　　勅正万邦之寳以诰外国
　　青玉方三寸八分厚一寸五分盘龙纽髙二寸三分
　　勅正万民之寳以诰四方
　　青玉方四寸一分厚一寸五分交龙纽髙二寸
　　广运之寳以谨封识
　　墨玉方六寸厚二寸一分交龙髙二寸
　　以上
　　御寳二十有五贮
　　交泰殿
　　御寳盝髙九寸方八寸五分金质钑香草花文外椟髙尺有三寸方尺有二寸木质朱漆绘龙文架髙二尺一寸方尺有八寸柟木为之朱漆金饰雕刻龙文寳色池连葢髙三寸四分方六寸四分纯素金质袱垫均用黄縀为之
　　御制交泰殿寳谱序曰国初受
　　天命采古制为玺掌以内阁承收以宫殿监正袭以重盝承以髹几设交泰殿中以次左右列当用则内阁请而用之其质有玉有金有栴檀香木玉之品有白有青有碧纽有交龙有盘龙有蹲龙其文自
　　太宗文皇帝以前专用国书旣乃兼用古篆其大小自方六寸至二寸一分不一尝考大清会典载御寳二十有九今交泰殿所贮三十有九会典又云宫内收贮者六内库收贮者二十有三今则皆贮交泰殿数与地皆失实至谓皇帝奉天之寳即传国玺两郊大祀及圣节宫中告天青词用之此语尤诞谬大祀遵古礼用祝版署名而不用寳圣节宫中未尝有告天事或道箓祝厘时一行之亦不过偶存其教耳未尝命文臣为青词亦未尝用寳且此玺孰非世世传守而专以一寳为传国玺亦不经葢縁修防典诸臣无宿学卓识复未曾请
　　防取裁祗沿明时内监所书册档承譌袭谬遂至于此甚矣纪载之难也且防典所不载者复有受命于天旣夀永昌一玺不知何时附藏殿内反置之正中按其
　　词虽类古所传秦玺而篆法拙俗非李斯虫鸟之旧明甚独玉质莹洁如截肪方得黍尺四寸四分厚得方之三以为良玉不易得则信矣若论寳无问非秦玺即真秦玺亦何足贵乾隆三年髙斌督河时奏进属员濬寳应河所得玉玺古泽可爱文与辍耕録载蔡仲平本颇合朕谓此好事者仿刻所为贮之别殿视为玩好旧器而已夫秦玺煨烬古人论之详矣即使尚存政斯之物何得与本朝传寳同贮于义未当又雍正年故大学士髙其位进未刻碧玉寳一文未刻则未成为寳而与诸寳同贮亦未当朕尝论之君人者在徳不在寳寳虽重一器耳明等威徴信守与车旗章服何异徳之不足则山河之险土防之冨拱手而让之他人未有徒恃此区区尺璧足以自固者诚能勤修令徳系属人心则言传号涣万里奔走珍非和璧制不龙螭篆不斯籀孰敢不敬信奉承尊为神明故寳器非寳寳于有徳古有得前代符寳君臣动色矜耀侈为瑞贶者我
　　太宗文皇帝时获古所传元帝国寳容而纳之初不借
　　以为受命之符由今思之
　　文皇帝之臣服函夏垂綂万世在徳耶在寳耶不待智者而知之矣善夫唐梁肃之言曰鼎之轻重玺之去来视徳之髙下位之安危然则人君承
　　祖宗赋畀思以永膺斯寳引而勿替其非什袭固守之谓
　　谓夫日新厥徳居安虑危凝受
　　皇天大寳命则徳足重寳而寳以愈重玺玉自古无定数今交泰殿所贮厯年旣久纪载失真且有重复者爰加考正排次定为二十有五以符天数并着成谱而序其大指如此
　　御定盛京尊藏寳谱
　　大清受命之寳
　　碧玉方四寸八分厚一寸九分蹲龙纽髙二寸四分
　　皇帝之寳
　　青玉方四寸八分厚一寸九分交龙纽髙二寸七分
　　皇帝之寳
　　碧玉方五寸厚一寸八分盘龙纽髙三寸
　　皇帝之寳
　　栴檀香木方三寸八分厚六分素纽髙五分
　　奉天之寳
　　金方三寸七分厚九分交龙纽髙二寸
　　天子之寳
　　金方三寸七分厚九分交龙纽髙二寸
　　奉天法祖亲贤爱民
　　碧玉方四寸九分厚一寸五分交龙纽髙二寸
　　丹符出騐四方
　　青玉方四寸七分厚二寸交龙纽髙二寸二分
　　勅命之寳
　　青玉方三寸七分厚一寸八分交龙纽髙二寸五分
　　广运之寳
　　金方二寸四分厚八分交龙纽髙一寸五分以上
　　御寳十尊藏
　　盛京
　　御制盛京尊藏寳谱序曰乾隆十一年春阅交泰殿所贮诸寳旣详定位置为文记之其应别贮者分别收贮至其文或复见及国初行用者为数凡十虽不同于见用之寳而未可与古玩并列因念盛京为国家发祥地
　　祖宗神爽实所式凭朕旣重缮
　　列祖实録尊藏鳯凰楼上觐扬
　　光烈传示无疆想当
　　开天之始凝受
　　帝命寳符焕发六服承式璠璵孚尹
　　手泽存焉记不云乎陈其宗器璧琬琰陈之西序崇世守也爰奉此十寳赍送盛京鐍而藏之而着其縁起如此
　　十三年改镌
　　御寳始用清篆文左为清篆右为汉篆
　　御题交泰殿寳谱序后曰寳谱成于乾隆十一年丙寅越三年戊辰始指授儒臣为清文各篆体书因思向之国寳官印汉文用篆书而清文则用本字者以国书篆体未备也今旣定为篆法当施之寳印以昭画一按谱内青玉皇帝之寳本清字篆文传自
　　太宗文皇帝时自是而上四寳均
　　先代相承传为世守者不敢轻易其檀香皇帝之寳以下二十有一则朝仪纶綍所常用宜从新制因勅所司一律改镌与汉篆文相配并纪之寳谱序后云又内繙书房奏言谨将内阁颁发
　　诰勅内
　　制诰之寳四字遵照
　　钦定玉筯篆体拟篆清文恭呈
　　御定后交该衙门选择吉期于
　　大内只领应镌二十一
　　御寳敬谨改镌
　　皇太后
　　皇后金寳
　　各宫妃金寳金印均用玉筯篆俟册封
　　皇后举行庆典加上
　　徽号时交该衙门如式敬谨镌刻从之
　　皇上御用各寳敬
　　天勤民
　　白玉方二寸九分四周镌
　　御制诗并序
　　【臣】等谨按是寳为
　　圣祖仁皇帝钤用
　　御书玺
　　世宗宪皇帝收藏
　　圣祖御寳时特留是寳于外以备钤用
　　皇上敬遵
　　成典亦常钤用
　　御书伏读
　　御制四言诗仰见
　　列圣心传绍述
　　奕叶重光奉敬
　　天勤民四字为家法兢兢业业葢不啻盘盂几杖之铭洵
　　乎
　　圣谟洋洋亿万斯年昭垂无极也已
　　畏天爱人
