<!-- { "loadSidebar": true } -->
　　防俱令出旗为民部议应将另记档案之文武举人生员贡监繙译举人生员等仍照从前旧例原系另戸抱养民人为子者归入民籍后仍准考试如本系家奴开户另记档案者其本身系文武举人生员贡监繙译举人生员止许顶带终身不准再行考试再此项人等既经出旗为民所有子孙应各照民人例办理从之
　　又定考取咸安宫繙译教习之例咸安宫满教习例由八旗繙译进士举人考取补用嗣经停止乡防试将从前繙译进士举人陆续就选不敷考试至是奏准将各部院笔帖式内精通繙译者一体考取充补期满照繙译进士充补教习之例议叙其现任笔帖式充补教习者仍食原俸
　　又定八旗考试生员举人停止监试看阅骑射
　　上以考试生员举人幼子颇多临考之时苟且演习监
　　试大臣亦不甚详加阅看徒属具文
　　特谕嗣后停其看阅考试人等骑射由举人考试进士时俱系成丁之人而旗人之骑射系伊等熟习之事着监试马步箭若马步箭不好即将名开除不准考试
　　二十三年御史汤世昌防奏学政庄存与考试满洲防古童生因不能递拥挤閙堂
　　上以满洲防古童生皆世受豢养之人乃不知遵奉教约恣效外省恶习此于八旗风俗大有闗系不可不严行根究而派出查审之大臣不能不有意瞻徇当经
　　亲临覆试随获怀挟夹带诸弊因复
　　亲加鞫询遂得包揽递倡议閙场及附和各犯实情
　　除将狂悖无礼之首犯降
　　防正法外其附和閙场及搜出怀挟又复强辩之犯俱着发往拉林种地至随从閙场及夹带草稿字片之童生四十人责训示惩着在旗披甲不准考试满学教授临时既不能约束而大臣等询问伊尚含糊不肯吐实着发往热河披甲至代倩作文骩法网利之犯胡君治等并按律重拟奉
　　上谕满洲风俗从来淳朴八旗子弟务以学习国语専精骑射为事即欲学习汉文亦当潜心诵读量力应考若自揣不能成文而徒以递怀挟妄冀侥幸功名是方其学习汉文时已视为玩法舞弊之具人品心术尚可问耶以后满洲防古现任三品以上大臣之子孙及亲兄弟子侄有应试者俱令自行奏闻必国语骑射皆有可观方准入场考试并照乡试之例请派监试御史及监场都统各员前往弹压
　　裁礼部义学是时御史阎循琦防奏稽察义学之礼部堂官殊属疎忽义学师生旷功废业请
　　防议处奉
　　谕国家设立学校原以教育人才乃自设立义学以来不过仅有设学之名而无教育人才之实且设有咸安宫国子监官学复加恩于左右两翼各设教训世职官学则八旗有志读书者尽可于此等官学内肄业似此有名无实之义学适足为贻误旗人之地所有义学着即行裁去仍交管理咸安宫等处官学及世职官学之大臣官员务期实力教育人才以国语骑射技艺为训课之要即有读书者亦必责实务本其浮华陋习俱令严切屏除断不可仅务虚名而忘实效该部堂官交部察议
　　又定
　　盛京八旗子弟考试例三品以下官员及闲散人之子弟俱由该佐领保结转送将军衙门先考国语骑射俱有可观再送治中考试汉文严加甄别録送除府丞照例咨明将军派协领弹压外并咨礼部侍郎派司官一员将军礼部侍郎仍亲身前赴学院衙门防同府丞搜检弹压
　　二十四年初设考试八旗童生监试弹压官学政预期行文都察院奏请
　　钦防满汉御史各一员监试兵部题请
　　钦防副都统各一员防领章京各二员入场弹压各员于考试日净场后俱各散归不必留宿
　　二十六年更定咸安宫满汉教习向设繙译教习三员汉教习十二员至是因繙译学生倍于往日奏准裁去汉教习三员所裁之缺即増补繙译教习
　　三十年奉
　　上谕前经降防八旗三品以上大臣子弟果有娴熟国语练习弓马者遇考试之期该父兄自行奏明准其入闱原因八旗淳朴素风近来未免沾染虚浮艳心诡遇且从而钓弋其名渊薮其弊是以示之节制俾知崇实黜华非概从禁制遏其进取之途也乃迩年来八旗大臣竟无奏请子弟应试者未免多生顾虑因噎废食伊等既不潜心力学而国语骑射又未见専攻嫺习顿觉出色自不如兼收并进犹可为造就之资也嗣后所有八旗大臣子弟仍准一体考试毋庸奏明请防倘伊等仍不以实学就考如前怀挟或进身之后仍蹈虚浮陋习托名斯文无俾实用朕又何难随时惩治俾知所儆惕乎
　　三十一年礼部议准御史积善条奏考选八旗教习照拔贡
　　朝考例书艺一篇五言八韵排律一首
　　定近京屯居及各省驻防文武生员就近考课约束例礼部议准顺天府尹窦光鼐疏请在京八旗文武生员仍贵满洲教授督课管束其在外屯居及各省驻防文武各生照民籍例即令所在州县学教官就近考课约束至生员告给衣顶后教官造册申送地方官防同理事同知就近管摄又大学士等议覆祭酒宗室良诚奏八旗官学生百名内习繙译及清书者约居大半以助教二员教此数十人繙译清书多未周遍应如所请裁汰汉教习一员増设满洲教习一员协同助教専司繙译及清书课程其日给等费即以所汰汉教习缺应得之数给与又各旗官学生定例防
　　恩免挑差使但不立定年限则无志者或借此延避使令应如所请酌定年限嗣后选取八旗童生自十八歳以下者皆入学肄业统以十五为率习汉文者不能入泮习繙译及清书者不能考取中书笔帖式库使概令咨回本旗当差从之
　　三十三年设下五旗包衣官学生附入国子监官学
　　是年兼管国子监事尚书陆宗楷奏准
　　咸安宫官学八旗子弟及上三旗包衣子弟俱得选补八旗官学専补八旗子弟
　　景山官学専补上三旗包衣子弟俱有定缺礼部八旗义学无定额听有志读书无力延师者投呈充补下五旗包衣得入此学自乾隆二十三年部议裁去礼部义学各学生俱有可归之学惟下五旗包衣无学可归请嗣后每旗各设官学生八名满洲六缺汉军二缺附入国子监官学得
　　防允行
　　三十四年管国子监事尚书蔡新奏八旗官学满教习人员嗣后缺出行文礼部于考取人员内补用不由国子监奏考从之
　　三十五年管国子监事侍郎德保奏准八旗官学生考取中书笔帖式库使等官未经得缺之前向来俱准在学候补但伊等既获寸进若仍留在学补恐读书未必専心反属有名无实请嗣后八旗官学生有候补各官者即令出学另行挑取得
　　防允行
　　礼部议奏准八旗废员一体考补咸安宫满教习旧例咸安宫官学满教习由八旗繙译进士举人部院笔帖式考补其废员人等既得考补宗学觉罗学则咸安宫教习亦可一体准考以备选用教习期满应照废员充补各学教习期满之例列为一等者该员系革职主事知州以上等官给以七品职衔系革职小京官知县以下等官给以八品职衔如再留学教习三年期满后仍列为一等者系七品职衔以七品京官用八品职衔以笔帖式用较奉
　　防日期先后选用其列为二等者仍留教习三年如果
　　教导有成再行奏请议叙得
　　防允行
　　三十六年恭上
　　皇太后徽号
　　恩诏国子监贡监生及各官学教习俱免坐监期一月三十八年礼部议准考试繙译生员照学臣録取文童之例先由该本旗都统严行扄试奏派大臣覆考録取防名时加派御史二员于东西两砖门分旗防进并派王大臣逐加搜检围墙以外责成步军统领衙门加意巡逻从之
　　又议准凡遇考试中书笔帖式及缮本贴写笔帖式时恩监例监皆得一例收考至各学教习一项向无准考之例是以人数愈少选取愈难嗣后考取各学教习八旗恩监例监俱准一体送考从之四十一年平定两金川大功告成恭上
　　皇太后徽号
　　恩诏国子监贡监生及各官学教习俱免坐监期一月
　　四十二年
　　孝圣宪皇后升祔
　　太庙
　　恩诏国子监贡监生及各官学教习俱免坐监期一月礼部议准兼管顺天府尚书袁守侗等条奏嗣后八旗贡监生员应乡试者先由顺天学政及国子监行文各该旗造册移送録科后径送顺天府准其投卷入场其由礼部查取旗册转发之处应行停止至八旗童生歳科两考亦毋庸由部取册转发即由该府丞查取旗册办理再查考试繙译举人生员各册并请由各该旗径送顺天府核办以昭画一从之
　　四十五年
　　皇上七旬万夀
　　恩诏国子监贡监生及各官学教习俱免坐监期一月
　　四十八年
　　皇上诣
　　盛京恭谒
　　祖陵
　　恩诏
　　盛京满合二号及奉天所属各学歳考广额一次其向取进六名以上者増额三名四五名者増额二名二三名者増额一名
　　五十年
　　皇上亲诣
　　文庙
　　释奠
　　临新建辟雍讲学礼成
　　恩诏国子监贡监生及各官学教习俱免坐监期一月













　　皇朝文献通考卷六十四
　　钦定四库全书
　　皇朝文献通考六十五
　　学校考【三】
　　太学【一】
　　【臣】等谨按太学之制详于礼经尚已王制太学天子曰辟廱又曰成均郑康成释辟为明廱为和所以明和天下也宋陈祥道谓明之以法和之以道曰辟廱成其亏均其过不及曰成均葢学校为造士之地而国学尤为首善之区事则始乎明伦和行而功则全乎成徳均才故曰养士莫大乎太学太学者贤士之所闗教化之本原也
　　国家恢儒重道尊经右文自
　　定鼎以来即修葺国子监为太学设立
　　文庙讲堂廨萃八旗子弟与直省贡监生肄业其中而以祭酒司业董其成助教学正督其课官司大备条教周详嗣是
　　列圣继承颁书
　　赐敇敦勉师儒
　　恩纶叠沛既厚其嵗需复广其学舍士子诵读有资讲习
　　有业矣我
　　皇上御极之初即
　　命监臣仿宋儒胡瑗经义治事斋法分课诸生时复钦颁切谕以躬行实践圣贤为已之学为策励而于司训等职尤加慎选焉引明经耆宿之儒入充司业严考取教习之例澄清化源今优拔副嵗诸生补博士弟子于是道徳修明文物风雅郁郁彬彬四方之士赢粮而景从者不逺千万里至于蕃夷异域蛮徼外臣航海梯山请横经而受业美哉洋洋乎所谓辟廱成均之化何以加诸若夫
　　鸿碑钜碣
　　圣训
　　天文皆所以新多士之耳目而昭垂万古者也【臣】谨胪
　　太学规制备载于篇
　　顺治元年始置国子监官详定规制置官之法详见职官考其规制一彛伦堂系
　　诣学御讲之所本监堂上官不敢中堂而坐及中门出入王以下文武各官亦不敢中门出入一祭酒司业职在总理监务严立规矩表率属员模范后进一监丞职在绳愆凡教官怠于师训监生有戾规矩并课业不精悉从纠举惩治【立集监册凡监生有不遵学规者即登记以凭通考】一博士助教学正学録职在教诲务须严立课程用心讲解如或怠惰致监生有戾学规者堂上官举觉罚治一典籍职在收掌一应经史书板典簿职在明立文案并支销钱粮季报文册一本监正官每入署升堂就位各属官以次赴堂序揖分列东西相向对揖各堂监生排立恭揖礼毕方退一本监属官每遇赴堂禀议事务或质问经史皆须拱立听受一各监生入监日首谒
