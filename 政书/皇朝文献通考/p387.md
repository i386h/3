<!-- { "loadSidebar": true } -->
　　皇后仪驾鳯车之制
　　仪车木质髤明黄坐具绣彩翟余如
　　皇后仪驾之制
　　拂尘朱牦为之柄两端饰金翟首尾余如
　　皇后仪驾之制
　　提鑪笵金为之盖顶为翔翟耳为双翟提杆两端饰金翟首尾盘及几面皆绘金翟余如
　　皇后仪驾之制
　　香合笵金为之面为翔翟周为花草下亦镂花草回文盘及几面皆绘金翟余如
　　皇后仪驾之制
　　盥盆笵金为之中立双翟盘及几面皆绘金翟余如
　　皇后仪驾之制
　　唾壶笵金为之顶为翔翟盘及几面皆绘金翟余如
　　皇后仪驾之制
　　水瓶笵金为之大小各一腹钑云翟顶为翔翟盘及几面皆绘金翟余如
　　皇后仪驾之制
　　马杌木质涂金面绘金翟四角饰铜镂云文涂金余如
　　皇后仪驾之制
　　交椅木质涂金倚铜质镂翟余如
　　皇后仪驾之制
　　七鳯曲盖明黄缎为之黄里绣彩鳯七曲柄为木质涂金龙首一径一尺八寸余如
　　皇后仪驾九鳯曲盖之制
　　花盖明黄色红色蓝色各二直柄长一丈一尺余如
　　皇后仪驾之制
　　瑞草盖红色黑色各二绣瑞草余制同花盖鸾鳯扇以缎为之红色黑色各二通髙一丈一尺七寸扇上椭下方径三尺上濶二尺九寸下濶二尺五寸绣五彩鸾鳯各一间以花文緑縁濶四寸五分上下约以金花翠叶下缀横木髙四寸髤黒绘金翟柄木质髤黑长七尺五寸
　　团扇云缎为之明黄色红色黑色各二通髙一丈一尺七寸扇圆径三尺五寸不施绣周为襞积中贯柄处饰以蓝上下约以金花翠叶背亦如之柄木质髤朱长七尺五寸
　　金节朱紃贯朱旄八下系朱緌属于杆韬以红纱长七尺六寸绣五彩翟盖红缎羃之緑縁杆上曲项加涂金翟首余如
　　皇后仪驾之制
　　鳯旗以缎为之明黄色红色黑色各二斜幅中销金鳯一縿径四尺斿径六尺斜径八尺杆攒竹髤朱长一丈三尺首冠涂金铜顶注朱旄通髙一丈四尺五寸
　　彩旗云缎为之红色黑色各二斜幅不绣余制同鳯旗
　　卧瓜立瓜吾仗俱如
　　皇后仪驾之制
　　贵妃仪仗翟舆一仪舆一仪车一拂尘二提鑪一香合一唾壶一盥盆一水瓶二马杌一交椅一七鳯曲盖一花盖六瑞草盖四鸾鳯扇四团扇六金节二鳯旗四彩旗四卧瓜二立瓜二吾仗二
　　翟舆木质髤金黄盖幨坐具皆用金黄缎余如
　　皇贵妃仪仗之制
　　仪舆木质髤金黄幨帏坐具皆用金黄缎余如
　　皇贵妃仪仗之制
　　仪车木质髤金黄幨帏坐具皆用金黄缎余如
　　皇贵妃仪仗之制
　　拂尘提鑪香合唾壶盥盆水瓶俱如
　　皇贵妃仪仗之制
　　马杌木质髤金黄饰以铜余如
　　皇贵妃仪仗之制
　　交椅座面织金黄丝縧余如
　　皇贵妃仪仗之制
　　七鳯曲盖金黄缎为之余如
　　皇贵妃仪仗之制
　　花盖金黄色红色黑色各二余如
　　皇贵妃仪仗之制
　　瑞草葢鸾鳯扇团扇金节俱如
　　皇贵妃仪仗之制
　　鳯旗红色黑色各二余如
　　皇贵妃仪仗之制
　　彩旗卧瓜立瓜吾仗俱如
　　皇贵妃仪仗之制
　　妃采仗翟舆一仪舆一仪车一提鑪一香合一盥盆一唾壶一水瓶二马杌一交椅一七鳯曲盖一黄盖二花葢四团扇四金节二鳯旗四卧瓜二立瓜二吾仗二
　　翟舆冠铜圆顶涂金直杆加铜髤金翟首尾肩杆镂翟首尾髤以金余如
　　贵妃仪仗之制
　　仪舆冠铜圆顶涂金肩杆二以四人余如
　　贵妃仪仗之制
　　仪车冠铜圆顶涂金坐具绣彩翟余如
　　贵妃仪仗之制
　　提鑪香合盥盆唾壶水瓶皆银质饰以金余如
　　贵妃仪仗之制
　　马杌交椅七鳯曲盖俱如
　　贵妃仪仗之制
　　黄葢金黄云缎为之不施绣通髙一丈二尺葢径五尺二寸上冠金顶七寸四分垂幨三层各深一尺二寸旁垂彯带二长三尺五寸濶二寸五分直柄攒竹髤朱长一丈一尺
　　花葢红色黑色各二绣八宝杂花余制同黄葢团扇红色黑色各二余如
　　贵妃仪仗之制
　　金节鳯旗卧瓜立瓜吾仗俱如
　　贵妃仪仗之制
　　嫔采仗翟舆一仪舆一仪车一提鑪一香合一盥盆一唾壶一水瓶二马杌一交椅一七鳯曲葢一花葢四团扇二金节二鳯旗二卧瓜二立瓜二吾仗二
　　翟舆仪舆仪车提鑪香合盥盆唾壶水瓶马杌交椅七鳯曲葢俱如
　　妃采仗之制
　　花葢金黄色红色各二余如
　　妃采仗之制
　　团扇红云缎为之余如
　　妃采仗之制
　　金节如
　　妃采仗之制
　　鳯旗红缎为之余如
　　妃采仗之制
　　卧瓜立瓜吾仗俱如
　　妃采仗之制








　　皇朝文献通考卷一百四十五
　　钦定四库全书
　　皇朝文献通考卷一百四十六
　　王礼考【二十二】
　　亲王公卿以下车舆仪从
　　【臣】等谨按古者以卤簿为仪从之通名叶梦得引史所载御史中丞建康令皆有卤簿是也又宋史仪卫志大驾卤簿导驾官开封令开封牧太常卿司徒御史大夫兵部尚书谓之六引以上各用本品卤簿是以马考有公卿以下车辇卤簿一门元明以来卤簿之名不施于臣下而尊卑仪从具有差等今据
　　大清防典所载王公以下仪卫及文武各官仪从舆马
　　之制具着于篇
　　亲王仪卫明轿一木质洒金不施幰盖通髙三尺三寸倚髙一尺六寸座髙一尺七寸纵一尺八寸横二尺二寸直辕二各长一丈五尺横杆二各长六尺二寸肩杆四各长五尺皆髤朱饰金舁以八人暖轿一银顶金黄盖幨红帏缎氊随时通髙六尺余制与明轿同五龙繖一红罗三幨绣龙五曲柄髤朱花繖二红罗绣杂花瑞草繖二红罗销金瑞草皆直柄髤朱花扇二红罗绣杂花孔雀扇二青罗绣孔雀柄皆髤朱豹尾枪四铁刃竹柄首冒以木通髤朱绘云龙注朱旄悬豹尾旗枪十云罗直幅【色各从本旗纛亦如之】长三尺广一尺三寸杆如豹尾枪大纛二云罗斜幅绣金龙縁为火焰形直径三尺三寸斜径七尺五寸杆攒竹髤朱首冠涂金铜顶注朱旄条纛二云罗直幅长二丈广二尺四寸五分余如大纛吾仗四木质髤朱长七尺骨朶四刻木为香草六瓣旁缀圆珠承以龙首皆饰金柄攅竹髤朱卧立各四皆刻木髤金柄如骨朶仪刀四铁刃木鞘挽緑皮饰以铜
　　郡王仪卫明轿一【凡制同前者不复详】暖轿一红盖幨帏四龙繖一瑞草繖花扇孔雀扇豹尾枪各二旗枪八条纛二吾仗四骨朶卧各二立四仪刀二【自郡王以上轿夫执事人均用绣团狮緑缎衣】
　　贝勒仪卫明轿一暖轿一红盖青幨红帏瑞草繖花扇各二旗枪六条纛一吾仗骨朶卧立各二【自贝勒以上舁轿俱以八人】
　　贝子仪卫明轿一暖轿一红盖幨青帏瑞草繖一花扇二旗枪六条纛一吾仗骨朶立各二
　　镇国公仪卫明轿一暖轿一皂盖红幨皂帏瑞草繖孔雀扇各一旗枪六吾仗骨朶各二
　　辅国公仪卫明轿一暖轿一青盖红幨青帏瑞草繖孔雀扇各一旗枪六吾仗骨朶各二【自贝子至辅国公舁轿俱用四人轿夫执事人用索緑缎衣自王以下公以上轿夫执事人均用黑氊帽缀红绒缨挿红翎系红布带】
　　固伦额驸仪卫红繖一云罗不施绣青扇二饰以方金四豹尾枪二旗枪十红棍四【执事人青帽挿红翎青衣红带和硕额驸执事人员红帽挿緑翎青衣红带】
　　民公仪卫【和硕额驸同】杏黄繖二云罗不施绣青扇二饰以方金四旗枪十红棍四
　　侯仪卫【郡主额驸同】杏黄繖一青扇二饰以方金三旗枪十红棍四
　　伯仪卫杏黄繖一青扇二饰以圆金四旗枪十金黄棍四
　　子仪卫杏黄繖一青扇二饰以圆金四旗枪八金
　　黄棍二
　　男仪卫杏黄繖一青扇二饰以圆金三旗枪八金黄棍二
　　镇国将军仪卫【辅国将军县主额驸同】杏黄繖一青扇一旗枪六
　　奉国将军仪卫【奉恩将军郡君额驸同】青扇一旗枪六【镇国将军以下凡宗室轿夫执事用青布衣黑氊帽上挿緑翎系緑镮红带】
　　县君额驸仪卫青扇一旗枪四
　　乡君额驸仪卫青扇一旗枪二
　　自亲王以下仪卫遇大典礼及出使全设常日在
　　京师亲王前引十后从六世子郡王前引八后从六乗马俱用金黄缰贝勒长子前引六后从六贝子前引四后从六乗马俱用紫缰公侯伯子固伦额驸和硕额驸郡主额驸前引二后从八男镇国将军县主额驸前引二后从六郡君额驸前引二后从四辅国将军奉国将军前引一后从四县君额驸后从二乡君额驸后从一乗马俱用青缰凡防古亲王销金红繖二条纛二旗枪十郡王销金繖一条纛一旗枪八贝勒红繖一条纛一旗枪六贝子镇国公辅国公红繖一旗枪六遇行围出师俱用之马缰不得用金黄色紫色
　　京官仪从
　　一品杏黄繖一青扇二饰以圆金四各用清汉文书衔旗枪八杏黄色火焰縁金黄棍四
　　二品杏黄繖一青扇二饰以圆金三旗枪六金黄棍二
　　三品杏黄繖一青扇二饰以圆金二旗枪六金黄棍二
　　四品杏黄繖一青扇二洒以金旗枪四五品以下青扇一
　　常日在
　　京师惟用扇一品前引二后从八二品前引二后从六三品前引二后从四文官三品以上用甘蔗棍二武官三品以上用防竹棍二四品以下不用前引
　　直省文官仪从
　　总督杏黄繖青扇飞虎旗兵拳雁翎刀兽劒金黄棍桐棍槊回避牌肃静牌各二旗枪四青旗八河道漕运总督并同
　　巡抚杏黄繖青扇兽劒金黄棍桐棍槊回避牌肃静牌旗枪各二青旗八学政盐政织造暨各
　　钦差官由三品以上者并同
　　布政使杏黄繖青扇金黄棍槊回避牌肃静牌各二青旗六学政盐政织造暨各
　　钦差官由四品以下者并同按察使亦同
　　道杏黄繖青扇各一桐棍槊回避牌肃静牌各二青旗四知府同
　　府佐贰蓝繖青扇各一桐棍槊各二肃静牌二青旗四知州知县并同
　　县丞蓝繖一桐棍二
　　学官蓝繖一
　　杂职竹板二
　　直省武官仪从
　　提督杏黄繖青扇飞虎旗兵拳雁翎刀兽劒刑杖回避牌肃静牌各二旗枪四青旗八
　　总兵官杏黄繖青扇飞虎旗大刀兽劒回避牌肃静牌旗枪各二青旗八
　　副将杏黄繖一青扇二金黄棍回避牌肃静牌各二青旗六防将逰击都司青扇一青旗四余并同守备杏黄繖青扇各一金黄棍二青旗四
　　京官满洲文武均乗马一品文官年老疾病不能乗马者许乗轿汉人文官乗轿三品以上顶用银帏盖用皂在京舁夫四出京舁夫八四品以下顶用锡舁夫二出京四
　　直省文官乗轿督抚舁夫八司道以下敎职以上舁夫四杂职乗马余同京官总督河道漕运视总督学政盐政织造暨各
　　钦差官三品以上视巡抚四品以下视两司武官乗马将军副都统提督总兵官有年老不能乗马者聴其奏闻请
　　防文三品武二品官以上用引马文武四品官以上马
　　系繁缨
　　顺治九年题准公侯伯都统尚书内大臣大学士及汉文官三品以上
　　皇城外许乗四人暖轿愿乗马者聴
　　康熙元年题准满汉公侯伯都统内大臣镇国将军精竒尼哈番辅国将军防军统领前锋统领副都统阿思罕尼哈番大学士尚书左都御史侍郎副都御史銮仪卫通政使大理寺卿以上在
　　皇城外许乗四人暖轿愿乗马者聴
　　乾隆十五年
