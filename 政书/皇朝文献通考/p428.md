<!-- { "loadSidebar": true } -->
　　圣祖仁皇帝者如此今防
　　圣谕虞舜巡狩同律度量衡惟其时亦有不同者是以同之若其皆同何同之有然而在我者安可不同至哉
　　圣言信乎
　　先圣
　　后圣其揆一也臣又谓立法固当深讲而用法自在得人度量权衡虽同而官司用之入则重而出则轻以为家肥更甚者转以此为国利行之在上如此百姓至愚必以为度量权衡
　　国家本无定准浸假而民间各自为制浸假而官司转从民制以为便此歴代度量权衡所以不同之本也夫期民间之恪守先从官司之恪守始
　　上是之
　　七年
　　御制律吕正义后编定权量表
　　权制形圆以寸法定轻重之率【黄铜方一寸重六两八钱】















<史部,政书类,通制之属,皇朝文献通考,卷一百六十>





　　量制形方以寸法定容积之率
　　升方积三十一寸六百分面底方四寸深一寸九分七厘五毫
　　斗方积三百一十六寸面底方八寸深四寸九分三厘七毫五丝
　　斛方积一千五百八十寸面方六寸六分底方一尺六寸深一尺一寸七分
　　【臣】等谨按此权量寸法均遵
　　圣祖仁皇帝钦定营造尺度其升斗斛之制虽与前表尺寸不同而中容实积则一也特形式防异耳九年
　　御制嘉量并铭嘉量方圆各一范铜涂金列之殿廷其上为斛其下为斗左耳为升右耳为合龠其重二钧声中黄钟之宫
　　亲为之铭并刻方圆度数于其上备清汉文铭曰皇予
　　圣祖建极宪天度律均钟洞契元声微显阐幽何天衢亨小子纉绪寰区抚临协时月正日同律度量衡制兹法器列于大廷匪作伊述
　　大猷敬承遵钟得度率度量成量为权衡律谐六英猗圣合
　　天
　　天心
　　圣明七政是齐为万世法程如衡无私如权不凝如度制
　　节如量只平律得环中绍
　　天明命永寳用享子孙绳绳我日斯迈而月斯征中元甲
　　子乾隆御铭
　　圆制【时得东汉嘉量按其度数中今太蔟乃仿其式用今律度合黄钟焉】
　　嘉量斛
　　积八百六十寸九百三十四分四百二十厘容十斗
　　深七寸二分九厘
　　羃一百一十八寸九分八十厘
　　径一尺二寸二分六厘二毫
　　嘉量斗
　　积八十六寸九十三分四百四十二厘容十升深七分二厘九毫
　　羃一百一十八寸九分八十厘
　　径一尺二寸二分六厘二毫
　　嘉量升
　　积八千六百零九分三百四十四厘二百毫容十合
　　深一寸八分二厘二毫五丝
　　羃四百七十二分三十九厘二十毫
　　径二寸四分五厘二毫
　　嘉量合
　　积八百六十分九百三十四厘四百二十毫容二龠
　　深一寸零九厘六毫
　　羃七十八分五十三厘九十八毫
　　径一寸
　　嘉量龠
　　积容深为合之半羃径与合同
　　方制【唐太宗时张文收造嘉量形方亦仿其制而用今律度】
　　嘉量斛
　　积八百六十寸九百三十四分四百二十厘容十斗
　　深七寸二分九厘
　　羃一百一十八寸九分八十厘
　　方一尺零八分六厘七毫
　　嘉量斗
　　积八十六寸九十三分四百四十二厘容十升深七寸二分九厘
　　羃一百一十八寸九分八十厘
　　方一尺零八分六厘七毫
　　嘉量升
　　积八千六百零九分三百四十四厘二百毫容十合
　　深一寸八分二厘二毫五丝
　　羃四百七十二分三十九厘二十毫
　　方二寸一分七厘三毫
　　嘉量合
　　积八百六十分九百三十四厘四百二十毫容二龠
　　深八分六厘零九丝
　　羃百分
　　方一寸
　　嘉量龠
　　积容深为合之半羃方与合同
　　圆方嘉量寸法并依工部营造尺为纵累百黍之度营造尺九之九即律尺为横累百黍之度右圆方度数仿汉斛之制斛与升合皆正书斗龠皆倒书盖翻举斗龠视之则皆正也清丈从左起律吕正义后编曰案周鬴汉斛皆云深尺内方尺而圆其外度同而容积不同故先儒皆迁就以为之説究其所谓方尺者实不止方尺故曰旁有庣焉则其度数亦未为定法也今以律尺起量而以营造尺命度则古今度量权衡同异之致了然可见斛积八百六十寸九百三十四分四百二十厘即律尺一千六百二十寸也斗积八十六寸九十一分四百四十二厘即律尺一百六十二寸也升积八千六百零九分三百四十四厘二百毫即律尺一万六千二百分也合积八百六十分九百三十四厘四百二十毫即律尺一千六百二十分也龠积为合之半即律尺八百一十分也斛深七寸二分九厘为黄钟之度即律尺九寸也斗深七分二厘九毫为黄钟十分之一即律尺九分也升深一寸八分二厘二毫五丝为黄钟四分之一即律
　　尺二寸二分五厘也以深除积得羃而圆径方邉数各不同若以圆径方边求面羃而以深乗之其积仍一也至于合龠则圆径方边俱为营造尺一寸在律尺则为一寸二分三厘四毫五丝六忽七微九纤即古尺今尺之异也圆径一寸者面羃七十八分又万分分之五千三百九十八方边一寸者面羃百分圆方之定率也斛深七寸二分九厘斗深七分二厘九毫并底厚八厘一毫共八寸一分律尺之全度也析尺为寸而古之寸法在是累寸为尺而今之尺法亦在是则古今度法之同异可见矣从度起量斛容二千龠其实十斗以今量法准之止二斗七升二合余以十析之则斗之容积为今二升七合余升之容积为今二合七勺余则古今量法之同异可见矣从量起衡斛容二百四十万黍重一千两以今之权法准之止重五百三十一两余嘉量之体重二钧计九百六十两以今权法准之止重五百十两余则古今权法之同异可见矣推原其故则权量皆自度始盖律尺为横累百黍之度营造尺为纵累百黍之度而横黍尺十寸当纵黍尺之八寸一分古之权量以横黍之度起龠尺小故权量亦随之而小今之权量以纵黍之度起龠尺大故权量亦随之而大今律尺虽亡而营造则未之有改明冷谦制律用营造尺其律固失之长而权量之法大率由是而起试以营造尺九寸制为黄钟之管命其所容为一龠则二斛十斗之积当为营造尺三千二百四十寸命其一龠之重为五钱则律尺一龠之重当为二钱六分五厘七毫二丝零五微而律尺十斗二千龠之重当为五百三十一两四钱四分一厘我
　　朝权量之制大抵皆仍前明之旧今考戸部量法二斛十斗之积为三千一百六十寸比之营造尺起龠者少八十寸而权法则与营造尺起龠者相合然则今之权量其亦有所本矣自
　　世祖章皇帝以来部颁定制昭示天下
　　圣祖仁皇帝亲加考定既以大同者定制度又以随俗者便民情今天下之大兆民之众所用丈尺斗斛等秤虽长短大小轻重或有不同而要皆以部颁定制为凖通融合筭均归画一则不同而实同也我
　　皇上敬绍
　　先猷制兹法器备具四物垂宪万年其与虞廷同律度量衡之意不后先一揆欤今将古今度量衡比例法并今民间所用度量衡长短大小轻重之率悉列于左古今度量衡比例法
　　律尺十寸为营造尺八寸一分置律尺之数以八十一乗之或九因二次得营造尺之数置营造尺之数以八十一除之或九归二次得律尺之数其长皆相等
　　营造尺十寸自乗得一百寸律尺当营造尺八寸一分自乗得六十五寸六十一分以此为比例率置律尺羃数以六十五寸六十一分乗以百寸除之得营造尺羃数置营造尺羃数以百寸乗以六十五寸六十一分除之得律尺羃数其羃皆相等营造尺十寸自乗再乗得一千寸律尺当营造尺八寸一分自乗再乗得五百三十一寸四百四十一分以此为比例率置律尺积数以五百三十一寸四百四十一分乗以千寸除之得营造尺积数置营造尺积数以千寸乗以五百三十一寸四百四十一分除之得律尺积数其积皆相等置律尺
　　权法重数以五百三十一寸四百四十一分乗以一千寸除之得今户部权法重数置今户部权法重数以一千寸乗以五百三十一寸四百四十一分除之得律尺权法重数亦相等
　　律尺斛十斗为营造尺方八百六十寸九百三十四分四百二十厘今户部量法一斗为营造尺方三百一十六寸以今斗积除律尺斛积得二斗七升二合四勺以此为比例率置律尺量法容数以二斗七升二合四勺乗以十斗除之得户部量法容数置户部量法容数以十斗乗以二斗七升二合四勺除之得律尺量法容数其积亦相等
　　今官民度量衡比例率
　　营造尺八寸一分为律尺一尺
　　裁衣尺九寸为营造尺一尺
　　裁衣尺七寸二分九厘为律尺一尺
　　律尺一尺二寸三分四厘五毫为营造尺一尺律尺一尺三寸七分一厘七毫为裁衣尺一尺户部仓斛十二斗五升为洪斛十斗
　　洪斛八斗为仓斛十斗
　　闗东斗五斗为仓斛十斗
　　闗东斗六斗二升五合为洪斛十斗
　　仓斛二斗七升二合四勺为嘉量十斗
　　洪斛二斗一升七合七勺为嘉量十斗
　　闗东斗一斗三升六合二勺为嘉量十斗
　　部法五两三钱一分四厘四毫为律法十两京市法五两四钱七分三厘八毫为律法十两钱法五两五钱八分零一毫为律法十两
　　京市法十两三钱为部法十两
　　钱法十两五钱为部法十两


　　皇朝文献通考卷一百六十
　　钦定四库全书
　　皇朝文献通考卷一百六十一
　　乐考【七】
　　乐器一
　　【臣】等谨按声音之道由器数以宣器数不凖于律而欲收依永和声之雅难矣我
　　朝礼明乐备集千古之大成苐
　　郊坛
　　庙祀朝防燕享诸乐器典于伶官藏于内府其见于礼器图及西清宝鉴等书者又非人间所能窥见易致譌舛今谨详列其制以补前考所未备庶使审音察理者叅稽考索知所辨证云
　　金之属
　　镈钟
　　律吕正义后编曰按周礼春官镈师注镈如钟而大乐器图镈钟十二各应律吕之音凡合乐以某律为宫则击本律之钟以宣之孟子所谓金声是也汉志古之神瞽度律均钟以律计倍半以为钟口之径及上下之数而十二律备焉乾隆己夘冬于西江得古镈钟当西师奏凯之时功成乐作式彰瑞应
　　上既为厘定其名正譌辨异复
　　诏乐部稽考仿铸用备特悬
　　御制铭词昭示无极昔我
　　圣祖仁皇帝审定元音得古尺九寸为今尺七寸二分九厘以为黄钟之长而八音制度悉协中和今遵用七寸二分九厘之数参考本律倍半之法铸就镈钟于十二律吕之音自相应合盖酌古凖今允为宫悬雅乐之定制焉
　　镈钟第一圜声应黄钟之律两栾髙一尺八寸二分二厘中髙一尺六寸二分两铣相距一尺五寸一分八厘横距一尺一寸三分九厘两舞相距一尺一寸九分六厘横距一尺零三分六厘甬长一尺零八分甬上衡径三寸八分甬下径四寸三分二厘旋径四寸八分濶一寸四分四厘虫长三寸零三厘濶一寸八分二厘厚一寸二分一厘虫孔长一寸五分一厘濶一寸零一厘乳凡三十六髙一尺四分四厘镌识处髙九寸一分一厘上濶三寸零三厘下濶四寸零五厘
　　御制铭曰自古在昔功成作乐辨物涓吉铸此钟镈
　　皇祖正音中和大备讵独自遗或存
　　深意绩底西旅瑞出西江考制象器协和万邦一虡特悬用起律首编钟继奏箫韶成九寛横栾舞必考必精慎遵
