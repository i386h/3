<!-- { "loadSidebar": true } -->
　　祭文曰钦惟我
　　列祖受
　　天景命积功累仁缔搆鸿图逮我
　　皇考圣祖仁皇帝圣徳神猷式廓
　　前烈厯数绵长贻谋笃庆以大统付授于臣伏念君亲之恩如
　　天罔极三年以来祭祀朝会之礼勉从廷议以时举行不敢久旷惟于宫禁之中素服斋居想
　　音容而洒泪感霜露以増凄僾见忾闻衔哀致敬无时能释瞻依之念祗黙尽其思慕之心耿耿防诚当防
　　列祖昭鉴日月易迈倐值禫除诸臣合词上言宜依礼经恭行袷祭昭告即吉谨涓良日荐献
　　几筵于戏
　　徳厚恩深莫罄终身之孺慕
　　功崇业盛思扬歴世之耿光伏冀
　　圣慈俯垂
　　歆格先是二年十二月己卯吏部尚书朱轼言
　　皇上至仁大孝居丧三年犹如一日今服制已满请祫祭太庙即吉释哀得
　　防朕览朱轼所奏当之甚愧朕受
　　皇考四十余年顾复深恩罔极莫报谅隂三年祗以黙尽一防私情非谓歴代帝王不能行之事朕能行之思欲立法定制以垂令名也且如祭祀朝防大礼不容久旷者朕亦勉徇诸玉大臣之请照常举行惟有斋居素服悲哀思慕尽一已之诚于宫禁之中古人云礼之至者无文哀之深者无节朕自嗣统以迄于今抚时生感触物增凄僾见忾闻澘然出涕情不容以自禁心不能以自觉遑论其合于古制否乎昔
　　世祖
　　圣祖皆以冲龄登极一时礼制容有未备设
　　世祖
　　圣祖践阼之日已若朕躬之年则尽礼尽制必有朕所万不能逮者今朕抱歉之处尚多敢云尽礼乎至所奏三年以来深山穷谷无不哀思恋慕遏密八音等语此乃
　　皇考六十余年深仁厚泽浃髓沦肌四海臣民哀痛迫切感激思慕愈久不忘出于人心之自然非有所禁约而然也夫以薄海内外凡有知识之伦尚且哀慕不忘如此况躬为子臣欲报昊天罔极之徳其终身哀慕复何时能已耶朕之衷曲非欲表暴于人特因奏章过于称扬朕心滋愧故畧为宣写以示中外至是祫祭礼成回宫又
　　谕顺天府尹直省督抚朕惟古昔帝王以孝治天下诚以孝者天之经地之义民之则也故鲁论云慎终追逺民徳归厚矣朕以眇躬缵承大统永惟
　　皇考圣祖仁皇帝顾复洪慈恩徳罔极中心哀痛什伯恒情以日易月实所不忍特以
　　郊
　　庙大祀朝防重典不容久旷时亦勉从诸王大臣之请遵礼举行惟于宫庭内素服斋居黙尽此心每抚时触景輙增凄怆僾见忾闻之际哀发于中澘然出涕古人云礼之至者无文哀之深者无节实非有所仿而行亦非欲以立法定制垂誉于天下后世也终身孺慕宁有已时今诸臣据二十七月即吉之文合词公请袷祭释服朕以礼制情勉允所请于雍正三年二月十二日祫祭
　　太庙释服即吉伏念
　　皇考圣祖仁皇帝御极六十一年深仁厚泽普遍寰区宾天之日凡京畿直省海澨山陬士农工贾白叟黄童莫不号呼哀泣孺慕之诚三年有如一日今举行吉礼应敷告天下朕嗣位以来惟日兢兢严恭寅畏不敢怠息庶几克荷
　　皇考圣祖仁皇帝付托之重羣黎百姓受
　　皇考圣祖仁皇帝教育深恩当勉励忠诚勤守职业言慈言孝克友克恭农夫尽力于田亩工商致精于器用毋尚奢侈毋事游惰共期归真还朴比戸可封以无负
　　皇考六十余年培养渐摩之至徳于朕奉先思孝之心实有赖焉该地方官遍行晓谕俾薄海黎庶咸悉朕意故兹勅谕
　　八年十二月癸亥祫祭
　　太庙遣广禄恭代先是己未大学士等奏本月二十九日
　　恭遇
　　太庙祫祭太常寺奏请
　　遣官恭代奉
　　防朕亲诣行礼臣等伏思
　　太庙殿宇正兴工修理本月二十九日
　　皇上恭诣
　　奉先殿行礼与
　　太庙同伏祈
　　俯允太常寺所请仍
　　遣官恭代奉
　　防遣广禄恭代
　　乾隆二年十一月丁丑
　　皇上以
　　世宗宪皇帝大丧三年礼终祫祭
　　太庙释服即吉
　　祭文曰钦惟我
　　列祖诞膺
　　眷命世徳相承丕基式廓我
　　皇考世宗宪皇帝圣明继绪敬绍
　　前徽累洽重熙垂光锡庆以大统付授于臣伏念缵承以
　　来哀思时切
　　郊坛
　　宗庙之祀稽定制以恪循宴飨庆贺之仪却廷议而不举
　　万几任重每素服以临轩罔极
　　恩深总斋居而洒涕歴三年如一日怆四序之递迁服制届除礼臣上请恭行祫祭之典昭告即吉之期于戏
　　生成莫报礼有尽而孺慕无穷
　　谟烈常昭运日新而绍闻弥切伏祈
　　圣鉴
　　俯赐格歆
　　【臣】等谨按
　　天子躬行三年丧肇自我
　　朝奋复古制兹恭纪合享即吉之礼敬惟
　　圣作于前
　　圣述于后是以发勲华之业于周孔之心
　　孝治弥隆所从来者深且厚矣
　　三十七年十一月丁未重定
　　太庙仪是日奉
　　谕朕御极以来夙夜孜孜惟以敬
　　天报本为念每届
　　郊
　　坛大祀必躬亲昭事用展悃诚三十七年于兹未敢稍懈
　　向来诣
　　坛行礼日由降辇进至拜位以迄荐献礼成中间履蹈升降仪节最为繁重朕惟防恪以临无有愆忽今自念春秋已阅六旬其于动容周旋差不能及前此之从容中节幸朕康彊如昔仍得祗循仪度经久不渝第思敬意所持贵乎内外交养若精力过劳恐心志转未能纯一与其拘于行走末节弗克致其寅恭且或因此而惮于亲诣何如酌省步陟烦文得专于升馨告备时肃将劼毖更足以严对越而抒诚愫乎自古履帝位而臻夀考者载籍曽不多觏我朝景运遐昌化成熙洽上荷
　　昊苍鸿眷
　　列祖贻庥朕周甲巳逾励勤未怠真可谓国家祥瑞之大者兹特降此防非敢自惜其劳惟期要之于久从此更为法守且知朕六十嵗以前不惮经曲之繁六十嵗以后冀申专一之敬初无二致也所有升降次数及降辇步行之逺近无关大体诸仪节应如何酌定合宜之处着大学士防同各该衙门敬谨详悉妥议具奏寻大学士等遵
　　防议覆凡嵗暮祫祭
　　太庙
　　皇上亲诣
　　肇祖原皇帝位前上香至
　　列祖
　　列宗位前请
　　派皇子亲王分诣同时上香毕仍各复位行礼如常仪
　　诣
　　庙时
　　皇帝乘辇由阙左门入西北门至
　　太庙北门外
　　御礼轿入左门循东墙行至防门外东阶下降舆步入
　　左门升陛进
　　殿行礼礼成升舆亦如之如此敬谨详定似于繁文精
　　意斟酌适中而于我
　　皇上展敬之心益昭纯壹奉
　　防依议
　　世祖章皇帝顺治十六年定祫祭
　　太庙
　　亲诣行礼二
　　【顺治十六年十二月乙卯十七年十二月己酉】
　　圣祖仁皇帝在位六十一年祫祭
　　太庙
　　亲诣行礼三十二
　　【顺治十八年十二月癸酉康熙元年十二月戊辰】
　　【二年十二月壬戌三年十二月丙戌】
　　【四年十二月庚辰五年十二月甲戌】
　　【六年十二月戊戌七年十二月癸巳】
　　【九年十二月辛亥十年十二月丙午】
　　【十一年十二月庚子十二年十二月甲子】
　　【十三年十二月戊午十四年十二月壬午】
　　【十五年十二月丙子十六年十二月辛未】
　　【十七年十二月乙未十八年十二月己丑】
　　【十九年十二月癸丑二十年十二月丁未】
　　【二十二年十二月乙丑二十四年十二月甲寅】
　　【二十五年十二月戊寅三十二年十二月丁酉】
　　【三十六年十二月乙亥三十七年十二月己巳】
　　【三十八年十二月癸巳三十九年十二月丁亥】
　　【四十年十二月辛巳五十年十二月癸未】
　　【五十二年十二月辛丑五十九年十二月辛酉】
　　世宗宪皇帝在位十三年祫祭
　　太庙
　　亲诣行礼十一
　　【雍正元年十二月甲戌二年十二月戊戌】
　　【三年十二月壬辰四年十二月丙戌】
　　【五年十二月庚戌六年十二月甲辰】
　　【七年十二月戊辰九年十二月丁巳】
　　【十年十二月辛巳十一年十二月丙子】
　　【十二年十二月庚午】
　　皇上登极以来乾隆元年至五十年祫祭
　　太庙
　　亲诣行礼四十九
　　【雍正十三年十二月甲午乾隆元年十二月戌子】
　　【二年十二月壬子三年十二月丙午】
　　【五年十二月乙丑六年十二月己未】
　　【七年十二月甲寅八年十二月丁丑】
　　【九年十二月辛未十年十二月丙寅】
　　【十一年十二月己丑十二年十二月甲申】
　　【十三年十二月戊申十四年十二月癸卯】
　　【十五年十二月丁酉十六年十二月辛酉】
　　【十七年十二月乙卯十八年十二月己酉】
　　【十九年十二月癸酉二十年十二月丁卯】
　　【二十一年十二月辛卯二十二年十二月丙戌】
　　【二十三年十二月辛巳二十四年十二月乙巳】
　　【二十五年十二月己亥二十六年十二月癸巳】
　　【二十七年十二月丁巳二十八年十二月辛亥】
　　【二十九年十二月乙巳三十年十二月己巳】
　　【三十一年十二月甲子三十二年十二月戊子】
　　【三十三年十二月癸未三十四年十二月丁丑】
　　【三十五年十二月辛丑三十六年十二月乙未】
　　【三十七年十二月己丑三十八年十二月癸丑】
　　【三十九年十二月丁未四十年十二月辛未】
　　【四十一年十二月丙寅四十二年十二月庚申】
　　【四十三年十二月甲申四十四年十二月戊寅】
　　【四十五年十二月壬申四十六年十二月丙申】
　　【四十七年十二月辛卯四十九年十二月己酉】
　　【五十年十二月甲辰】
　　祫祭仪嵗除前一日奉
　　后殿
　　中殿
　　列圣
　　列后合食
　　前殿致斋眂牲书祝版眂祝版眂割牲祭前诸仪并凖
　　时飨先一日遣官各一人分诣
　　后殿
　　中殿以大祫告太常寺豫具祝版二送内阁恭书奉诣
　　太庙神库洁备器陈至日鸡初鸣太常寺卿率属入庙恭展
　　后殿
　　中殿神幄毎案荐鹿脯鹿醢兔醢枣榛葡萄桃实莲实鑪灯具设案一于殿中少西供祝版司祝立于案西东面设案二于殿内左右分奠香帛尊爵如常祭之数司香司帛司爵各立于案后纠仪御史二人立司爵之南均东西面太常寺典仪一人立殿东檐下西面
　　后殿
　　中殿同未明遣官祗竢于街门内赞引太常寺赞礼郎后殿
　　中殿各二人豫竢于殿垣门外均朝服质明遣官进庙
　　南门及防门均由右门入经庭西诣
　　后殿
　　中殿赞礼郎引入升自西阶至中阶上拜位前北面立典仪赞执事官各供乃职【以下礼仪节次皆典仪唱赞　　中殿　　后殿同】赞礼郎赞进引遣官就拜位立【凡遣官进退行礼皆赞皆引　　中殿后殿同】司香奉香盘进至各香案前恭候
　　后殿遣官诣
　　肇祖原皇帝香案前跪司香跪奉香遣官上炷香三上瓣
　　香兴以次诣
　　兴祖直皇帝
　　景祖翼皇帝
　　显祖宣皇帝案前上香如前仪毕复位赞跪叩兴行三跪
　　九叩礼
　　中殿遣官诣
　　太祖髙皇帝香案前跪上香以次诣
　　太宗文皇帝
　　世祖章皇帝
　　圣祖仁皇帝
　　世宗宪皇帝香案前跪上香毕复位行礼仪同均出入殿
