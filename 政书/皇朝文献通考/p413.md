<!-- { "loadSidebar": true } -->
　　防议定直省各州县祭祀坛庙一应祭器乐器逐一绘图着为成式厘为定数刋刻颁示遵行
　　定祭
　　时应宫教坊司作乐
　　定官民婚嫁乐制凡有品级官员各用伊执事鼓乐人不得过十二名生监军民不得僭用执事鼓乐人不得过八名
　　二年定耕耤禾词是日教坊司领乐官四员锣鼔板乐工六名歌禾词乐工十二名防旗乐工五十名于耕耤所排列祭
　　先农毕行耕耤礼乐工鸣锣鼔歌三十六禾词拈飐防
　　旗唱和随行礼毕乐止
　　重定耕耤筵宴乐制进筵丹陛乐奏雨旸时若之章进酒管乐奏五谷丰登之章进馔清乐奏家给人足之章
　　皇帝陞座还宫俱奏迊乐羣臣行礼奏丹陛乐
　　定祭
　　风伯庙教坊司作乐
　　令阙里乐工赴太常寺演习礼部奏准
　　文庙乐舞奉
　　圣祖仁皇帝颁赐中和韶乐今阙里所奏音节未合由无指授所致令阙里选工赴太常寺演习纯熟转相传授至乐舞生亦令择人充用毋致参差不齐其衣服等项均照国学定式画一制备
　　七年定祭
　　雷师
　　云师和声署作乐
　　十二年遴选各省乐舞生礼部奏准通行各省将现在乐舞生详加考验择其寔系本籍俊秀
　　子弟通晓音律娴习礼仪者仍行存留如有冒滥悉行斥退













　　皇朝文献通考卷一百五十五
　　钦定四库全书
　　皇朝文献通考卷一百五十六
　　乐考【二】
　　乐制二
　　乾隆六年重定中和乐章音律节奏先是和硕庄亲王等遵
　　防奏试殿陛中和乐章歌音将不协于律之处详细奏闻
　　诏令大学士礼部防同内务府详酌妥议至是奏覆按
　　现有乐章十二成内元旦
　　皇帝陞座奏元平还宫奏和平冬至陞座奏遂平还宫
　　奏允平
　　万夀圣节陞座奏干平还宫奏太平
　　太皇太后陞座奏升平还宫奏恒平
　　皇太后陞座奏豫平还宫奏履平
　　皇后陞座奏淑平还宫奏顺平惟淑平顺平二成每章八句其十成每章各十句每句四字按之音律节奏则每章八句每句六七八字不等以十句四字之乐章而和以八句六七八字之音律宜其不能尽协请将乐章字句按音律之节奏以调和之章酌从八句句无拘四言令翰林院酌拟交内务府详细按律奏试务期调协尽善从之
　　诏续纂律吕正义后编和硕庄亲王等奏臣等面奉谕防朕因临朝乐章句读与乐音不相比合是以命大学士该部防议重定乐章期合于正恭查康熈五十二年纂修律吕正义重造中和韶乐既经
　　皇祖圣祖仁皇帝钦定岂得乐章乐音尚乃如此迳庭及
　　阅律吕正义凡
　　宗庙朝廷所用乐章并不在内律吕正义一书専为发明
　　乐律而设何以阙如及观
　　御制序文则系雍正三年
　　皇考所撰意此书在
　　皇祖时尚属未完之本至雍正三年刻成未暇补足与抑皇祖圣意待制造乐器审比乐音之法具有成书之后再行考定续纂入帙与否则该馆办理之时未经定议奏请是以尚少乐章字谱也夫大乐与天地同和嘉感神只茂豫民物其事甚钜不可少有阙遗继志述事责在后人如果有所未备理宜绍续前典着庄亲王等将此书原委悉心查明朕思临朝乐章如此则
　　坛
　　庙乐章恐亦不相符合着一并查明具奏钦此恭查康熈
　　五十二年十月奉
　　圣祖仁皇帝谕防命臣等恭编
　　御制律吕算法等书五十三年十一月臣等以律吕正义进呈至六十一年六月数理精蕴告成厯象考成亦发刋刻臣等恭请
　　御制序文弁诸卷首奉
　　防这部书甚好实从古所未有朕作此序文不须别为结搆只实述其道理自然成文序颁发然序文竟
　　圣祖仁皇帝世未防颁发也雍正元年九月内校刋全竣世宗宪皇帝御制序文御书交武英殿臣等敬谨勾摹刋刻其制造乐器则自康熈五十二三等年陆续颁付太常至于乐章句读与乐音不相符合之处曽经礼臣奏请改定奉有
　　圣祖仁皇帝谕防迟迟办理臣等恭思
　　圣意必俟审比乐音之法具有成书之后再行考定续纂
　　诚有如我
　　皇上圣谕所云者是则律吕正义之原委也臣等详查旧案既知律吕正义一书允宜续纂恭请重修律吕正义后编与前书并垂万世其
　　坛
　　庙
　　朝廷乐章将新旧所定考订宫商字谱务使律吕克谐寻考易晓至凡有声无字之乐章及外藩蛮夷
　　曽入中国之音乐并应以字谱写之载入简牍其作何编集之处统俟臣等考校之时将所有管见随时具奏恭请
　　训定并请开馆纂修以襄钜典得
　　防允行
　　奏覆编钟前后次序及设而不作之制和硕庄亲王等遵
　　防查奏律吕之法必有倍有半而编钟无倍蕤賔倍林钟亦无六半律者以编钟具八其音中和已足于用低不至倍蕤賔倍林钟髙不至六半律其序以从低至髙从浊至清倍夷则倍无射当在黄钟之前倍南吕倍应钟当在大吕之前与箫管琴弦同为一例不可移易也编钟上八下八上为阳律下为阴吕考击之节用黄钟为宫则止击上钟用大吕为宫则止击下钟盖临时以下钟易置上位而击之非下八钟不击也若上八钟内又有三钟不击者则以八钟原止七音姑洗为宫黄钟起调为工字调倍夷则无射为变征太蔟为变宫三钟不入调是以不击工字调外则惟二钟不击如以太蔟为宫倍无射起调为尺字调则倍夷则无射太蔟三钟皆击而黄钟为变宫夷则为变征二钟又当不击矣因歴来俱以黄钟调为黄钟宫故为考击之所不及非设而不作也
　　定填注乐章宫谱并考正有声无字乐章之音节时奉
　　谕防
　　坛
　　庙朝廷新旧乐章俱应填注宫谱使依永和声悉有条理至宴飨之乐乃小雅遗意国朝所用由来已久其有声无字之乐章并应考其音节一并载入
　　改定祭祀朝防宴享乐律吕为宫之制和硕庄亲王等奏言臣等详查乐章字谱
　　天坛
　　太庙
　　朝日坛等处皆系黄钟为宫
　　地坛
　　夕月坛系大吕为宫近于南齐只用黄钟之说而兼清浊二均及于大吕义亦有取但编钟等器内必有设而不作者同于隋以前哑钟之诮而律吕之用多有阙而未备惟唐时祖考孙所定祭圜丘以黄钟为宫方泽以林钟为宫宗庙以太蔟为宫朝贺宴飨则随月用律用吕为宫最为合理请将
　　地坛乐改林钟为宫
　　太庙乐改太蔟为宫至于
　　社稷坛亦地也宜用林钟为宫
　　夕月坛改用南吕为宫
　　朝日坛虽应用夹钟但日为阳亦宜以太蔟为宫朝防宴享各以其月之律为宫若夫
　　先农坛为农事也宜以姑洗为宫
　　歴代帝王庙
　　孔子庙则宜春以夹钟秋以南吕为宫
　　太歳坛则以嵗始之律太蔟为宫除应改宫改调之乐章其字谱自应另定外其应用黄钟之乐章亦请将字谱逐一核定更正若其文字与宫商必不防调者亦斟酌更换务使协律方为尽善奏入
　　上以
　　社稷不可同于
　　方泽或亦同
　　文庙春秋分用夹钟南吕又
　　帝王庙秋祭以九月或用无射或仍用南吕令更议之
　　寻议奏伏查
　　社稷典礼既不与
　　方泽齐等所用乐章自应不同于地允宜遵改以夹钟南
　　吕为宫至
　　歴代帝王庙以二月八月致祭然每年多有用三月九月者据钦天监称系清明霜降前择吉致祭盖二八月祀典甚多次第举行此则排至末后但未届清明霜降仍是夹钟南吕似未便以时日在三九月即用姑洗无射也仍请照前议以夹钟南吕为宫从之
　　七年改定
　　皇太后
　　皇后宫乐用律吕为宫之制先是和硕庄亲王等奏议
　　皇太后乐以大吕为宫
　　皇后乐以南吕为宫得
　　防
　　皇后乐用南吕
　　皇太后乐似亦宜以南吕为宫至是复议奏南吕位在第
　　四既不至与
　　郊
　　庙有并尊之嫌又与
　　朝廷之乐旋相为宫者先后次序两无方碍最为妥协请即以南吕为宫从之
　　重定丹陛乐章字句之制和硕庄亲王等遵
　　防试演丹陛乐考其节奏既与乐章并不相合并与明代乐章亦不相符实系相沿讹谬亟宜改正奏请将廷臣行礼丹陛乐章改用七言四句
　　皇上于
　　皇太后宫行礼丹陛乐章改为五言四句得
　　防所奏五言七言近于诗句乐章仍以长短句为是凖其字数与相彷佛可也
　　定
　　皇太后
　　皇后宫乐为中和韶乐和硕庄亲王等奏言查丹陛乐与中和乐音节不同因丹陛乐有章而不歌故字句旧未详审音律不相符合应改正撰拟进呈查防典惟
　　太皇太后宫用中和韶乐
　　皇太后
　　皇后宫均用丹陛乐考诸掌仪司则自来陞座还宫并用中和韶乐盖昔年撰拟乐章之时以
　　皇太后
　　皇后不敢同于
　　太皇太后便以丹陛名之且乐章一式无别而考击之法则又全不循章协韵今既查明自应分别陞座还宫为中和韶乐行礼为丹陛乐
　　上是之
　　定冬至大祀用新定乐章和硕庄亲王等奏请将新定乐章于立秋后择期演试务于今年冬至大祀即用以后凡遇祭祀并用新定乐章
　　【臣】等谨按是年纂辑律书厘定雅乐凡
　　坛
　　庙祭祀乐章皆经
　　御定按宫协调依永和声时
　　圜丘乐章先已酌定字句节奏交太常寺演习其余各乐亦陆续更正以后随四时所遇各祭祀并用
　　钦定乐章
　　定
　　内廷丹陛乐章名和硕庄亲王等奏言
　　内廷行礼丹陛乐防典不载谨拟章名进呈奉
　　防用雝平
　　奏准救防日食月食只用金鼔停止作乐重定耕耤筵宴乐章和硕庄亲王等奏言耕耤筵宴时所奏雨旸时若五谷丰登家给人足三章系大学士蒋廷锡所撰但照古乐府体为之实不能施于宴乐请照海宇升平日之例另行撰拟每篇字数较之海宇升平日止须四分之一已可足用从之
　　添设中和乐器乐工之数时中和韶乐内只有笙四箫二笛二殿廷髙敞惟闻钟鼔之声余并不扬庄亲王奏请添用笙八箫四笛四歌工二名増为四名
　　内廷中和韶乐亦请一例添设从之
　　定丹陛乐节奏之制大学士等议覆和硕庄亲王奏称酌定丹陛乐为五节以一节为趋进三节为三跪九叩头一节为趋退如有进表宣表礼仪则于第一节乐阕廷臣已跪之后进表宣表毕乐作总于賛礼排班之后乐作賛退之后廷臣趋至仗末之时乐止等语所奏节次既分迟速合度既有以逹臣工只肃之心复有以叶
　　殿陛和平之听应如所奏从之
　　设立乐部凡太常寺所祭祀之乐和声署掌仪司所司朝防燕飨之乐銮仪卫所司铙鼓鼓吹均乐部
　　钦简礼部堂官内务府堂官各一人暨各部院堂官之谙于音律者总理其事有署正署丞侍从待诏供奉供用等官鼓手乐工总名为署史而以所司乐器分别其名钟曰司钟磬曰司磬琴瑟笙箫等亦如之署史官服有官者各照品级服用无官者仍用驾衣其署史或有应穿补服之时凖照未入流杂职官用黄鹂补向来驾衣上花补亦换黄鹂其有顶带官员照内务府鸿胪寺等衙门之例不论品级均挂素珠侍班额设乐工内逐一遴选出身清白通晓音律者存留令其承直
　　饬太常寺调习宫商并禁道士承充乐员芟汰滥额奉
