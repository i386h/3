<!-- { "loadSidebar": true } -->
　　八年清厘四川所属田赋先是以四川垦辟田土从未丈勘隠占者多又土著与流民各居其半此侵彼占争讼日繁雍正五年特遣科道等官会同松茂建昌川东永宁四道亲往丈量所到州县拨户书弓手随往丈勘如有奸民胁众阻挠公事照例治罪倘百姓果有寃抑准其诣督抚或钦差官处控告秉公审理诬妄者罪之至是丈量事竣松茂道属原册载上中下田地万八千一百十有八顷山下地估种二千五百五十三石各有奇今丈得十有四万九千八百四十七顷八十九亩下地估种及卫地粮共六千七百七十四石八斗应征丁条粮租徭银二十四万八千六百三十六两各有奇川东道属原册载上中下田地九万九千八百四十顷有奇今丈得十有九万八千七百三十一顷七亩酉阳石砫六土司报纳秋粮千四百一十石一斗应征丁条粮及折征银共十有九万八千八百二十八两三钱又石砫司应纳仓斗米豆折征银九两五钱各有奇永宁道属原册载上中下田地万八千七百四十顷有奇今丈得三万八千七十六顷三亩应征丁条粮银七万四千一百八十八两二钱各有奇建昌道属原册载上中下田地二万二千一百五十四顷有奇今丈得四万三千三百十有七顷十有六亩冷边长官司报増籽粮二石四斗应征丁条粮折色马价差期银十有一万三千三百六十两二钱荞麦粮万六千一百七石一斗本色仓斗米豆万八百二十四石三斗各有奇均应照清厘田地科则征收按年造入奏销册具题察核又
　　谕曰向因四川地亩隠匿甚多以致奸猾之徒侵凌告讦故遣科臣前往清丈又颁谕旨若有额粮稍重之州县即比照就近适中之科则令其核减以纾民力葢地多粮少者则当按则増加而地少粮多者则当查明减免此朕之本意也近闻该省州县中有地少粮多之处乃歴年地方官勉强加増者此次清丈并未酌减即如成都华阳郫县温江等处皆然其他州县或尚有与此相类者着巡抚宪徳饬令布政使高维新等再加确查若有粮赋稍重之处即据实奏减以副朕均赋恤民之意户部议准四川成都等二十州县上田毎亩以四分六厘至八分四厘零起科中田毎亩以三分六厘零至七分八厘起科下田毎亩以二分二厘零至五分八厘起科其新増之上地毎亩以一分五毫至一分三厘零起科中地毎亩以七厘五丝至八厘九毫零起科原载之中地毎亩以一分七厘至四分二厘零起科下地每亩以七厘八毫至二分八厘零起科统照均定科则按限征输
　　准四川报垦田地分别年限起科先是雍正四年令四川督抚劝谕所属开垦如民苗愚钝不知开垦之法择湖广江西在蜀之老农给以衣食使之教垦俟有成效日题给老农顶带送归原籍不愿归者聴之六年议准各省入川民人毎户酌给水田三十亩或旱田五十亩若有子弟及兄弟之子成丁者每丁水田増十五亩或旱地増二十五亩实在老少丁多不能养赡者临时酌増除拨给之数外或有多余三五亩之地亦准一并给垦其奇零不成坵段之地就近酌量安置给以照票收执管业至是松茂道属报垦荒田九百十有二顷六十七亩荒地七千二百七十九顷十有八亩川东道属报垦荒田三千九百四十九顷三十二亩荒地九千八百六十二顷六十八亩永宁道属报垦荒田千九百八十一顷三十亩荒地三千七百二十七顷六十八亩建昌道属报垦荒田十有二顷六十六亩荒地三十七顷二十一亩各有奇荒田垦种六年起科荒地垦种十年起科至十一年又以苗疆山林坡冈之间犹未尽辟令招民垦种酌定年分分别起科
　　又
　　谕安西沙州等处招民屯垦原议以三年升科从民户到齐之日计算至辛亥嵗乃例当输赋之期但小民甫经安插公私兼顾为难着寛期二年于癸丑年升科申明三聨串票之法仓场侍郎岳尔岱等言联三版串之法应令有漕地方画一通行嗣后州县征收粮米之时预将各里各甲花户的名填定联三版串一给纳户执照一给经承销册一存州县查对按户征收对册完纳即行截给归农其未截给者即系欠户应查摘追比若有粮无票有票无粮即系胥吏侵蚀立即监禁严追
　　谕湖南新设永顺府令有产之家限一年内自行开报分别升科永顺府向属永顺保靖桑植三土司毎年秋粮共二百八十两永顺一百六十两保靖九十六两桑植二十四两皆由土司交纳虽有秋粮之名实不从田亩征收永顺则名火坑钱民间炊爨毎一坑征银二钱二分保靖则名锄头钱每一锄入山纳银三五钱不等桑植则名烟火钱与火坑相等所交秋粮即于此内量行拨解至于成熟之田土官多择其肥饶者自行收种或为舍把头人分占民间止有零星硗确之地每年杂派数次任意轻重此土司征民之陋规也改土归流之后有司或按土户均摊或照土司田种旧册摊派以完秋粮二百八十两之数较之土司陋规十不及一民皆欢欣乐输然无田之家或以火坑等项尚未尽除而有力之家隠占田亩多不输税
　　特谕将永顺一府秋粮豁免一年其有产之家有司详明劝谕一年内自行开报官给印照永逺为业按田肥瘠分别升科如有隠漏者照例究治一切杂派私征严行禁革
　　又
　　谕陜西四川地方民风醇朴歴年逋赋甚少查每年征收钱粮之期四月完半十月全完此定例也朕思四月十月既届纳课之期小民必须预先经营是麦谷未收之时即为输将之计或因称贷而受剥于富家或因预粜而大亏其价值且如甘肃地方有征收本色者若在粮谷未获之前更为竭蹷歴来川陜钱粮既无拖欠陋习着将四月完半者寛至六月十月全完者寛至十一月俟夏麦秋禾筑场纳稼之后从容完课
　　十年
　　谕江南苏松等处财赋甲天下而歴年积欠亦较他省为最多特遣大臣官员会同地方有司彻底清查分析官侵吏蚀民欠三项以除朦混之弊朕因江苏逋赋积弊生为此清查之举所以经国计清吏治而除民累也
　　但念官役之侵蚀奸徒之包揽槖国害民法所不宥而民欠累累亦皆抗玩疲顽之习日积月累以至于斯今若概行豁免不惟墨吏奸胥防知惩戒且顽户沾恩自以为得计而急公者不与焉非阜民善俗之道也嗣后自雍正十年为始将侵蚀包揽之项分作十年带征实在民欠之项分作二十年带征如本年带征之项完纳若干即照所完之数蠲免次年额征之粮若官吏百姓等果知悔过急公于毎年带征额数外多完若干即将次年钱粮照多完之数豁免则朕之清厘积欠并无丝毫入官实皆沛为万民普被之泽该督抚董率地方官实力奉行倘有生事累民者罪之先是雍正三年江苏巡抚张楷疏言臣查江省歴年钱粮完欠册卷自康熈五十一年至雍正元年内止萧赣榆无欠泰州砀山仪征江浦欠止数百两其嘉定长洲等四十七州县尚有未完地丁漕项等银积欠至八百八十一万有奇江省毎年额征银三百五十三万有零再加歴年旧欠共一千二百三十四万有奇竭小民一嵗所获断难责以全完请将各属旧欠银两匀作十分自雍正四年为始毎年限完一分十年按数征完其嘉定一县积欠银共一百四十余万应匀作十五分分征上海昆山常熟华亭宜兴呉江武进娄长洲九县积欠四十万至六十余万两不等应匀作十二分分征
　　上深纳之勅部议行六年复
　　命户部侍郎王玑刑部侍郎彭维新清察江南逋赋九年事竣通计歴年各属积欠至一千一十一万六千有奇其中侵蚀包揽者四百七十二万六千有奇实在民欠者五百三十九万有奇遂有是
　　谕
　　十一年令钱粮一钱以下准纳制钱凡完粮一钱以下之小户毎银一分准完制钱十文毎银一厘准完制钱一文又以大户所完之银不能恰合零
　　数多成尾欠应将大户一钱以下之尾欠并拆封短少概准完纳制钱至十三年令小户钱粮数在一两以下住址距县逺者将钱粮交与数多之户附带投纳于纳户印票内注明如数在一两以上及数少而愿自交者仍遵例自封投柜
　　十三年以广东高雷廉琼等处平坡山麓及沿海一带平壤可耕縁粤人不习种旱田以致地有余利令山东河南二省选善种旱田者往粤教耕十三年寛征收钱粮之限定例地丁钱粮二月开征五月停忙八月接征十一月全完时又以物土异宜树艺谷麦纺绩丝布收获成就早晚多寡各省不同令督抚按照地方情形酌量征收不必拘定四月完半之数至花户钱粮在一两以下者皆系生计不足之人如完不足数即缓至八月接征全完其力能完半者聴
　　议地方官报垦地有以多报少以少报多或将已垦之地重报及荒熟田亩不分混行造报者分别处分
　　又
　　谕江南江西湖广等省芦洲均系沿江沙滩坍涨靡定定例五年一丈而不肖官吏往往借此纳贿行私已坍者不得豁除正赋新涨者反可脱漏升科嗣后届期丈量令该抚于通省道员内选贤能夙著者率同州县履亩清厘凡有盈缩均按见在实数升除毋使漏课亦毋使赔粮又江苏所属腹内地亩曰漕田近水泥滩沙地曰芦洲或新涨已成漕田仍报升芦课或芦洲久成熟地不转则升科俱令履亩清丈据实定科其实在坍决者除之



　　皇朝文献通考卷三
　　钦定四库全书
　　皇朝文献通考卷四
　　田赋考【四】
　　田赋之制
　　雍正十三年
　　皇上即位之初
　　谕曰各直省开辟荒地以广种作以资食用俾无旷土游民原系良法美意然必该督抚董率所属官吏实力奉行毫无粉饰俾地方实有垦辟之田民间实受耕耰之利以此造报陞科方于国计民生有所裨益乃朕见各省督抚题报开垦者纷纷不一至于河南一省所报亩段尤多而闽省继之经朕访察其中多有未实或由督抚欲以广垦见长或由地方有司欲以陞科之多迎合上司之意而其实并未开垦不过将陞科钱粮飞洒于见在地亩之中名为开荒实则加赋非徒无益于地方并贻害于百姓也嗣后各该督抚宜仰体
　　皇考爱民至意诚心办理凡造报开垦亩段务必详加查核实系垦荒然后具奏不得丝毫假饰以滋闾阎之扰累若不痛洗积仍蹈前辙经朕访闻必从重处分不稍姑贷
　　乾隆元年豁免江南宿迁睢宁桃源三县新淤地粮
　　谕曰朕闻江南淮安府属之桃源徐州府属之宿迁睢宁濵临黄河沿河地亩潦涸靡常雍正五年因朱家口溃决之水复循故道其旧潦田地始得涸出而河臣为地棍所欺遂以此地为新淤之腴产睢宁县报陞地五千三十九顷宿迁县报陞地四千七十二顷桃源县报陞地三千八百四十二顷嗣防
　　皇考世宗宪皇帝特颁谕防以淤地勘报不实令河臣防同督臣委员查勘共豁地七千二百余顷所有存留地五千七百余顷俱照各县成例折算实地三千五百余顷科则亦经减轻乃比年以来应纳钱粮仍催徴不前盖此淤出之地亩即旧有之良田是以民力维艰输将不继也朕以爱养百姓为心既洞悉其中情事自当加恩开除以纾民力着将宿迁睢宁桃源三县现存新淤科徴银六千五百四两全行豁免其雍正十三年淤地未完钱粮亦免徴收至水沈地亩仍照例归于每年冬勘该部即遵谕行
　　豁免江南泗州新淤地粮
　　谕曰朕查江南泗州地方前经河臣齐苏勒陞报新淤地亩九千八百余顷嗣防
