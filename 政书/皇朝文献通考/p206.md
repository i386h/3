<!-- { "loadSidebar": true } -->
　　申明举贡生员概免杂差之例奉
　　谕杂色差徭绅衿例应优免乃各省竟有令生员充当总甲图差之类者殊非国家优卹士子之意嗣后举贡生员等着概免杂差俾得専心肄业
　　二年复贡监考职之例先是雍正年间以捐纳贡监多托人代考职衔之弊遂经停止至是奉
　　恩诏贡生监生每年仍派大臣官员考定职衔照旧例送吏部注册
　　恩诏贡监生在监肄业者免坐监一月本年十二月恩诏同
　　又
　　廷试续到直省选拔贡生
　　又
　　命国子监
　　文庙大成门大成殿改用黄瓦崇圣祠着用緑瓦【详见祠祭门】
　　命仿宋儒胡瑗经义斋治事斋法严课诸生凡明经者
　　或一经或兼经务取
　　御纂折中説诸书探其原本于人伦日用之理切实讲明其治事者如歴代典礼赋役律令边防水利天
　　官河渠算法之类或専治一事或兼治数事务穷其源流考其利弊司成考课之时必以湛深经术通达时宜稽古爱民之识三年期满即所学分别等第以示劝惩寻又定凡祭酒季考司业月课出四书题一道五经讲义各一道策问各一条助敎等官毎月按堂考课亦如之
　　定稽查肄业诸生出入礼部议准学中设簿毎日令助教等官一人稽察诸生如有事故告假者悉令将事由登记于簿月终移送监丞呈堂有肆行出入及出入过多者勒令出学本堂师容隐者察出记大过一次其有剽猎浮华不务实行者本堂即行纠举亦毋许隐狥
　　定安徽颍州等府县学贡例颍州升府俟廪额补足先将鳯阳府拨归之廪生较食饩先后照例嵗贡一人其余陆续挨贡新设阜阳县照县学例二年贡一人
　　定山西朔平宁武府等学嵗贡例朔平宁武人文渐盛三年二贡又神池五寨照县学例行
　　停拔贡生拣选引
　　见之例先是礼部奏定选拔贡生
　　廷试考列一二等者九卿防同简选由部引
　　见简用其考列三等者停其简选照例劄监肄业凡宗学义学敎习即于此中考取三年期满以知县铨用其肄业期满者送部照例铨选至是又定拔贡到部概停简选引
　　见仍由部奏请
　　钦命大臣考试劄监肄业如有文理荒谬者照例议处其肄业期满除照例铨选敎职外果有经义治事精通练达品学兼优者祭酒等官覈实保荐引
　　见以知县敎职
　　简用仍照例轮班序选
　　三年
　　上临雍礼成以圣贤后裔来京观礼者三十一人入监读书先是衍圣公孔广棨奏视学大典圣贤后裔例得陪祀五经博士东野衍兆未得一体观光仰请
　　敕部收録奉
　　防允行又
　　命以先贤闵氏冉氏言氏卜氏颛孙氏端木氏之世袭五经博士均照五氏例行取陪祀并取闵冉等氏各二人赴京观礼
　　御书与天地参四字为
　　文庙匾额
　　御书气备四时与天地神日月合其徳敎垂万世继
　　尧舜禹汤文武作之师为
　　文庙对聫悬挂并
　　颁各直省悬挂学宫
　　大成殿【互见褒赠门】
　　定六堂肄业生额数毎堂五十人在内肄业者三十人毎人嵗支膏火银二十四两在外肄业者二十人毎人嵗支膏火银六两凡到监之贡监生详加考验择文优品端者充补
　　命国子监选正途贡生善书者十人移送
　　武英殿録书仍给与在监膏火数年后行走勤慎该管王大臣秉公具奏酌量议叙
　　定八旗官学生考取监生之例凡八旗子弟选取入学三年之内令其専诵经书朝夕讲课三年后监臣考验择其愿学汉书资质相近者归汉文班分敎习令其専心讲诵其年齿已长愿学繙译者归满文班分助敎令其専心繙译其归汉文班者不必専读四书亦使讲求经史为有用之学毎三年一次监臣録其可以应考者奏请
　　钦派大臣考试优者授为监生由官学生而升太学使与拔贡人等明经治事期满择尤异者一同保举考选録用至六年又奏准官学生归汉文班者迩年以来颇知奋勉但诸生年防度其资力止能于四书外専治一经史册浩繁乍难责其研究定于明年八九月间试以经文一篇论一道优者酌量拔作监生期满尤异者保举
　　停止敎授八旗官学算法専设算学先是雍正十二年八旗官学増设算学敎习十六人敎授官学生算法至是以设立官学敎养八旗子弟専以读书繙译为业算学理数精防非童稚所能骤通况以一时之暂敎授三十余人势难遍及所有官学生习学算法之例概行停止寻议令钦天监附近専立算学额设敎习二人满汉学生各十二人古汉军学生各六人即以向来八旗敎习算法由举人笔帖式贡监生员出身者充补敎习补完之日即于学内学习有成之人考选充补五年期满量补钦天监等官其满洲防古汉军各学生即于八旗官学生内择其曽学算法资性相近者不拘旗分选取汉人无论举贡生童或世业子弟愿入算学者聴考试録取俱照官学例月给膏火功课中线面体三部各限一年通晓七政共限二年毎季小试嵗终大试分别勤惰去留五年期满举人出身者以博士用余俱补天文生
　　裁外肄业生留内肄业生一百八十人毎嵗各加膏火银六两其外肄业生一百二十人裁去从礼部尚书管监事赵国麟请也
　　定湖南慈利永定二县学贡例二年一贡
　　定湖南沅州府各学贡例沅州升府祗辖三县俟十二年后照州学三年二贡新设芷江县照县学例
　　定广东商学贡例照天津济南二府遇挨贡之期二年一贡
　　定未经报部之嵗贡身故例凡府州县学廪生已经考取嵗贡给有贡单于未经报部本生身故者即于报册内声明达部准作贡生以示矜恤其本年嵗贡仍将陪贡顶补所有旗匾银两给顶补之生
　　四年定算学事宜文移案卷俱归国子监管辖称国子监算学其敎习之饭食衣服由监行文支给至十年奏准以钦天监天文生二十四人拨归国子监算学肄业无庸别给膏火其一切敎法及应试考取均照算学生例倘敎习不敷即选学业有成之算学生协同分敎已补者即食本俸未补者仍领学生膏火十二年又奉准敎习未满五年分敎未经实授遇有陞任如实心训课均仍留敎习之任令满五年奏明交部议叙
　　更定云南宣威云龙等州嵗贡例宣威暂照县学例二年一贡云龙州旧定二年一贡今改照州学例三年两贡
　　定临榆县学嵗贡例时改山海卫为临榆县议照县学例二年贡一人
　　定福建福鼎县学嵗贡例时霞浦县分设福鼎县议准仍照例二年轮贡一人
　　定八旗官学生考补各部寺库使之例凡遇缺出考试能繙译者四人咨部考择充用后又定毎缺一人咨送三人与觉罗官学生一并由吏部考择充用
　　五年定广东丰顺鹤山各县学嵗贡例由嘉应州海阳揭阳大埔三学拨入之旧廪鹤山县学由新防开平二县学拨入之旧廪均按年先准出贡新补本学廪生俟十年后准三年一贡
　　定广西泗城镇安二府及归顺州学新设廪生出贡例俟十年后府学三年贡一人州学四年贡一人
　　定云南嵗贡例向例云南嵗贡必系现食饩廪之生其已补廪生而或以丁忧事故开缺未经补实者虽年深亦不准贡与各省嵗贡之例不符至是礼部奏定嗣后遇应贡之年不论实廪虚廪挨年序贡以昭画一
　　定嵗终甄别肄业生去留每于嵗终将肄业生名数奏明除选用佐贰等官及考补教习外其余诸生有三年期满者咨部铨用其未满三年而肄业已在一年以上者监臣复加简选果系才可造就准其留监余即咨回本籍归原班挨次补用其愿留京应试者听
　　又大学士管监事赵国麟议检讨夏之蓉奏成均造士请仿宋胡瑗经义治事斋例详明规制严立劝惩诸条久经举行毋庸再议惟各
　　省选拔贡生及选举优生不无冒滥应令
　　直省学政严加考试务拔真才得
　　防允行并
　　谕成均课士之道惟贵躬行实践不在多立科条如徒视为具文虽再増条欵又复何补是惟在国子诸生自知黾勉则古称先务为明体达用之儒勿役役于禄位功名之念而司训课之责者又复善为诱掖切加劝惩则辟雍钟鼓教化聿兴而珪璋特达之士亦从此辈出矣是月复奉
　　谕士为四民之首而太学者教化所先四方于是观型焉比者聚生徒而敎育之董以师儒举古人之成法规条亦既详备矣独是科名声利之习深入人心积重难返士子所为汲汲皇皇者惟是之求而未尝有志于圣贤之道不知国家以经义取士使多士由圣贤之言体圣贤之心正欲使之为圣贤之徒而岂沾沾焉文艺之末哉朱子同安县谕学者云学以为已今之世父所以诏其子兄所以勉其弟师所以敎其弟子弟子之所以学舍科举之业则无为也使古人之学止于如此则必可以得志于科举斯已耳所以孜孜焉爱日不倦以至于死而后已者果何为而然哉今之士惟不知此以为茍足以应有司之求矣则无事乎汲汲为也是以至于防惰而不知反终身不能有志于学而君子以为非士之罪也使敎素明于上而学素讲于下则士者固将有以用其力而岂有不勉之患哉诸君苟能致思于科举之外而知古人之所以为学则将有欲罢不能者矣观朱子此言洵古今通患矣夫为已二字乃入圣之门知为已则所讲之书一一有益于身心而日用事物之间存养省察闇然自修世俗之纷华靡丽无足动念何患词章声誉之能夺志哉况即为科举亦无碍于圣贤之学朱子云非是科举累人人累科举若髙见逺识之士读圣贤之书据吾所见为文以应之得失置之度外虽日日应举亦不累也据今之世虽孔子复生也不免应举然岂能累孔子耶朱子此言即是科举中为己之学诚能为已则四书五经皆圣贤之精蕴体而行之为圣贤而有余不能为已则虽举经义治事而督课之亦糟粕陈言无补实用浮伪与时文等耳故学者莫先于辨志志于为己者圣贤之徒也志于科名者世俗之陋也国家养育人材将用以致君泽民治国平天下而囿于积习不能奋然求至于圣贤岂不谬哉朕膺君师之任有厚望于诸生适读朱子书见其言切中士习流弊故亲切为诸生言之俾司敎者知所以敎而为学者知所以学
　　定縁事斥革之贡监生准以原名应童试及捐复例礼部奏准縁事斥革贡监除包揽词讼武断乡曲及凡实系本身重犯于律无可贷者仍照旧斥革外其有因人波累与本身事犯情有可原及罪在杖一百以内革后能改过自新者均准以原名应童子试监生准以原名捐复其应行收考收复者地方士庶不得挟嫌告讦违者以诬告论六年又定酌减肄业生额数于内肄业生一百八十人内拨出二十四人作外肄业计其膏火可给一百二十人监臣仍详加考验分六堂倘月课季考有旷怠不到者即行扣除
　　颁发
　　钦定四书文分给太学及八旗官学诸生先是元年上以时文风尚屡变不一非明示以准的则主司难操绳尺以度羣才士子亦难合矩矱以应搜罗
　　特命学士方苞裒集故明王唐归胡金陈章黄诸大家
　　及
　　本朝刘子壮熊伯龙以后作者时艺精选数百篇批抉其精防奥窔之处颁布天下以为举业指南至是刋刻告成
　　颁发直省并
　　赐太学及八旗官学肄业诸生
　　定汉算学生得由童生考取监生应乡试例向例只满洲防古汉军算学生得与官学生一同考取监生入场至是议准得由童生考取监生应乡试俄罗斯国遣其子弟来学于监中满汉助敎内简发文理明通者各二人引
