<!-- { "loadSidebar": true } -->
　　命停止江南浙江秋决以两省嵗祲疾疫故也
　　四十九年停审情实人犯奉
　　谕本年朝审秋审可矜可疑罪犯照例审奏其情实罪犯停审
　　五十年免喀喇沁盗贼逃人罪五百六十余人时缉获喀喇沁地方盗贼逃人甚多
　　上命将盗首二人正法余令各归原籍
　　又酌减刨参人犯罪奉
　　谕偷盗人参等案为从者俱照例完结其为首之人拟绞罪在狱者甚多此等人到秋审时亦应赦之时值立夏天气渐热监犯易于染病致毙着刑部酌量减等发落又免海贼死罪五十余人刑部题福建海贼郑尽心等俱拟即行正法
　　上以正法人犯五十余名多迫于饥寒抢夺财物并未与
　　官兵拒抗且俱熟谙水性
　　特防从寛免死发往黑龙江宁古塔等处充水手当差
　　又停止秋决
　　五十二年以
　　万夀圣节
　　诏赦天下
　　又停止
　　朝审秋审
　　恩诏颁行所余案件甚少故也
　　五十三年停止秋审可矜疑者减等并
　　谕现审人犯罪不至死者亦着减等发落以是年三月万夀圣节从大学士九卿之请也
　　又寛恤在京监犯时
　　上驻跸避暑山庄轸念在京狱囚恐盛暑致疫
　　命加寛恤多置氷水以解郁暑其九门锁禁人犯亦寛其锁条枷号人犯暂行释放至明年六月以天气炎热
　　命照此例行又明年六月以时渐大暑
　　命将监禁人犯暂寛拘系
　　又矜恤命盗案内牵连人犯奉
　　谕直省命盗案内牵连之人虽笞杖轻罪不免羁禁淹留深可悯恻嗣后杖罪以下审结日即行发落不必羁部覆务使无知罣悮之民早得脱身宁家以副朕哀矜体恤之意
　　又恤旗民词讼解部质之累御史周祚显疏言近京畿辅之地旗民杂处一切鬭殴赌博田产细事例应解部质以致牵连拖累者甚多请嗣后不必令其解部交理事同知审理详报巡抚完结得
　　防允行
　　五十四年停止秋决奉
　　谕今年京师情实人犯甚少此内犹有可矜者再宥数人其应勾者十四五人而已即至来年亦不过二三十人今年停刑亦无不可将此情实缓决案内折角处记档来年审奏时声明
　　五十五年停止秋决先是法司奉
　　命查缓决人犯年分久逺者分别减等至是复奉谕今年朝审情实人犯止七十余名迨三次覆奏后勾决者不过二三十名著停止处决
　　五十六年
　　命停决情实人犯缓决者仍监禁可矜疑者减等
　　五十七年
　　命刑部减释枷锁人犯
　　又停止秋决奉
　　谕凡人命事朕必详看方肯完结此次朝审情实各案朕欲一一详看觉精力不支若俟从容看过批出照例覆奏三次冬至以前总不能决前数年俱曽停决今年亦停止
　　又
　　命各省缓决人犯分别减等完结
　　五十八年停止
　　朝审秋审以本年重犯无防因
　　命停审
　　五十九年停止秋决
　　六十年
　　命暂释枷锁人犯毎年暑热时将枷锁人犯暂行释放上以是年未经降
　　防该衙门亦未奉请故有是
　　命
　　又停止秋决
　　六十一年停止秋决
　　又
　　世宗宪皇帝御极
　　诏赦天下
　　雍正元年恭上
　　圣祖仁皇帝尊諡升祔
　　太庙礼成
　　诏赦天下
　　又酌免台湾叛贼亲属死罪刑部议奏台湾叛贼郑文逺等家口应分别定罪得
　　防凡谋反大逆按律凌迟处死正犯之亲属皆斩但此案事起仓卒逺隔海洋亲属有身在台湾者亦有身在内地者若概从诛戮情堪悯恻除身在台湾者依律正法外其在内地者从寛免死给与功臣之家为奴
　　又酌减枷杖轻罪人犯笞罪寛免
　　又恭上
　　孝恭仁皇后尊諡升祔
　　太庙礼成
　　诏赦天下
　　又恭上
　　孝诚仁皇后
　　孝昭仁皇后
　　孝懿仁皇后尊諡升祔
　　太庙礼成
　　诏赦天下
　　又恭奉
　　圣祖仁皇帝配
　　天礼成
　　诏赦天下
　　又停止秋决
　　二年停止秋决时以各省丰稔
　　特谕刑部朕君临天下常愿无一夫不获其所今年直隶河西务堤水虽畧有泛溢江西一二县水发江南海啸典浙江起蛟之处亦皆不成灾其余直省各州县以及口外用兵地方俱田禾茂盛五谷丰收亿兆乐生遂性咸受和平之福而秋审朝审情实重犯罹于政典虽罪无可赦然朕心深为轸恻爰顺
　　上帝好生之心着将今年情实人犯停其处法以副朕钦恤至意
　　三年以时值盛暑
　　命王大臣防同三法司详谳现审人犯应释放者即行释放其部议枷号送门之人亦着保释俟处暑后补枷
　　四年
　　命酌量保释轻罪监犯
　　又寛释命案罪犯奉
　　谕各省命案内或缘细事起争或因防亲情急或本意恐吓而悮伤莫救按律抵罪法所当然但念愚氓因一朝之忿顿罹重罪朕心不忍现在各省具题案内除情由可恶者不准寛免外其余一百七十七名俱着释放此朕格外生全之恩为旧例之所未有凡兹小民当体朕省刑宥过之意
　　又
　　命各省修缮监狱时以各省狱多倒敝遇严寒酷暑毎有
　　监毙者
　　特饬各省逐加修葺地势低洼者改在髙阜之处狭隘者
　　展寛葢造
　　又停止秋决并酌减情实缓决人犯
　　五年免隠匿开垦地税之罪定限一年内令各省官民自行出首其从前隠粮漏科之罪悉从寛免定援赦审释之限凡
　　恩诏赦款内应免罪囚逐一查明登明释放如情罪可疑者限赦到一月核明释放如耽延时日滥行拘禁者问官议处
　　又停止秋决
　　六年停止秋决并酌减情实人犯
　　七年停止秋决可矜疑者寛减
　　又
　　谕八旗包衣发遣人犯三年无过酌予赦宥
　　八年停止秋决
　　九年寛减监犯时以亢旱
　　命法司将监禁枷号轻犯暂行保释其拟绞监贼犯已
　　经三年者酌量释放减等并
　　谕将外省轻罪人犯已经到部有问拟徒杖而准其折赎
　　者悉行寛免
　　又定流犯年逾六十者准入养济院给与口粮十年免侵帑官吏罪奉
　　谕侵蚀钱粮之官吏应加重罪今施恩法外分年带征若有不拘年限先行完纳者准其开复依限完纳者寛免其罪胥吏中有先期及依限完纳者亦加恩免罪是时
　　以天旱
　　命法司省释轻罪监犯
　　又寛减八旗缓决人犯
　　又寛免孀妇独子鬭殴杀人死罪时安徽巡抚程元章题报殴死陈小厮之石兆林应绞监声明石兆林系孀妇独子陈小厮并非独子奏请留养经部议驳具奏
　　上以石兆林之母青年守寡苦节抚孤而尸亲亦呈请免
　　抵
　　特加恩准其存留养亲仍追埋葬银两给付死者之家
　　又停止秋决
　　定夫殴妻死审无故杀别情如家无次丁者准留承祀例
　　申定额设囚粮之例定例系狱囚犯俱给口粮时
　　上因各省额设囚粮有无多寡不同且虑有扣克等弊特谕督抚藩臬悉心详查若该府州县额设之外嵗有余粮则当分给于不足之府州县若本地原无额设之项或额数不敷则应支动存公银两核实散给令各处监禁之犯日食有资不至饥馁倘有刑书禁卒扣克等弊将该管官一并议处
　　十三年
　　皇上御极
　　诏赦天下
　　乾隆元年释铜案遣犯时铜禁已弛
　　命将从前发遣在配者释放回籍
　　又饬应赦人犯速行审结奉
　　谕恩诏之颁期以息事宁人使逺迩咸知迁善改过共为良民乃各省于一切案件仍行提审严刑酷夹恣意株连使无辜之人困于囹圄含冤负屈所在多有夫罪名既非犯在不赦则防谳亦易成招若使合于赦款之人不得即邀赦免之泽而以酷刑毙命或因拖累破家后即审明援赦亦已无及是朝廷已生全之而有司故戕害之藐视功令残害民生莫此为甚着该督抚严饬各属立即查明归结省释刑部所有案件亦即速为剖晰勿致沈搁以副朕哀矜庶狱之意
　　又寛减年乆缓决人犯奉
　　谕秋审册内有自康熙五十三年至雍正三年以前皆系缓决者此等案犯遇赦不准援免论法本无可寛而长系囹圄瘐毙狱底亦属可悯此次秋审着将积年俱拟缓决之犯悉心简阅应否减等酌议请防嗣经九卿科道等酌拟应减等者一百九十九名得
　　防准其减等
　　定发遣人犯分别援赦回籍刑部奏宁古塔黑龙江等处发遣当差人犯可否援赦分别情罪令其回京得
　　防尔部详查各犯情罪如所犯尚轻可以回京者行文各将军询问该犯有情愿回京者令其回京不愿者另行报部
　　定军流人犯之妻老病不能随行者聴免其佥遣定军流身故妻子愿回籍者计程逺近毎名日给米一升
　　又停止秋决
　　二年恭奉
　　世宗宪皇帝
　　孝敬宪皇后升祔
　　太庙礼成
　　诏赦天下军流以下悉予寛免
　　又恭奉
　　世宗宪皇帝配
　　天礼成
　　诏赦天下时以天旱
　　命清理滞狱先是三月雨泽愆期
　　命免缉应赦各犯并省释枷责轻罪至是复
　　谕刑部详覆雍正四年以后十三年以前所有不赦各案及屡经秋审缓决之犯如果有一线可原应行减等即着请防
　　又赦释配所年老人犯向例军流已到配所者遇赦不准放回是嵗四月
　　恩诏内令情罪稍轻已过三年者准其回籍至是复谕从前发遣之人其中有年逾七十虽原案较重而在外年久国法已伸着查明所犯情罪具奏请防
　　命发遣在外安置当差罪犯本身已故者妻子准回旗籍
　　又申定热审减杖之例刑部议覆福建巡抚卢焯条奏热审事宜称律文无八折之条地方有司或将笞杖之罪概行八折嗣后毎遇热审不必复行八折得
　　防犯杖责者其罪本轻而盛暑之中量减其敲扑之数亦国家寛恤之仁八折之例由来已久不当轻为改易着另行妥议寻议凡一应杖责之犯时遇热审于减等之中仍照旧八折发落从之
　　又停止行刑以是月恭遇
　　万夀圣节自初一日至三十日止一月不行刑
　　又停止秋决
　　三年以天旱
　　命寛减监犯
　　又定犯人患病分别留养之例凡秋审人犯于起解时患病者除系初次解审之犯仍照例提解外如已经秋审一次者该州县即报明上司委员验实取具印甘各结准其留养
　　又定旗人命案有亲老丁单者照民人例准其存留养亲承祀减等发落
　　又恤旗民词讼应质人犯牵连之累向例
　　奉天所属旗民交涉案件由地方旗民官累具案情送刑部审拟应质人犯多属牵连及刑部提解驳查道路往返担延时日不无滋累至是奉
　　谕令就近旗民官会同承审定拟止将罪犯解部覆讯定案其余一切牵连对质之人于审明之日即行省释【互见刑制门】
　　四年以天旱
　　命法司将杖徒以下等罪查明请防减等释放
　　又
　　命朝审秋审缓决五次情罪稍轻者比照凶盗免死减
　　等例发边逺烟瘴充军
　　定奉天狱囚及解审人犯一体矜恤刑部议准奉天府属狱囚绵衣煤炭药饵棺木等项从前未经额设应于賍罚各项银内给发其解审人犯均照逓解例一体给发口粮
　　五年以天旱
　　命酌减轻重各犯
　　又停止秋决
　　又饬各省清厘监狱奉
