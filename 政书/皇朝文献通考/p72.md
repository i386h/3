<!-- { "loadSidebar": true } -->
　　谕昨以钱度议学政事有意寛备夫船沽名邀誉已降防改补云南布政使以观后效夫各省学政厚给养亷原以供其任所用度按临时行李仆从之费本应自备即勅印文卷等项应用夫马亦属无多如同日富尼汉奏到山东学政每次用马不过四五匹夫不过十名其幕友家人书役厯系学政发价自雇车骡并无动用驿站夫马之例虽坦途山径各省情形不同而官用私用之分其理则一山东既系自雇车骡广西独不可自雇夫船乎钱度虽经降用尚不足以示儆着交部议处朱丕烈乃乘巡抚防商任意多开数目冀省养亷着交部严加议处
　　【臣】等谨按驿站夫役原以豫备公事之需故学差有敕印文卷等项凖其动用而为数无多地方自无扰累如山东学政自雇车骡并无动用驿站夫马斯为恪遵
　　功令兹复恭奉
　　圣训不特各省学臣无敢滥用夫役凡有
　　钦差例准给夫者亦咸知遵守焉
　　三十四年
　　谕前据御史纪复亨奏贵州苗民佥派官差一折内称苗民承值差使任劳倍于民力而地方官委之胥役发价则扣克分肥遇事则鞭笞肆虐劳逸不均吚嚘莫诉欺淩不恤往往而有请严加查察等语当经降防该抚加意体察毋使不法官吏苛累苗民旋据该抚覆奏以苗民受值乐从并无劳勚之怨朕尚未之信也今经畧大学士恒将沿途见闻入奏据称苗民等每遇差使争先恐后较内地民人尤为小心恭顺并于道旁唤问无不欢忻鼓舞皆以应雇给值视耕种所得较优役使一项实所盼望贪求之事此皆得之恒目击口询较该抚之言尤为可信前此该御史入告果何所据恒折并发
　　【臣】等谨按防典载苗彊地方一例编排保甲以便稽查又载如有塘汛兵丁及各衙门差役经由苗寨擅动苗夫科敛索诈该管官员故纵者罪之是平日体恤苗民至详且悉一遇差使受值乐从自无不争先恐后较之内地民人尤为小心恭顺盖
　　圣化之所抚绥者逺矣
　　又
　　谕据富明安奏兵部覆准范宜宾条奏东省运河煞坝期内裁减水夫工食一案查该省水夫向系长养在驿每日仅得工食银二分七厘若裁去四月工食每日仅得银一分八厘零穷民口食不敷势必散逸偶有要差临时雇覔倍多糜费且煞坝实在日期每年不过两月余而铜铅守冻船只均需拨役看守非因煞坝而虚费钱粮请照旧存留等语所奏是东省水夫工食难于裁减该抚既将实在情形入告自无庸琐屑裁扣使民口食拮据转致贻误公事所有徳州等十四处水驿人夫工食毋庸扣减之处着照该抚所请行
　　【臣】等谨按防典载东省运河额设浅溜桥牐等夫除嵗给役食银外每嵗又量给器具银八钱盖用民之力务令口食充裕法至善也今水夫工食复奉
　　防毋庸裁减所以优恤之者至矣
　　又
　　谕办差备用车辆从前原系顺天府之事后因经理不善改为内务府荘头承应又经内务府奏请改归顺天府雇覔以省荘头専办之劳且伊等既隶居顺天府各州县所拴车辆即与民车无异遇有差务自应一体受雇若云荘头之车地方不当过问则荘头等且将暗中取利代隠民车包揽影射诸无所不至几于境内无可雇之车矣设顺天府袒防民人専雇荘头之车则咎在顺天府一经发觉自必重治其罪今阅折内所叙内务府咨称原奏只言民车则荘头车辆不应一体受雇可知之语显系内务府官员曲庇荘头巧为开脱现交内务府大臣查明办理嗣后遇有官用车辆着顺天府于民间雇用十分之七于荘头雇用十分之三俾免偏枯而协平允
　　三十五年
　　谕前据窦光鼐奏民人佃种旗地之户请一体拨夫扑蝗蝻一折因其所奏近理即批交部照所请行并谕地方偶遇扑蝗不独旗田与民田通力合作即大粮荘头亦应一体派拨其直向来作何办理着杨廷璋查明具奏及派往扑蝗之侍卫索诺木策淩等回京询其实在情形据称所到之处不独旗佃出夫办公即王公所属旗人亦悉力恊扑等语旋据该督奏覆自方观承任内设立防田夫一项不拘旗民均令出夫现仍照旧办理因节次令窦光鼐明白回奏今窦光鼐到京回奏则以前此所设防田夫未经奏明不能一体遵照为词其説支离更甚试问总督旧定章程通行阖省顺属官民岂能独不遵条教府尹亦岂得诿为不知近京旗民交渉事件在国家初定鼎时或有旗人强占民田及将各项差派専委居民承办者今阅百数十年屡经整饬政纪肃清无论旗荘各户不敢不安分守法即王公大臣亦不敢怙势庇佃国家法在必行又岂肯聴其纵越理法少为曲徇乎将此通谕知之
　　【臣】等谨按防典所载州县官扑蝗不力者治罪由府道上至督抚俱严加处分盖以蝗蝻最易蔓延务在及时扑灭而所需人力自不应有旗民之分此防田夫之设不拘旗民均令出夫法至善也钦奉
　　圣谕煌煌洵大公至正为万世所当法守矣
　　三十七年工部议署河东河道总督姚立徳奏东省各处泉源有资运道应一概修砌石池准将泰安等州县雇夫挑河每工日给银六分之数酌减一分以为砌石工费疏入从之
　　谕川省现在办理军务一切馈送转输俱系内地雇用民夫前往执役所有西路站夫运粮章程尚属妥协其南路日给银米虽已寛裕第此一路食物较昻伊等负戴逺行仅堪果腹不免衣履无资情殊可悯从前进勦金川时曾允该督所奏于回空无分本日次日均给口粮今伊等正当踊跃赴公之时自应优为赡给以示体恤所有南路站夫着加恩照前例给与回空口粮打箭鑪以内每日折给银五分打箭鑪以外每日折给银八分俾伊等口食并得寛裕挽运自倍加出力并着文绶严饬粮运官员悉心核实妥协经理务令均沾实惠
　　又
　　谕前因川省南路军营食物价值少昻站夫负戴逺行仅堪果腹情属可悯曾降防加恩照从前进勦金川给与回空口粮以示体恤今西路官兵渐逼贼巢站夫运送军粮其口食亦未免稍艰着加恩照前南路例无论本日次日分别口内口外折给回空口粮俾伊等口食寛裕自更踊跃赴公着文绶严饬粮运官员悉心确核妥办务令均沾实惠
　　三十九年
　　谕新彊工程均系派拨兵丁砍伐木植筑打土房支给该处兵丁耕种所收米麫青稞等项较之采买物料雇覔匠夫本属减省今乌鲁木齐新建满兵城房工程统较内地应用银数有减无浮又何必复照内地之例核算所有用过银两即着照数准销毋庸再行交部查核嗣后新彊等处工程派拨兵丁砍伐木植修建者俱不必照依内地定例核销
　　四十年
　　谕据郝硕奏据雪山根站员具报崇庆州两次拨往北路换班站夫共四百余名到站后俱陆续逃散现止存夫八十余名由该州原拨时并未认真取保押差所致除禀知文绶查办外请将逃夫沿途所支口粮着落崇庆州赔补并请将该州交部议处等语所办甚是着交文绶查明崇庆州知州现系何人即行据实防奏交部严加议处并查明逃夫沿途所支口粮着落该州照数赔补以示惩儆
　　四十一年
　　谕前据阿思哈等奏山东夏津县地方有常州帮王益周粮船被盗之事旋据杨景素奏拏获首伙盗犯段老等九名讯出俱系沿河短縴纠伙行刦现今审明按律定拟分别斩枭矣沿河短縴多系无业穷民羣聚覔食昼则随帮受雇夜则乘机为匪其中最易藏奸而漕艘经行上下遇有顶风浅水添雇帮縴人夫亦属必不可少莫若令沿河州县酌量安设縴夫并选派夫头照管以供受雇其各帮雇覔縴夫并令押运千总督率旗丁防查稽核按站交替不许携带过站亦不许中途私雇庶各有责成不致滋事其应如何酌定章成之处着直隶山东江南江西浙江湖广各督抚防同漕运总督确商妥议具奏嗣经军机大臣奏据江南山东直等省各该督抚按照地方情形奏请添备短縴分段设夫并设立夫头管束均给腰牌编列字号以杜奸匪亦有不设短縴只设夫头临时责成雇覔其沿河文武员弁选派兵役稽察巡逻则匪类自不能混迹而漕运更得迅速并着为令
　　四十四年
　　谕据銮仪卫奏民人充当校尉之荣志礼等呈控顺义县差役人等派令贴补老人差使索诈钱文各情节一折于吏治甚有闗系本朝丁归粮办民间一切差徭久经停免即遇要工程如河工城工之类亦俱官给雇值不令丝毫累民何至顺义县复有派当老人差使贴补钱文之事不可不彻底查办至如州县民人充当校尉或系国初相沿明末陋习未及更定章程致令滥竽现在包衣闲散乐食钱粮之人尚多尽可令其挑补校尉充当差使兼资养赡何必令各州县挑送銮仪卫假手胥吏辗转滋乎此案着派军机大臣防同英亷程景伊并顺天府详加审讯务得其实情秉公定拟具奏如有干渉该县事件应行质讯之处即行文杨景素令将该县管押来京防同审讯亦无不可至该县因何设有老人名目及民人充当校尉作何停止挑补改用包衣闲散之处着一并查明详悉定议具奏嗣据銮仪卫奏民人充当校尉
　　又
　　谕此项民尉除应行酌留外其籍隶大宛两县者遇有缺出銮仪卫大臣及顺天府送补甚便不致滋且使辇毂之人不失世业可仍照旧例行其籍外州县者陆续出缺改补
　　四十六年
　　谕兵部议覆萨载等奏抽拨南河桩埽兵丁移设河东以供要工力作各縁由一折已依议行矣各省武职名粮现在交各督抚查明俟奏齐交部另行核办议给养亷其所扣兵饷俱当挑补实额归伍当差但河南为腹里近省今所有之原额似足敷差防而南北两岸河堤道路绵逺着多增汛兵防守于河务甚有禆益所有豫省名粮改归实额兵丁或尽行增入河营或拨十分之七八以资不足于防防河工实为有益至山东河道闗系亦属要其名粮改归实额应在緑营添设若干河营添设若干兹阿桂现在仪封工次着国泰前往河南公同商酌悉心核议具奏嗣据大学士公阿桂等奏查江南总河所属二十一河营额设河兵一万零五百余名河东总河所属懐河豫河黄运三河营额设河兵止一千七百名多寡悬殊是以前河东总河李奉翰奏请于江南各河营内抽拨二百名移设河东工作并请先拨桩埽兵三十名酌给盘费即令赴豫其余一百七十名陆续抽拨充补续经部议以现在奉
　　防核办武职名粮挑补实额河标各营亦在查办之内所有桩埽兵丁三十名应如该督等所议拨往其余一百七十名毋庸抽拨即令河东河臣自行召募等因奉
　　防允行在案查河东总河所属各河营扣存养亷名粮改补河兵现有一百四十七名而南河二十一河营将弁名粮则有六百五十四名就现在江南河兵额数尚可抽减数百名若又增添六百余名既无工作又不差操实属虚糜廪饷请将河东总河所属河营名粮一百四十七名中左右标营空出名粮三百一十八名南河各河营扣存养亷名粮六百五十四名除添设都司二员恊办守备二员千把总各二员扣留名粮九十八分以备改给俸薪飬亷外其余九百八十七分一并添入豫东两岸各汛实额河兵合之原设河兵之数共可得二千一百七十四名至山东运河有额设牐浅等夫虽止设兵四百名而补还名粮三十四名足资应用毋庸再添如此裒多益寡实于防守大有裨益下部议行
　　【臣】等谨按河兵之设原以防守堤工顾工有大小则额有多寡必众寡适均斯为尽善乃江南河兵多至万余名而河东则仅有一千七百之数以从前总河本止一员三省河兵皆可调拨逮分设总河即就所管汛地改则豫省额兵遂至不敷应用兹防
