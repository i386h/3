<!-- { "loadSidebar": true } -->
　　三十四年十一月己未朔日食在尾宿三度二十六分食八分三十三秒申初二刻十三分初亏申正三刻六分食甚酉初三刻十二分复圆三十六年闰三月辛巳朔日食在娄宿一度五十七分食十分二十二秒辰初三刻八分初亏已初初刻七分食甚已正一刻七分复圆先期
　　谕大学士曰日食虽可预推然自古帝王皆因此而戒惧盖所以敬天变修人事也若庸主则委诸气数矣可谕九卿有宜修改者悉以闻
　　四十三年十一月丁酉朔日食在心宿一度二十六分食四分三十七秒先期钦天监预推午正三刻十一分初亏未正一刻食甚申初一刻七分复圆至期
　　上以仪器测验午正一刻十一分初亏未初三刻一分食
　　甚申初一刻复圆
　　谕询钦天监监臣以推算未协请罪免之
　　四十五年四月戊子朔日食在胃宿八度十八分食六分二十三秒酉正一刻六分初亏戌初初刻十三分食甚戌正初刻三分复圆
　　四十七年八月甲辰朔日食在翼宿一度四十二分食五分十九秒申正三刻七分初亏酉初三刻三分食甚酉正二刻九分复圆
　　四十八年八月己亥朔日食在张宿九度二十六分食四分五十四秒卯正初刻八分初亏卯正三刻十四分食甚辰初三刻十四分复圆
　　五十一年六月癸丑朔日食在井宿十度三十二分食五分四十一秒寅初二刻十分初亏寅正二刻一分食甚卯初一刻十分复圆
　　五十四年四月丙寅朔日食在娄宿十二度十九分食六分十二秒酉正初刻十一分初亏戌初初刻二分食甚戌初三刻六分复圆先期
　　谕大学士九卿曰自古帝王敬天勤政凡遇垂象必实修人事以答天戒其系国计民生有应行应改者详议以闻
　　五十八年正月甲戌朔日食在危宿初度四十五分食七分申初初刻七分初亏申正一刻五分食甚酉初一刻十四分复圆
　　谕大学士九卿曰元旦日食以隂云防雪未见别省无云之处必有见者况日值三始人事不可不谨政或有阙失诸臣确议以闻
　　五十九年七月丙寅朔日食在栁宿五度十六分食七分二秒已正二刻四分初亏午正初刻十二分食甚未初三刻复圆
　　六十年闰六月庚申朔日食在井宿二十九度四十二分食四分二秒酉初初刻七分初亏酉初三刻十四分食甚酉正三刻二分复圆
　　雍正八年六月戊戌朔日食在井宿二十度四十二分食九分二十二秒午初初刻一分初亏午正三刻一分食甚未正二刻复圆先期
　　世宗宪皇帝谕大学士等曰朕御极以来七年之中未遇日食今钦天监奏称六月朔日食朕心深为畏惧时刻修省内外臣工宜共相勉朂以凛天戒寻山西巡抚石麟以至期阴雨不见食称贺江宁织造隋赫德以是日阴雨过午晴明日光无亏称贺俱奉
　　防切责又
　　谕大学士等曰天象之灾祥由于人事之得失若上天嘉佑而示以休征欲人之知所黾勉永保令善于勿替也若
　　上天谴责而示以咎征欲人之知所恐惧痛加修省也日食乃
　　上天垂象示儆所当敬畏讵可以偶尔观瞻之不显而遂夸张以称贺乎山西偶值阴雨不可以概天下江南日光不亏朕推求其故盖日光外向过午之后已是渐次复圆之时所亏止二三分是以不显亏缺之象昔年遇日食四五分之时日光照曜难以仰视
　　皇考亲率朕同诸兄弟在乾清宫用千里镜测验四周以纸遮蔽日光然后看出又岂可因此而怠忽天戒稍存纵肆之心乎庆贺之奏甚属非理大违朕心宣谕中外知之
　　九年十二月庚寅朔日食在斗宿初度二十六分食九分十一秒卯正三刻八分初亏辰初一刻十分带食六分四十秒出地平辰初三刻四分食甚已初初刻五分复圆
　　十三年九月丁酉朔日食在角宿二度五分食八分二十一秒辰初三刻二分初亏辰正三刻十四分食甚已正一刻三分复圆
　　乾隆七年五月己未朔日食在毕宿七度十七分四秒卯正二刻十一分初亏辰初二刻七分
　　食甚辰正二刻八分复圆
　　十年三月癸酉朔日食在壁宿六度四十九分食一分十秒已正三刻十二分初亏午初三刻一分食甚午正二刻复圆
　　十一年三月丁卯朔日食在室宿十一度二十三分食六分五十七秒已初二刻五分初亏午初初刻五分食甚午正二刻十分复圆先期
　　上谕大学士等曰本月十六日月食三月初一日日食且自上冬以及今春雨雪稀少土膏待泽朕敬天勤民之心倍增干惕所望大小臣工共体朕意加修省迓天和夫修省之道以实不以文其有闗于民生国计者当尽心筹画竭诚办理以尽职守若朕躬有愆谬政事有阙失应行陈奏者即据实以闻不得避忌瞻徇亦不得牵引虗文负朕谘询之意
　　十二年七月己丑朔日食在栁宿六度三十三分食二分二十一秒申正三刻十四分初亏酉初二刻十分食甚酉正一刻三分复圆
　　十六年五月丁酉朔日食在昴宿七度三十七分食四分四十一秒卯正三刻四分初亏辰初二刻九分食甚辰正二刻三分复圆先期
　　谕曰日食天变之大者自古重之顾仅以引咎求言虚文从事夫岂应天以实之义乃者五月丁酉朔日有食之朕自惟宵旰忧勤无时不深干惕宁待悬象着明始知戒谨然遇灾而惧罔敢不钦戒惧修省惟崇实政行在銮仪卫早晚鼓角是日着停止一日以示撤县斋戒我君臣当就常存之敬畏倍加谨凛益修实政即如朕向来巡幸地方官惟修治道途此外一无华饰自乾隆十三年东巡该抚等于省防城市稍从观美后乃踵事增华虽谓巷舞衢歌舆情共乐而以旬月经营仅供途次一览实觉过于劳费且耳目之娱徒增喧聒朕心深所不取今嵗恭逢
　　皇太后万寿兆庶亦借以申祝嘏之忱是以俯顺民情至朕待督抚有司惟因其能实心办事令地方日有起色方加恩奬予而不知朕心者未必不以办差华美求工取悦为得计将玩视民瘼专务浮华此风一开于吏治民风所闗者甚大嗣后以违制论谕中外知之
　　二十三年十二月癸丑朔日食在斗宿一度五十一分食八分五十一秒申初初刻五分初亏申正一刻五分食甚申正二刻六分带食七分二十三秒入地平
　　谕大学士九卿科道等曰春秋书日食古圣克警天戒惟是为兢兢兹者季冬之朔日食至八分之多朢日又值月食一月之间双曜薄蚀灾莫大焉我君臣当动色相戒侧席修省念迩年来西陲底定殊域来归克奏肤功皆仰赖
　　上苍福佑在朕宵旰殷怀无刻不以持盈保泰为惕并非出于矫强亦中外臣民所共知苐人情当顺适之时检持或有未至昔人所称人苦不自知良非虚语夫
　　天心仁爱人事宜修倘用人行政之间有所阙失而不力为振饬何以禆政治而召休和在廷诸臣共襄治理寅恭夙夜宜有同心其各抒所见据实敷陈无有隐讳
　　二十五年五月甲辰朔日食在参宿一度十七分食九分四十二秒申正一刻十一分初亏酉初一刻十二分食甚酉正一刻八分复圆
　　谕大学士等曰序临北至一阴始生薄蚀适逢益切干惕所有本月朔内廷例用龙舟上年旣以祷雨不行今虽际时和并饬停罢用申祗荷
　　天仁示戒之至意
　　二十七年九月庚申朔日食在角宿三度二十六分食五分四十秒申正三刻五分初亏酉初一刻十三分带食五分四十秒入地平
　　二十八年九月乙卯朔日食在轸宿六度一分食
　　七分七秒卯正初刻九分初亏卯正一刻三分带食一分三十四秒出地平辰初初刻二分食甚辰正初刻复圆
　　三十四年五月壬午朔日食在毕宿八度三十八分食三分三十五秒酉初初刻五分初亏酉初三刻二分食甚酉正一刻十三分复圆
　　三十五年五月丁丑朔日食在昴宿七度三十四分食三分五十三秒辰初二刻五分初亏辰正一刻十一分食甚已初一刻七分复圆
　　三十八年三月庚寅朔日食在室宿十二度三十七分食四分十三秒未初一刻三分初亏未正二刻十分食甚申初三刻九分复圆
　　三十九年八月壬午朔日食在张宿十度五十三分食三分五十一秒辰初初刻十四分初亏辰正初刻十二分食甚已初一刻三分复圆
　　四十年八月丙子朔日食在张宿初度六分食四分三十三秒午初一刻六分初亏午正三刻七分食甚未正一刻二分复圆
　　四十年十二月甲辰朔日食在斗宿二十三度四十三分食一分四十七秒已初二刻六分初亏已正一刻五分食甚午初初刻六分复圆
　　四十九年七月甲寅朔日食在柳宿十六度二十一分食一分五十五秒卯初二刻二分初亏卯正初刻十四分食甚卯正三刻十四分复圆五十年七月戊申朔日食在柳宿五度三十五分食四分十七秒卯正二刻十二分初亏辰初二刻十三分食甚辰正三刻八分复圆
　　御制厯象考成上编论日食
　　【臣】等谨按考成上编论日食甚详且绘图系説兹弗克具载仅録其要而以总论交食者冠列之交食由经纬同度
　　太阴及于黄白二道之交因生薄蚀故名交食然
　　白道出入黄道南北太阴毎月必两次过交而或食或否何也月追及于日而无距度为朔距日一百八十度为朢此皆为东西同经其入交也正当黄道而无纬度是为南北同纬虽入交而非朔朢则同纬而不同经当朔朢而不入交则同经而不同纬皆无食必经纬同度而后有食也盖合朔时月在日与地之间人目仰视与日月一线参直则月掩蔽日光即为日食望时地在日与月之间亦一线参直地蔽日光而生闇影其体尖圆是为闇虚月入其中则为月食也日为阳精星月皆借光焉月去日逺去人近合朔之顷特能下蔽人目而不能上侵日体故食分时刻南北逈殊东西异视也若夫月食则月入闇虚纯为晦魄故九有同观但时刻有先后耳
　　定食限当较视纬度
　　日食有南北差其视纬度随地随时不同最大之南北差一度零一分太阳最大之视半径一十五分三十二秒三十微太阴最大之视半径一十六分五十一秒两视半径相并得三十二分二十三秒三十防与南北差一度零一分相加得一度三十三分二十三秒三十微为视纬度以推距交经度得一十八度一十五分一十三秒为可食之限太阳最小之视半径一十四分五十九秒三十微太阴最小之视半径一十五分五十三秒三十微两视半径相并得三十分五十三秒与南北差一度零一分相加得一度三十一分五十三秒为视纬度以推距交经度得一十七度五十六分五十六秒为必食之限然在黄道北者必食在黄道南者或食或不食在黄道北者亦非普天之下皆见食但必有见食之地耳盖视差因地里之南北而殊而视纬又因实纬之南北而异故食限不可一概而论也今以北极高一十六度至四十六度之地而定食限则太阴距黄道北平朔之限得二十度五十二分实朔之限得一十八度一十五分太阴距黄道南平朔之限得八度五十一分实朔之限得九度一十四分要之视差之故多端食限不过得其大概欲定食之有无必按法求得本地本时视纬度与太阳太阴两视半径相较若两视半径相并之数大于视纬者为有食小于视纬者为不食也
　　定日食分秒以视纬视径求
