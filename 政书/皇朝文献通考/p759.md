<!-- { "loadSidebar": true } -->
　　国家抚裔宁边懐柔无外之盛畧岂徒以百二山河表地形之胜而已哉明陜西等处承宣布政使司治西安府领府八直州一其西安鳯翔汉中延安四府兴安一州为今陜西省地又置陜西都指挥使司领西安等卫及鳯翔等守卫千戸所
　　本朝初因之设陜西巡抚及布政使司按察使司皆驻西安府设陜西总督驻固原州兼辖四川又别设延绥巡抚驻榆林卫顺治十四年令总督罢辖四川専为陜西总督康熙元年裁延绥巡抚二年移右布政使司分治甘肃其左布政使司仍治西安领西安鳯翔汉中延安四府兴安一州四年令总督兼辖山西为山陜甘总督驻西安府六年改左布政为西安布政使司后改为陜西布政使司十四年令总督罢辖山西改为陜甘总督十九年改为川陜甘总督兼辖四川二十二年移总督驻汉中府后仍还驻西安雍正三年升西安府之同华耀商干邠六州延安府之鄜绥徳葭三州俱为直州九年令总督専辖陜甘又改榆林卫为府十三年令总督仍兼辖四川又升直同州为府降直华州属同州府降直耀州还属西安府乾隆元年降直葭州属榆林府十四年令总督仍専辖陜甘二十四年令兼辖陜西四川二省于甘肃専设总督寻仍定为陜甘总督二十九年定总督移驻甘肃兰州府兼辖陜西四十八年升直兴安州为兴安府凡领府七直州五各卫所俱以次裁并入州县东西距九百三十五里南北距二千四百二十六里东至河南陜州阌乡县界三百五里西至甘肃秦州清水县界六百三十里南至四川达州太平县界一千三十里北至榆林府边墙一千三百九十六里东南至河南南阳府浙川县界六百二十里西南至四川保宁府广元县界一千三百八十五里东北至山西保徳州河曲县界一千八百六十里西北至甘肃庆阳府真宁县界三百二十里在
　　京师西南二千六百五十里
　　西安府为省治东西距三百五里南北距七百十里东至同州府华州界一百六十里西至干州武功县界一百四十五里南至兴安州石泉县界四百三十里北至鄜州宜君县界二百八十里东南至商州界二百里西南至汉中府洋县界三百六十里东北至同州府蒲城县界二百十里西北至干州永夀县界二百里自府治至
　　京师二千六百五十里明为西安府共领州六县三十一
　　本朝初因之雍正三年升同华耀商干邠六州并为直州以朝邑等十七县分属六州十三年又以耀州及同官县还凡领州一县十五
　　长安县【附郭治府西境】
　　咸寜县【附郭治府东境】
　　咸阳县【在府西少北五十里】
　　兴平县【在府西一百里】
　　临潼县【在府少北六十里】
　　高陵县【在府东北七十里】
　　鄠县【在府西南七十里】
　　蓝田县【在府东南九十里】
　　泾阳县【在府西北七十里】
　　三原县【在府北九十里】
　　盩厔县【在府西南一百六十里】
　　渭南县【在府东少北一百四十里】
　　富平县【在府东北一百二十里】
　　醴泉县【在府西北一百二十里】
　　耀州【在府东一百三十里属西安府雍正三年升为直州十三年还属府】
　　同官县【在府北一百八十里初属西安府雍正三年分属耀州十三年还属府】同州府在省治东北二百四十里东西距一百七十八里南北距三百五十五里东至山西蒲州府永济县黄河界五十八里西至西安府富平县界一百二十里南至商州雒南县界一百七十五里北至鄜州雒川县界一百八十里东南至雒南县界一百二十里西南至西安府渭南县界五十里东北至山西綘州河津县黄河界二百六十里西北至雒川县界一百九十里自府治至
　　京师二千一百三十里明同州属西安府
　　本朝初因之雍正三年升为直州以朝邑郃阳澄城韩城四县来属十三年复升为府増置大荔县以华州及华隂蒲城潼闗三县并耀州之白水县来属乾隆十二年裁潼关县以同知分治为潼闗防共领州一县八防一
　　大荔县【附郭金以前为冯翊县地元省入州　本朝雍正十三年升州为府以州地置县为府治】
　　朝邑县【在府东三十里初属西安府雍正正三年分属同州十三年属府】
　　郃阳县【在府东北一百十里初属西安府雍正三年分属同州十三年属府】
　　澄城县【在府北一百里初属西安府雍正三年分属同州十三年属府】
　　韩城县【在府东北二百二十里初属西安府雍正三年分属同州十三年属府】白水县【在府西北一百三十里初属西安府雍正三年分属耀州十三年改属同州府】华县【在府南一百八十里初属西安府雍正三年升为直州十三年改属同州府】华隂县【在府南一百六十里初属西安府雍正三年分属华州十三年改属同州府】蒲城县【在府西八十里初属西安府雍正三年分属蒲州十三年改属同州府】潼闗防【在府东南九十里明洪武九年置潼闗卫本朝初属西安府雍正四年改置潼闗县属华州十三年改属同州府乾隆十二年裁潼闗县移同知驻此分理民事】
　　【臣】等谨按古雍梁二州皆以华山分界华隂为雍华阳为梁华东则为豫故周礼职方氏又以华山为豫镇也自太华以西其北则为华州西安府鳯翔府境其南则为商州兴安州汉中府境其间大山长谷逺者或数百里终南山东连二华竦峙长安之南有子午谷直达汉中冈峦绵亘歴盩厔至武功郿县为太乙山骆谷斜谷之口皆当其地又西过寳鸡迄于陇首其山之高而长大者曰秦岭西京记云长安正南山名秦岭东起商洛西尽硏陇东西八百里是也闗中指此为南山汉中指此为北山斯实雍梁之大限矣
　　鳯翔府在省治少西北三百六十里东西距四百二十里南北距二百四十里东至干州武功县界一百五十里西至甘肃秦州清水县界二百七十里南至汉中府鳯县界一百七十里北至甘肃平凉府灵台县界七十里东南至西安府盩厔县界一百六十五里西南至鳯县界一百八十里东北至干州永夀县界一百六十五里西北至平凉府华亭县界二百十里自府治至
　　京师三千里明为鳯翔府
　　本朝因之领州一县七
　　鳯翔县【附郭】
　　岐山县【在府东五十里】
　　寳鸡县【在府西南九十里】
　　扶风县【在府东一百十里】
　　郿县【在府东南一百十里】
　　麟游县【在府东北一百二十里】
　　汧阳县【在府西少北七十里】
　　陇州【在府西少北一百五十里】
　　汉中府在省治西南一千七十里东西距八百十里南北距六百五十里东至兴安州石泉县界三百十里西至甘肃阶州界五百里南至保寜府南江县界一百四十里北至鳯翔府寳鸡县界五百十里东南至兴安州紫阳县界三百二十里西南至四川保寜府广元县界三百四十里东北至西安府盩厔县界三百六十里西北至甘肃秦州两当县界四百八十里自府治至
　　京师三千五百里明为汉中府
　　本朝因之乾隆十五年増置留坝防凡领州一县八防一
　　南郑县【附郭】
　　褒城县【在府西北四十里】
　　城固县【在府东少北七十里】
　　洋县【在府东一百二十里】
　　西乡县【在府东南二百四十里】
　　鳯县【在府西北三百八十里】
　　寜羌州【在府西南二百八十里】
　　沔县【在府西一百十里】
　　畧阳县【在府西北二百九十里】
　　留坝防【在府西南一百九十里本鳯县留坝驿地本朝乾隆十五年移通判驻此分理民事以附近松林武闗二驿地俱属之】
　　延安府在省治北七百四十里东西距四百八十里南北距三百九十里东至山西汾州府永寜州黄河界三百里西至甘肃庆阳府合水县界一百八十里南至鄜州界一百三十里北至绥徳州界二百六十里东南至同州府韩城县界三百五十五里西南至鄜州界一百四十里东北至绥徳州清涧县界一百九十五里西北至甘肃寜夏府灵州界六百四十里自府治至
　　京师二千二百里明为延安府共领州三县十六本朝初因之雍正三年升鄜绥徳葭三州为直州以雒州等八县分属六州乾隆元年以榆林府之靖边定边二县来属八年増置安边防凡领县十防一
　　肤施县【附郭】
　　安塞县【在府北少西四十里】
　　甘泉县【在府南少西九十里】
　　安定县【在府北少东一百八十里】
　　保安县【在府西北二百二十里】
　　宜川县【在府东南二百六十里】
　　延川县【在府东少北一百九十里】
　　延长县【在府东一百五十里】
　　靖边县【在府西北三百里明成化十一年置靖边营属延绥镇　本朝初为靖邉所雍正二年设同知于此九年改置靖边县属榆林府乾隆元年改属延安府】
　　定边县【在府西北三百五十里明正统二年置定边营属延绥镇　本朝初为定边协镇雍正九年改置定边县属榆林府乾隆无年改属延安府】
　　安边防【在府西北二百五十里明正统二年置安边营成化十一年于南境六十里改置新安边营嘉靖时新旧二营并设兵驻守　本朝初以新安边营并入旧安边营为安边堡乾隆八年移同知驻此分理民事】
　　榆林府在省治北一千三百五十里东西距五百二十二里南北距二百二十三里东至山西汾州府临县黄河界二百六十七里西至延安府靖边县界二百五十五里南至绥徳州米脂县界一百六十五里北至邉墙外鄂尔多斯界五十八里东南至临县界二百九十二里西南至延安府安塞县界三百七十五里东北至山西保徳州黄河界五百十五里西北至边墙八十里自府治至
　　京师一千九百七十里明成化七年置榆林卫为延绥镇治
　　本朝雍正八年改置榆林府増置榆林怀逺靖邉三县九年増置定边县乾隆元年以葭州及神木府谷二县来属以靖边定边二县往属延安府领州一县四
　　榆林县【附郭明成化七年置榆林卫　本朝雍正二年省卫入绥德州八年置榆林县为府治】
　　怀逺县【在府西一百六十里明天顺中置怀逺堡　本朝雍正九年改置怀逺县】葭州【在府东南一百七十里初属延安府雍正三年升为直州乾隆元年改属榆林府】神木县【在府西北二百四十里初属延安府雍正三年分属葭州乾隆元年改属榆林府】府谷县【在府西北二百里初属延安府雍正三年分属葭州乾隆元年改属榆林府】兴安府在省治南六百八十里东西距七百六十里南北距六百二十里东至湖北郧阳府郧县界四百十五里西至汉中府西乡县界三百四十五里南至四川防州府大宁县界三百五十里北至商州镇安县界二百七十里东南至郧阳府竹鸡县界二百四十里西南至四川达州太平县界四百四十里东北至郧阳府郧西县界四百二十里西北至西安府长安县界三百九十里本府境东西距一百八十里南北距三百三十里东界洵阳县西界汉隂县南界平利县北界镇安县自府治至
　　京师四千四百四十里明初属汉中府万厯十一年改为兴安州二十三年升为直州
　　本朝初因之乾隆四十八年升为府领县六
　　安康县【附郭旧属兴安州乾隆四十八年升州为府置县为府治】
　　平利县【在府南少东九十里旧属兴安州乾隆四十八年属府】
　　洵阳县【在府东一百二十里旧属兴安州乾隆四十八年属府】
