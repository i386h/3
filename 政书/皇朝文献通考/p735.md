<!-- { "loadSidebar": true } -->
　　天心在内部院官各尽乃职公亷自効在外督抚提镇以下各绥理地方抚恤军民咸令得所
　　十六年三月察议监员占奏疎忽
　　谕礼部曰帝王克谨天戒凡有垂象皆闗治理故设立专官职司占所系甚重理应详加推测随时具奏今钦天监于寻常节气尚有观验至霜雾及星辰凌犯并未奏闻疎忽负职即行察议
　　二十一年七月以星变
　　诏臣工议闻是月己巳彗星见东北方白色尾迹长二尺余指西南在井宿北河北壬申行东北尾迹长六尺余癸酉
　　谕大学士等曰天道闗于人事彗星上见政事必有阙失其应行应革者令九卿詹事科道防议以闻
　　雍正三年二月以日月合璧五星聨珠告祭
　　景陵先是正月钦天监疏言二月初二日庚午卯刻日月合璧以同明五星聨珠而共贯宿躔营室之次位当娵訾之宫从来未有之瑞请
　　勅付史馆
　　世宗宪皇帝谕大学士等曰朕惟日月五星运行于天本有常度是以从古厯元可坐算而得然古称髙阳时五星防于营室汉帝时五星聚于东井宋祖时五星聚于奎史书皆纪以为祥葢七政防合数虽一定而遭逢其时者实海宇升平民安物阜之防也若以为徳化所致朕方临御二载有何功徳遽能致此嘉祥皆由我
　　皇考六十余年圣徳神功蟠天际地为千古不世出之君为
　　上天第一笃爱之子所以纯禧骈集厯数绵长锡祚垂光至于今日覩此难逢之嘉瑞朕嗣统以来兢兢业业率由旧章惟以
　　皇考之心为心以
　　皇考之政为政宅衷图事防敢稍越尺寸故邀
　　上天垂鉴仍如
　　皇考之御宇绥猷而锡以无疆之福也朕幸逢嘉防不但不敢自居亦不敢自谦总由
　　上天申眷
　　皇考朕与天下臣民同在福祐之中当与天下臣民共庆之至是诸王大臣等请
　　陞殿庆贺
　　谕曰朕惟
　　皇考六十余年敬天勤民始终如一是以
　　上天申眷至于今日覩此嘉祥在
　　皇考为福钟善庆之余在朕躬为迎迓
　　天庥之始惟有兢兢业业竭力尽心永久如一以仰答上天之眷祐以克承
　　皇考之宏猷期与大小臣工矢诚心而敦实政陞殿受贺不必举行但念
　　天瑞实因
　　皇考而致应遣官告祭
　　景陵以昭祥瑞之自
　　七年十二月以五色卿云捧日
　　诏躬诣太学祭告时山东巡抚等疏言十一月二十六日丙申午刻庆云环捧日轮厯午未申三时之久正当曲阜重建大成殿上梁前二日
　　谕大学士等曰雍正二年阙里
　　文庙不戒于火朕心悚惧不宁亲诣大学
　　文庙防申祭告特发帑金修建防格之心数年防间今大成殿上梁前二日庆云呈见或者
　　上帝
　　先师鉴朕悚惕诚敬之心昭示瑞应当躬诣太学文庙祭告以申感庆之衷将明年防试额数广至四百名壬子科各省乡试毎正额十名加中一名宣付史馆
　　乾隆八年十二月以星变
　　谕廷臣修省之实先是十一月己亥彗星见距奎宿第二星二度大如弹丸黄色尾迹长尺余毎夜逆行指东十二月丁卯
　　上御门听政毕
　　召大学士等前曰星象见异朕思
　　天心仁爱垂象示儆必政事之间有所缺失我君臣当夙
　　兴夜寐勤加修省以回
　　天意惟是应天以实不以文修省之实非徒托之空言也且书不云乎王省惟嵗今嵗序将周正其时矣我君臣必深思所以致此之由缺失何在亟图悛改庶防尽事天之道有以感召和气而消未萌之眚也癸酉
　　谕曰昨召见大学士陈世倌据奏近日彗星见宜下修省之诏宣示百官朕思人主君临天下敬天勤民之心必严恭寅畏无时不凛
　　上帝之鉴观念兆人之休戚以期弭咎于未然诚以修省全在乎平日此朕之所以夙夜兢兢者事
　　天以实不以文以诚不以伪也若但托于文告饰为敬慎警惧之辞而无引咎责躬之实徒务臣民之观聴以塞责是明以示戒而更加粉饰则慢天欺世其过愈大岂能感召天和潜消沴戾乎前日御门时朕面降谕防原欲与大臣等交相儆省深思所以致此之由缺失何在亟图悛改格天之道惟在乎修省之实而不在修省之文我君臣其共勉之
　　二十四年三月甲午彗星见于虚宿之次色苍白尾迹长尺余指西南毎夜顺行十余日伏不见四月戊辰复出在张宿体势甚防向东顺行至五月初隠伏
　　二十五年十二月钦天监言二十六年正月辛丒
　　朔日月合璧五星聨珠推测得午初一刻合朔日月同在元宫躔女宿如合璧水星附日月躔牛宿木火土金四星同在娵訾宫躔危室二宿亦与日月附近五星经度既属相连而其纬度又均在黄道之南如聨珠且其次序水木火土金接续相生
　　谕大学士等曰据钦天监奏明年元旦午时日月合璧五星聨珠绘图呈览请宣付史馆朕以七政同躔互运凌犯或所时有灵台占者转指为瑞应以饰听闻则大不是因召诸王大臣及监臣等面询据勒尔森等称五纬连贯相生不侵次舎实叶吉占并非以祲为祥等语朕于天文象纬素未深究从不强不知以为知但思日月五星行有常度史传所载髙阳氏时五星聚于营室年代荒逺已难具论即如汉髙祖元年五星聚东井宋开寳元年五星聚奎殆千有余年始一遇而其为实为伪亦莫可究及我朝雍正三年日月合璧五星聨珠相距宋时亦已七八百年今自乙巳至辛巳章蔀甫及两周何以遂应再觏耶据监臣奏称较前度为尤昭明则安知将来不有议此度之亦不昭明者耶迩日西陲大功底定版图式廓逺逾二万余里海宇晏安年谷顺成内外诸臣大法小防人民乐业其为祥瑞孰有大于此者乎又如今冬京师风日晴暖正在望雪之际而六花叠降四野均沾直河南山东山西等省并陆续奏报得雪而诸回城新辟耕屯亦有盈尺告丰之奏此则祥瑞之实而可徴者固不在乎合璧聨珠始足彰
　　上苍符应也在监臣等职司观象谅不敢妄相附会以为润色隆平之举而揆之于理终难深信即使悬象着明星文表异实为我国家世运亨嘉之盛瑞惟当益加兢业保泰持盈用以上承
　　灵庥以与我天下臣民共享太平之福耳至谓元正嘉兆
　　适逢
　　慈宁七旬大庆之年可徴
　　万夀延厘之祝朕惟心识之而黙叩
　　干贶若必宣付史馆垂为庆牒则各省文武大吏必竞以甘露庆云等事纷纷入告将日事虚文转致贻误实政殊非朕敬天勤民宵旰图治之至意所奏不必行仍将此宣谕中外知之
　　三十四年七月甲辰彗星见于昴宿之次体如弹丸色苍白尾迹长二尺余指正西偏南毎夜顺行八月望后伏不见十月复移见西方寻即隠伏三十五年闰五月己酉客星见于斗宿之次毎夜向北行十余日即隠伏十一月彗星见于栁宿之次色苍白尾迹长尺余指南毎夜向北行十余度七日隠伏


　　皇朝文献通考卷二百六十七
　　钦定四库全书
　　皇朝文献通考卷二百六十八
　　物异考
　　【臣】等谨按马氏通考于通典之外増五门物异其一也为卷二十为类五十有七其例以物之有妖有祥者标题曰异以物之但为妖者标题曰祸曰孽曰妖大抵滥采稗官喜谈变怪所言既多厐杂失实而支离蔓衍旁及雨旸水火嵗凶地震之类是灾而非异者亦一概滥载体例尤为不纯夫伤于人者谓之灾兆于物者谓之异唐书五行志曰灾者被于物而可知者也水旱蝗螟之类是已异者不可知其所以然者也五石六鹢之类是已今考洪范庻徴于极偹极无皆谓之凶不谓之异而春秋鸜鹆来巢之类传言异而不言灾然则商羊兆雨肥兆旱枢星解而兆地震谓之曰异可也至于已雨已旱已震则其灾既成宜列赈恤之条不属占騐之科矣既以物异名考而博引诸灾非其伦也至于河清井溢是水异也飞鸟信幡是火异也若波涛偶决失或在于防堤灶突不戒衅或生于婢媪而凡有水火皆称物异有是理乎螟螣蟊贼周雅是咏非不经见之物故螽由天雨春秋异之书曰雨异雨非异螽也蝝以冬生春秋异之书曰生异生非异蝝也其余书螟书螽传皆不言记异而蜚不为灾经即不书明其物之非异也马氏以蝗螟之属与豕祸蛇妖并列非经义矣他若造作图谶宣布歌謡皆桀黠不轨之徒袭篝火狐鸣之智本无闗于天道乃强附于谋诗妖讹言并登物异又何其傎耶其尤悖者物异之例本妖祥并载者也而凡五色之气皆谓之眚则周礼以五云之物辨吉凶何必兼言吉乎又独标嵗凶之名而不列丰登之目则春秋书无麦无禾足矣何必又书大有乎至其总叙之内既厯引欧阳修蘓洵郑樵之説破汉志强配五行之谬妄而所列五十七目乃衍旧説而加详博贪竒自相矛盾犹其小失矣二十四门之内此门实最不足遵然河图载易凤凰载书嘉徴既圣人所必致太戊祥桑武丁雉雊防眚亦治世所不讳古帝王眡日书云葢诚凛凛我
　　朝自
　　列圣相承以来明天察地敬谨尤深实不可阙而不载故
　　仍马氏之名而不用马氏之例谨就
　　实録及各省通志所纪见闻稍异信而有徴者着于篇至
　　符瑞之説久为
　　圣朝所不尚故史馆多不备书而
　　国家重熙累洽太和洋溢亦无所谓变怪之征如前史所种种胪陈者故但以年月先后为次不复如马氏琐列门目必求其事以实之庻几信以传信共仰见钦崇
　　天道之至意焉
　　太祖高皇帝壬子十月辛酉朔大军征乌拉告
　　天祭纛有青白二气指乌拉城北
　　癸丑九月辛酉
　　大驾至古勒城之野日两旁有青赤二色祥光对照如门
　　随
　　驾而行
　　乙夘三月甲戍寅刻有黄气亘天映彻上下至辰刻乃散
　　四月戊申夘刻
　　大驾驻跸于牧竒地方有红緑祥光二道夹日又有蓝白
　　光一道映日上如门随
　　驾而行
　　天命元年八月黒龙江结氷成桥时逹尔汉侍卫扈尔汉硕翁科罗巴图鲁安费扬古统兵征东海萨哈连部驻营黒龙江南岸之佛多罗衮寨每嵗
　　黒龙江及松阿哩乌拉河九月始冰是日丁巳我营对岸横结冰桥一道长二里许广六十余步将士皆惊以为天助遂取萨哈连部内十一寨兵还前氷已解其西偏复如前结氷成桥我兵既渡而解
　　三年正月丙子黎明黄气贯月四月壬子夕有青黒气二道东西亘天五月乙夘大军征明有青赤白气三自天下垂覆营左右上圆如门随军而行五十里方散九月甲寅寅刻东南有白气亘天形如刀尾细而卷长十五丈广丈余凡十六日乃灭十月丙寅白气见于东方尾指明国凡十九日而灭
　　六年三月癸丑大军征明夜行有青白二气自西而东绕月晕之北至南而止
　　天聪五年九月丁夘大军征明锦州有青气自天冲入敌营击敌败之
　　天聪七年鵽鸠集于辽东辽东素无此鸟乃西北防古所产其色淡黄形如鸽爪如人足而有毛国人皆曰古之鸟来至我国必防古归顺之兆云【臣】等谨按唐时鵽鸠入邉识者以为突厥入冦之兆既而果然所谓禽鸟得气之先者也而是时鵽鸠集辽东后察哈尔额哲果来归同一事而异其应可知天象靡常惟人所召在无徳者则为妖在有徳者则为祥天人感召之理有非可以术数推测者而自来五行诸志分别名目确谓某物为妖某物为祥若可按图而索者非通方之论矣九年十一月拉木伦河获黒狐有土黙特者于拉木伦河遇黒狐获之以献黒狐产长白山迤东滨海赫哲费雅哈之地土人嵗以进贡非国内产十二月
　　大内供佛水盂内氷结高盂寸许形如细箸
