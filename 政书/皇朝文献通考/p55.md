<!-- { "loadSidebar": true } -->
　　又増山西宝晋局炉座山西巡抚明徳奏言晋省近因钱价昻贵将库存钱文发市平卖但歳铸之钱为数无多不能源源出易现在川省余铜足敷采买请动帑办运五十万觔按年配搭商铜鼓铸増炉五座为十一座歳可添钱一万七千五百余串照例减价听民易换户部议如所请从之又令云南东川府新局加夘鼓铸云南巡抚郭一裕奏言滇省每年出铜千余万觔以供鼓铸所获息银亦歳收二三十万两留备一切公用关系甚重查迤东迤西地方各小厰数十处产铜不一惟东川府之汤丹大碌二厰歳办获铜七八百万觔较他厰尤为要近年以来矿产渐逺物料加昻前已议每百觔添给价银四钱五分而厰民仍为竭蹷应酌量调剂之法请于东川府新局内加铸十八夘即令汤丹大碌等处厰民于常额之外加办余铜照厰价收买供用歳可添钱十一万二千二百十七串有竒核计铸出钱文归还铸本之外将息银増给各厰工本以本厰铜觔加铸之余息即为该厰添补工费之不足既不至縻费正帑而于铜务有益户部议如所请从之
　　又増湖南宝南局炉座湖南巡抚陈宏谋奏言桂阳州郴州各厰矿砂加旺歳可获铜四五十万觔钱局又有存贮旧铜其配铸铅锡各厰所产亦足敷用请再増炉十座为二十座共用铜铅锡七十八万四千八百觔铸出钱文应于搭放兵饷之中稍为变通查湖广各营兵粮多支本色米石惟提标及衡永镇筸辰州沅州永顺桂阳澧州临武常德九谿龙阳保靖永定等各镇协营向支折色银两每米一石折价六钱七钱不等因米价日昻实不敷买即以局钱每串作银一两给发其各营饷银搭放一成钱之数悉照旧例所余之钱仍按市价酌减出易户部议如所请从之
　　又定各衙门公费给钱之例户部奏言寳钱局歳铸钱文于额用之外余钱八万余串逐年递积见存库钱约六十万串查在京各衙门每月应支公费除工部各官业经该部奏明给发宝源局钱外其余俱由户部支领银两每月需银九千四百余两不等而各衙门领银之后又需赴市易钱应用请嗣后一体改给制钱则库项既不至壅滞而钱价又可渐平从之
　　二十二年定分别收换废钱之例奉
　　上谕前代废钱流传至今已属无几搀和行使相沿已久若尽行查禁转使吏役得借端滋扰如唐宋元明之旧钱不妨仍听民便至伪号钱文则当严行禁革但办理不善恐小民无知以见有钱文官为收禁情有不愿着该督抚等出示晓谕准民间检出官为收换所换钱文即供鼓铸之用
　　二十三年更定云南办解京铜并为四运先是户部奏言云南解铜多有沈失总縁川江之险甚于他处而其风狂水急每在四五六月间滇省第二运铜抵川正当其时宜令分摊以为避险之计请饬该省督抚妥议寻四川总督开泰防同云南巡抚刘藻议奏滇铜解京向分为正加六运每隔两月即令一运起程故虽遇川江盛涨之时不得不依限前行致有覆溺之患自应酌量变通但正运铜觔系运官沿途雇船直抵通州而加运之铜自汉口以下即拨地方站船递送若将正运之铜分派与加运官带解则报销水脚未免参差请将四正运并作三运二加运并作一运共为正加四运每歳七月内开头运九月内开二运十一月内开三运次年二月内开加运每正运仍系相隔两月起解加运铜数较多寛予一月之限亦属均匀既可避夏涨之险而正运加运各归原欵一切打包换船诸事亦可以次办理户部议如所请从之又定贵州办铅起运限期贵州巡抚周人骥奏言黔省办铅向例分上下两运上运以四月起解本年十月到部下运以十月起解次年四月到部自川省重庆府开行沿途一切换船搬载分别定限抵通如逾限一月以上照例查防见因川江夏涨难行应照滇铜例设法避险请嗣后上运于二月内起程三月即可出峡仍定限本年十月抵通下运于八月内起程九月即可出峡仍定限次年四月抵通如此则重运不至冒险而抵通之期更为寛裕户部议如所请从之
　　二十四年移贵州毕节县局于省城加夘鼓铸贵州巡抚周人骥奏言毕节县设局之始原因就近可运铜铅但每歳所铸钱文解至省城安顺二处仍须开销脚价而知县有地方之责委令管局亦有顾此失彼之虞应移局于省城贵阳府専委大员管理至铜铅各厰虽距省稍逺若将安顺以下河道开通改为一半水程可以节省运费并将加铸二十六夘歳可添钱五万七千三百五十五串有竒增搭兵饷仍以所余钱流通出易以平市价其所需铜觔见在积存厰内者有八十余万将来陆续采出可接济二年之用户部议如所请从之寻复奏定每年六十九夘除去工价等项实存钱十七万二千余串内搭放兵饷及俸工役食等钱十万余串以六七万串令官钱铺发卖每串照市价易银一两四分至二十六年以钱价日平复议定每串易银一两以便民用
　　【臣】等谨按嗣后至二十六年以积铜用完复奏定每年除本省出铜一半外仍采买滇铜四十余万觔添补议以大铜金钗二厰铜髙低对搭各二十余万觔
　　又开西域叶尔羌城鼓铸局回部之叶尔羌喀什噶尔和阗城旧有钱文市易通用名曰普尔质以红铜为之重二钱制小而厚外有轮郭中无方孔每钱五十文谓之腾格回部旧服属于准噶尔以普尔为歳赋在策妄阿拉布坦时钱面铸其名用准噶尔字背铸回字噶尔丹防凌时复易名更铸准夷既征回赋即以回地普尔资用至是以西域荡平回城悉定
　　皇上从将军兆惠之请开局于叶尔羌城改铸钱文特命户部颁发钱式仍用红铜每文重二钱形如内地制钱较厚文为乾隆通宝用汉字其幕铸叶尔羌城名左用
　　国书右用回字先以预备军营之铜开炉铸钱五十万易回部旧钱销毁更铸以资回众之用嗣后仍于各城产铜之地陆续采铜加铸
　　【臣】等谨按前史载西域诸国钱品不同各就其土俗为之从未有模范圜函悉奉一王之制者也大抵西域之钱多以金银为质惟唐书载泥婆罗国以铜为钱不穿孔宋三朝国史载天竺国用铜钱圆径如中国之制但实其中心不穿贯西域之钱又多以人物为形惟洪遵泉志列吐畨国屋驮国钱称其肉好不异中国以铜为之字如梵书不可识所谓泥婆罗吐畨等国皆为今西藏左右之境实当回部之南然则回地之旧普尔钱铸以赤铜而有字或即其遗制耶夫回部居天山之南多系古西域三十六国地唐书西域传谓兹于阗置女肆以征钱后周书异域传称髙昌国税银钱乐史太平寰宇记称兹国税银钱而皆不详其钱式洪志载兹疏勒国有五铢钱又称其地近西凉为张氏遗制然则其为市易之流传与本国之自铸亦莫得而考也惟是史称兹国能铸冶有铅又疏勒姑墨难兠诸国多出铜铁今回地之阿克苏乌什库车沙雅尔诸城即其故境盖其饶于矿产自昔而然我
　　皇上徳威广被绥定遐荒月竁天西并遵制度于回城
　　设局开铸冠以
　　天朝年号而附识其城名于幕以同文之治为利用之资洵乎货币之流通迄于无外已至于回部田赋若叶尔羌喀什噶尔和阗诸城皆以粮与钱并纳旧以五十普尔为一腾格每腾格直银一两自登版籍以来钱价日就平减诸城伯克等请加纳普尔以次递增乾隆二十六年定以百普尔为一腾格凡田亩之供输与市之贸易皆以此为准继自今六府孔修百工咸理定丱人之职官山逺过乎祁连颁泉赋之规任土直周乎防汜斯固肇兴刀布以来所未有之
　　盛烈矣
　　又拨四川湖广局钱运往甘肃先是以甘肃制钱缺少民用未便已议将楚蜀余钱酌拨协济至是奉
　　上谕甘肃钱价昻贵见在大兵凯旋及一应屯田事务并民间日用钱文在所必需着于四川省每歳协济钱十二万串湖广省每歳协济钱八万串按数分起解甘济用其所需工本物料价值以及水陆运费该省俱作正项报销
　　又増湖南宝南局炉座时以协济甘肃钱文四川及湖北皆于加铸数内拨往惟湖南所铸有搭饷及折给兵粮定额余钱不敷解运巡抚冯钤奏请以本地厰铜于旧炉二十座外増设炉二十座歳添钱八万四千三百七十九串有竒以八万串运至甘肃户部议如所请从之至二十六年停解甘省钱以本省兴修城垣奏定仍照増添之数鼓铸将铸出钱八万余串设局平卖以余息充城工之用
　　二十五年令广东湖南收买广西余铅以供鼓铸防广西巡抚叶存仁奏言粤西鼓铸需用白铅向系委员赴黔省采办嗣因思恩县属之干峝厰出有白铅奏明抽课之外余铅每百觔以价银二两四钱收买供铸递年积存局内者共有一百六十四万余觔上年又増开卢架一厰采铅日多已议定每百觔减价一钱作为二两三钱收买但本省鼓铸铅觔毋庸再为预备而矿产旺盛厰民销售不及未免工本拮据查广东湖南与广西接壤虽各开有铅厰而白铅出产甚少宝广局每年需用白铅十三万五千觔系照依时价采买每百觔价银四两九钱有竒宝南局每年需用白铅二十万觔系黔省拨运每百觔脚价银三两六钱有竒如由桂林转运至二省合计运脚较原数皆有节省请嗣后将余铅收买存贮省域钱局令二省委员赴粤西陆续买运易银归款户部议如所请从之至二十八年以出铅数减议令湖南复买黔铅其广东所需额铅仍赴广西采买
　　又令宝泉局每年开铸七十六夘户部奏言宝泉局鼓铸七十一夘得净钱八十万五千三百余串每年搭饷及给发公费需钱八十三万余串向因库贮有余酌量添用今前项贮钱五十余万串已令各工程处陆续支领自应预筹増铸请再加五夘为七十六夘歳可添钱五万六千六百余串其红铜及黒铅锡存局俱属有余毋庸添办惟白铅一项所剩无多应令黔省于正额之外再添办三百万觔分作三年带解约可供添铸十五年之用从之
　　二十六年停四川湖广拨运甘肃钱甘肃巡抚明德奏言自楚蜀协济钱文以来将四川钱拨运河西湖广钱截留河东搭放兵饷及减价出易上年至今约共拨到钱四十余万串现在甘省每银一两约可易钱八百八九十文市价大平应请停止拨运下部知之
　　又开西域阿克苏城鼓铸局先是回地惟叶尔羌喀什噶尔和阗各城以钱交易其阿克苏诸城向不用钱或以银买卖或以田地及货物牲畜互换自平定以后以其地向有铜矿仍于阿克苏属地方置七品伯克二员管理采铜回户至是防赞大臣尚书舒赫德以各城阿竒木伯克之请奏定于阿克苏城歳征红铜四千二百五十觔乌什城歳征红铜三千一百九十觔库车城歳征红铜八百十五觔沙雅尔城歳征红铜三百五十觔赛哩木城歳征红铜三百五十觔拜城歳征红铜三百四十觔哈喇沙尔城歳征红铜七百五觔共为一万觔彚解阿克苏城开局铸乾隆通宝钱其钱幕铸阿克苏城名余俱如叶尔羌城之制
