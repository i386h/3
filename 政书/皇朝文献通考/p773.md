<!-- { "loadSidebar": true } -->
　　凡松潘地方分设土千百戸以领各寨番民曰包子寺寨土千戸曰峩眉喜寨土千戸曰七布寨土千戸曰拈佑喀亚寨土百戸曰热务寨土百戸于康熈四十二年归顺授职曰毛革阿按土千戸曰麦杂佘湾寨土千戸于雍正四年归顺授职属松潘镇中营管辖曰阿思峝土千戸于康熈四十二年归顺授职属松潘左营管辖曰九闗云昌寺寨土千戸曰六闗呷竹寺寨土千戸曰丢骨寨土千戸于康熈四十二年归顺授职属平番营管辖曰商巴寨土千戸曰寒昐寨土千户曰祈命寨土千戸曰香咱寨土百戸曰押顿寨土百戸曰羊峝阿按寨土百戸曰羊峝挖药寨土百戸曰羊峝塔藏寨土百戸曰羊峝郎寨土百戸曰羊峝竹自寨土百戸曰羊峝藏咱寨土百戸曰羊峝中岔寨土百戸曰拜王亚寨土百戸曰逹弄阿坝寨土百戸曰咨玛寨土百戸曰八顿寨土百戸于康熈四十二年归顺授职曰上阿坝甲多寨土千戸曰中阿坝墨仓寨土千戸曰下阿坝阿强寨土千戸曰郎堕安出寨土百戸曰鹊个寨土百戸于雍正四年归顺授职曰上郭罗克车本塘寨土百戸曰中郭罗克押落寨土千戸曰下郭罗克纳卡寨土百戸曰上阿树银逹寨土百戸曰中阿树宗个寨土千戸曰下阿树郎逹寨土百戸曰小阿树土百戸于雍正七年归顺授职属漳腊营管辖曰上包坐佘湾寨土千戸曰下包坐竹当寨土千戸曰川柘寨土千戸曰谷尔坝那浪寨土千戸曰双则红凹寨土千戸于康熈四十二年归顺授职曰上撤路木路额寨土百戸曰中撤路散安寨土百戸曰下撤路竹弄寨土百戸曰崇路谷谟寨土百戸曰作路生纳寨土百戸曰上勒凹贡按寨土百戸曰下勒凹卜顿寨土百戸于雍正四年归顺授职曰班佑寨土千戸曰阿细柘弄寨土百戸曰巴细佘任坝寨土百戸曰合坝独杂寨土百戸曰辖漫寨土百戸曰上作革寨土百户曰下作革寨土百戸曰物藏寨土百戸曰热当寨土百戸曰磨下寨土百戸曰甲凹寨土百戸曰阿革寨土百戸于雍正五年归顺授职属漳腊营潘州管辖
　　杂谷防在省治西北五百三十里东西距一千五百六十里南北距一千九百里东至保县界六十里西至生番界一千五百里南至金川土司界七百里北至生番界一千二百里自防治至
　　京师五千三百九十里明置杂谷安抚司并置保县于此
　　本朝初因之雍正五年移保县于旧威州城乾隆十七年设同知驻旧保县地方分理番民直于松茂道领宣慰司一安抚司二长官司一
　　杂谷閙宣慰司【在杂谷防东本土番苗裔世居于此其先于明时授安橅司　本朝康熈十九年归附仍授原职乾隆十四年以从征金川功加授宣慰司】
　　梭磨安抚司【本杂谷闸土司所属于雍正元年归附授长官司七年降副长官司乾隆十四年以从征金川功加授安抚司】
　　竹克基长官司【本杂谷闸土司所属乾隆十四年以从征金川功授长官司】沃日安抚司【在杂谷防东南三百余里其先于明时授灌顶净慈妙智国师　本朝顺治七年归附仍授原职复改为安抚司】
　　阿尔古防在省治西一千二百一十里东西距二百六十里南北距三百里东至小金川土司界一百一十里西至绰斯甲布土司界一百五十里南至布拉克底土司界二百一十里北至丹坝土司界九十里东南至小金川土司界一百八十里东北至卓克采土司界一百八十里西南至革布什咱土司界一百五十里西北至绰斯甲布土司界一百八十里由防治至
　　京师五千七百里本氐部落明代有哈伊拉木者【哈伊拉木旧作哈衣麻衣今改正】得封演化禅师世有其地
　　本朝康熈六十一年土舍莎罗奔向化归诚雍正元年授为抚司八年颁给印信号纸乾隆七年其子郎卡承袭自称金川陵轹种类侵轶边徼后奉
　　诏声讨势穷力蹙于十四年春乞降请命
　　赦而弗诛迨其子索诺木性尤凶暴侵杀革布什咱各
　　土司于是
　　命将行师扫其巢穴四十一年春索诺木兄弟四人及其毋阿仓姑阿青均献俘授首乃于其地设阿尔大防直四川省
　　美诺防在省治西八百六十里东西距一百七十五里南北距五百七十里东至鄂克什土司界三十五里西至旧金川土司界一百四十里南至木坪土司界一百八十里北至梭磨土司界三百九十里东南至瓦寺土司界二百一十里东北至杂谷防界三百里西南至明正土司界二百一十里西北至卓克采土司界四百二十里自防治至
　　京师五千七百里汉为西南诸蛮唐时吐蕃有其地在明代曰金川寺演化禅师传至卜儿吉细于
　　本朝顺治七年归诚授职与金川同姓蕃人称金川云浞浸称小金川云攅拉浞浸者大河滨之谓攅拉者小河滨也乾隆十三年土舍良尔吉以隂附金川侵迫土司泽旺经畧傅恒亷得伏诛迨泽旺老子僧格桑猝诈不法屡图鄂克什且侵明正土司三十九年
　　王师讨平之四十一年于其地设美诺防直四川省【臣】等谨按蜀徼诸土司为西南夷种类慿踞巢穴自相攻撃易动难驯自古为然而金川地更僻逺层峰叠嶂与中国道路不通据隘设碉资以自固其酋莎罗奔恃其地险搆衅诸番维时梁益守【臣】请加问罪
　　上犹以苗蛮顽梗无知互相仇杀其性固然不必遽烦
　　军旅惟
　　勅滇固封守无使侵轶既而跳梁负固罔有悛心始不
　　得已出师致讨然
　　圣度广逺犹兾其望风知惧革面来降也属以一二臣
　　之经理迁延肤功未集
　　皇上特命重臣
　　授以方畧于是诛其奸党大振军威莎罗奔自知理无
　　幸生乃穷蹙投诚乞免斧钺我
　　皇上神机黙运独断不疑法
　　天地之包容明神武之不杀因其哀吁即予纳降所谓逆
　　则讨之顺则抚之
　　天朝绥靖蛮方之道固有义尽而仁至者矣
　　恭载乾隆十四年
　　御制平定金川告成太学碑文
　　天畀我皇清握干符俯坤轴凾括万邦悉主悉臣五后缵承创守佑启亦惟是二三荩臣布徳宣力予曰有先后予曰有御侮用造我丕丕基罔有蘖芽罔不煦妪长飬游于大当粤有金川娑罗奔者居西蜀桃闗以外界绰斯甲小金川之间向曽从征得受符檄与诸土司齿顾恃其险逺夜郎自大搆衅邻番各土司申诉封疆吏吏曰蔓之不图岂其视为瓯脱乃请兵筹饷期扫其穴而司其事者或怯缩以老师或狡以蓄志军无适从事用弗集予心然念边徼之不宁或致増防置戌重劳吾民大学士忠勇公傅恒义同休戚毅然请肩斯任乃命以经略印益厚集诸路军刍粟相继闾阎不惊卜吉于戊辰十一月之三日祃牙以指所征朕亲御武帐赐经畧酒以行天日和昶阳气宣复都人士聴覩耸跃冈不忭喜谓露布之旦暮至也乃厯燕晋驱秦陇越剑阁絶川江凌桃闗之巇经天射之峻又日计军实而教诫拊循之均其渇饮饥食同其晓征夜眠至于宻赞机务亲草奏章则又经畧独勤其劳而诸武臣有所不知有弗能共者恩威既明士用益励度番落如戸庭过部伍于袵席奸酋授首军声大振复以巨礟撃其碉坚碉以摧将俟诸军之集捣其中坚而番酋骙瞿駾喙稽首请降经畧臣以彼罪重恶极穷而乞生乆或渝且偝马虑不允所请朕惟
　　天地之徳在好生彼蚁溃而鼠骇者毋宁赦而宥之且求降而尽殱之不可谓武矧不足以汚我斧也于是经畧宣朕明防登坛受降己巳二月之望日金川平定防音至京是役也罙入数千里奏凯未七旬而振旅之师多有返自中途未究其用者昔之成功巴蜀如建武之定公孙江陵之降李势皆在版图之内无足比数廷臣举
　　皇祖朔漠
　　皇考青海成例请勒碑成均以示来许夫秉丹诚而运筹决胜永靖荒徼者经畧大学士之功也商可否于帷幄冲矢石于行阵者参赞大臣及诸将士力也朕何有焉惟是体
　　乾元之徳凛佳兵之戒保大定功安民和众庶几可以垂
　　则乎乃系之辞曰
　　维
　　天生人类聚羣分凡兹林林孰非我民有覊而縻有诲而谆岂伊异视逺近殊伦守在四夷稽古名言无己用之寓义于仁　蠢彼金夷恃其险阻蚕食豨张谓莫
　　我拒不靖不庭侵厥邻聚骇奔呌呶以干大咎匪棘匪纾玁狁之故我张我伐玁狁之故　我师既集贼亦相持匪敢相持惧诛自支两易寒暑敉功稍稽贼益以狂怒臂当车罪臣既诛以狥我师朕咨于恒汝往视之　朕咨于恒惟汝同徳惟我庶士亦乆于役将兹旗兵羽林神防其勇熊罴其心金石何敌弗摧何攻弗克济以汝忠奏防顷刻　恒拜稽首臣敢弗蘉既祃既宜师出于京师出于京时维一阳未逾五旬乃压其疆前旌猎猎有节煌煌羣番乃惊谓自天降　惟彼攸恃曰良尔吉以侦以谍如鬼如蜮其恃爰诛其类股栗纪律是明戎兵是诘铸礟攻碉其守以失惟是惧诛潜弗敢出　其潜弗出乃旦夕延将齐我军披其中坚大鞣大防期目之前彼乃穷蹙乞降悚防惟命是从六事永遵除道筑坛肉袒羊牵赳赳钟琪乃度之愬聿抵贼巢开诚以谕擕其二酋军门亲赴悔罪归诚车尘马足顺斯抚之昭我王度昔也雷霆今也雨露　七纵诸葛单骑汾阳曰我相臣于前有光晋爵锡服黼黻龙章速归黄阁左右赞襄休养生息惠鲜蜀邦我武既扬无疆惟庆
　　恭载乾隆四十一年
　　御制平定两金川告成太学碑文
