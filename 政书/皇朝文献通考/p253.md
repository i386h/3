<!-- { "loadSidebar": true } -->
　　巡视盐政长芦两淮各一人【俱详兰都察院】福建两广甘肃四川以总督兼理浙江云南贵州均巡抚兼理【臣】等谨案初制河东盐政一人乾隆四十三年裁归山西巡抚兼管
　　织造江宁府苏州府杭州府各一人【于内务府司官内简用各帯原衔品级其库使笔帖式俱互见前内务府条】
　　承宣布政使司布政使掌一省之政司钱谷之出纳十年会户版均税役登民数田数以达于户部直山东山西河南江宁苏州安徽江西福建浙江湖北湖南陜西甘肃四川广东广西云南贵州各一人
　　【臣】等谨案初每省设左右布政使各一人顺治十八年江南分省康熙二年陜西分省三年湖广分省六年各裁一人为全省布政使江南陜西湖广各二人以所驻之地为布政使初以直近在京畿不设藩臬二司以道员兼衔口北守道兼山西布政使衔大名巡道兼河南按察使衔通永天津巡道俱兼山东按察使衔霸昌井陉巡道俱兼山西按察使衔康熙八年増设直守道一人总司钱粮巡道一人总理刑名康熙三十八年裁井陉道雍正二年改守道为布政使改巡道为按察使其各道俱停兼布政使按察使衔乾隆二十五年分江苏为江宁苏州各一人
　　其属经歴直山东山西河南安徽江西福建浙江湖北陜西四川广东广西云南贵州各一人理问直江宁苏州江西浙江湖南陜西云南各一人都事河南福建各一人照磨山西福建浙江湖北甘肃四川广东各一人库大使直山东山西河南江宁苏州安徽江西福建浙江湖北湖南陜西甘肃四川广东广西云南贵州各一人仓大使安徽一人
　　【臣】等谨案初设都事江西山西各一人康熙三十八年裁初设照磨山东河南江西广西贵州云南各一人康熙三十八年裁初各省俱设检校后俱裁初设理问福建广东广西四川各一人康熙三十八年裁山东山西河南各一人雍正二年裁初各省设副理问一人康熙三十八年并裁初设库大使山西三人后裁一人康熙三十八年又裁一人初设副使浙江江西山西陜西云南各一人寳源局大使各一人后俱裁
　　提刑按察使司按察使掌一省刑名按劾之事以振风纪而澄吏治三年大比为监试官大计为考察官秋审为主稿官与布政使称两司直山东山西河南江苏安徽江西福建浙江湖北湖南陜西甘肃四川广东广西云南贵州各一人
　　其属经歴直山东山西河南江苏江西福建浙江湖北陜西四川广东广西云南各一人知事江西一人照磨安徽福建浙江湖南甘肃广东贵州各一人司狱司直山东山西河南江苏安徽江西福建浙江湖北湖南陜西四川广东广西云南贵州各一人
　　【臣】等谨案初设知事福建山西广东广西各一人设检校福建山西陜西各一人均于康熙三十八年裁照磨裁设与布政使司同
　　各道职司风宪综覈官吏为督抚布教令以率所属直霸昌道通永道【兼河务】清河道【兼河务】天津道【兼河务】大名道【兼河务】口北道热河道各一人山东督粮道济东泰武道登莱青道兖沂曹道各一人山西兾宁道河东道雁平道归绥道各一人河南督粮道开归河道河北道【兼兵备】陜汝道南汝道各一人江南苏松粮储道江安粮道驿盐道【兼巡江寜】苏松道安徽道常镇道庐鳯道淮徐海道各一人江西督粮道驿盐道广饶九南道贑南吉宁道各一人福建粮驿道盐法道兴泉道汀漳道延建邵道台湾道【兼理学政】各一人浙江督粮道盐驿道杭嘉湖道宁绍台道金衢严道温处道各一人湖北督粮道驿传盐法道【乾隆四十四年改为盐法武昌道】汉黄德道襄阳道荆州道各一人湖南粮储道驿盐道衡永郴道岳常澧道辰沅靖道各一人陜西粮储道【兼巡西延】盐驿道【兼巡鳯邠】潼商道汉兴道延榆绥道各一人甘肃平庆道【兼理驿盐】驿传道宁夏道【兼水利】西宁道凉庄道甘肃道【兼理肃镇屯田】安西道【兼理哈宻屯田】巩秦阶道【兼理茶马屯田】各一人四川驿盐道松茂道川东道川南永宁道建昌上南道川北道各一人广东粮驿道【兼水利】广南韶道惠潮道肇罗道髙雷亷道雷琼道各一人广西苍梧道【兼理驿盐】左江道右江道各一人云南粮储道【兼水利】驿盐道迤东道迤西道迤南道各一人贵州粮驿道贵西道古州道【兼兵备】各一人
　　【臣】等谨案初设布政使左右防政防议曰守道每省无定员粮储屯田清军驿水利各以其职为名设按察使副使佥事曰巡道每省亦无定员提学兵备清军巡海水利屯田驿传盐法诸道各以事设各省要地后因时裁设衔额无定各视其陞补之本职为差如由京堂等官补授者兼防政衔由掌印给事中知府补授者为副使道由科道补授者为防议道由郎中员外主事同知补授者为佥事道守巡皆同乾隆十八年均裁去防政防议副使佥事等衔定守巡道均为正四品
　　其属库大使直山东江西福建浙江湖北湖南云南各一人江苏二人仓大使陜西广东各一人盐运使长芦山东河东两淮两广各一人运同长芦山东河东两广各一人运副两浙一人运判长芦二人【初制一人乾隆四十三年増设一人】山东两浙各一人两淮三人监掣同知两淮南北仪所各一人盐课提举司提举云南三人
　　其属盐课司大使长芦十人山东十人两淮二十五人两浙三十二人陜西甘肃各一人四川九人广东十三人福建十八人云南十一人盐引批验所大使长芦山东两淮各二人两浙四人两广福建各一人库大使长芦山东河东两淮两广各一人仓大使河东三人经歴长芦山东河东两淮两浙两广各一人知事长芦河东两淮两广各一人巡检两淮二人
　　【臣】等谨案初设都转盐运使司运使两浙福建各一人后改为盐法道康熙十七年设长芦山东两浙福建运同各一人四十三年裁两浙福建缺乾隆四十三年设长芦蓟永运判雍正二年添设河东两广运同各一人运判两淮四人康熙三十八年裁一人五十八年裁山东运判缺改设河东运判一人雍正二年裁河东运判复为山东运判初设两浙知事一人康熙三十八年裁初设广东市舶提举于康熙五年裁并盐课提举司三十二年裁广东提举三人并裁吏目缺福建盐大使初系拣员委署并无实缺乾隆四十七年以后定为实缺
　　知府掌一府之政教养百姓为州县表率佐以同知通判曰清军曰捕粮曰水利曰屯田曰治农牧马曰理事各视其繁简而分掌之直十人【乾隆四十三年改热河理事同知为承徳府】山西河南湖南各九人甘肃十人【乾隆三十八年改巴里坤同知为镇西府】奉天一人安徽江苏各八人江西贵州各十三人浙江四川广西各十一人山东福建湖北广东各十人陜西六人【乾隆四十七年改兴安直州知州为兴安府】云南十六人【乾隆三十五年广南府知府改为直广南同知广西府知府改为广西直州知州武定府知府改为武定直州知州鹤庆府知府改为鹤庆州知州除改设外存十六人】同知【府或一二人或三四人量地置员事简之府不设】直二十四人【乾隆三十五年裁天津府同知改为古北口理事同知】奉天乌噜木齐各一人山东十二人山西江西各十一人【乾隆三十八年裁江西定南县知县改赣州府水利同知为定南防同知】河南广西各八人江苏二十二人【乾隆三十三年裁苏州府海防同知改为海门同知三十五年裁金山同知改为苏州府海防同知】安徽七人福建四川广东各十人湖北甘肃各十一人【乾隆五十年添设湖北施南府同知四十五年添设甘肃伊犁抚民同知又改闻展同知为吐鲁畨同知】浙江十五人湖南九人陜西八人【乾隆三十九年改留坝通判为汉中府留坝同知四十七年添设西安府孝义同知】贵州七人【乾隆四十一年遵义府仁懐通判改为仁懐直同知】云南十四人通判【量地置员与同知同】直二十三人奉天二人乌噜木齐一人山东十一人河南十二人【乾隆四十八年改仪考通判为兰仪通判又改南阳府通判为归徳府睢宁通判四十九年改仪封县知县为仪封防通判】山西十三人江苏十八人安徽云南【乾隆三十五年裁沅江府他郎通判改为普洱府他郎通判】各八人江西【乾隆三十八年裁瑞州府通判改为九江府水利通判】湖北湖南四川各十人福建【乾隆四十九年改福宁府通判为泉州府蚶江通判】广东【乾隆四十六年裁潮州府通判改为广州府永宁通判】各七人贵州六人浙江九人陜西五人【乾隆四十七年添设兴安府通判】甘肃【乾隆三十四年改摆羊戎通判为巳燕戎格抚畨通判】广西【乾隆四十七年改桂林府通判为思恩府通判】各五人
　　其属经歴直山西福建湖南甘肃各九人奉天一人山东湖北广东广西各十人河南江苏安徽各八人江西贵州各十三人浙江四川各十一人陜西四人云南十七人同知经歴湖南一人卫经歴四川一人知事江苏四人浙江陜西各一人广西二人云南七人照磨江苏六人安徽湖北各三人江西十二人河南福建贵州各一人浙江五人陜西四人同知照磨江西一人四川五人司狱直四人山东十人山西贵州各二人河南安徽四川各一人福建广东各九人浙江湖北广西各七人湖南云南各五人陜西三人通判司狱山西二人茶马司大使甘肃二人宣课司大使江苏二人税课司大使江苏二人浙江四人广东一人仓大使直三人山西福建各二人山东江苏各一人广东六人营仓大使直一人同知库大使山西一人茶引批验所大使江苏一人盐茶大使四川一人递运所大使江苏一人检校江苏四人长官司吏目贵州四人
　　【臣】等谨案初设各府推官康熙六年裁督捕左右理事官各一人康熙三十八年裁
　　直州知州【州有直州有属州直州视府属州视县】掌一州之政与知县同为亲民之官凡刑名钱谷之事无不亲理焉直甘肃【乾隆三十八年安西府改为安西直州知州四十一年泾州改为直州知州】各六人山东二人【乾隆四十一年济宁临清二州俱改为直州】山西十人【乾隆三十六年霍州知州改为直州知州】河南湖南各四人江苏广东各三人陜西安徽各五人江西广西各一人福建二人四川九人云南四人【乾隆三十五年广西府改为广西直州武定府改为武定直州】州同直江苏安徽四川各三人福建陜西甘肃各二人河南湖南广东各一人州判直五人山西四人河南湖南甘肃各三人江苏陜西广东各二人安徽江西广西各一人四川七人
　　其属吏目直甘肃各六人山西十人河南湖南各四人江苏广东各三人陜西安徽各五人江西广西各一人山东福建各二人云南四人四川九人税课司大使江苏一人
