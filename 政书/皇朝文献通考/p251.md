<!-- { "loadSidebar": true } -->
　　帝王庙祠祭署无专员以赞礼郎司乐内一人委理神乐署署正一人左右署丞各一人【以上均汉员】
　　【臣】等谨按神乐署署正初名提防署丞初名知观乾隆二十年改旧有满汉所牧乾隆二十六年裁缺改交内务府庆丰司管理
　　光禄寺
　　光禄寺掌祭飨宴劳酒醴饍馐之事凡祭祀会同太常寺省牲先期饬有司视涤濯礼毕进胙于
　　天子而颁于百执事之人凡筵宴酒食及外使降人具差其等以备供给卿满洲汉人各一人或
　　钦派大臣兼管少卿满洲汉人各一人【初设汉少卿二人康熙三十八
　　年裁一人】
　　【臣】等谨按光禄寺初礼部顺治十五年题准外解钱粮析归本寺司府州县考成亦由本寺十八年定寺事复归礼部将解到钱粮公同出纳其考成仍属礼部钱粮由寺奏销康熙三年定各项钱粮悉归户部支给十年仍以礼部精饍司所掌归之本寺
　　所属署四曰大官珍馐良醖良醢毎署署正满洲汉人各一人毎署署丞满洲各二人【初设汉署丞四人顺治十五年裁】典簿满洲汉人各一人笔帖式十六人银库司库满洲二人笔帖式二人
　　【臣】等谨按初设汉寺丞一人康熙三十八年裁汉监事四署各一人顺治十三年裁司牲汉大使一人顺治十五年裁又顺治十三年增满洲副理事官二人后亦裁
　　太仆寺
　　太仆寺总国之马政籍畿甸牧地畜马之数考其蕃息损耗别以印烙而时阅之卿满洲汉人各一人少卿满洲汉人各一人【汉少卿初设三人后裁二人满少卿初设二人乾隆十三年裁一人】
　　所属员外郎满洲二人【初设八人雍正三年裁二人乾隆十三年定满洲防古各二人】防古二人【雍正三年设】主事满洲古各二人主簿满洲一人【初设汉主簿一人康熙二年裁】笔帖式满洲六人防古六人【初有汉军笔帖式二人裁】
　　【臣】等谨按初设有满汉寺丞各一人顺治十五年裁十六年复设康熙二年裁有常盈库汉大使一人顺治八年裁
　　顺天府
　　顺天府府尹管京府之政令府丞总理学校考试之事治中叅理府事京县二各掌其县之政令品视外县令加一等【余所属二十五州县兼属直督不具载】府尹一人毎
　　钦派大臣兼管府丞一人
　　所属治中一人通判一人经厯一人照磨一人司狱一人崇文门分司副使一人
　　【臣】等谨按治中初设三人顺治六年裁二人推官知事检校各一人康熙六年裁
　　府学教授满洲汉人各一人训导满洲汉人各一人
　　大兴县知县一人县丞主簿各一人典史一人巡检三人牐官一人宛平县知县一人县丞二人主簿一人典史一人巡检四人牐官一人
　　【臣】等谨按初设有广源牐牐官一人顺治十三年裁张家湾宣课司大使一人康熙四十年裁库大使一人康熙三十九年裁递运所大使一人康熙三十八年裁又初设京衞武学教授一人训导二人顺治二年裁训导缺康熙十五年复设训导一人雍正三年改京衞武学为顺天府武学四年裁改设满教授训导各一人
　　鸿胪寺
　　鸿胪寺掌朝会宾客吉凶仪礼传赞之事凡
　　国家大典礼
　　郊
　　庙祭祀朝会宴享
　　经筵
　　册封传
　　制奏捷各供其事诸藩入贡百官谢
　　恩并鸿胪引奏以满礼部尚书总统之卿满洲汉人各一人少卿满洲汉人各一人【初设汉少卿二人顺治十五年裁一人臣】等谨按鸿胪寺初礼部顺治十六年分归本寺十八年仍归礼部康熙十年复归本寺雍正四年仍礼部统辖
　　所属主簿满洲汉人各一人鸣赞满洲十六人汉人二人【初设八人顺治二年裁一人十二年裁一人十三年裁四人】序班汉人四人笔帖式满洲四人
　　【臣】等谨按初设有汉左右寺丞各一人顺治十五年裁一人康熙五十二年并裁
　　国子监
　　国子监掌成均之法以时程课诸生毎嵗仲春仲秋上丁祀
　　先师则总其礼仪
　　天子幸学则执经进讲新进士释褐则坐而受拜焉祭
　　酒满洲汉人各一人毎
　　钦派大臣兼管司业满洲防古汉人各一人【初满祭酒兼太常寺少卿衔司业兼太常寺寺丞衔复俱停满司业初设二人乾隆十三年裁一人】
　　【臣】等谨按国子监事宜初礼部顺治十五年析归本监康熙二年仍归礼部十年复归本监其应题应行事俱由本监掌理
　　所属绳愆防监丞满洲汉人各一人职掌学规以督教课均廪糈博士防博士满洲汉人各一人掌阐明经説以助督课【汉博士初设三人顺治十年裁一人康熙五十二年裁一人】分六堂曰率性修道诚心正义崇志广业汉人助教六人【初设十二人顺治十五年裁六人】学正四人【初设十二人康熙三十八年裁六人五十二年裁二人】学録二人【初设六人顺治十五年裁四人】分教直省俊选之士八旂官学助教满洲十六人【康熙五十七年裁四人雍正三年复设】古八人分教八旗子弟算法馆助教汉人一人分教算学生俄罗斯学助教满洲汉人各一人分教俄罗斯子弟算法馆与俄罗斯学助教俱于六堂官助教内遴委兼司之典簿满洲汉人各一人掌簿书文移以稽出纳典籍汉人一人掌经史以资诸生诵习笔帖式满洲四人防古汉军各二人掌文移繙绎
　　八旗官学汉教习由本监奏请于肄业正贡班内考取挨补三年期满引
　　见以知县教职分用
　　【臣】等谨按国学建辟雍为天子之制自元明以来钜典缺如我
　　皇上右文稽古特兴建辟雍于乾隆五十年正月六日重引年之义既举行千叟宴复于二月上丁
　　释奠礼成即
　　临雍讲学衷古今之盛制集礼乐之大成
　　文教覃敷
　　隆恩广洽实为生民以来所未有成均之灋景铄显懿即用定制所备官咸得展寀错事焉谨附将节次敬奉
　　上谕详録以备考焉
　　乾隆四十八年
　　谕稽古国学之制天子曰辟雍所以行礼乐宣德化昭文明而流厥泽典至钜也朕此次
　　释奠礼成念国学为人文荟萃之地规制宜隆而辟雍之立自元明以来典尚阙如自应增建以臻美备着派礼部尚书徳保工部尚书兼国子监事务刘墉侍郎德成敬谨前住阅视度地鸠工诹吉兴建落成之日朕将举行临雍典礼以昭乆道化成之盛
　　四十九年
　　谕稽古明伦设教典重学宫国学为首善之区桥门观听规制尤宜隆备前命尚书刘墉德保金简侍郎徳成鸠工庀材兴建辟雍现在已届落成朕于明年仲春
　　释奠礼成即临雍讲学所有应行典礼着各该衙门详议具奏
　　又
　　谕朕恭阅
　　皇祖实録康熙四十二年
　　南巡回跸河工告成特颁
　　恩诏今国家重熙累洽承平百四十余年朕寅绍丕基祗
　　承
　　世德御宇五十年以来无时不以民生为念仰荷天眷夀逾古稀五世元孙一堂衍庆明年正月六日绳祖武之丕休举耆筵之盛典又以辟雍肇建于上丁释奠礼成亲临讲学所以引年敷教者既隆且备允宜加与中外臣普沛恩施用昭敷锡着于乾隆五十年元
　　旦特颁恩诏所有诏内条欵着大学士军机大臣详晰开列具奏
　　五十年二月
　　谕朕此次
　　释奠礼成临雍讲学圜桥观听文教覃敷实为矞皇盛典且自冬春以来雨雪尚未霑足朕心焦切兹当俎豆馨闻恰值春膏霑霈深为欣庆第念随从执事诸臣及观礼多士衣履沾湿允宜广锡恩施所有执事扈从之王公大臣衍圣公并文武官员俱着纪録一次其观礼诸生及至圣各氏后裔并着查明分别加恩赏赉
　　钦天监
　　钦天监掌察天文定气朔占步推之事毎嵗孟冬朔日呈奏明嵗时宪书移礼部颁行于天下监正满洲西洋各一人监副满洲汉人各一人左右监副各西洋一人
　　【臣】等谨按康熙四年始设满监正八年定汉监正用西洋人名曰监修雍正三年实授为监正去监修名乾隆十年定监副以满汉西洋分用并
　　特简大臣兼理监务十八年以西洋人为左右监副所属时宪科春夏中秋冬五官正满洲防古各二人汉军一人汉人五人博士满洲三人汉军二人汉人十六人天文生满洲十二人汉军八人汉人二十四人五官司书汉人一人【初设二人康熙十四年裁一人】掌推天行之度騐嵗差以均节气
　　天文科五官灵台郎满洲三人汉军一人汉人四人五官监汉人一人博士满洲三人汉人二人天文生满洲二人汉人三十二人掌观天象之垂书云物以协嵗占
　　漏刻科五官挈壶正满洲二人汉人二人五官司晨汉军一人博士汉人六人天文生满洲二人汉人六人阴阳生汉人十人掌调壶漏测中星相阴阳以卜营建
　　主簿满洲汉人各一人掌章奏文移簿籍
　　笔帖式十七人掌繙译
　　【臣】等谨按初设有汉五官保章二人汉司晨一人俱康熙十四年裁
　　太医院
　　太医院掌医疗之事率其属给事
　　内廷供使令院使一人左右院判各一人
　　【臣】等谨按药材出入初由礼部顺治十六年分归本院职掌
　　所属御医十五人吏目三十人【八品十五人九品十五人】医士四十人医员三十人掌九科之法以治疾医生二十六人掌炙制之法以治药教习二人择御医吏目之能者无专员
　　凡陞补院使院判由院申礼部转咨吏部奏补御医吏目由院奏补申礼部转咨吏部注册均循资叙俸各以次陞若医士以下由院考选申礼部拔补有内直省者有外直省者陞则先内后外其考选皆如定制
　　凡侍直自院使至医士以所业专科分班侍直给事宫中者曰宫直给事外廷者曰六直宫直于各宫外班房侍直六直于东药房侍直各以其次更代








　　皇朝文献通考卷八十三
　　钦定四库全书
　　皇朝文献通考卷八十四
　　职官考【八】
　　在京武职衙门文官
　　銮仪卫主事满洲一人经厯汉人一人笔帖式满洲七人汉军三人
　　三旗领侍卫内大臣所属主事满洲一人笔帖式十二人
　　步军统领衙门员外郎满洲二人主事满洲二人司务满洲一人笔帖式十二人
　　【臣】等谨按武职衙门所辖文员仍吏部选授王府属文官
　　亲王府管领四人典膳一人马羣牧长二人司库二人司匠四人牛羣牧长羊羣牧长各一人郡王府管领三人典膳一人马羣牧长一人司库二人司匠四人牛羣牧长羊羣牧长各一人守防
　　陵寝文官
　　【臣】等谨按各官除授陞转之制内务府官员由内务府具题礼部工部等官由本部咨送吏部题补
　　永陵掌闗防官一人副掌闗防官二人笔帖式二人【盛京
　　礼部】
　　福陵
　　昭陵掌闗防官各一人副掌闗防官各二人尚茶正尚膳正各一人内管领各一人笔帖式各四人
　　昭西陵礼部郎中一人内务府郎中一人礼部员外郎二人内务府员外郎一人尚茶正尚膳正各一人内务府主事一人内管领一人读祝官二人赞礼郎四人礼部笔帖式四人内务府笔帖式二人总管衙门笔帖式二人
　　孝陵掌闗防礼部郎中一人掌闗防内务府郎中一人礼部员外郎二人内务府员外郎一人尚茶正尚膳正各一人内务府主事一人内管领一人副内管领一人读祝官二人赞礼郎四人礼部笔帖式四人内务府笔帖式二人总管衙门笔帖式二人
