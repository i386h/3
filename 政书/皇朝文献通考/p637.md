<!-- { "loadSidebar": true } -->
　　黄宗羲撰宗羲见经类
　　【臣】等谨按宗羲居余姚之竹桥有南雷里为唐谢遗尘故居距竹桥仅数里故以名其集其曰文定者葢取丁廙后世谁相知定吾文语也晩年屡自刋削仅存四卷因名曰文约云
　　紫峯集十四卷
　　杜越撰越字君异号紫峯容城人前明诸生康熈己未荐举博学鸿词以老疾未赴
　　蒿庵集三卷
　　张尔岐撰尔岐见经类
　　五公山人集十四卷
　　王余祐撰余祐本姓宓字申之一字介祺直隶新城人前明诸生后居易州五公山因号五公山人水田居士文集五卷
　　贺贻孙撰贻孙见经类
　　织斋集钞八卷
　　李焕章撰焕章字象先号织斋山东乐安人前明诸生
　　燕峯文钞一卷
　　费密撰密字此度成都人
　　虎溪渔叟集十巻
　　刘命清撰命清字穆叔临川人
　　彭省庐文集七卷　诗集十卷
　　彭师度撰师度字古晋号省庐华亭人
　　省轩文钞十卷
　　柴绍炳撰绍炳见经类
　　潠书八卷　思古堂集四卷　东苑文钞二卷诗钞一卷　小匡文钞四卷
　　毛先舒撰先舒见经类
　　先舒潠书自记曰是编所作皆杂文诸篇末惟王猷定柴绍炳沈谦三君语畧载数条以其为亡友之笔故也
　　学园集二卷　续编六卷
　　沈起撰起见经类
　　榆墩集选文九卷　诗二巻
　　徐世漙撰世漙见经类
　　安静子集十三卷
　　安致逺撰致逺字静子一名如盘字拙石夀光人贡生
　　致逺自序畧曰余诗喜摩诘文慕庐陵爱其从容闲雅不事钩棘
　　嬾斋别集十四卷
　　僧通门撰通门字牧云姓张氏常熟人祝髪于兴福禅林寻主古南鹤林天童等寺
　　西北文集四卷
　　毕振姬撰振姬见史类
　　【臣】等谨按振姬集纵横疎宕颇有竒气然浑厚则不足其云西北文者太原傅山所题以东南之人谓之西北之文也
　　涑水编五卷
　　翟鳯翥撰鳯翥字象陆闻喜人顺治丙戍进士官至福建布政使
　　祓园集九卷
　　梁清逺撰清逺见子类
　　聿修堂集一卷
　　蓝润撰润字海重即墨人顺治丙戍进士初名滋任侍读时
　　赐今名厯官湖广布政使
　　寒松堂集九十二卷
　　魏象枢撰象枢字环极蔚州人顺治丙戍进士官至刑部尚书諡敏果
　　【臣】等谨按寒松堂者象枢乞休时
　　圣祖仁皇帝御赐扁额也象枢学问深醇文笔朴直正色
　　立朝特标劲节仰邀
　　宸翰褒题信不负耳
　　兼济堂文集二十卷　昆林小品三卷　昆林外集【无巻数】
　　魏裔介撰裔介见经类
　　【臣】等谨按裔介所著述刻之江南者曰兼济堂集十四卷刻之荆南者曰兼济堂集二十四卷刻之京师者曰文选二集上下编昆林小品上下编昆林外集一编奏疏四十九篇尺牍存余七卷刻之归田后者曰兼济堂文选十卷屿舫近草五卷诗七卷樗林三笔五卷又有圣学知统録等书此二十巻乃其子荔彤属詹明章裒辑诸本选为一编
　　小品外集则杂著诸篇集外别行者也
　　四思堂文集八巻
　　傅维鳞撰维鳞见史类
　　燕川渔唱诗二卷　植斋文集二卷
　　傅维橒撰维橒字培公号霄影灵夀人
　　倚雉集十二卷
　　窦遴竒撰遴竒字松涛大名人顺治丁亥进士官至佥都御史
　　王文靖集二十四卷附録一卷
　　王熈撰熙字子撰一字胥廷宛平人顺治丁亥进士官至大学士諡文靖
　　【臣】等谨按熙生时所刻者曰寳翰堂集止十余卷此其全集也
　　林屋文稿十六卷　诗稿十四卷
　　宋征舆撰征舆字辕文华亭人顺治丁亥进士官至都察院左副都御史
　　慎斋遇集五卷　莅楚学记一卷　日怀堂奏疏四巻
　　蒋永修撰永修见经类
　　江南通志曰永修在应山有守御功在平越清丈苗民虗税八千有竒在湖广振兴文教楚风为之一变
　　潜沧集七卷
　　余一元撰一元字占一号潜沧山海卫人顺治丁亥进士官至礼部郎中
　　安雅堂集十卷　安雅堂诗　安雅堂拾遗诗【俱无卷数】　安雅堂拾遗文二卷附二乡亭词四卷宋琬撰琬见史类
　　王士祯池北偶谈曰康熙以来诗人无出南施北宋之右宣城施闰章愚山莱阳宋琬荔裳也又曰宋浙江后诗颇拟放翁五古歌行诗闯杜韩之奥又渔洋诗话曰康熙庚辰余官刑部尚书荔裳之子思勃来京师以入蜀集相示亟録而存之集中古选诗歌行气格深穏余多补入感旧集
　　退庵集二十一卷
　　李敬撰敬字退庵江宁人顺治丁亥进士官至监察御史巡按湖南
　　敬自序诗集畧曰必深知元气流行使心口之间律吕相合乃适于喜怒哀乐之正
　　西山集九卷
　　张能鳞撰能鳞见经类
　　文襄公别録六卷
　　李之芳撰之芳见史类
　　春树草堂集六卷
　　杜恒灿撰恒灿字杜若号苍舒三原人顺治戊子副榜贡生
　　屺思台文集八卷　诗集一卷
　　刘子壮撰子壮字克猷黄冈人顺治己丑进士第一授翰林院修撰
　　【臣】等谨按子壮未及第前困公车者二十年所作制艺雄厚排奡凌轹一切与熊伯龙齐名世称熊刘至于古学往往失于粗豪则固逊于熊矣熊学士诗文集三卷
　　熊伯龙撰伯龙字次侯号钟陵汉阳人顺治己丑进士官至翰林院侍读学士
　　学余堂文集二十八巻　诗集五十卷　外集二卷
　　施闰章撰闰章见子类
　　闰章语王士祯门人洪升曰尔师如华严楼阁弹指即见吾诗如作室者瓴甓木石一一就平地筑起
　　【臣】等谨按闰章之文刬除浮腐不失规矩
　　鹤静堂集十九卷
　　周茂源撰茂源字宿来号釡山华亭人顺治己丑进士官至处州府知府
　　贻清堂集十三卷　补遗四卷
　　张习孔撰习孔见子类
　　万青阁全集八卷
　　赵吉士撰吉士见史类
　　汤子遗书十卷
　　汤斌撰斌见史类
　　【臣】等谨按斌与陆陇其俱号醇儒陇其笃守程朱于陆王攻击甚力斌则根柢姚江而亦能持新安金谿之平故二人异趣同归其生平得力具见语録中其他著述亦皆有体有用通达治体洵不愧
　　国家理学名臣之目也



　　皇朝文献通考卷二百三十一
<史部,政书类,通制之属,皇朝文献通考>
　　钦定四库全书
　　皇朝文献通考卷二百三十二
　　经籍考【二十二】
　　集【别集】
　　忠贞集十卷
　　范承谟撰承谟字觐公号螺山镶黄旗汉军人大学士文程子顺治壬辰进士改庶吉士授宏文院编修官至浙闽总督殉耿逆之难
　　赐諡忠贞
　　【臣】等谨按是集首録
　　谕祭文
　　御制碑文
　　御题祠额附以家传祠堂记为一卷次抚浙督闽奏议各一卷吾庐存稿一卷百苦吟一卷画壁遗稿一卷杂著一卷附録题跋哀挽诗文三卷其画壁诗乃为耿逆拘系时备受窘毒守者屏絶笔墨以桴炭画字壁上自抒忠愤后仅存四十七首为世传诵刻入吴震方说铃中康熙五十七年其子时崇复以遗稿进
　　呈
　　圣祖仁皇帝御制序文弁诸简首仰见
　　眷懐忠烈扶植纲常千百世下犹想见其抗节之槩焉
　　遂初堂文集九卷
　　杨兆鲁撰兆鲁字青岩武进人顺治壬辰进士官至福建延平道按察司副使
　　见山楼诗文集【无卷数】　抚皖治畧一卷抚楚治畧一卷谷城水运纪畧一卷
　　杨素蕴撰素蕴见史类
　　素蕴自序水运纪畧曰逆藩吴三桂既叛之明年五月襄阳总兵杨来嘉及郧阳副将洪福相继叛附踞房保二竹间陷谷城蹂均州南漳一路
　　王师由均南谷三路恢复房保仍留兵防守月需米若干自襄阳至均州南漳又至房保康各数百里并山迳不通车牛扳藤负重血流被足日行不三十里若雨溜崖石一蹉跌即人米并堕壑中雨稍久即山水突发湍汹不能飞渡素蕴于十七年四月授郧阳道首以此为忧退而思明季杨嗣昌督师张献忠正当此地其运粮必自有道日进楚人而访之有团练长以谷城菜园坪之小河告乃申报三院覔舟修縴路缮塘房又虑贼巢逼近拨兵防防其始行也即减三郡夫十分之三久则民船人夫争集自八月至来年三月可得十运足各营一嵗之食即其间民得力耕故列其经理文告之词于后而记之
　　学源堂文集十八卷
　　郭棻撰棻字快圃清苑人顺治壬辰进士官至翰林院侍读学士
　　莲龛集十五卷
　　李来泰撰来泰字仲章号石台临川人顺治壬辰进士官工部虞衡司主事康熙己未
　　召试博学鸿词授翰林院侍讲
　　司勲五种集二十卷
　　王士禄撰士禄见史类
　　林蕙堂集二十六卷
　　吴绮撰绮见史类
　　王方岐序曰绮所着亭皋集萟香词林蕙堂文集诸编绮没之后其子夀潜搜访遗稿合而编之饮和堂集二十一卷
　　姚防撰防字冑师号成葊山隂人顺治甲午举人官安化县知县
　　托素斋集十卷
　　黎士宏撰士宏字媿曾长汀人顺治甲午举人官至陜西布政司参政
　　涟漪堂遗稿二卷
　　沈峻曾撰峻曾字窳庵仁和人顺治甲午副榜贡生
　　半农斋集八卷
　　蒋中和撰中和字本达又字眉三靖江人顺治乙未进士官兰阳县知县迁沧州州判
　　陆宻庵文集二十卷録余二卷诗集八卷诗余四卷
　　陆求可撰求可字咸一淮安人顺治乙未进士官至刑部郎中
　　耻躬堂文集二十卷
　　王命岳撰命岳字伯咨号耻古晋江人顺治乙未进士官至刑科给事中
　　澹余轩集八卷
　　孙光祀撰光祀字怍庭号溯玉厯城人顺治乙未进士官至兵部侍郎
　　西陂类稿三十九卷
　　宋荦撰荦见史类
　　陈廷敬跋曰荦诗某稿某集者凡三十有四而文称是焉西陂者荦旧庐也
　　南沙文集八卷附録一卷
　　洪若皋撰若皋字虞隣临海人顺治乙未进士官至福建按察司佥事
　　渔洋文畧十四卷　蚕尾集十卷续集二卷后集二卷
　　王士祯撰士祯见史类
　　门人张云章序文畧曰以先生为今之太白子羙羣知非溢羙语以先生之文为昌黎栁州之文容有或信或不信者
　　士祯自序蚕尾集曰偶次甲子使粤以前及丁夘以后诗文稍成卷帙因以蚕尾名集
　　【臣】等谨按士祯诗文镂版者甚伙其诗推重一时古文虽词章修洁要非专门当时自有公论蚕尾诸集乃康熙甲子奉
　　命祭告南海后所作诗文因阻雪东平望小洞庭中蚕尾山悦其清逺取以名集犹之渔洋为太湖中小山取以自号也其诗之单行者别入诗集类中兹不具録
　　尧峯文钞五十卷　钝翁前后类藁一百十八卷汪琬撰琬字苕文号钝翁晚居尧峯因以自号长洲人顺治乙未进士官至刑部郎中左迁兵马司指挥再陞户部主事康熙己未
　　召试博学鸿词授编修
　　七颂堂集十四卷
　　刘体仁撰体仁见子类
　　雪鸿堂文集十八卷
　　李蕃撰蕃字锡征号懒庵通江人顺治丁酉举人官黄县知县
　　闇修斋稿一卷
　　萧企昭撰企昭见子类
　　改亭诗集六卷文集十六卷
　　计东撰东字甫草吴江人顺治丁酉举人庸书二十卷
　　张贞生撰贞生见史类
　　安序堂文钞二十卷
　　毛际可撰际可字防侯号鹤舫遂安人顺治戊戍进士官彰徳府推官
