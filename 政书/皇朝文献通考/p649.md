<!-- { "loadSidebar": true } -->
　　粤西诗载二十五卷粤西文载七十五卷粤西丛载三十卷
　　汪森编森字晋贤桐乡人休寜籍官桂林府通判凤池集【无卷数】
　　沈玉亮呉陈琰同编玉亮字瑶岑武康人陈琰见经类
　　续三体唐诗八卷　唐诗掞藻八卷
　　髙士竒编士竒见经类
　　楚风补五十卷
　　廖元度编元度字大隠长沙人
　　四家诗钞二十八卷
　　王企靖编企靖字苾逺雄县人康熙乙丑进士官至江西巡抚
　　【臣】等谨按是编为清苑郭棻集六卷钜鹿杨思圣集八卷任邱厐垲集六卷文安纪炅集八卷每集各为之序
　　濓洛风雅九卷
　　张伯行编伯行见史类
　　厯朝赋楷八卷
　　王修玉编修玉字倩修钱塘人
　　檇李诗系四十二卷
　　沈季友撰季友见诗集类
　　朱彛尊序曰往者蒋之翘辑檇李诗乗其卷帙之富什倍朱翰英华当从雁川访求之其身甫殁而遗稿已化为蛛丝蟫粉他若刘常武原集徐赞宸之海谷遗风一时转相钞撮流布未广洊经嵗月亦防防有失传之患季友辞世已十有余年同里金南瑛校而刻之庶防其传可永矣
　　于野集七卷
　　王原编原号西亭青浦人康熙戊辰进士官至给事中
　　唐宋十大家全集录五十一卷
　　储欣编欣见经类
　　欣自序曰即茅坤唐宋八家文钞所评论以窥其所用心大抵为经义计耳予欲破学者抱匮守残之见所録加倍焉至増入习之可之似属创见然大家岂有定数可以八即可以十
　　【臣】等谨按欣论茅坤之説良是然亦不离乎经义之计伏读
　　御制唐宋文醇序文嘉欣用意之美而惜其学识之未
　　当所去取亦与茅坤等
　　圣谕持平欣亦何能置一辞矣
　　松风余韵五十一卷
　　姚宏绪编宏绪号聴岩娄县人康熙辛未进士官翰林院编修
　　例畧曰是选七百余家始张翰终叶有声附以闺秀方外诗以姓叙姓以韵分有风雅萃于一门者即按世次列之又曰集内有鄙俚可笑者以采得不忍复逸存诗所以存其人也
　　【臣】等谨按是编専采松江诗人各系以小传意在博收故别择未能精审焉
　　述本堂诗集十八卷
　　方登峄式济观承撰登峄字鳬宗号屏坧桐城人康熙甲戌贡生官工部主事坐事谪黒龙江卜魁塞式济登峄子见史类观承登峄孙见诗集类唐四家诗八卷
　　汪立名编立名见经类
　　立名自序曰唐王孟韦栁四家为宋元人鼻祖学宋元诗者当仍于唐诗求之故以此矫其云八刘唐人诗集八卷
　　刘青夕选青夕名未详淮安人
　　唐诗叩弹集十二卷续集三卷
　　杜诏杜庭珠同编诏见诗集类庭珠秀水人古文雅正十四卷
　　蔡世逺编世逺见别集类
　　世逺自序曰康熙乙未嵗自京师回闽家居数载评选厯代古文自汉至元约二百三十余首雍正元年入京与同志李立侯张季长参论考订又是正之髙安朱轼迨季长作令长洲取以授梓因为序之曰是选也采之各家文集者若干篇采之二十一史者若干篇若文选文苑英华唐文粹宋文鉴元文类以及厯代名臣奏议偶有所喜则登之文虽佳非有闗于修身经世之大者不録也言虽切而体裁不美备则贤哲格言不能尽载也其事则可法可传其文则可歌可诵然后録之不及三传檀弓者檀弓经也三传虽传经也不及战国策者多机智害道也呜呼虗车之饰与犬羊之鞟交讥也不加体察躬行之功徒夸闳博雕镂之用先儒之所羞称言不能以足志文不能以行逺亦大雅之所弗尚也措之为君臣父子夫妇昆弟朋友之伦发之有经国大业不朽盛事之美言为心声词尚体要斯集之所由选乎名之曰雅正者其词雅其理正也
　　【臣】等谨按是集以理为根柢以词为羽翼而语录之体浮艳之词概从删汰良由世逺防于学问深明文章正变之繇故所选录传诵艺林洵足为古文家正则也
　　明文逺【无卷数】
　　徐文驹编文驹见别集类
　　尺牍嘤鸣集十二卷
　　王相编相字晋升临川人
　　絶妙好词笺七卷
　　查为仁厉鹗同撰为仁字心谷号莲坡宛平人康熙辛夘举人鹗见史类
　　鹗自序曰絶妙好词七卷南宋周蜜所辑多绍兴迄徳祐间人自二三钜公外姓氏多不着为仁躭玩倚声披阅之下随笔劄记辑有诗余纪事如干篇于是编特为之笺不特诸人里居出处十得八九而词中之本事词外之轶事俱攟拾无遗焉元诗选一百一十一卷
　　顾嗣立编嗣立见诗集类
　　文章鼻祖六卷
　　杨绳武编绳武字文叔长洲人康熙乙未进士官翰林院编修
　　鄱阳五家集十五卷
　　史简编简字文令鄱阳人
　　【臣】等谨按是编辑自宋末至明初其乡人中黎廷瑞呉存徐瑞叶兰刘炳五家之诗
　　南宋杂事诗七卷
　　沈嘉辙呉焯陈芝光符曾赵昱厉鹗赵信等同撰嘉辙字栾城焯字尺鳬曽字幼鲁由荐举官至户部郎中皆钱塘人鹗见史类芝光字蔚九昱字功千信字意林皆仁和人
　　二家诗钞二十卷
　　邵长蘅编长蘅见别集类
　　【臣】等谨按是编専选王士祯宋荦之诗然荦诗实逊于士祯故论者颇以并选为未协
　　棣华书屋近刻四卷
　　朱湘朱绛朱纲撰湘纲俱见诗集类绛字子桓由贡生官至广东布政使
　　诚求堂彚编六卷
　　徐开锡撰开锡字定山常山人康熙中贡生官至彰徳同知
　　明文在一百卷
　　薛熙编熙见子类
　　汉诗説十卷
　　费锡璜沈用济同编锡璜字滋衡呉江人用济字方舟钱塘人
　　岭南五朝诗选二十五卷
　　黄登编登字俊升号积庵番禺人
　　【臣】等谨按是编前二十卷为第一帙皆载诗之为粤东作者后十五卷为第二帙皆粤东人诗其第一帙谓之名宦然如杜审言宋之问沈佺期辈其事具着唐书登以名宦称之谬矣
　　义门郑氏奕叶吟集七卷　义门郑氏奕叶集十卷
　　郑尔垣编尔垣字一枢浦江人
　　【臣】等谨按是集乃辑其先世诗文都为二编上编系诗七卷下编则遗文十五种郑氏自宋建炎至明初同爨者十三世故称义门
　　宋十五家诗十六卷
　　陈訏编訏见经类
　　【臣】等谨按十五家者梅尧臣欧阳修曾巩王安石苏轼苏辙黄庭坚范成大陆游杨万里王十朋朱子髙翥方岳文天祥也每集各系小传及前人诗话而以已所评论附焉
　　笃叙堂诗集五卷
　　许豸许友许遇许鼎许均许荩臣许良臣等撰豸字玉史侯官人崇祯辛未进士官至浙江提学副使友字介有号瓯香豸子遇字不弃号月溪友子官陈留长洲二县知县鼎号梅崖均号雪邨皆遇子荩臣号秋泉良臣号石泉皆鼎子
　　续姚江逸诗十二卷
　　倪纪宗编纪宗字漫野余姚人官遂安训导韬光庵纪游集【无卷数】
　　释山止编山止西湖韬光庵僧
　　兴善寺厯代名贤留题集二卷
　　释浄溥编
　　倪城风雅二卷
　　劳巁编巁见诗集类
　　渠风集畧七卷
　　马长淑编长淑字汉荀安邱人雍正庚戌进士官至磁州知州
　　【臣】等谨按安邱古渠邱地故名曰渠风长淑因其里人张贞欲辑同邑诸人诗而未就乃踵成之七十二峯足徴集一百一卷
　　呉定璋编定璋字友篁呉县人
　　选诗定论十八卷
　　呉湛撰湛字伯其号冉渠睢阳人
　　文选音义八卷
　　余萧客撰萧客见经类
　　明伦初集五卷续集五卷
　　郑文炳编文炳字慕斯莆田人
　　长林四世弓冶集五卷
　　林其茂编其茂见诗集类
　　宋百家诗存二十八卷
　　曹庭栋编庭栋见经类
　　广东诗粹十二卷
　　梁善长编善长字崇一顺徳人乾隆己未进士莆风清籁集六十卷
　　郑王臣编王臣字慎人一字兰陵莆田人乾隆辛酉拔贡生官至兰州府知府
　　【臣】等谨按是集选兴化一府自唐以来之诗并缀以自着兰陔诗话
　　山左明诗钞三十五卷
　　宋弼编弼字仲良徳州人乾隆乙丑进士官至甘肃按察使
　　丰阳人文纪畧十卷
　　聂芳声编芳声字晦之永丰人
　　南园后五子诗集二十八卷
　　陈文藻等编氏籍未详
　　【臣】等谨按南园在广州城东南大忠祠侧即抗风轩明初孙蕡赵介李徳黄哲王佐唱酬于此称南园五子是编所云后五子者乃明顺徳欧大任梁有誉从化黎民表南海呉旦畨禺李时行五人也二南遗音四卷
　　刘绍攽编绍攽见经类
　　崇川诗集十二卷
　　孙翔编翔字吕溪南通州人
　　东皋诗存四十八卷
　　汪之珩编之珩字楚白如皋人
　　【臣】等谨按是编专辑自宋至今如皋一邑之诗而已作乃多至二百余首
　　濮川诗钞三十五卷
　　不着编辑者姓氏
　　闺秀集初编五卷
　　季编季嫺字静姎兴化女子适李氏
　　磁人诗十卷
　　杨方晃编方晃见史类
　　晚唐诗钞二十六卷
　　查克宏编克宏海寕人
　　友声集七卷
　　赖鲲升编鲲升字沧峤防昌人
　　残本湖陵江氏集五卷
　　江八斗编八斗字四达号钝夫贵溪人
　　【臣】等谨按八斗始祖公荣迁居贵溪湖陵其后仕宦颇盛世为湖陵江氏是编乃辑其先世以来诗文也
　　右总集
　　剡源文钞四卷　金石要例一卷
　　黄宗羲撰宗羲见经类
　　宗羲自序金石要例曰潘苍崖有金石例大段以昌黎为例顾未尝着为例之义与壊例之始亦有不必例而例之者如上代兄弟宗族姻党有书有不书不过以著名不著名初无定例故摘其要领稍为辨正所以补苍崖之缺
　　诗辨坻四卷　填词名解四卷
　　毛先舒撰先舒见经类
　　陆圻序诗辨坻曰杨子之目方言如鼠坻牛场用则实五稼饱邦民不用遂为粪壤抵之于道是书殆取义于此
　　李义山诗注三卷补注一卷
　　朱鹤龄撰鹤龄见经类
　　杜诗説十二卷
　　黄生撰生见经类
　　东坡养生集十二卷
　　王如锡编如锡字武工江寜人
　　歴代诗话八十卷
　　呉景旭撰景旭字旦生归安人
　　温飞卿集笺注九卷
　　顾予咸补明曾益注子咸字小阮长洲人顺治丁亥进士官至吏部考功司员外郎
　　蠖斋诗话二卷
　　施闰章撰闰章见史类
　　漫文説诗一卷
　　宋荦撰荦见史类
　　【臣】等谨按是编乃其诗话已载入西陂类稿中读诗堂杜诗注解二十卷
　　张溍撰溍字上若磁州人顺治壬辰进士官翰林院庻吉士
　　宋荦序曰杜诗评防自刘辰翁始顾刘亦无注元大徳问有高楚芳者又删存诸注附之向见今千家注本凡分注句下或缀篇下而不着姓氏者悉属刘评苐刋落圈防耳是注能疏千家之蹖駮间亦佽以近代诸名人庻防萃诸家之长而擅其胜者
　　然脂集例一卷
　　王士禄撰士禄见史类
　　【臣】等谨按其弟士祯书年谱后曰先生著书惟然脂集二百三十余卷条目初就盖为之未成仅存此例十条也古今闺阁之文选本殊嫌猥杂士禄此例条理差为可考云
　　渔洋诗话三卷
　　王士祯撰士祯见史类
　　围炉诗话八卷
　　呉乔撰乔字修龄昆山人
　　韩集防勘四卷
　　陈景云撰景云见史类
　　杜诗论文五十六卷
　　呉见思撰见思字齐贤武进人
　　声调谱一卷　谈龙録一卷
　　赵执信撰执信见别集类
