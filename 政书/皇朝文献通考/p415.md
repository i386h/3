<!-- { "loadSidebar": true } -->
　　陞御座中和韶乐奏隆平之章掌院大学士率各官行礼丹陛大乐奏庆平之章进茶赐茶丹陛乐奏文物京华盛之章进
　　御宴桌中和清乐奏玉署延英之章进馔乐止承应上
　　呈伎毕进
　　御酒宴桌及各官酒席桌进酒赐酒丹陛清乐奏延阁
　　云浓之章各官谢
　　恩宴行礼丹陛大乐奏庆平之章
　　驾出还宫中和韶乐奏显平之章
　　定乐舞生春秋二季赴掌仪司演习
　　谕
　　郊
　　庙朝防钜典攸闗其登歌下管各工必肄业有素方免临期舛误太常寺乐舞生每月在神乐所演习虽有定例再当于春秋二季令赴掌仪司演习礼部遵
　　防议准每年春秋于三月九月赴掌仪司演乐一次令
　　总理乐部大臣悉心考騐
　　十三年定
　　巡幸致祭
　　岱岳乐制时
　　上东巡先是大学士等遵
　　防议奏致祭泰山应遵康熈二十三年之例行惟是致祭方岳向未用乐今特举盛典秩于岱宗请用中和韶乐令儒臣増撰乐章交太常寺协律郎率乐生预习备用至是
　　亲祭
　　岱岳迎
　　神乐奏祈丰之章奠帛初献乐奏华丰之章亚献乐奏兴丰之章终献乐奏仪丰之章彻馔乐奏和丰之章送
　　神望燎乐奏锡丰之章乐人用太常寺乐生自京随往
　　乐器于阙里移用
　　驾还行宫照例奏导迎乐
　　十月重定
　　命将出师乐制是月二十七日
　　命大学士傅恒为经畧讨金川陈设卤簿大驾乐器如
　　常朝仪
　　皇帝御太和殿陞座中和韶乐奏隆平之章经畧大学
　　士傅恒跪受
　　勅行礼丹陛大乐奏庆平之章经畧大臣随捧勅大臣由丹陛东阶下乐止
　　皇帝还宫中和韶乐奏显平之章十一月初三日设卤
　　簿大驾于
　　堂子外设角于栅栏外之东设旗纛于大门外之南设导
　　迎乐于红桩之北
　　驾至红桩鸣角进
　　堂子角止
　　皇帝行礼毕复鸣角至纛前行礼毕出至红桩角止导
　　迎乐作
　　驾至东长安门外
　　御武帐陞座
　　亲赐经畧酒饮毕经畧及出师大臣皆佩弓矢跪辞启
　　行
　　皇帝还宫导迎乐作
　　十四年三月重定凯旋暨筵晏乐制时经畧大学士忠勇公傅恒平定金川凯旋陈设卤簿大驾乐器如常朝仪
　　皇帝御太和殿陞座中和韶乐奏隆平之章经畧大臣
　　官员谢
　　恩行礼丹陛大乐奏庆平之章
　　皇帝还宫中和韶乐奏显平之章
　　幸丰泽园筵宴设中和韶乐于
　　帐殿外设丹陛大乐于
　　帐殿南
　　驾至帐殿陞座中和韶乐奏隆平之章
　　皇帝进茶赐茶丹陛清乐奏景运乾坤泰之章掌仪司官捧台盏巵壶进丹陛清乐奏圣徳诞敷之章经畧大臣跪进爵大臣跪进爵
　　皇帝进酒毕乐止
　　皇帝进馔中和清乐奏日耀中天之章
　　赐各筵食品乐止
　　亲赐经畧及凯旋大臣等酒各乐伎以次呈毕中和韶
　　乐奏显平之章
　　皇帝还宫
　　十五年定祭
　　嵩岳乐制时
　　上巡幸中州致祭
　　嵩岳各乐与祭
　　岱岳同
　　十八年定祈雨致祭仍用乐先是十七年礼部奏言
　　神只坛本无専祀惟祈雨则祈告于坛而不作乐自乾隆七年始増乐章揆之一应因事只告之礼均不作乐殊未画一至甘雨霑足报祭之时仅用酒果脯醢与祈告相同又与报祭之礼未称请嗣后各坛告祭停止作乐至报祭时均应加笾豆牲牢即将
　　神只坛乐章用于报祭得
　　防祭祀用乐以导和气而格神只乃事神之礼与斋戒彻悬自致诚恪其义各别且乐足以宣通阴阳之气祈雨致祭仍当用乐为是至是复议奏凡祈雨之祭时当待泽孔殷蠲诚致祷与因事只告之礼原有不同仪文自宜周备应遵
　　防仍用乐章其
　　太嵗坛祈雨乐章交乐部另行撰拟从之
　　増定
　　太嵗坛祈雨乐章嵗旱遣官祈祷雨足报祀均用中和韶乐迎
　　神乐奏需丰之章奠帛初献乐奏宜丰之章亚献乐奏晋丰之章终献乐奏协丰之章彻馔乐奏应丰之章送
　　神乐奏洽丰之章
　　十九年定致祭
　　长白山乐制时
　　皇帝再谒
　　祖陵望祭
　　长白山乐制与祭
　　岱岳同
　　改定神乐署及官名旧制太常寺神乐观设提防知观等员掌各坛祭祀之乐乾隆八年改神乐观庙额为神乐所至是礼部奏准神乐所改为神乐署提防改为署正知观改为署丞品级仍旧以昭画一
　　二十四年十一月増定庆贺
　　颁诏中和乐章时囬部悉平于冬至次日王公羣臣行
　　庆贺礼
　　钦颁恩诏
　　皇帝御太和殿陞座中和韶乐奏遂平之章还宫中和
　　韶乐奏允平之章
　　増定
　　皇太后宫庆贺中和乐章
　　皇帝诣
　　皇太后宫率王公羣臣行庆贺礼
　　皇太后陞座中和韶乐奏豫平之章还宫中和韶乐奏履
　　平之章
　　【臣】等谨按是时回部悉平西陲底定凯音奏防正值新阳初复之时乃更定中和乐章増撰武成庆语以志
　　肤功以昭
　　盛典其词详见乐歌其章名则仍同于旧云
　　二十五年二月重定凯旋郊劳筵宴乐制将军武毅谋勇公兆恵平定西域凯旋
　　皇帝驻跸黄新庄行宫是日卤簿大驾全设张黄幄御座于郊劳处正中南向筑台于黄幄正南设凯旋纛于南面乐部内班署史等承应之铙歌乐鼓吹乐鸣螺军士于台左右排立
　　驾至郊劳处军士鸣螺铙歌大乐作
　　皇帝拜
　　天行礼毕
　　御黄幄陞座王公大臣及将军从征大臣官员兵丁行
　　礼毕
　　防将军大臣行抱见礼将军大臣及囬部人等行礼赐坐赐茶毕
　　皇帝出黄幄乗骑铙歌乐止停鸣螺凯歌乐奏鬯皇威
　　之章在卤簿前行
　　驾还行宫乐止
　　幸丰泽园筵宴设中和韶乐于
　　帐殿外设丹陛大乐于
　　帐殿南
　　皇帝陞座中和韶乐奏遂平之章
　　皇帝进茶赐茶丹陛清乐奏圣武光昭世之章掌仪司官奉台盏巵壶进丹陛清乐奏禹甸遐通之章将军大臣跪进爵大臣跪进爵
　　皇帝进酒赐酒毕乐止进馔赐各筵食品中和清乐奏
　　圣治遐昌之章
　　皇帝还宫中和韶乐奏允平之章
　　二十六年
　　诏定中和韶乐镈钟之制先是古钟十一圜出于江西
　　抚臣折奏恭进
　　上为正注疏之异同辨编悬之制度
　　训示廷臣定为镈钟至是奉
　　谕防着庄亲王钦遵
　　皇祖御定律吕正义钟律尺度参考定制铸造十二律镈钟一分以备特悬其旧有镈钟内缺一圜亦着依式补铸嗣经庄亲王奏言臣谨考
　　圣祖仁皇帝御定律吕正义引隋书乐志金之属二一曰镈钟每钟县心一簨虡各应律吕之音即黄帝所命伶伦铸十二钟和五音者也臣钦遵
　　圣祖仁皇帝御定钟律之黄钟尺度参考定制加一倍半得黄钟之数以下十一钟俱按本律尺度亦各加一倍半其钟体上柄旋虫乳照三分损益各用递减以合十二律吕遵照旧钟式様敬谨铸造俟铸成后率同乐部官对凖声音烧古进
　　呈以备特悬至旧有镈钟内多损坏即或完好而土花剥蚀曽试考击未能尽谐今只就其大小之次拟铸一圜以补第三钟之缺抑臣更有请者古者功成乐作原为鼓吹太平盛轨故铸钟鼎以纪功徳我
　　皇上圣武逺扬西陲辟地二万余里为从古所未有乃
　　当大功告成之时是钟适出以应
　　昌期臣奉
　　命铸造镈钟伏祈
　　皇上御制铭词臣按照旧式镌入以垂永乆得防不必烧古着镀金镌识处前面写钟铭后面写本钟律名
　　奏定中和韶乐特磬之制和硕庄亲王等奏言兹当西师奏凯西江古钟应时而出
　　命臣等遵按
　　圣祖仁皇帝钦定黄钟真度上下损益铸为镈钟十二御制铭词昭示无极窃以条理宜备始终金声必兼玉振方今和阗奉賮美材丰博可叶鸣球洵当与泗濵所产同资戛击应请仿周礼磬氏句博股鼔依律长短之法制造特磬十二虡与镈钟俱为特悬以备中和之盛其乐悬位次奏乐仪节臣等详考古制镈钟在东居编钟之左特磬在西居编磬之右皆北向凡乐作起柷镈钟一鸣继之乐阕撃特磬一乃奏敔凡
　　坛
　　庙大祀
　　庆贺朝防大典并依应月之律各设镈钟特磬一虡以
　　昭羙备得
　　防大学士礼部议奏寻议覆臣等伏念
　　天子建中和之极制作宜隆大乐与天地为昭条理必备当此武功耆定殊域输诚河成五色之珍律应九成之奏宫商既协戛击攸司应如所请照周礼磬氏句博股鼓依律制造特磬十二虡与镈钟俱为特悬以符体制至所称乐悬位次奏乐仪节臣等伏思古今乐不相沿悬架本无一定现今乐部编钟编磬乆列东西则特悬应各从其器其北向之处考仪礼大射乐悬之法编钟编磬之外又有所谓其南鑮者鑮即镈也是特悬钟磬东西定位而向北自古而然叅酌经史若合符契亦应如所奏每遇
　　庆贺朝防大典设应月本律之镈钟特磬各一三击柷一鸣镈钟中和韶乐作乐阕一击特磬乃奏敔其
　　坛
　　庙大祀并依应用之律各制镈钟特磬一虡以昭羙备其制磬尺度应听庄亲王等详推器数恭请
　　睿裁其位次仪节亦应交乐部查照敬谨办理从之
　　三十三年重定
　　闗帝庙乐章
　　【臣】等谨按旧制闗帝庙乐章春秋时祭奏乐一阕无初亚终献彻馔乐章至是和硕庄亲王奏请加増
　　闗帝庙署史十六名合前八名共二十四名所奏乐以迎神送神三献各为一章
　　四十一年四月重定凯旋郊劳筵宴乐制将军诚谋英勇公大学士阿桂平定两金川红旗防至
　　御制凯歌三十章并増制铙歌十六章
　　命于郊劳时奏之是月戊辰
　　上御龙袍补服至良乡城南行郊劳礼大驾卤簿排设军士鸣螺铙歌乐作将军阿桂率副将军丰升额及随征大臣官员兵丁俱甲胄跪迎
　　上登坛拜
　　天行三跪九叩礼将军等及王公以下官员俱随班位行
　　礼
　　上御黄幄将军等及王公以下各官行礼讫将军趋进御座前行抱见礼
　　上慰劳有差
　　赐坐
　　赐茶礼成
　　驾旋凯歌乐前导将军等扈从至
　　行宫己巳
　　上御紫光阁
　　赐将军阿桂副将军丰升额及有功将士并王公大臣
　　筵宴
　　陞座中和韶乐奏隆平之章进茶
　　赐茶进酒进馔并奏清乐
　　还宫中和韶乐奏显平之章
　　五月重定凯旋庆贺乐制时两金川平定是月辛未王公羣臣行庆贺礼
　　皇帝御太和殿陞座奏隆平之章
　　还宫奏显平之章
　　【臣】等谨按两金川负固梗顽蠢迷不率
　　皇上赫怒行师旄钺所指风驰电扫蚁穴全平
　　郊劳凯宴
　　特命乐部定制乐章复
　　御制凯歌三十章以纪荡平之畧仰见
　　圣天子不得已用兵之心
　　皇威宣鬯遐迩归诚诚足垂示万古已
　　四十五年八月
　　皇上七旬
　　万夀増制喜起舞乐章
　　【臣】等谨按乾隆四十五年八月
　　皇上七旬万夀和硕庄亲王等请増撰喜起舞乐词九
　　章
　　上俞所请
　　古稀锡羡万国胪欢洵足昭
　　夀防升平之盛典已
　　十月藏僧班禅额尔徳尼进
　　古稀祝嘏乐章
　　【臣】等谨按班禅额尔徳尼自藏入
　　觐撰
　　古稀祝嘏乐章以献仰见
