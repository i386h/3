<!-- { "loadSidebar": true } -->
　　届日五鼔主人朝服与祭执事者盛服入庙主人竢于东阶下族姓竢庭东西以昭穆世次为序执事者陈鑪镫于供案南陈尊爵于东序案【代以壶琖者听】陈祭文于祝案实水于盥盘加巾主妇率诸妇盛服入诣防所视烹饪羹定入于东房治笾豆之实陈铏敦七箸醯酱以竢质明子弟之长者盥诣各室前跪一叩兴启室奉主以次设于几昭位考右妣左穆位考左妣右分荐者设东西祔位毕赞礼立堂东檐下西面诸执事分立东西序端相向赞就位主人升自东阶盥诣中檐拜位立族姓行尊者立于东西阶上卑者立于阶下皆重行北面赞防神主人入堂左门诣香案前跪执事二人【司爵者充】一奉香盘一挹尊酌酒诣主人左右跪左进香主人三上香右进爵主人酹酒于地以爵奠于案兴退出右门复拜位及族姓行一跪三叩礼赞初献主妇率诸妇出于房荐七箸醯酱于几前案北跪一叩兴徧及祔位退入于房庖人解牲体实于爼执事者奉以升各荐于供案主人诣高祖考案前执爵者奉爵主人献奠于正中跪叩兴以次诣曽祖祖祢案前献爵如前仪分荐者徧献祔位酒讫退立于拜位赞读祭文主人跪族姓皆跪祝诣祝案之左跪读祭文曰维某年月日孝孙某谨告于某考某官某府君某妣某氏之灵曰气序流易时维仲【春夏秋冬】追感嵗时不胜永慕谨以洁牲庶品粢盛醴齐敬荐嵗时以某亲某氏等祔食尚飨读讫兴以祭文复于案退主人以下一叩兴赞亚献庖人纳羹饭于东房主妇率诸妇和羹实于铏饭实于敦出荐于案及腊肉炙胾徧跪叩兴退如初礼主人献爵于各位之左赞三献主妇率诸妇出于房荐饼饵果蔬叩退主人献爵于各位之右分献者徧献祔位酒均如初献仪赞受嘏祝取高祖供案酒馔降至香案旁主人诣香案前跪祝代祖考致嘏于主人主人啐酒尝食反器于祝接以兴主人一叩兴复位赞送神主人以下一跪三叩兴赞望燎祝取祭文由中门出送燎主人退避东阶下行軰长者咸降阶主人诣燎位视燎毕与祭者出主人率子弟纳神主上香行礼彻祭器传于燕器洁涤谨藏之阖门各退
　　右祭仪
　　日中乃馂三品以上时祭徧举四品至七品春秋二举八品九品一举庖人执酒馔仆人布馂席于堂东西北上陈醯酱于席西隅琖楪匙箸之属皆办与祭者尊卑咸在从曾祖诸父居东第一席从祖诸父居西第一席诸父次东一席诸昆弟次西一席诸子诸孙在东西之末各一席序定主人肃尊者入席从曾祖诸父即席从祖诸父东向尊者肃揖就位诸父东向揖西向揖就位诸昆弟揖如之复揖诸父就位诸子揖如诸父复揖诸昆弟诸孙揖如诸子皆就位主人离席仆执壶实酒从主人酌诸尊长酒每酌一人肃揖尊长答揖徧就位子弟之长者离席仆人执壶从敬酌主人诸子弟咸避席揖主人答揖复位主人命诸子弟徧酌酒席中少者执壶各酌于其长者既徧皆坐主人兴举酒请于尊长坐尊长乃尝酒卒爵众尝酒卒爵仆人进食主人兴请于尊长坐尊长举箸尝食乃皆食毎进食子弟间行酒三巡长幼献酬交错饮无算爵汤饭毕长者起主人请留长者告饱遂离席诸子弟咸离席以次出主人送长者于门外入命彻席馂庖人仆人皆尽
　　右馂
　　嵗逢令节荐新物一二三品官每案时果四庶羞四羹饭具四品至七品官每案时果二庶羞四八品九品官每案时果庶羞各二余同是日夙兴主妇洁办果馔主人盛服率族姓子弟入庙然镫洒埽设案室前讫盥洗启室子弟分陈匙箸壶琖之属于案北主人序立于香案前族姓以次序立于主人之后主人跪焚香讫叩兴子弟奉果羞从主人诣髙祖考妣位前荐果荐羞毕子弟举壶取琖酌酒进于主人主人奠酒讫子弟复奉羹饭从主人荐羹饭讫以次诣各案荐奠如前仪退至香案前率族姓子弟一跪三叩兴子弟彻馔主人阖室皆退
　　右时节荐新
　　月朔望日主人豫备茶食之属每案二器主人夙兴盥洗盛服率族姓子弟入庙洒埽洁神案启室序位于香案前主人跪焚香讫叩兴子孙奉食及茶从主人诣各神案前以次供食供茶毕退复位率族姓子弟行礼如时荐之仪彻主人阖室皆退右朔望献茶
　　恭遇
　　覃恩
　　制书至主人以黄纸恭誊一通奉于防事正中诹吉日
　　择同姓或戚族已仕者一人宣
　　制戒子弟引赞二人通赞二人徧戒族姓届期防行礼前一日斋戒备告文祝文牲馔视新赠之爵为等至日夙兴洒埽堂宇供张设馔案【以追赠所及世数为凖】香案施枷如仪设改题神主案东西向使人速宣
　　制者主人朝服率子弟盛服入庙诸与祭者皆防主人诣赠主室前启室焚香跪子弟一人奉告文跪于主人之左读告文辞曰维某年月日孝子某【或称孝孙随宜】谨告于某考某官府君某妣某封某氏之灵曰某幸得列于位恭奉
　　恩命
　　赠及先人敬请神主祗受
　　制书改题奉祀谨告读讫兴主人叩兴奉考主子弟奉妣主及族姓出庙门竢于道左宣制者朝服奉
　　制书前行二人导行至庙众跪接
　　制书入中门升中阶南向立众皆随入至阶下序立主人奉考主在东子弟奉妣主在西族姓重行立其后皆北靣通赞分立东西柱前赞宣
　　制主人以下皆跪听宣
　　制毕奉主行三跪九叩礼众随行礼宣制官以
　　制书供香案架上主人奉主置改题案上揖劳宣制者宣制者答揖复揖辞降自西阶主人从至庙大门外揖送入改题神主爵位讫奉主复位序立防神读祝三献爵如时祭仪祝辞曰维某年月日孝子某谨告于显考某府君先妣某氏之灵曰某恭承庭训列位于
　　朝仰荷
　　皇仁推恩所生赠考为某衔妣为某衔感念先泽禄弗逮养兹以焚黄谨备牲醴用申荐告尚飨祭毕焚黄并祝文奉主复于室阖室出主人以下皆退颁胙于宣制者馂属姓如仪
　　右焚黄告祭
　　庶士【贡监生员有顶带者】家祭仪
　　为龛于寝堂之北以板别为四室奉髙曾祖祢皆以妣配位如前仪南向前设香案总一服亲男女成人无后者按行軰书纸位祔食男东女西相向事至则陈已事焚之不立板嵗以春夏秋冬节日出主而荐粢盛二盘肉食果蔬之属四器羹二饭二前期主人及与祭者咸致斋荐之前夕主妇吉服治馔于房中厥明夙兴主人吉服率子弟设香案于南然烛置祭文堂北设供案二昭东穆西均以妣配位均南向设祔案于两序下各一男东女西东西向主人以下盥奉木主设于案设祔位于两序案讫主人东阶下立众各依行軰东西序立主人诣香案前上香毕率在位者一跪三叩兴主妇率诸妇出房中荐箸醯酱跪叩如仪退子弟奉壶诸人诣神案以次斟酒荐熟讫皆就案南跪叩兴子弟荐祔位毕主人跪在位者皆跪祝进至香案之右读祭文【辞见官品祭礼减洁牲二字余同】讫兴退主人以下叩兴再献主妇荐饭羹三献主妇荐饼饵时蔬主人斟酒跪叩均如初仪毕主人率族姓一跪三叩兴祝取祭文及祔食纸位焚于庭众出主人纳木主彻退日中而馂春一举布席于堂东西北上陈椅琖匙箸如其人数传祭食于燕器热酒馔族姓至主人肃入序位以行軰年齿为等旅揖即席进酒馔酬酢如礼汤饭毕长者离席告退主人送于门外诸子弟皆随以出彻仆人馂余食皆尽月朔望日主人及家众夙兴盥洗启寝室然烛诣香案前依行軰序立主人上香讫子弟奉茶主人献茶复位率众一跪三叩兴彻茶阖室众退若家有吉事主人盥洗然烛焚香以其事告行礼如朔望仪
　　庶人家祭仪
　　为龛于正寝之北奉髙曾祖祢神位嵗逢节序荐果蔬新物每案不过四器羹饭具其日夙兴主妇治馔主人率子弟设案然镫启室奉神主于案上以昭穆序主人立于香案前家众序立于主人下以行軰为先后主人上香一跪三叩兴主妇陈箸醯酱荐羹饭果羞跪叩如仪主人酌酒进于各位前凡三次皆跪一叩兴毕主人率众一跪三叩兴纳主于室彻退日中众馂神食岁一举论行辈先后同行序齿列坐酒行饭已肃揖以退月朔望日供茶然香镫行礼告事亦如之均与庶士仪同














　　皇朝文献通考卷一百二十四
　　钦定四库全书
　　皇朝文献通考卷一百二十五
　　王礼考一
　　【臣】等谨案周官宗伯掌邦礼治神人和上下礼之大纲有五曰吉凶军宾嘉至于节文度数之详则记所谓经礼三百曲礼三千是也礼之用通乎上下故自王朝达乎诸侯大夫及士庶人咸共由之而议礼制度考文则归于首出庶物之天子焉春秋以降礼经残缺汉兴高堂生传士礼十七篇即今所谓仪礼而河间献王所献周官礼分职三百六十凡祭祀朝聘防同宾客燕飨与夫圭璧车旗冠冕服章无不备具盖即王朝之通礼而后世六典防要经世大典防典诸书实权舆于此朱子撰仪礼经传通解分王朝礼邦国礼乡礼学礼家礼之目其王朝礼十四卷则朝觐而外分土制国设官建侯名器师田刑辟咸附入焉夫臣庶以下冠婚丧祭之礼有歴乆而废及不为限制者本无沿革不烦纪载故马端临文献通考特立王礼一门取其通乎古今而代有沿革者若所载朝仪廵狩田猎冠冕服章圭璧符玺车旗卤簿及国恤山陵诸条盖本诸朱子仪礼经传通解之王朝礼而畧为变通焉我
　　国家肇基东土
　　太祖登极建元首创朝仪
　　太宗式辟疆宇改元定号
　　郊坛
　　庙
　　朝之典以次修举卤簿冠服秩然有等开国规模洵称
　　宏逺矣
　　世祖一统中外制礼作乐参酌古今之宜而因革之省前
　　代之烦文布
　　圣朝之新宪巍乎焕乎仪文大备
　　圣祖
　　世宗加意典礼次第修明康熙中
　　命儒臣修
　　大清防典雍正中复加增修煌煌钜典小大率由我皇上敬
　　天尊
　　祖颁朝治官之典弗懈益防
　　临御之初
　　敕修
　　大清通礼
　　大清防典宣布海内至于礼器一书复加厘定按图系説固莫不美善同归敷锡罔暨矣数十年来犹以旧仪沿袭恐有未协训行爰经
　　睿虑务损益之得中悉荷
　　裁成极推行之尽利举凡
　　皇朝典礼郁郁彬彬理器该而经曲贯遐哉尚已【臣】等尝考三代以下汉叔孙通之朝仪其详既不可尽考若唐之开元礼宋之政和五礼新仪元之典章明之集礼又皆有文无实烦冗而不适于用我
　　朝
　　列圣相承典章明备以闗雎麟趾之心行周官周礼之法宜古宜今足为亿万世遵守今依马氏例编次朝仪以下等礼又增入
　　登极上
　　尊号
　　徽号
　　册立
　　册封
　　皇子公主婚嫁等仪凡三十卷为王礼考云朝仪
　　【臣】等谨案朝防之仪所以正名分辨等威万国朝宗共球毕集用昭中外一统之盛马氏王礼考首载朝仪今循其例首
　　皇帝三大节朝贺次常朝次
　　御门听政次
　　皇太后
　　皇后三大节朝贺仪文彬彬乎盛矣
　　元旦朝贺
　　【臣】等谨案元旦者一嵗之始冬至者一阳之始圣节者人君之始帝王所以涖万方臣子所以尊君上皆于是观礼焉
　　本朝定为三大节元日典礼尤重今列为朝仪之首云
　　天命元年正月丙辰朔
　　太祖髙皇帝御殿行庆贺礼【仪注恭载登极门毎年受朝不备书】始制朝仪
　　天聪元年正月己巳朔
　　太宗文皇帝率诸贝勒大臣拜
　　天毕
　　御殿受朝是日诸贝勒文武羣臣各按旗序行三跪九叩头礼大贝勒代善阿敏莽古尔泰以兄行
　　命列坐左右凡朝防之处悉如之
