<!-- { "loadSidebar": true } -->
　　右哈萨克东与左部接东南与准噶尔接南与布噜特安集延纳木干诸部接西南逾塔什干西六百余里其部曰齐齐玉斯乌拉玉斯其山川最著者西南为格根河又西南为纳穆尔河又南为雅哈尔斯河又西南为锡尔河又西为萨哈斯河又北为塔拉斯河格根河西近塔拉斯者为哈喇库勒为达布逊淖尔其萨哈斯锡尔两河之间冈峦绵亘为移呼扎尔山为哈喇绰克多岭为奔阿锡鲁岭为柯格纳斯岭岭北大泽为腾吉斯周围数百里葢小海也海之东南崖有部名沙尔又萨哈斯河南有达拉什城噶拉楚克城锡尔河西北有波拉克城其东有那穵喀忒城又南有蒿达克城由蒿达克西逾锡尔河为塔什干其城寄居右哈萨克部内不相统属而别自为部右部之汗曰阿北里斯其巴图尔三曰图里拜曰辉格尔徳曰萨萨克拜而图里拜实専政阿比里斯驻塔什干城不事事受成而已其俗大略与左部等其地为古康居西境乾隆二十一年左部降其汗阿布赉告于顺徳讷曰哈萨克之有三玉斯如准噶尔之有四衞拉特也鄂尔图玉斯则我为政矣他如齐齐玉斯乌拉玉斯者皆族兄为之当与偕来作中土臣乃使其弟阿布勒比斯往而防赞大臣富徳方以兵索逆贼哈萨克沙喇至右部遣防固勒岱赫善等往抚次军于莽格特城外是时图里拜等方与塔什干回人图尔占战防固勒代等单骑入两阵间指挥宣檄即解甲听命于是图里拜等诣军门纳款奉马进表以降其文曰伏念臣者久思内附逺处边末与左部阿布赉各长一方为准噶尔阻絶末由自通近闻左部输服被
　　恩优渥恭惟
　　天赐恵临祗领
　　宸训得均隶臣仆诚懽诚忭谨遣臣子弟入
　　觐瞻仰
　　天顔如天覆育之
　　圣人在上臣愿竭衰驽奋勉自効永无二心倍于左部二十三年图里拜遣其子卓兰及辉格尔徳之弟博索尔满朝
　　行在
　　赐宴避暑山庄与观大阅二十七年十一月齐齐玉斯部之努尔里汗巴图尔汗各遣使臣来朝贡马同时谔尔根齐部哈雅布汗遣使塞徳克勒偕来贡马
　　上御紫光阁
　　赐宴谔尔根齐部亦哈萨克别部云二十八年右哈萨克使及齐齐玉斯使臣呼巴什波罗特谔尔根齐使塞德克勒俱
　　赐宴三十四年右哈萨克阿布勒比斯遣子卓尔齐及
　　各部落使人入
　　觐赏卓尔齐双眼翎寳石帽顶两团龙补服蟒袍荷包四十六年西部努喇里之子并哈萨克汗阿布勒比斯之子噶岱等迎
　　驾四十八年右哈萨克努喇里之子并哈萨克汗阿布
　　勒比斯之子噶岱等入
　　觐于贤良门五十年五月右哈萨克阿布额之子塞徳
　　克苏尔坦等八人来朝
　　上于太平庄行宫慰问
　　【臣】等谨按汉书所云乌孙西北与康居接者当今准噶尔西北两面应兼左右哈萨克而言畧见前传矣更以歴代史传考之汉书西域传康居有小五王一曰苏□王治苏□城二曰附墨王治附墨城三曰窳匿王治窳匿城四曰罽王治罽城五曰奥鞬王治奥鞬城凡五王属康居晋书西域传康居国其王居苏□城风俗衣服略同大宛唐书西域传或曰柘支曰柘折曰赭时汉大宛北鄙也西南五百里康居也王姓石治柘折城故康居小王窳匿城地据此则康居小五王所居为大宛北鄙当属汉康居全部之西境也今哈萨克右部偏西应属康居小五王地又小五王境接大宛是以建有城郭略与大宛同俗今右部驻塔什干城与左部之逐水草无城郭者稍异知即唐书所谓康居小五王故地为大宛北鄙者而以相传哈萨克即大宛之説防之或与右部为近是尔


　　皇朝文献通考卷三百
