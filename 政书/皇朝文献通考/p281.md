<!-- { "loadSidebar": true } -->
　　神殿
　　圜殿拜位立赞祀各致祝辞
　　皇帝各行一跪三拜礼王公序立丹陛下两傍不随行
　　礼礼毕恭导
　　皇帝至檐下就
　　御座南向坐王公等各就原处列坐司俎尚膳彻馂尚
　　茶彻酒
　　皇帝命分赐王公各祗受讫降丹陛下序立礼部堂官
　　跪奏礼成恭导
　　皇帝由中门出陞舆奏乐
　　回銮百官跪送王公随入至内金水桥均与元旦同恭奉
　　神位还御如
　　皇帝不亲行礼王公百官不齐集以赞祀致辞行礼越
　　日为马祭如仪
　　右立杆致祭
　　王公等致祭日立杆于各班位石座至街门外下马自内门右门入坐于西檐前阶下东面右王公致祭
　　每嵗孟春上旬三日余月朔日
　　大内遣司俎官率
　　堂子官吏于
　　圜殿奠献餻酒楮帛赞祀六酌献三致祷司俎官率执事奏乐举和赞祀祝辞行礼如仪是日内管领一人于
　　上神殿献餻酒楮帛亲王郡王各遣防卫一人于上神殿献楮帛凡执事者均先期斋戒
　　右月祭
　　每嵗孟夏上旬八日司俎官率执事人等自
　　大内请
　　佛至
　　堂子祭神殿陈香镫献餻酒王公各遣人献餻执事设盥
　　盘赞祀二人浴
　　佛毕六酌献三致祷如仪礼毕奉
　　佛还御
　　右浴佛
　　凡出师展拜
　　堂子
　　皇帝亲征届日銮仪卫陈
　　骑驾卤簿【详见卤簿】于
　　午门外列防古画角十六海螺二百于
　　堂子街门外左右兵部设
　　御营黄龙大纛于
　　堂子内门外之南列各旗纛于后届时
　　皇帝御征衣佩刀出宫乗骑前后翊卫
　　驾至长安桥军士吸角吹螺
　　驾入
　　堂子街门王公以下跪迎随入螺角止
　　皇帝降骑礼部尚书侍郎恭导由中门入就
　　圜殿外拜位南向鸿胪寺官鸣赞
　　皇帝行三跪九拜礼王公等随行礼毕螺角齐鸣恭导皇帝诣
　　旗纛前望纛行三跪九拜礼【不赞】王公等随行礼毕螺角止
　　皇帝乗骑作乐启行
　　右亲征展拜
　　凡遣将出师祗告
　　堂子出师之日兵部建八旗大纛各一于
　　堂子南门外之南军士执螺角列于街门外从征军士按
　　翼分列于甬道左右
　　皇帝驾至长安桥军士吸角吹螺大将军以下暨王公大臣等跪迎于街门之内螺角止礼部尚书侍郎恭导
　　皇帝降舆就位行礼羣臣咸随行礼恭导
　　皇帝出
　　堂子内门螺角鸣
　　皇帝至纛前行礼大将军以下均随行礼毕
　　皇帝回銮至东长安门外张黄幄升座
　　赐大将军酒大将军率将士谢
　　恩行礼毕
　　皇帝命乗马启行百官饯送如仪
　　右遣将祗告
　　皇帝亲征既克有罪诹吉凯旋至日銮仪卫陈法驾卤簿自郊外至
　　堂子门外
　　驾至
　　堂子内门礼部尚书侍郎恭导
　　皇帝致祭
　　堂子并如出师祭告之仪大将军奏凯而还礼部请防诹吉陈设如仪届时礼部尚书奏请
　　皇帝诣
　　堂子行礼凯旋将帅大臣及王贝勒大臣俱从礼部尚书
　　恭导
　　皇帝行礼均如出师祭告之仪
　　右凯旋
　　大内祭
　　神仪
　　凡
　　大内祭
　　神奉晨祀
　　神位于祭
　　神殿西位东向奉夕祀
　　神位于西北南向日昧爽于晨祀
　　神位前设餻饵九盘尊一琖一鑪三寅刻进二豕于庭赞
　　祀就
　　神位前酌献祝祷司俎官率所属奏乐举和毕赞祀跪致辞乃刲牲先荐血次熟而荐于俎赞祀酌献致辞行礼毕彻馔分爼如仪申刻于夕祀
　　神位前陈琖五鑪五不酌献祝祷时伐鼓余俱与朝荐同皇帝恭祭
　　坛
　　庙斋戒日忌辰清明禁屠日不祭余日皆祭月朔之翼日
　　昧爽立杆于庭陈豕一以祀
　　天司祝致辞毕刲牲先荐血次伦肤为脍并炊谷饭以荐司祝致辞如前每嵗四孟月均用马牛金币祗荐于
　　神赞祀致辞如仪












　　皇朝文献通考卷九十九
　　钦定四库全书
　　皇朝文献通考卷一百
　　郊社考【十】
　　山川
　　【臣】等谨按王制天子祭天下名山大川五岳视三公四渎视诸侯盖岳渎之为德甚博施甚大故崇礼以报若巡狩则望秩焉后世代有损益得失各殊
　　本朝法古定制祀有常经凡山川之祀皆视其功德协
　　于义法至于
　　时巡望祭一则虞周封襌之文陋而勿举尤超越千古
　　云
　　顺治元年定崇祀
　　岳镇海渎及直省有司春秋致祭之礼定制以
　　五岳
　　五镇
　　四海
　　四渎配享
　　方泽坛【见第五卷】立
　　地祗坛于
　　天神坛之西北向一成方广十丈纵六丈髙四尺四出陛各六级坛南立青白石龛五刻山形者三为
　　五岳
　　五镇
　　四陵山位【详第五卷】刻水形者二四围凿池祭则注水为四海
　　四渎位均髙八尺二寸左设石龛二刻山水形各一为京畿名山大川位右设石龛二制同为
　　天下名山大川位均髙七尺六寸壝方二十四丈嵗遇水旱则遣官祭告祈祷有应则报祭【互见第七卷】凡
　　岳镇海渎所在地方有司岁以春秋仲月诹日致祭祭东岳泰山于山东泰安州【今升为府】祭西岳华山于陜西华阴县祭中岳嵩山于河南登封县祭南岳衡山于湖广衡山县祭北岳恒山于直隶曲阳县【移祭见后】祭东镇沂山于山东青州府祭西镇吴山于陜西陇州祭中镇霍山于山西霍州祭南镇防稽山于浙江防稽县祭北镇毉巫闾山于辽东广宁卫【今改为县】祭东海于山东莱州府望祭西海于山西蒲州【今升为府】祭南海于广东广州府望祭北海于河南济源县【移祭见后】祭河渎于蒲州祭江渎于四川成都府祭淮渎于河南唐县祭济渎于济源县八年正月
　　世祖章皇帝亲政遣官致祭
　　岳镇海渎定制恭遇
　　庆贺大典颁布
　　恩诏则遣官致祭以四品以上堂官将事北镇【后兼祭北海】遣官一人东岳东镇东海遣官一人西岳西镇江渎遣官一人中岳北海淮渎济渎遣官一人南岳遣官一人北岳中镇西海河渎遣官一人南镇南海【分遣见后】遣官一人诹吉将行先期陈祝文香帛于
　　中和殿
　　皇帝亲阅遣之
　　十七年三月改祀
　　北岳恒山于山西浑源州北岳之祭向在直曲阳县自明孝宗时尚书马文升议请改祀浑源其疏引据周礼及明一统志立説甚正以格于部议而止后屡有言者皆不行至是以科臣援前议请改祀浑源下礼部议覆从之
　　康熈六年七月
　　圣祖仁皇帝亲政遣官致祭
　　岳镇海渎礼仪与顺治八年同惟南镇南海遣官各一
　　人
　　十四年十二月以
　　册立
　　皇太子遣官致祭
　　岳镇海渎
　　十六年九月加封
　　长白山之神定致祭礼先是四月中
　　圣祖命内大臣觉罗武黙纳侍卫费耀色等诣长白山审
　　验明白酌行祀礼至是复命奉
　　谕防长白山发祥重地竒迹甚多山灵宜加封号永着祀典以昭国家茂膺神贶之意礼部奏言考金大定中封长白山为兴国灵应王又加封帝号明初悉去封号止称为神请依岳镇之礼封为
　　长白山之神照五岳例春秋致祭礼仪并同初次往封遣大臣择地设帐幄立神牌致祭其春秋二祭令宁古塔将军遣官在乌喇地方望祭遇有
　　庆典亦应一例望祭即令祭北镇官前往行礼从之
　　十八年五月加封
　　洞庭湖之神遣官致祭时湖南用兵讨贼屡捷咸言湖神助顺遣官加封致祭
　　勅曰顷者逆氛未靖天讨用加地当师旅之屯众赖精英之佑阅时八月波浪不惊俾我六军舳舻共济坚城立拔余孽宵奔眷言挞伐之竒勲实属神功之丕显特申昭报式考彛章封为洞庭湖之神载诸祀典専官告祭惟神鉴之
　　二十一年二月以平定云南遣官致祭
　　岳镇海渎
　　长白山是岁于所遣承祭官外各遣笔帖式一人典守香帛祭文又各给黄縀繖一御仗二龙旗二牌二三月
　　圣祖东巡
　　盛京望秩
　　长白山是时
　　驻跸吉林乌拉地方于松花江岸东南设幄次神位致祭行礼
　　二十三年
　　圣祖东巡十月
　　躬祀
　　泰山之神十一月遣官致祭
　　岳镇海渎
　　长白山先是吏科给事中王同祖疏请巡狩燔柴泰山即过孔林观礼器九卿议当允行于是礼部议奏虞舜东巡至于岱宗燔柴致祭汉髙过鲁以太牢祀孔子俱系巡歴所至致祭行礼今
　　皇上圣德神功同符尧舜仿古之制爰事
　　东巡经过泰山阙里亦应致祭从之至是
　　亲诣
　　东岳庙致祭行礼其余均遣官致祭二十八年东巡致祭礼同嗣是
　　南巡所过名山大川均照例致祭
　　二十五年五月移
　　北海祀典于吉林望祭【移祭见后】副都御史徐元珙疏言祀典所载致祭北海尚沿宋明旧制于河南济源县系在京之南于义未合况北岳已改祀浑源州则北海应请改祀于混同江庶方位允协下部议行部臣奏言混同江非奉天所辖应照长白山例在附近地方设立幄次神位于祭长白山后行望祭之礼从之
　　二十七年十月以
　　孝庄文皇后升祔
　　太庙遣官致祭
　　岳镇海渎
　　长白山
　　三十二年二月遣
　　皇长子祭
　　西岳华山【详见第十四卷】
　　三十四年以灾异遣官告祭
　　岳镇海渎
　　长白山【互见第十四卷】
　　三十五年建
　　海神庙于大沽海口加封致祭时由天津海道运米盛京以备赈济海神效灵往来迅驶乃建庙大沽海口封为
　　大沽海口之神遣礼部司官往祭后定祀典用二月八月中戊日致祭
　　三月以
　　亲征噶尔丹致祭所过
　　山川之神是嵗
　　圣祖亲统六师北征朔漠三月戊午遣官祭居庸关山川
　　之神丁卯祭独石口山川之神四月
　　命大学士祭风雨之神界外山川之神五月祭克鲁伦河
　　之神三十六年二月
　　西巡至保德州及横城再渡河均遣官致祭黄河之神至宁夏祭贺兰山之神凡所厯名山大川均遣官致祭与因事遣祭之礼同
　　三十六年七月以平定朔漠遣官告祭
　　岳镇海渎
　　长白山
　　三十七年七月建
　　永定河神庙于卢沟桥先霸州新安等处屡被水灾发帑濬河以疏水道至是新河告竣
　　赐名永定河封其神为
　　永定河之神建庙立碑遣官致祭春秋祀之九月
　　圣祖东巡遣大学士致祭
　　松花江之神
　　三十九年六月建
　　海神庙于江南安东县河道总督张鹏翮疏言遵
　　防将海口拦黄坝拆去水势通流自兴工以来风潮不作
　　海神效灵请建庙崇祀
　　诏改名大通口封为
　　大通口海神春秋致祭
　　四十二年三月
　　圣祖仁皇帝五十万寿遣官致祭
　　岳镇海渎
　　长白山
　　十一月
　　圣祖西巡遣官致祭
　　西岳华山
　　四十三年二月封
　　淮神为长源佑顺大淮之神以河道总督张鹏翮请立
　　庙崇祀
　　赐御书灵渎安澜匾额与安东县大通口海神庙皆入春
　　秋祀典
　　四十八年三月以复行
　　册立
　　皇太子遣官致祭山川如初立之礼
　　五十二年三月
　　圣祖仁皇帝六十万寿遣官致祭山川与四十二年同
