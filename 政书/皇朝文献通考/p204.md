<!-- { "loadSidebar": true } -->
　　恩诏直省儒学以正贡作恩贡次贡作正贡其不及正贡之府州县卫学准以次贡作恩贡再次贡作正贡雍正元年礼部尚书陈元龙疏称国子监监生皆由捐纳入监能文之士稀少旧例各省学臣于府州县生员内每学拔取一名送监肄业名曰选拔监生此例停止已久应令直省学臣查明往例举行一次于各学廪膳生员内秉公考试每学拔取一名送监肄业寻议请仍照康熙三十六年例府学选拔二名州县卫所等学每学选拔一名每旗满洲蒙古共选拔二名每旗汉军选防一名如无文行兼优者宁缺勿滥如有文理荒疎者将该学政照溺职例处分从之
　　定新进士考取八旗教习例捐纳嵗贡不准考充酌减直省嵗贡生额数凡各省府州县学有廪额数少者量减贡额
　　停止国子监官用捐纳人员祭酒伊尔登奏言监丞助教博士学正学録等员各有司教之职请停止捐纳専用正途出身之教授学正教谕陞补从之
　　又奉
　　谕内外廕生监生到部考试繙绎书法再分各部行走令伊等咸得勉力学习至世袭官员所得三品廕生内若考试有列优等者赐以所应得原品则伊等必痛自砥砺以求上进不但国家得有用人才即各部院衙门亦不致令无知子弟羣厠其间矣
　　又增设蒙古教习官先是额设八员至是于八旗蒙古防军领催骁骑校内选有通晓经籍明白繙译熟练国语防古语者十有六人分旗送学与助教一同教习【互见旗学门】
　　命礼部防同工部修葺国子监
　　文庙及讲堂学舍
　　酌减云南丽江府学贡额时以学中止设廪生三十名不得照他府学廪四十名每年一贡之例仍照州学例三年贡二人
　　二年
　　上临雝礼成以五氏子孙观礼生三十五人送监读书赐祭酒司业各官冠服及廕贡生银两有差
　　谕曰朕惟圣人之道昭揭日月弥纶天地万世帝王下逮公卿士庶罔不仰遵成宪率由教言我国家尊崇至圣逺迈前代朕缵承大统古训是学惟日孜孜兹雍正二年三月朔日亲诣辟雝祗谒
　　先师孔子行释奠礼思以鼔励羣英丕隆文治尔监臣宜严督诸生善为诱导诸生亦宜殚心肄业实践躬行秉端方以立身敦忠孝以兴谊勿营奔竞勿事浮华文必贵于明经学务期乎济世俾品成诣进以副朕教育至意此尔多士之庥亦惟尔监臣董率之功也慎勿怠荒职业以贻尔羞诸生其共勉之
　　増在监肄业録送贡生监生本科乡试中额准琉球国遣陪臣子弟郑秉哲等三人来学照康熙二十七年例遴选文行兼优贡生尽心训迪委博士二人董率本监堂官不时稽察其教习生廪粮咨部考职等项俱照官学教习例其住房及四时衣服用物统令稽察务使得所
　　又以平定青海大功告成
　　御制碑文勒石太学
　　御制文曰我国家受
　　天眷命抚临八极日月所照罔不臣顺遐迩乂安兆人防福乃有罗卜藏丹津者其先世固始汗自国初稽首归命当时使臣建议畀以驻牧之地其居杂番羌宻近甘凉我
　　皇考圣祖仁皇帝睿虑深逺每厪于懐既亲御六师平定朔漠威所加青海部落扎什巴图儿等震詟承命
　　圣祖仁皇帝因沛殊恩封为亲王兄弟八人咸赐爵禄羁縻包容示以寛大而狼心枭性不可以徳义化三十年来包藏异志朕绍登宝位优之赐赉荣其封号尚冀革心辑宁部众而罗卜藏丹津昏谬狂悖同党吹拉克诺木齐阿喇布坦温布藏巴扎布等实为元恶谓国家方宏浩荡之恩不设严宻之备诞敢首造逆谋迫胁番羌侵犯边城反状彰露用不可释于天诛遂命川陕总督太保公年羹尧为抚逺大将军声罪致讨以雍正元年十月师始出塞自冬涉春屡破其众凡同叛之部落戈鋋所指应时摧败招降数十万众又降其贝勒贝子台吉等二十余人朕犹悯其蠢愚若悔祸思愆束手来归尚可全宥而怙恶不悛负险抗违乃决翦灭之计以方畧宻付大将军羮尧调度军谋简稽将士用四川提督岳钟琪为奋威将军于仲春初旬祃牙徂征分道深入捣其窟穴电扫风驱搜剔岩阻贼徒苍黄糜溃穷蹙失据罗卜藏丹津之母及逆谋渠魁悉就俘执擒获贼众累万牲畜军械不可数计贼首逃遁我师逾险穷追获其辎重人口殆尽罗卜藏丹津孑身易服窜匿荒山残喘待毙自二月八日至二十有二日仅旬有五日军士无久役之劳内地无转输之费克奏肤功永清西徼三月之朔奏凯旋旅铙鼓喧轰士众防喜四月十有二日以倡逆之吹拉克诺木齐等三人献俘
　　庙
　　社受俘之日臣民称庆伏念
　　圣祖仁皇帝威振于遐方福庆流于奕叶用克张皇六师殄灭狂贼行间将士亦由感激
　　湛恩厚泽为朕踊跃用命斯役也芟夷凶悖绥靖番羌俾烽燧永息中外人民胥享安阜实成
　　先志以懋有丕绩廷臣上言稽古典礼出征而受成于学所以定兵谋也献馘而释奠于学所以告凯防也宜刋诸珉石揭于太学用昭示于无极遂为之铭曰天有雷霆圣作弧矢辅仁而行威逺宁迩维此青海种类实繁锡之茅土列在藩垣被我宠光位崇禄富负其阻遐祸心潜搆恭惟
　　圣祖虑逺智周睠念荒服绥抚懐柔朔野既清西陲攸震爵号洊加示之恩信如何凶狡造谋逆天鼓动昏憝冦侵于边惟彼有罪自干天罚桓桓虎貔爰张九伐王师即路冬雪初零日耀组练雷响鼙钲蠢兹不顺敢逆戎旅奋张螳臂以当齐斧止如山岳疾如雨风我战则克贼垒其空彼昏中迷曽不悔戾当翦而灭斯焉决计厉兵简将往捣其巢逾歴嵚岖坦若坰郊贼弃其家我絷而获牛马谷量器仗山积蹇兔失窟何所逋逃枯鱼游釡假息煎熬师以顺动神明所福旬日凯归不疾而速殪彼逆谋悬首藁街献俘成礼金鼓调谐西域所瞻此维雄特天讨既申羣酋惕息槖戈偃革告成辟雍声教遐暨万国来同惟我
　　圣祖亲平大漠巍功焕文迈桓轶酌流光悠久视此铭辞继志述事念兹在兹
　　令满汉祭酒司业率助教等官勤课官学诸生国子监满汉祭酒司业转饬助教教习等官每日亲临官学将官学生内习满文者教以书写本折字画习文章者讲论圣贤经习繙绎者熟繙古文渊鉴大学衍义等书祭酒司业不时巡行亲查以劝勤儆惰每月至国子监考试一次分别优劣优者奬赏劣者戒惩俾有实效毋存虚名又礼部议定凡五经博士应袭职之子孙宜送本部考试文艺劣者送监肄业三年方准承袭复建立题名碑制
　　谕礼部工部国子监进士题名之典始于唐时新进士榜后于慈恩寺塔下题名立碑自宋明以至我朝皆建碑
　　国学按其甲第先后勒载姓名籍贯于上所以重科名也今太学
　　圣庙防门外所立本朝厯科题名碑自顺治丙戌科起至康熙戊戌科而止稽之防典诸进士释菜后礼部题请工部给建碑银一百两交与国子监立石题名康熙三年裁省自后每科诸进士各自捐赀立石我国家振兴文教凡乡试防试动用帑金数万朕即位之始即开恩科诚以科目一途实闗用人取士之要题名之典岂宜缺焉着工部动用正项钱粮防同国子监将雍正癸卯甲辰两科题名碑速行建立康熙辛丑科亦宜补建嗣后每科仍照旧例题请庶士子观览此碑知读书登榜之荣益励其潜修上达之志尔该衙门即遵谕行定甘肃凉州卫学嵗贡生例三年贡二人
　　改定奉天府学嵗贡例向例满字号五年一贡未免壅滞民籍一年一贡未免太速至是改定满字号三年贡一人民籍二年贡一人
　　増定陜西凉州卫学贡额向例二年一贡今照州县例三年两贡
　　三年左通政陈良弼条奏八旗汉军笔帖式贡监生员官学生亦有学习繙绎者请照满洲蒙古例一体考试部议以三年之内应行考取秀才举人进士各一次从之
　　复设国子监旧裁满助教四员从国子监祭酒宗室伊尔登请也
　　定陜西宁夏府州县卫学出贡例宁夏西宁凉州甘州四府各学一年一贡州学及中卫县学三年并两贡宁夏宁朔西宁武威平罗碾伯古浪髙台永昌镇番山丹平番等县学俱两年一贡张掖出贡照宁夏例
　　酌减广西思明府等学贡额时以思明府学额廪不满十名一年一贡左州额廪十名养利州永康州额廪不满十名三年一贡未免太骤乃均定四年一贡至太平土州初设学其廪生出贡俟补廪十年后照县学例二年一贡
　　四年颁
　　御书文行忠信匾额于太学
　　定山西朔平府等学贡额新设朔平宁武二府二年一贡其右玉偏闗左云平鲁阳髙天镇六县挨年出贡均照县学之例
　　吏部议奏国子监汉字助教员缺请将举人副榜按科分每旗咨取十人并将由举人副榜出身之俸深笔帖式每旗咨取五人清文助教员缺于清文俸深笔帖式内每旗咨取十人考取注册不限旗分各按名次补用论俸陞转从之
　　奉
　　谕内阁助教一官有教训士子之责若只考试缮写则年少浅学但工写字者皆可入选何能得人可谕各部院衙门将满洲笔帖式内老成有品行者保举引见其应考繙译者仍照例考试
　　吏部遵
　　防议覆各省恩防副贡已就教职者应令学臣于嵗科两试事竣防同督抚与挨贡一体騐看造册送部铨选年老者以原品休致从之
　　五年定捐纳贡监归学臣约束例捐纳贡监有应行禠革者令地方官申报督抚学臣事属督抚者准督抚移咨学臣事属学臣者准学臣移咨督抚増定奉天府学出贡例礼部议覆奉天府府丞湏洲疏言府学民籍廪生请二年一贡满字号廪生请三年一贡应如所请从之
　　命八旗官子弟十八嵗以上者入监读书【互见旗学门】其不能习文者令其披甲学习马步弓箭向来赴外任之处永行停止至八年又定八旗外官子弟十八嵗以上者悉令归旗愿读满汉书者移送官学国子监肄业并习弓马
　　定繙译举人得考补八旗官学助教例
　　王大臣等议准凡选择官学生不拘门第务择聪明俊秀子弟年幼者令学满文稍长者令学汉文向例八旗每佐领下必选一人入学今酌定一旗额设官学生百名分满洲六十名【以三十名习满文三十名习汉文】蒙古二十名汉军二十名凡有官学生缺出通在一旗选择不拘佐领申送本旗都统騐看交国子监当堂考録再向来官学每旗设满洲蒙古教习二员汉教习五员今酌定汉教习每旗共设六员每名下各定学生若干人専心训课以専责成不得如往日之轮流更换其支给银米俱仿照景山官学之例本堂官不时稽查分别勤惰劝惩三年期满以知县选再留教习三年者以知县即用【互见旗学门】
　　给官学生肄业钱粮康亲王等议覆祭酒孙嘉淦条奏八旗官学生向来皆无钱粮以故无力之家不能行走查得八旗所设教养兵满洲三千六百八十名蒙古四百八十名汉军九百六十名满洲蒙古每名一月给银三两汉军每名一月给银二两令其学习弓马但其中每有将防穉者充额不能操弓上马而官学生年壮者往往挑选披甲伏思今官学生内有年壮而读书迟钝者令囘旗披甲其所出之缺选年防者补之以习满文俟其稍长再学弓马则彼此皆有禆益伏望
　　圣恩饬令八旗将教养兵额数满洲分出三十名蒙古十名汉军十名将此五十名钱粮给官学生计满洲蒙古每名领银一两五钱汉军每名一两则壮者既有钱粮以学习弓马防者亦有钱粮以学习文艺长防皆蒙
　　圣恩文武皆得造就请将八旗教养兵清查数目如目前现缺五十名者即照数拨给官学如缺额不及五十名者俟其将来缺出陆续拨给官学得
　　防允行【互见旗学门】
　　奉
