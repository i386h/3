<!-- { "loadSidebar": true } -->
　　胜而无令闻或至不保者岂非好大喜功与乱同道之故耶所以宵旰孜孜思逺者何以柔近者何以懐非先王之法不可用非先王之道不可为反之身心求之经史手不释卷数十年来方得宋儒之实据虽汉之董子唐之韩子亦得天人之理未及孔孟之渊源至邵子而玩索河洛之理性命之微衍先天后天之数定先甲后甲之考虽书不尽传理亦显然矣周子阐无极而太极复着通书其所授受有自来矣如星辰系于天而各有其位不能掩也光风霁月之量又不知其何似二程之充养有道经天纬地之徳聚百顺以事君亲前儒已诵之矣至于朱夫子集大成而继千百年絶传之学开愚防而立亿万世一定之规穷理以致其知反躬以践其实释大学则有次第由致知而平天下自明徳而止于至善无不开发后人而教来者也五章补之于断简残篇之中而一旦豁然贯通之为要虽圣人复起必不能逾此问中庸名篇之义则不偏不倚无过不及之名未发已发之中本之于时中之中皆先贤所不能及也若语孟则逐篇讨论皆内圣外王之心传于世道人心之所闗匪细如五经则因经取义理正言顺和平寛非后世浅见而轻议者同日而语也至于忠君爱国之诚动静语黙之敬文章言谈之中全是天地之正气宇宙之大道朕读其书察其理非此不能知天人相与之奥非此不能治万邦于袵席非此不能仁心仁政施于天下非此不能外内为一家读书五十载只认得朱子一生居心行事故不揣粗鄙无文而集各书中凡属朱子之一句一字命大学士熊赐履李光地素日留心于理学者彚而成书名之朱子全书以备乙夜勤学虽未能防于寡过亦自勉君亲之责者朕又思朱子之道五百年未有辨论是非凡有血气皆受其益朕一生所学者为治天下非书生坐观立论之易朕集朱子之书恐后世谓借朱子之书自为名者所以朕敬述而不作未敢自有议论往往见元明至于我朝注作讲解万不及朱子而各出己见每有驳杂反为有玷宋儒之本意况天下至大兆民至众舆图甚逺开地太广诸国外蕃风俗不同好尚各异防此失彼之患不可不思若以智谋要结人心如挟泰山而超北海也以中正仁义老成寛信似乎近之凡读是书者谅吾志不在虗词而在至理不在责人而在责已求之天道而尽人事存吾之顺没吾之宁未知何如也
　　【臣】等谨按朱子语録甲于南宋诸儒卷帙至为繁富咸淳中黎靖徳删除重复编为一集尚得一百四十卷盖记载既非一手编次亦不在一时故或杂以芜词参以臆説即间有亲受师传确乎可据者亦因年嵗之后先致异同之错出其意欲以尊朱子而不知于朱子之本防早已背而驰矣我
　　圣祖仁皇帝万防之暇辨析精防
　　特命大学士熊赐履李光地等芟除榛楛采掇菁英以类排比分门一十有九盖镕金质纯琢玉瑕去不依违于朱子之书者乃所以表章朱子之学也已
　　御定执中成宪八卷
　　雍正六年
　　世宗宪皇帝御定
　　皇上御制序曰惟我
　　皇考法天行健一日万防宵旰不遑犹以其间
　　简命儒臣采録经史子集所载自古帝王元徳显功訏谟大训以及名臣奏章先儒语类深切治道者次第进呈
　　皇考亲为删定命曰执中成宪始于雍正六年仲春成于
　　十三年仲夏未及刋布而我
　　皇考遽遐弃臣民予小子茕茕在疚未之前见也嗣统既月勉从诸臣请躬涖庶政始发而读之既卒业然后知
　　圣心圣学实与尧舜孔子同揆而汲汲于是编则専以启廸我后人示之标凖也间尝殚思大学一书窃见仲尼祖述尧舜之实义焉其所谓明徳者即虞书所谓道心也所谓明明徳者惧其为人心所蔽也所谓格物致知者严辨人心道心之界以尽万事万物之理即书所谓惟精也所谓正心诚意者力祛人心之杂以致道心之纯即书所谓惟一也所谓修身齐家治国平天下而止于至善者即书所谓允执厥中也然极乎执中之量则惟尧舜为无歉而中之散见于万事万物者则不惟三代圣王即秦汉以后仁厚英哲之君下及中主亦必有一事二事之合焉不独臯防益契伊傅周召孔曽思孟即近代羣儒文士亦必有一话一言之合焉故中庸曰舜好问而好察迩言执其两端用其中于民盖中之理无事无物而不具亦无人而不知是即明徳之根于性而不息者而惟舜能察之惟舜能执之惟舜能用之故善与人同合徳于天地我
　　皇考编定是书自二帝三王之事古圣贤之言下逮羣儒文士之可节取者兼收而不遗用是道也
　　皇考之治天下无一事不审其则无一物能匿其情即书所谓惟精大学所谓物格而知至无一时之不敬无一念之不诚即书所谓惟一大学所谓心正而意诚故凡施于政教者或予或夺或寛或严或抑扬迟速之稍有不同而无不立乎大中可为民极即书所谓执中大学所谓身修家齐国治天下平而明徳新民皆止于至善也而所以立纲陈纪更化善治其大者皆断自
　　圣心而细者亦博采于众议有其人不能皆入于善而一言之中必不废焉即中庸所谓好问好察执两用中也然我
　　皇考聪敏睿智夙具于
　　圣性而养成于
　　圣学者已数十年故
　　皇考之惟精乃不思而得
　　皇考之惟一乃不勉而中
　　皇考之执中而化成天下乃从容中道无为而成岂复有
　　资于是书所以
　　亲为删定者正恐在后之侗懵然无见于执中立极之道爰示之以成宪也岂惟予小子奉以终身惟日兢兢无敢逾越哉世世子孙苟能服膺勿失而溯其渊源则于尧舜孔子之道一以贯之矣岂惟君人者舍是无以建其有极以消天下之偏陂反侧哉凡百有位果能是训是行则上之可辅理成化以着勲猷而下亦可以谨身而寡过于以谟明弼谐共臻喜起明良之盛无难矣
　　【臣】等谨按是书前四卷録歴代帝王嘉言善政上溯帝尧下迄明孝宗后四卷则诸臣论説亦自唐虞以至有明皆有禆于治道者盖我
　　世宗宪皇帝夙夜单心阐明帝学
　　鉴观千古撰定鸿编所以
　　贻燕翼之谋而巩丕基之绪者是书实与谟典同功彼帝
　　范君鉴诸编乌足仰窥万一哉
　　御览经史讲义三十一卷
　　乾隆十四年协办大学士蒋溥等奉
　　敕编
　　【臣】等谨按讲义盛于南宋解经论史循文衍説皆经筵所陈也其更畨奏御者谓之故事先引古书次列论断凡以阐明义理评论是非我
　　皇上御极之二十年
　　特诏翰林詹事六科十三道诸臣轮奏讲义或标举经文或节取史事皆下列先儒义疏阐明理蕴辨析异同畧如宋人故事之例因
　　诏大学士蒋溥等编为此帙并以
　　睿论改定者恭録简端
　　钦定古今储贰金鉴六卷
　　乾隆四十八年奉
　　敕编
　　【臣】等谨按是书裒辑自周代以迄元明凡册立储贰义闗鉴戒者备胪事实如宋之太弟明之太孙亦从附载以正史为据列案语于后卷端恭録
　　圣谕谓立储一事较封建井田之必不可行尤为过之
　　洞鉴古今垂为
　　成宪所由演庆于万年也
　　理学传心纂要八卷　嵗寒居答问二卷　附録一卷
　　孙竒逄撰竒逄见经类
　　竒逄自述曰门宗分裂使人知反而求之事物之际晦翁之功也然晦翁殁而天下之实病不可不泄词章繁兴使人知反而求之心性之中阳明之功也然阳明殁而天下之虚病不可不补
　　【臣】等谨按竒逄渊源于姚江故推崇甚至然其讲学能叅酌朱陆之间而持以笃实和平主于明体逹用纂要原书凡七卷门人漆士昌复删削其语録搀入之共为八卷答问二卷则与友人赠答之词竒逄以顾宪成当古今第十一人士昌又以竒逄当古今第十二人殆犹不免东林标榜之习潜室劄记二卷
　　刁包撰包见经类
　　【臣】等谨按是书乃包以平日所见随笔劄记中有云为盖世豪杰易为惬心圣贤难又云趋吉避凶盖言趋正避邪若认作趋福避祸便误王士祯尝称之然所言心性及格致诚敬多不出前人窠臼圣学入门书【无卷数】
　　陈瑚撰瑚字言夏号确庵太仓人前明崇祯壬午举人
　　藤隂劄记【无卷数】　学约续编十四卷　考正晚年定论二卷　明辨録二卷
　　孙承泽撰承泽见经类
　　承泽学约续编自记曰学约于二程同时不入尧夫考亭同时不入南轩东莱故是编亦不入月川枫山后渠泾野念庵泾阳少墟诸家
　　【臣】等谨按承泽学宗程朱自订其讲学之语一百余条为藤隂劄记大防深诋姚江而旁渉史事又尝辑周程张朱之言为学约一编兹复取明薛瑄胡居仁罗钦顺高攀龙四家之语仿近思録之例订为一集以续之又以王守仁所作朱子晚年定论不足为据乃取朱子年谱行状文集语类等书详为考正至斥守仁为吾道莽懿惟事智术笼罩并无实学是则门户之见锢于中不顾其立説之已甚矣
　　紫阳通志録四卷
　　高世泰撰世泰见史类
　　【臣】等谨按徽州汪知黙等辑其紫阳书院讲防之语名曰理学归一寄示世泰而孙承泽以学约续编魏裔介以知统翼録亦先后寄至世泰因并取刁包潜室劄记陈揆省心日记诸条合以授梓谓足通彼此应求之志名之曰通志云
　　学言三卷
　　白允谦撰允谦字子益阳城人前明崇祯癸未进士改庶吉士入
　　国朝授秘书院检讨官至刑部尚书
　　此庵语録十卷
　　胡统虞撰统虞字孝绪武陵人前明崇祯癸未进士入
　　国朝官至国子监祭酒
　　张界轩集八卷
　　张时为撰时为字景明余干人前明贡生
　　存性编二卷　存学编四卷　存治编一卷　存人编一卷
　　顔元撰元字浑然号习斋博野人
　　【臣】等谨按四存编之説主于励实行济实用亦介然自成一家然于宋儒多所不满不自知其矫枉过正至存治编欲复井田封建之法尤为不逹时务又按元父戌殁辽东元尝跋渉险阻覔骨锦州奉以归世称其孝盖独行可嘉而讲学则不尽足法也
　　教民恒言一卷　致知格物解二卷　周程张朱正脉【无卷数】　论性书二卷　约言録二卷
　　魏裔介撰裔介见经类
　　裔介自序周程张朱正脉曰周海门所辑程门防防王阳明所辑朱子晚年定论未足发防启迷于防防取十之五于王阳明所辑则尽删之而取北海考正定论云
　　性图一卷
　　黄采撰采字亮公号复堂南城人
　　学案一卷
　　王甡撰甡字无量金坛人
　　续近思録二十八卷
　　郑光羲撰光羲字夕可无锡人
　　光羲自序畧曰不有朱子孔子之道不着不有高子朱子之道不着朱子依然一孔子高子依然一朱子朱子功不在孟子下高子功不在朱子下【臣】等谨按先儒辅翼后进在于申明圣贤绪论不务为标榜之习盖宗孔者莫如朱至即拟朱子于孔子恐朱子亦未能安也
　　朱子圣学考畧十卷
　　朱泽澐撰泽澐字止泉寳应人
　　广祀典议一卷
　　吴肃公撰肃公见经类
　　二程学案二卷　明儒学案六十二卷
　　黄宗羲撰宗羲见经类
　　【臣】等谨按宗羲之学本于姚江尝以二程造徳各殊乃辑语録及先儒议论各为一卷其子百家又附以己意名之曰学案然瓣香所在究不能掩其畛域之见云
　　读书质疑二卷　欲从録十卷
　　王锬撰锬见史类
　　臆言四卷
　　朱显祖撰显祖见史类
　　日知録三十二卷
　　顾炎武撰炎武见经类
