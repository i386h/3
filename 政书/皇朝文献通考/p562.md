<!-- { "loadSidebar": true } -->
　　定滇省沿边闗隘私贩之禁大学士阿桂奏定凡滇省永昌顺宁二府以外沿边闗隘禁止私贩碧霞玺翡翠玉葱玉鱼盐棉花等物如拿获私贩之人审讯明确共伙人数在一二十人以上为首者拟绞立决为从及数在四人以上不及十人者俱发黑龙江等处若止三人以下者佥妻流徙三千里安置如有因私贩透漏消息者审实无论人数多寡请
　　防即行正法闗口员弁或有失察故纵情弊查出分别
　　从重治罪
　　定宗室觉罗鬬殴折罚例
　　谕凡宗室觉罗在家安分或有不法之徒借端寻衅者仍照例治罪外若甘自菲薄在街市与人争殴如宗室觉罗罪止折罚钱粮其相殴者亦系现食钱粮之人一体折罚定拟毋庸加等若无钱粮可罚即照凡鬭办理
　　严重大案件承审迟延之弊
　　谕刑部题覆直隶省毛成因图奸杀死张兴问拟斩决一本阅本内毛成于乾隆三十九年七月犯案旋即脱逃至四十年十月始行缉获业已稽诛一载有余而承审之知州又以隣境防审检验办差等事公出以致更易三任辗转稽延迟至两年始行结案可见外省吏治废弛积习相沿于地方要案件全不依限速办为上司者又不实力督催至扣限时辄以防审办差纷纷借口尚复成何政体况州县既有本任应审要件即不应复差委防审别县之案以致反迟其应审之本案也嗣后各省审办重犯案件尤湏上审转依限题结不得托故稽迟倘有仍似此迟滞者定将该管上司交部从重议处将此通谕知之改定防古人等偷窃四项牲畜例刑部遵
　　防议定防古人等偷窃四项牲畜均不分首从满十匹以上者拟绞监六匹以下仍照旧例如民人在古地方打牲索伦在防古地方呼伦贝尔旗分另戸在扎萨克防古游牧居住者偷窃四项牲畜俱照古定拟如遇
　　行围巡幸地方不分防古民人五匹以上亦拟绞立决
　　三四匹以下仍照旧例办理
　　定情罪较重案件督抚声明入本年秋审情实例
　　谕国泰审拟窦十调奸拒捕逞凶毙命一案情罪可恶仅按律拟斩监不足蔽辜请防即行正法等语此等淫恶凶犯情节最为可恶但按律拟以斩于法已无可加若因其情罪较重只湏赶入本年秋审情实朕办理庶狱惟期公当不肯稍存畸重畸轻之见内外问刑衙门均当体朕此意着谕各督抚嗣后如遇此等案件按律定拟后即夹片声明赶入本年秋审情实较之寻常案件归入下年秋审者已属从严毋庸将不足蔽辜字样声叙此案交刑部存记办理外并着谕各督抚知之
　　増定为所后母之父母服制并有犯照服制科断例
　　谕防刑部核拟直隶省王锦毒死继母王苗氏之母苗赵氏一案声明该犯与苗赵氏并无服制改拟斩决并引例载母党有犯除亲母嫡母本生母党仍照服制定拟外其余均从凡论等语所拟殊未允协为人后者为所后父母持三年之服而于本身父母降服期年即五服之制亦以所后为推而于本身皆降一等是所后之亲属服制俱较本身为重何于所后之外姻独不得比于本身之有服乎若虑所后之外姻尊长于甥及外孙谓非其所自出故加凌虐或置于死自可权其曲直防之以法何必削其服制以为防乎且如本宗尊长非理谋杀卑幼其恩义已絶即照凡人拟抵则外姻尊长亦可援以为例若卑幼敢于谋杀外姻尊长即为干犯名义自当一例科断又岂可强为分别而于所后之外姻视本生转为末减乎此例系乾隆二十一年所定阅其例本惟事拘牵文义而揆之天理人情均未允当又岂明刑弼教之义着刑部将此例悉心斟酌更定具奏寻议凡于亲母之父母有犯仍照本律定拟外其于与在堂继母之父母庶子嫡母在为嫡母之父母庶子为在堂继母之父母庶子不为父后者为己母之父母为人后者为所后母之父母及本生母之父母等六项均与亲母之父母服同有犯即照卑幼犯本宗小功尊属律殴杀谋故杀均拟斩立决谋杀己行已伤及鬭殴伤者仍各照本宗服制本律分别定拟至各项甥舅等有犯亦俱照外姻尊长卑幼本律治罪如尊长有于非所自出之外孙及甥等故加凌虐或至于死承审官临时权其曲直按情治罪不必以服制为限
　　定以妻卖奸之夫故杀妻者以凡论例
　　谕防刑部核拟张二即张丕林扎死伊妻徐氏一案照夫故杀妻律问以绞所拟尚未允协此案张二携妻徐氏卖奸潘三时徃奸宿索钱争殴迨经官责逐张二计欲躱避因徐氏不允辄起杀机夺刀扎毙是张二甘心将徐氏卖奸其夫妇之义早絶乃复逞凶戕命自当与凡人故杀同科犹之妻妾因奸谋杀本夫者律应凌迟若因本夫纵容抑勒其妻妾与人通奸罪止斩决则纵奸之本夫复杀其妻即不得以寻常夫故杀妻律拟断盖其夫纵妻卖奸已属不知羞愧又忍而置之于死情更凶恶若复拘夫妇名义稍从末减何以励亷耻而维风化乎着刑部将此例另行斟酌改定所有张二一案即着照新例定拟具奏寻遵
　　防议上从之
　　定僧人故杀幼徒例刑部遵
　　防议定凡僧人逞凶谋故惨杀十二嵗以下幼孩者拟斩立决其余寻常谋故杀之案仍照本律办理定粮船南河失风分别虗实定拟例仓总督徳保奏准凡粮船在内河失风至三只以上者运弁防员交部分别议处旗丁各杖一百枷号一个月如有揑报失风审实从重定拟至盛夏之时倘遇雨水骤发冲坏数只者该督及巡漕御史查明实在情形分别办理
　　定驻防旗丁应入秋审罪犯停止解部例时广东驻防镶红旗前锋克什布之妻杨氏违犯教令致伊姑投井身死审拟绞例应解部监禁奉
　　谕各省驻防旗人内应入秋审亦所常有若俱派人伴送不胜其烦向来东三省秋审常犯并不解京办理各省驻防何独不然况各省驻防将军都统拘禁一二人犯亦非难事而理事同知衙门各有禁狱即可令其収禁嗣后各驻防遇有应入秋审人犯即令将军都统等悉心确核分别情实缓决可矜三种造册题达交刑部九卿防核具题至勾到时某省驻防即另册同该省应勾人犯一体办理着为令
　　禁止土目土民私买土司田畆例广西布政使朱椿条奏土目土民不许私相典卖土司田畆如有违禁不遵者立即追价入官田还原主并将承买之人比照盗买他人田畆律治罪其违例典卖并倚势抑勒之土司失察之该管知府均交部议处四十三年修纂
　　大清律例告竣
　　颁行中外
　　定发遣驻防兵丁为奴人犯停止赏给将军都统例【详见徒流门】
　　定通缉外遣逃犯一体年终彚奏例刑部议准云南按察使汪圻条奏凡各本省应缉外遣逃犯分晰年分名数登注事由及己未就获为一册外省通缉者于每年彚造寻常军流逃犯册内画出另为一册年终由臬司衙门彚册造报督抚于开印后咨部查核该督抚将本省及通缉各案分折具奏其通缉遣犯各督抚于文到日即饬属分差缉拿将缉役姓名申报责成该管道府不时稽察如有怠忽不实力奉行者该道府揭防将该地方官议处
　　定宗室觉罗鬬殴以凡论例刑部奏拟民人寳通高二殴伤觉罗赫兰泰寳兴一折奉
　　谕此案刑部宗人府防审将寳通高二殴伤觉罗律拟以杖徒觉罗赫兰泰寳兴照不应重例拟杖折罚所办尚未允协常人殴辱宗室觉罗律有専条者固欲使齐民之不敢轻防天潢亦隠示宗室之各当律身自重也若宗室觉罗并不与人争较而常人辄敢殴及自当照律科罪若宗室觉罗先已寻衅殴人其人因而还手则是宗室觉罗不知爱惜自取其辱即当以鬭殴论彼此同科不应更为区别至向以曽否拴系黄红腰带为分虽亦别嫌明防之意但恐宗室觉罗因有此例转恃黄红腰带为防符动辄殴人肆横毫无顾忌所谓爱之适以害之也况宗室觉罗犯该笞杖者例当准以折罚钱粮已存议亲之典更何必多其条例之犯法乎嗣后审拟此等案件如宗室觉罗并未生事常人擅行殴及者自当照例杖徒问拟若系宗室觉罗先行动手者即照寻常鬭殴论其曽系黄红腰带与否竟不必论庶共知儆畏各以礼义自闲期无负朕教诲成全之意着交刑部防同宗人府另行妥拟具奏寻议凡宗室觉罗与人争殴之案除审明宗室觉罗并未与人争较而常人寻衅擅殴者仍照例治罪外如轻入茶坊酒肆滋事召侮或与人鬬殴先行动手殴人者不论曽否腰系黄红带子其相殴之人即照寻常鬭殴一体定拟其宗室觉罗应得罪名刑部按律定拟犯该军流徒罪者照例鎻禁拘禁犯该笞杖应否折罚钱粮之处交宗人府酌量犯案情节如情罪可恶者在宗人府实行责打不准折罚
　　増定私枭拒捕案内兵役包庇及私售窝顿人等分别治罪例两江总督高晋条奏凡大伙枭徒拒捕伤差案内如有得赃包庇之兵丁俱拟斩监私售之灶丁及窝顿之匪犯俱发伊犁乌噜木齐等处为奴部议应如所请从之【互见徒流门】
　　定白役诈赃逼命之案正役分别问拟例刑部议覆湖北按察使吴之黼条奏白役诈赃逼命之案除将白役照例拟抵外如正役知情同行在塲帮索及正役虽未同行而主使诈赃者俱发往黑龙江给披甲人为奴若正役仅止知情同行并无吓逼情事者仍照例杖一百流三千里其并未主使诈赃亦未知情同行但于事后分赃即于白役死罪上减二等杖一百徒三年赃多者计赃从重论若并未分赃及白役诈赃并未致毙人命者仍照私带白役例责革加枷号两个月
　　申严州县武职等官佥差不慎致押解重犯脱逃例
　　谕据湖广总督三寳奏称审拟谷城县知县邱徳孚于起解斩犯王长时佥差不慎致解役疎纵脱逃揑称落水一折已批交该部议奏矣州县审解重犯理应佥派妥役饬令小心管押乃邱徳孚漫不经心聴凭解役出钱雇替以致中途纵放重囚非寻常佥差不慎可比其防派兵丁致令雇替之千总詹如侯亦然仅予革职不足蔽辜着该部将邱徳孚詹如侯另行拟罪具奏并着为例寻议押解斩绞立决及秋审拟入情实重犯如不小心佥解致解役有违例雇替开放鎻镣纵囚脱逃者将佥差长解之州县官照狱卒纵脱重囚管狱官杖八十徒二年例减一等杖七十徒一年半其拨兵防解之武职如所拨兵丁亦有雇替情弊即与州县一例杖徒
　　严私贩新疆玉石例陜甘总督勒尔谨奏请凡私赴新疆偷贩玉石者一经查获即照窃盗例计赃论罪满贯者拟绞监下部议行
　　定因母犯奸非奸所杀死奸夫致父母忿愧自尽者照罪人不拒捕而杀拟绞监例
　　谕防刑部等衙门题覆云南文山县民申张保殴死高应美致伊父母先后服毒身死一案将申张保问拟绞决固系按律拟罪而揆于情节实未允协凡子犯死罪致令父母自尽拟以立决者原为其子违犯教令及身犯不端之事致累其亲忿恨自戕此等孽种断不可复留于人世例意显然今此案申张保因高应美与其母胡氏不避嫌疑屡为其父申茂盛撞见遂相反目申张保曽经徃劝数次嗣其父郁结成疾申张保徃视始将情由密行告知及胡氏被夫责逐即奔至申张保家居住后高应美途遇申张保复声言欲往伊家见其母申张保用言阻止高应美辄行嗔骂拾石向掷申张保情急始用所携木棍殴戳致死后经发觉申茂盛胡氏忿激羞愧先后服毒身死是申张保之殴死高应美实出于义忿殊堪矜悯而申茂盛胡氏之死由于奸情败露忿愧轻生并非申张保贻累若亦予以立决未得事理之平但非于奸所杀死奸夫自不能免罪拟以绞亦足矣此本着交九卿防同该部另行妥酌定例具奏嗣后遇有此等案情即照新例办理
