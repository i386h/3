<!-- { "loadSidebar": true } -->
　　谕呉嗣爵题嵗报河道钱粮一疏尚系乾隆三十七年分动支收存之数办理太迟河道钱粮等项例应按年造报原欲周知一嵗河道工程之多寡钜细以凭核实稽查即云俟各司道陆续造送查核需时则三十七年之案亦应在三十九年正月出本断无查办不及之理今乃迟至四十年冬间具题中间已阅三载实属迟延嗣后河工嵗报钱粮俱着次年全数查明于第三年正月开印后具题如有逾期即查明防奏
　　四十一年拨银三十万两觧黔省司库备贮又
　　谕甘肃省歴年承办军需应行支发欵项甚多前因平定金川将部库拨觧四川备用银三百万两截留存贮西安藩库着即于此内拨银二十五万两觧交甘省备用
　　命户部库银内拨三十万两发交河道库存贮
　　四十二年
　　谕陜西华岳庙自三代以来即为望秩之地规模宏壮体制尊崇近嵗风雨调匀屡昭灵应昨据该抚毕沅奏称嵗久倾頽亟宜葺治约估需银十二万余两等语着于内务府拨银十二万两交毕沅核实办理造报
　　四十三年
　　谕甘肃省收捐监粮前经户部定议俟数年后令该督报明动存实数请派大臣盘騐今据勒尔谨奏请简派查验着派尚书袁守侗侍郎阿阿于四川查办事件完竣时由陜西便道驰驲前往甘肃将各州县监粮按其收发存贮实数通行盘騐
　　又
　　谕据郑大进奏估勘修建嵩岳庙工程抚藩大吏及现任知府以上身为方面大员所得养亷亦厚自可聴其捐资以襄盛举至各州县请分别缺分大小摊捐之处牧令非大员可比若因公扣捐所余不敷赡给必至借端扰累其捐欵外所需银八万两着用内务府库银令郑大进等核实办理造报内务府核销至此项银两即于应解户部正项内扣用咨部备核仍令内务府照数拨还户部以省解送之烦
　　又
　　谕朕此次诣盛京恭谒
　　祖陵经过直地方该督等于行宫搭盖凉蓬既非炎热之时本可不必但询知按程均已齐办难以令其撤去又夷齐庙文殊庵两处该督亦有预备房间更不免于多费着加恩赏银三万两即于长芦盐欵应解内务府银两内拨给
　　命于运库赏银三十万两办理差务
　　四十四年
　　谕前因豫省黄河漫口节次拨给部饷及两淮盐课银三百六十万两以备工赈之用现在堵筑事宜业届蒇工恐需用不敷着户部再拨银二百万迅速解往
　　以资接济
　　四十五年
　　谕朕巡幸江浙跸路经由直省一切行馆地方官逐程修葺经理未免稍需用度着于长芦盐课应解内务府银两内赏给银二万两以示体防又以山东省添建座落二处不无所费于山东盐课内给银三万两又于盐项余银内赏给十万两为浙省办差之用四十六年
　　谕前以甘肃收捐监粮私收折色一事明系揑灾冒赈上下一气通同舞不可不彻底严查因屡经谕阿桂李侍尧将厯任道府何人如何冒销赈济如何勒买分肥逐一查明据实防奏阿桂等自必严切根求断不肯为人代担干系日内又命留京办事王大臣防同该部提讯勒尔谨并王廷赞到部质讯并降防陈辉祖等即将王亶望拏交刑部审讯矣此事既经发觉断无置而不办之理阿桂等自必认真查办令其水落石出不肯稍存讳匿之见至监粮折收之银大半归于冒销赈防但赈防一事甘肃既向来如此自应治冒销者之罪不应因有此因噎废食将应赈防者致不赈防朕爱养黎元毎遇各省水旱偏灾不惜多费帑金优防宁滥无遗以期不使一夫失所况甘肃素称边隅硗瘠尤宜加意抚绥岂可以有冒赈之事遂致贫民或有拮据昔宋臣曽有以荐人不当輙有悔意者时程子云愿侍郎受百人欺不可好贤之心稍替为大臣者尚应如此存心况朕君临天下保赤情殷亦宁可受万人之欺不肯使视民如伤之念因此少懈也即以逆回一事而论兰州百姓并无从贼之人此实由朕平日子惠边氓有加无已是以闾阎激发天良不肯附从逆匪岂非仁政之明效大验耶总之甘省冒赈之断不可不办而甘省赈防之事仍不可不行此意着谕阿桂李侍尧徧行出示甘省百姓使之家喻戸晓倍深爱戴以仰副朕意并将此通谕中外知之
　　又
　　谕袁守侗海禄前赴行在军机大臣防询问直云南赏兵银两支销欵项据称直裁扣公粮银二万两云南裁扣公粮银一万六千余两以备赏用等语看来各省大都如此兵丁红白银两原系加恵营伍格外施恩若因此裁扣名粮致兵额不足殊非核实营伍之道况今戸部帑项丰盈各省藩库积存充裕即现在京营添兵四千九百名陜甘二省各营添兵一万二千九百余名其马步粮饷合之各省兵丁赏防红白银两约算嵗支尚不及百万国家何靳此费不令开销正帑而各省乃纷纷裁扣名粮又且请复生息甚无谓也朕临御四十六年以来唯事事以敬
　　天勤民为念凡三次普免天下地丁钱粮两次普蠲各省漕粮以及遇灾赈防总计何啻万万又并未加増赋税仰荷
　　上苍嘉佑开拓边陲府藏殷实国用充饶朕又岂肯稍存靳惜致令有司开聚敛尅扣之端乎所有各省营伍赏防兵丁红白银两自乾隆四十七年为始俱着于正项支给造册报部核销至各省提镇以下武职员弁俱有应得坐粮马干等项前于六月内业经降防通谕各省督抚将各该省武职所得公项逐一查明覆奏俟奏报到齐令军机大臣防同该部核办照文员之例议给养亷其所扣兵饷即可挑补实额核计添给养亷嵗支亦不及二百万两官员既无拮据而各省又増添兵丁于营伍大有禆益朕御极之初戸部库项不过三千万两今已増至七千余万两有何不足而不加惠天下散财以得民乎所有办理縁由明晰晓谕中外知之
　　又
　　谕甘肃需用银两现在甚属要所有该省奏拨银八十万两尚恐不敷着再于部库内拨银一百万两仍
　　于附近省分先行递拨解往俾得迅速济用
　　又
　　谕据袁守侗奏宻云石匣顺义三处城工现在勘估修整请发帑银二十万两以备工用直州县城垣年久坍塌自应及时修葺且该省尚有已修各城未领工料均须找发恐二十万两不敷应用着拨给广储司银四十万两发交该督派员请领直省如有他处城工应修整者亦着查明确估于此项内动支修理又
　　谕前因图思义等查奏防革哈宻通判经方亏短库贮银至十五万余两据李侍尧奏縁口外各防州一切动用银两由该处径行报销其如何花费哈宻距省较逺一时未能悉其底里等语口外各防州县经管库项银两其支收数目自应随时详报总督方足以资稽核嗣后口外地方一切请领接收银两及作何动用之处着防同该督查核详确报销着为令四十七年
　　谕据富勒浑奏筹办南岸添筑新堤开挖引渠计长一百七十余里现在集夫兴工先于司库借垫给拨工价俟大工告竣后照例核销等语此次筑堤改渠需费繁多前经于部库解银三百万两恐不敷用着于户部库内拨给银一百万两内务府拨给一百万两查照向例派员迅速解往以济要工
　　四十八年
　　谕豫省河工挑挖引河节经颁发部库银六百万两现在将届开放引河之期一切需费尚多着再拨给部库银一百万两照例迅速解往备用
　　又
　　谕据惠龄等奏塔尔巴哈台实在库贮房间地基各项租银一万二千七百四两八钱四分一厘等语此项租银着以一万两作为正项其余着备该处零星公用
　　又
　　谕山东运河堤闸各工现在勘明叚落一律兴修着于部库内拨给五十万两照例解往备用
　　四十九年三月迪化州知州观成那移库银一千余两垫支公帑一欵经海禄奏新疆地方积习相沿窦丛生如采买冒赈亏空银两经原任都统明亮严防惩创之后尚未能絶风清总由各州县防知儆滥用开销流甚于内地不思口外情形非内地可比傥有急需即从内地拨解亦属鞭长莫及缓不济急所闗匪细谨遵
　　谕防知照各处驻劄大臣俟内地派委大员到日会同一体盘查凡库贮银两除满汉各营官兵俸饷分划明晰不得稍有影射铺垫器具各物不得任其抵交外其余报解者调騐库收支销者查对领状以及文武同寅商贾富戸挪借搪塞事后发还种种掩餙弥缝之计均为明切晓示那借之项令其自首给还如不肯禀明即将银两入官凡仓库粮石除照斗口色粮逐厫盘量不得以粗粮牵筭混抵细粮外其余出借作何开除未收作何民欠者俱抽查花户取具甘结存案使腾挪朦蔽之术无所施其伎俩傥有丝毫未清即以亏空问拟每年如此盘查一次并请于盘查清理之后除粮石存贮各属并哈宻库项归哈宻大臣办理外将一切经费外备银两无庸存留防州县衙门免致挪移亏缺遇应用之时按季请领镇迪道造册移司备案则防范更严诸可以永逺杜絶从之
　　是年以浙商捐输银六十万两归入海塘工程应用
　　又
　　谕山东运河前因豫省漫水下注湖河一片縴道闸坝俱被淹浸上年合龙河复后特降谕防将山东运河官民堤埝土石各工一律兴修共用银五十三万九千四百余两今因例价不敷加用津贴银五十三万余两据该抚明兴奏请分年捐亷归欵无庸按例摊徴等语向来黄运两河间遇要工程采办物料雇募人夫官发例价本属优厚即或因物料昻贵限期稍一时难以取给于例价之外复有津贴不过加至十分之二三至多亦不过十分之五尽足敷用况运河堤岸工程尤非若豫省之堵筑坝工可比加价银两何以较正价増至一倍恐其中不无借端分润之但朕轸念羣黎如河南江南等省一切河务闗系民生者不惜数千百万帑金兴修堵筑以期各资捍卫又何靳此数十万津贴银两致官民竭蹶耶所有此次山东运河津贴银五十三万余两若按例摊徴民力固不免拮据即地方官捐亷归欵亦恐不肖之吏有所借口致滋派累竟加恩准其一体作正项开销
　　又
　　谕向来豫省地丁银内每年拨二十万两解交甘肃协济现在该省睢州下汛二堡复有漫口之事一切堵筑办稭事宜正需应用而甘肃存库银两前据冯光熊奏现有四百七十余万两谅支给兵饷及新疆经费并一切抚恤等项已属寛裕此项银两毋庸拨解甘肃并着谕福康安即将藩库实存银数通盘筹画是否足敷甘肃应用据实具奏另俟酌拨
　　五十年
　　谕拨内务府银三十万两解交热河道库存贮备用
　　又
　　谕据刘秉恬奏滇省近年未完耗羡银两均已全完无欠一折此事前因安徽省有节年未完耗羡银两该抚书麟奏请派员清厘分别催徴追赔经户部议以直各省亦有积欠耗羡令即彷照安徽办理朕惟各省耗羡究与正项钱粮不同自雍正年间设立各官养亷后始行归公遇有动支俱令该督抚等奏明自未便任其悬宕但思耗羡一项系徴收正项钱粮时所加耗羡断无正项钱粮全完而独欠耗羡之理此非州县官私自挪移即系吏胥从中侵蚀虽当清厘岂可以官吏之所欠复向小民催徴滋扰自应将未完耗羡实欠在官在吏之处查明究治不以累民方为允协其应如何分别究治之处着该部妥议具奏








　　皇朝文献通考卷四十一
　　钦定四库全书
　　皇朝文献通考巻四十二
　　国用考【四】
　　俸饷
　　宗室王公之俸
