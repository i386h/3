<!-- { "loadSidebar": true } -->
　　命修筑浙江海塘工部议准浙江总督满保等奏一议筑海宁县老盐仓北岸石塘以保防杭嘉湖三府民田水利一议开中小亹淤沙以复江海故道以免潮势北冲一议筑上虞县夏盖山石塘以防南岸潮患又据浙江抚臣议准海宁老盐仓等处原议修筑石塘但海潮迁徙靡定请于土浮不能钉椿砌石之处改筑草塘至六十一年巡抚屠沂疏言海宁县石塘五百丈草塘一千五十五丈上虞县石塘二千二百五十六丈先后告竣动用银十四万三千六百五十两其中小亹淤沙应挑之处今北岸石塘已固应停其挑濬从之
　　雍正元年议政王大臣等议准修筑海宁塘工
　　谕曰钱镠所筑塘堤中间虽被冲壊至今间有存者数年来督抚等所修塘堤俱虚冒钱粮于不当修筑处修筑以至随修随壊又闻赭山有三处海口今一处淤沙壅塞水不通流若濬治疏通使潮汐不致留沙壅塞则海宁一带塘工方可保固言之者虽未必稔知然不可不留意抑或地方大臣恐糜费钱粮此等处虽明知而不顾也尔等传谕该督抚知之
　　二年
　　命尚书朱轼往浙江防议修筑海塘事宜朱轼防同浙江抚臣议言余姚县东自浒山镇西至临山卫六十里旧有土塘三道内一道为老塘离海三四十里或十余里即昔时之海岸厯年沙淤百姓开垦报陞自筑土塘二道是为外塘今议加髙三四尺加厚五六尺又自临山卫至上虞县界之乌盆村十五里自村至会稽县海所四十五里有石塘二
　　千五百余丈【即康熙五年八年所筑】其东西两头土塘七千丈坍塌甚多拟于塘底开深二尺填筑乱石上铺大石寛六尺髙六尺贴石筑土寛二丈髙一丈三四尺又仁和县之翁家埠起西至海宁县之陈文港七十余里旧有石塘无庸议修自陈文港至尖山二十余里草塘七十四丈乱石砌边土塘三千七百二十六丈应将土塘加寛一丈五尺髙三尺上铺条石厚一尺其草塘亦如式改修又塘外原有乱石子塘寛三四尺不等外加排椿年久欹斜剥落应修全完固其原无子塘者亦如式兴修又海盐县东自秦驻山三涧寨起西至演武塲石塘二千八百丈年久塌壊八十余丈去秋风潮冲溃七十丈应照式修筑又自演武塲至平湖县之雅山炮台一带土塘见在地方官加修月内可以完工以上估修银十万五千七百余两又会同江苏抚臣议言松江府之华亭娄上海等县沿海二百五十余里地势洼下土脉松泛捍海塘工较他郡尤要自金山卫城北十里起至华家角止四十余里土塘六千二百余丈内最险工一段自漴阙墩至东湾九百六十九丈六尺次险工四段自金山墩至西墩七百六十八丈兵厰至张家舍二百八十八丈倪家路至三岔墩三百六十丈周公墩至华家角一千四百六十八丈八尺俱应易土为石以资保障其余二千四百余丈水势稍缓宜坚筑土塘用条石铺底砌边外钉排桩自华家角至上海之头墩十余里塘外淤沙一二里不等自头墩至嘉定县界一百二十里旧有土塘二道内为老塘外为新塘应俱加筑髙厚外塘仍宻钉排椿以防冲溃以上估修银十九万二千九百余两疏上令依议速行
　　诏修濬杭州西湖令督抚察勘防议总督满保等议言钱塘仁和海宁三县田亩数万顷赖城外上下两塘河水以灌溉而两河之水皆源自西湖谨按西湖旧志三十余里内有民人占为田荡阻遏水道纳于官者每年仅银三十余两米二十余石其为官民利益甚微而所损于民者实不止于钜万应请豁除粮额清出归湖其见存湖址二十二里有竒通计里外湖面一万一千三百一十五亩零淤浅硬沙葑滩共三千一百二十二亩应将浅涸者挑深淤塞者开濬芟除葑草以复故址则湖水不至涸竭而三县民田旱潦有备矣至于城内之河共有数道一为中河一为东河一为小河而小河又有中西北之分昔人设笕凿沟引西湖之水自涌金水门入城曲折出入凡三十里然后由桃花港响水闸会流于上下两塘河以溉田亩是城河正所以通西湖之血脉也今当相其浅塞量请开濬庻防水利可复疏入准部议行于是年兴工四年工竣
　　三年
　　谕江浙沿海黎庶全赖坚筑海塘捍御潮汐事闗民瘼朕时在念着动支司库钱粮立限坚筑尅期报完务使永保安澜毋得因循延缓亦不得草率塞责
　　又
　　命怡亲王允祥大学士朱轼察勘直水利绘图进呈
　　四年
　　谕九卿曰怡亲王陈奏畿辅西南水利情形披览甚为明晰着交与九卿会议具奏怡亲王等于去冬今春奉命察看水利前后往返三月余而于直地方东西南三面数千里之广俱身履其地不惮烦劳凡巨川细流莫不穷源竞委且因地制宜凖今酌古曲尽筹画以期有益民生公忠为国甚属可嘉
　　是嵗设营田水利府以怡亲王等董其事初于滦州玉田诸州县濬流筑圩建闸开渠皆官为经理民人愿耕者官给帑银以为工本秋成时嵗收十
　　分之一足额而止募江浙老农课导耕种之法有力之家率先遵奉者以圩田多寡分别奬赏其濬疏圩岸以及潴水节水引水戽水之法各因地势次第兴修所需农具水车等募江浙工匠如式制造课本地工人习之是秋田之成熟者凡百五十顷有竒而民间自行播种者若霸州文安大成保定新城安肃任邱共七百一十四顷有竒多获秋登五年分立营田四局一曰京东局辖丰润玉田蓟州寳坻平谷武清滦州迁安自白河以东凡可营田者咸焉一曰京西局辖宛平涿州房山涞水庆都唐县安肃新安霸州任邱定州行唐新乐满城自苑口以西凡可营田者咸焉一曰京南局辖正定平山井陉邢台沙河南河磁州永年平乡任县自滹滏以西凡可营田者咸焉一曰天津局辖天津静海沧州暨兴国富国二场自苑口以东凡可营田者咸焉局各有长有副有効力委员凡相度估料开筑建造皆委员与地方官偕而查报地数花名给发工本则専责之地方官水田既成令地方官遵前规而以时逹之水利营田府自五年设局至于七年营成水田六千顷有竒京东局　玉田县袁家庄马营曲河头罗毕窝等处营田引小泉暖泉孟家泉黄家山泉蓝泉诸水丰润县横估王兰庄刁家窝曹家泊卢各庄车道铺望林泊梁家湾胡家泊等处营田引陡河泥河黒龙潭杨家汫诸水迁安县徐流营三里河泉庄等处营田引徐流河三里河黄山泉诸水滦州冉各庄孟家店黄家庄等处营田引沂河暖泉福山泉诸水平谷县龙家务水峪等处营田引泃河及山泉之水蓟州山冈庄郑各庄马伸桥等处营田引大小海子诸泉水泄水于淋河寳坻县八门城尹家圈下汪各庄等处营田引蓟运河潮水宁河县东窝庄南窝庄岳旗庄江潢口林家庄张家庄齐家估田家庄等处营田引蓟运河潮水武清县桐林等处营田引鳯河水　京西局　新安县大殷淀太平庄赵家庄等处营田引雹河依城河及淀河诸水安州东西垒头南北冯村等处营田引依城河及淀河之水安肃县白塔铺古庄头髙林庄南梨园等处营田引督亢陂及雹河之水唐县明伏庄大洋村温家庄等处营田引唐河水望都县髙岭村侯坨村等处营田引隍池北隆建功涌鱼诸泉水涞水县赤土村八坌沟等处营田引涞河水房山县广运庄髙家庄南良庄长沟村等处营田引拒马河挟河水涿州茂林庄毛家屯普利庄北鲁陂等处营田引拒马河胡良河水霸州鱼厰村髙各庄台山平口等处营田引中亭水任邱县闗城村营田引白洋淀水文安县苍耳淀李齐淀流河淀等处营田引会同河子牙河水大城县李齐淀流河淀营田引子牙河水定州吴家庄曹家庄等处营田引小清河马跑泉水行唐县河合村欢同村等处营田引莲花池龙泉诸水新乐县大流村牛家沟等处营田引海泉涌泉诸水满城县一亩泉北竒村等处营田引一亩鸡距红花诸泉水宛平县芦沟桥西北修家庄三家店等处营田引永定河水　京南局　磁州务本村张家庄太平庄杏园营等处营田永年县张家庄南湖贾村马道固村等处营田平乡县豆二庄周章村油召村等处营田皆引滏阳河水任县边家庄牛新寨西北张村等处营田引滏阳并牛尾诸河水正定县雕桥村王古寺顺成闗等处营田引大鸣泉小鸣泉方泉班泉诸水平山县奉良庄川防村等处营田引滹沱河冶河水井陉县防口村西河村洛阳滩等处营田引冶河水邢台县楼下村孔桥村小汪村等处营田引百泉及逹活紫金诸泉水沙河县北九家庄赵村等处营田引邢台百泉及小沣诸泉水南和县豆村河头郭杨家屯等处营田引百泉水　天津局　天津州城南蓝田及贺家口围田静海县何家圏吴家嘴双港白塘口辛庄等围营田沧州葛估盘估二围营田兴国富国二场东西泥沽二围营田俱引海口潮水【雍正九年设天津府改州为县自何家圈以下围田皆天津】
　　【臣】等谨按畿辅水利之议见于古者北魏裴延防为幽州刺史于范阳渔阳立渠堰溉田万余顷唐瀛州刺史卢晖引滹沱溉田五百余顷宁晋令程处黙引洨水溉田平棘令弓志元开毕以蓄泄水利又镇州获鹿县有大唐渠有礼教渠引太白渠溉田宋临津令黄懋请于河北诸州作水利田而制置河北屯田使何承矩于雄莫霸州平成顺安军兴堰六百里置斗门引淀水灌溉以足边食元提举诸路河渠郭守敬言水利六事一曰顺徳逹泉引入城中分为三渠灌城东地一曰磁州东北滏漳二水合流处引水由滏阳邯郸洺州永年下经鸡泽合入沣河可灌田三千余顷明汪应蛟巡抚天津于葛沽白塘种水稻亩收四五石疏请于朝以防海官军万人分田垦种而徐贞明水田之议尤详京东诸州县皆有其遗迹至我
　　朝雍正三年直以水患告既赈贷而抚恤之
　　特命怡亲王等周履三辅大兴营田引水溉田之法旌叙鼓舞之方既详且悉其所设京东局则徐贞明之遗规也京西局则何承矩黄懋之旧制也京南局则郭守敬之议可循天津局则汪应蛟之迹尚在分命官吏督率营治而民人亦有踊跃从事者数年之间得水田六千顷有竒而灌溉之利被于三辅矣
　　五年
　　谕地方水利闗系民生最为要江南户口繁庻宜更加修濬时其蓄泄以防旱涝我
　　皇考念切民依康熙四十六年巡省江浙
　　躬亲讲求将附近太湖及通江潮之处条分缕析特颁谕防令江浙督抚于苏松常镇杭嘉湖地方疏濬河港以资灌溉修建闸座以便启闭皆动用公帑钱粮不使丝毫出于民力恩至渥也乃当时督抚诸臣不能实心仰体惟以虚文奉行糜费帑金二十余万而无实效深可痛恨今巡抚陈时夏特行奏请且称费用不过十余万两即可成功着副都统李淑徳原任山东巡抚陈世倌会同巡抚陈时夏总河齐苏勒总督孔毓珣悉心踏勘详加酌议凡建立闸座疏濬河流务期尽除淤塞以杜泛溢之虞广蓄水泉以收灌溉之益其一应公费俱动用库帑支给
　　又
　　谕曰朕闻陜西郑渠白渠龙洞向引泾水溉民田甚广厯年既久渐致淤塞堤堰坍圯醴泉泾阳等县水田仅存其名特令该督岳钟琪详酌兴修今据奏龙洞亟宜挑穵郑白渠务当疏濬更须修筑堤堰建设闸口以备坚久着动用正项钱粮及时挑濬务期渠道深通堤堰坚固俾民田永赖
　　又
