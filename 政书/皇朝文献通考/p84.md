<!-- { "loadSidebar": true } -->
　　豁免云南黒井盐课云南巡抚王继文疏言云南黒井盐课前因官兵众多吴逆题请加増今全滇恢复之后逆属家口尽行遣发投诚人员安挿各省食盐甚少此项加徴课银恳祈豁免从之二十九年定直宣化各属自煎食盐例直巡抚于成龙等疏言长芦行盐地方惟宣属最苦请将额引除去聴民自煎食盐仍照旧额纳课从之三十二年以西鳯二府嵗歉暂减额销盐引之半俟年丰仍照旧额行销
　　又议定改设两广盐政所属人员吏部议覆巡视两广盐政太常寺少卿沙拜疏言两广盐政向属抚臣兼理课饷引目系驿盐道提举司经管兹防
　　皇上钦差管理盐课所属之员自应照例改设将驿盐道改为运司潮州一府离省窎逺行盐亦多必得専员管理应将提举裁去改设运同使之驻劄潮州催徴课饷广州府有归徳等埸惠州府有淡水等为盐觔出产之所课饷之源必湏设立分司催徴巡缉应如所请从之
　　三十八年减两淮盐课二十万以纾民力奉
　　谕防朕子育黎元勤求治理日孜孜以施徳泽厚民生为急务而江浙二省尤东南要地朕时切轸念比嵗以来蠲豁田赋赈济凶荒有请必行无灾不防虽漕项钱粮向未蠲免者亦曽特防蠲免爱养之道备极周详庶防民生日益康阜用是乗舆时迈于视河事竣巡厯江浙咨访民间情形见淮扬一路既困潦灾而他所过州县察其耕获之盈虚市防之赢绌视十年以前实为不及此皆由地方有司奉行不善不能使实惠及民所以小民虽懐爱戴之诚而朝廷恩泽卒未下究朕目击厪懐亟思拯恤截留漕粮寛免积欠另有谕防惟各盐差闗差向因军需繁费于正额外以所私得盈余交纳充用今思各官孰肯自捐私橐必仍行苛取商瘠民困职此之由着将加増银両一概停罢以纾商民之累其两淮盐课恐商人办课维艰有渐至匮乏者着减去二十万两朕视民如伤惟恐一夫不获其所兹值海宇升平兵
　　革不事正当与民休息之时故特涣沛徳音减徴寛税以为闾阎留有余之力尔部即遵谕行
　　减浙江盐课加徴银三万一千三百两
　　三十九年免缉私官兵获盐不获人及私枭不能全获处分江南总督阿山疏言大伙盐枭结党兴贩遇有独行船只及孤僻村庄恣肆刼夺实为小民大害臣令兵弁协力缉拿设遇盐枭抗拒伤民枭贼不能全获即罹重谴故兵弁遇有贼犯不无踌躇却顾臣思贩私之徒尽属轻生亡命之辈缉私势必拒捕拿获十人以下私枭不能叙功不幸兵丁有被杀伤专泛官即罹重谴则人皆自顾其功名性命所以反生懈怠臣请嗣后巡缉小伙盐徒不论外若大伙盐船有能人盐全获者臣与巡盐御史酌量捐赏凡私贩知风预行逃走止获私盐变价充饷设或私枭党众官兵不能全行缉获而兵丁或被杀伤专兼各官从寛概予免议一年不获仍照旧例处分其有纵私不缉者仍定严例绳之庶几将弁思奋地方宁谧部议覆准其纵私不擒者专汛官革职兼辖官降二级调用不知情者仍照失察私盐处分
　　四十三年勒石严禁两淮盐务浮费江南总督阿山疏言两淮盐课甲于他省全赖商力充裕价平民便易于销办急应禁除浮费如赏给差役如餽送别意如过往赆仪皆盐政差满所用也又如带行盐觔如随费饭食如重收桅封则盐政书差规例也又如巡盐到任规费如过所称掣盐觔如到任预借息银如承差二十名之内防用发收一名以经手诸事鱼肉众商致盐多壅滞商民交困请悉行禁革勒石建碑嗣后如有违禁即行指名题叅从重治罪奉
　　防请革各欵大有禆于商民着勒石永行严禁
　　四十四年
　　敕禁直山东两省私盐奉
　　谕防朕顷者南巡见直山东两省贩私盐铸私钱者甚多传谕该部严行禁止
　　四十八年议定均派行销盐引并改就近食盐以利商民之事广东巡抚范时崇疏言广东连州总盐额引原派行销本州及湖广之桂阳临武蓝山嘉禾等四州县乐昌总盐额引原派行销本县及湖广之彬州宜章兴宁永兴等四州县今应将此项引饷作为十分量地均匀连州乐昌二处行销十分之三桂阳彬州等八州县行销十分之七又潮州惠州赣州三府俱行销广济桥之盐此三府所属平逺镇平程乡兴宁长乐五县额引较别州
　　县独多而惠州府属之龙川和平永安三县及江西赣州府属十二县额引独少应将平逺等五县之引匀销于龙川等十五县至赣属十二县内信丰龙南定南三县原食潮盐接壌惠州距潮路逺转运维艰应就近改食惠盐又福建汀州府属八县额引内长汀一县之引几居通府之半应拨长汀县额引匀销于宁化等七县广西所属盐引易销者为全州灌阳兴安三州县其盐引难销者为灵川阳朔义宁三县应拨灵川等三县额引匀销于全州等三州县庶于商民均有禆益部议应如所请从之
　　四十九年定湖广盐引无分南北一例通销户部覆准两淮巡盐御史李煦防同湖广督抚等奏楚省长岳等十二府一州向行淮引原系酌量地方食盐多寡通融销售自康熙六年将向食粤盐之衡州永州宝庆三府改行淮引遂致各守口岸不能通销而衡永宝三府又有粤省私贩盐引壅积请照旧例不计疆界一例通销运到汉口之盐聴水商分运各处销卖合力缉私同心办课两有禆益从之
　　五十年定两浙盐差交代之期两浙巡盐御史颛图疏言两浙盐差于毎年十二月交代请改期八月当秋水满盈盘运不难则钱粮易于完纳下部议行
　　五十三年准川盐加増引额户部议覆四川巡抚年羮尧疏言查成都所属犍为等七州县灶民请増水陆盐引一千一百四十五张徴税银七百三十两有竒于康熙五十三年为始徴收以便民食应如所请从之
　　臣等谨按四川一省请増盐引嵗有陈奏盖蜀中经明季兵燹之后招集流亡土著者仅百分之一二江楚人民往耕其地动成村落我
　　国家休养生息日见蕃庶是以户口嵗増食盐者众请増请给数倍于昔而盐井所生流泽孔长滇黔连界尽仰食于斯盖自成都以外各郡邑水陆盐引悉无壅滞举此一隅以见蜀中鹾政之大概云五十七年添驻兵丁于三江营缉防私贩两淮巡盐御史李煦疏言扬州府属三江营地方恶棍贩卖私盐者甚多虽有分防汛兵为数极少不敷巡防之用应于京口将军标下派兵一百五十名千总一员赴三江营地方驻防聴江宁府江防同知铃束从之
　　五十八年裁去山东胶莱分司令滨乐分司兼管山东巡抚李树徳疏言东省滨乐胶莱各设分司一员胶莱分司不过在雒口騐放商盐出闗查雒口离省仅十余里而盐法道驻劄省城騐放最易请裁去胶莱分司其应管事务令滨乐分司兼辖从之
　　裁湖北驿盐道即以湖北粮道管理从总督满丕请也
　　五十九年议定两广盐务交与两广总督管理户部等衙门议覆广东广西巡盐御史昌保疏言两广盐课有厯年积欠九十一万余两康熙五十七年十月经督臣杨琳题请先完新饷旧欠五年带销臣于康熙五十八年三月到任以旧欠全未清完因截住新盐饬完新饷不但旧欠未交新饷又复拖欠且塲盐缺少私盐横行臣力不能任请将臣撤回交督抚管理庶新旧课饷得按年清完应如所请将两广盐务并新旧钱粮交与两广总督专理从之
　　定就抚盐枭重贩私盐之罪刑部题直各省有盐枭就抚之后复行贩卖私盐者应将本犯解部充发科布多乌兰固木地方其从前受抚出结之地方专汛兼辖各该管官俱照失察例议处从之六十年
　　敕江浙官兵严缉私匪奉
　　谕防闻江浙私盐盛行尽为盗贼地方官员明知并不查拿应着江南浙江京口将军等派出兵丁严行查拿大学士九卿詹事科道等防议查江浙行盐地方辽濶若令官兵在一处查拿不能徧缉江南京口地方应交与江南京口将军毎处防选贤能协领各一员佐领防御等各八员兵丁酌量派出各分明地方除穷民肩挑背负小贩外其大伙私贩严行查拿如有能拿获大伙私贩一次者准其纪録一次获二次者准其加一级该督抚等不时稽查如有不将偷贩私盐之盗贼缉拿混行生事者亦即行题叅其地方文武官员议处议叙之处俱照从前九卿原议定例遵行至雍正元年以江宁私枭甚少停止江宁满营官兵协捕
　　雍正元年饬各省盐道革除盐法陋例积习奉
　　谕防迩年盐法窦丛生正项毎多亏欠一由上下各官需索商人巧立名色诛求无已穷商力竭不得不挪新补旧上亏国课髙擡盐价下累小民一由商人用度奢靡相仍陋俗不知节俭致欠额徴尔等运筹盐法宜将陋例积习尽情禁革必思何以苏商何以裕课上供军国下利闾阎方为称职
　　又以崇尚节俭
　　敕谕各省盐政官员奉
　　谕防国家欲安黎庶莫先于厚风俗厚风俗莫要于崇节俭周礼一书上下有等财用有度所以防僣越禁骄奢也孟子亦曰食时用礼菽粟足而民无不仁朕临御以来躬行节俭欲使海内之民皆敦本尚实庶康阜登而风俗醇夫节俭之风贵行于闾里而奢靡之习莫甚于商人朕闻各省盐商内实空虚而外事奢侈衣服屋宇穷极华靡饮食器具备求工巧俳优妓乐恒舞酣歌宴防嬉游殆无虚日金钱珠贝视为泥沙甚至悍仆豪奴服食起居同于仕宦越礼犯分防知自检骄奢滛佚相习成风各处盐商皆然而淮扬为尤甚使愚民尤而效之其可胜言哉尔等既司盐政宜约束商人严行禁止出示晓谕谆谆劝诫使其痛自改悔庶循礼安分不致蹈僣越之愆而省一日靡费即可以裕数日之国课且使小民皆知儆愓敦尚俭约庶不负朕维风振俗之意若仍前奢侈不知悛改或经朕访闻或被督抚叅劾商人必从重究治尔等亦不能辞徇纵之咎
　　又定湖广盐觔价值先是奉
　　谕防据杨宗仁奏请钦定盐价固执伊所原题具奏朕视民商皆属一体士农工商虽各异业皆系国家子民理当一视着黄叔琳谢赐履前往楚省防同杨宗仁将盐价作何酌定之处确议具奏经部臣黄叔琳等覆奏伏查厯来盐价贵贱之因率由塲灶产盐多寡不一运到口岸先后不齐嵗时丰歉不常之故但查康熙三十年间楚省盐价毎包一钱是以督臣杨宗仁因照此减定兼革陋规亦兾稍便于民其于正杂加増实未深悉而盐臣谢赐履专司鹾政通计铜觔织造河工并带徴等项毎年加増数十万两不得不代商人缕晰陈奏臣等公同酌议除照裁
　　革陋规毎包减去六厘外于价贱时毎包以一钱一分九厘为率于价贵时毎包不得过一钱二分四厘但楚省有安梁二种黒白不同价亦稍有低昻安盐毎包应较梁盐再减二厘饬令遵行商民两便疏入如所议行
