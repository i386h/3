<!-- { "loadSidebar": true } -->
　　欢笃孝思于绕膝实超出于同气乆黙识于中懐是以缵绍之初慎选亲贤之寄特加恩命晋授王封正在亮隂俾膺总理当良奸之杂处以镇静服羣情遇纲纪之待厘以精明襄万务成劳既着眷倚逾殷综中外之訏谟司兵农之大计而王恪勤匪懈兢励弥深体朕心为已心视国事如家事详核度支之积窦府藏充盈请蠲吴越之浮粮闾阎康阜兴田工于畿内秔稻连畴筹水利于江南河渠顺轨至若边形指掌了大势于川原武畧在胸赞成谋于帷幄壮戎容于雁碛组练鲜明裕军实于龙沙骅骝腾跃苍黔恬乐罔闻徴发之烦朝省安闲莫见运筹之迹是其潜思黙备极精诚故能应变投机不形声色者矣扶持正直公道于以昭彰荐达猷为人材由兹奋起度维谦挹同事务协于和衷量本寛洪曹官胥归于涵茹领周庐之环卫训练维勤定宫府之规模施为悉当凡关于民生吏治知无不言曽经其熟计深图言皆有效祗慎而不宣于众退谦而恐居其名皆中禁之宻陈岂外廷之能晓心迹则青天白日衾影无惭节操则莹玊清氷垢尘不染研几穷理得圣经贤传之精防辅世宁民具帝佐王臣之蕴负道光竹帛恢平章调爕之勲瑞叶星云树喜起明良之范朕实赖王治安寰防王实为朕翌赞升平既厯八年犹如一日斯乃
　　上天降佑
　　列祖垂庥赉良弼于本支作盛时之梁栋于
　　皇考为孝子于朕躬为纯臣自昔罕伦在今幸觏惠兹之性宜其克享遐年岂弟之思足以迓承繁祉人情胥愿
　　天数难齐讵尽瘁以忘躯遂抱疴之纒体祷神只而靡应商医药而弗瘳王忠爱之忱始终一致沉绵之迁避而弗敢上闻危笃之期溘逝而虑伤永诀朕将临视王已飘升望幻影于云中灵竒示象蜕色身于尘界慧觉超凡生有由来理当可信王幽明感德逺近归仁锡命每申则日晴紫陌俎筵方彻则风霭青阡防叩繐帷动举朝之痛忆竞随素绋溢长路之悲号尝赐标题畧传梗概忠敬而兼之诚直勤慎而益以亷明礼重易名约一言而该美善义隆加諡冠八字以示宠褒朕亲奠郊坰频纡车驾时陈牲醴每遣臣僚敦俭素之风茔兆本由于自择议推崇之典经费优给于官兵吉兆既安丰碑宜勒于戏念股肱之谊重雕刻金镛惓手足之情深铺扬玉牒功髙徳茂享亘古之鸿声生荣死哀并生人之全福将使斯文炳焕偕星耀以流辉贞石嵯峨与峯峦而并峙云尔
　　八年十二月
　　命祭大将军岳钟琪祖墓于兰州是月乙未朔
　　谕大将军岳钟琪忠诚体国懋着功勤实由先世积德累仁是以诞生贤良为国家之柱石查岳钟琪晋封公爵以后未遇覃恩尚未领受诰命应加特典以表劳着照岳钟琪公爵给伊曽祖祖父三代及本身封诰闻伊之祖墓在兰州地方伊明春前赴军营取道祖营之侧着赐谕祭一坛令抚臣致祭以示朕眷礼大臣推恩先世之至意
　　十一年十月辛亥
　　命安徽巡抚徐本祭大学士张英于本籍先是九月辛夘谕朕已降防谕祭贤良祠大学士张英于本籍大学士张廷玉着给假数月于十月十三日起身囘家举行典礼张若霭着随去其族中子弟若有在京闲散职衔可以暂假者准其随囘襄事江苏学政张廷璐亦着给假囘本县其学政印务照例交与督臣代管竢事竣仍囘本任
　　乾隆元年十月戊寅
　　皇上诣水东村奠怡贤亲王墓先是乙丑奉
　　谕防朕躬送
　　梓宫囘时诣怡贤亲王墓次奠酒
　　八年九月丙午
　　上诣
　　盛京恭谒
　　祖陵礼成亲奠克勤郡王墓武勲王扬古利墓
　　戊申
　　上亲奠直义公费英东毅公额亦都墓
　　十三年二月己夘
　　上东巡躬谒
　　元圣周公庙先是丁丑
　　谕朕莅止阙里奠
　　先师祀
　　少昊夙诚申矣惟是周公元圣祠咫尺不一瞻拜于心歉然其致祭已照例遣亲藩从事今朕欲至祠瓣香瞻拜所司具仪以闻且朕所重者道也岂所论于位乎
　　三月己丑
　　上躬谒
　　帝舜有虞氏庙前一日戊子
　　谕朕诣阙里释奠礼毕因以祀
　　少皥谒
　　元圣素懐良慰今至厯下闻
　　有虞氏之庙近在城中缅想重华之盛实惟元徳之区景仰匪遥仪型甚迩其令所司洁祠宇以竢拜瞻十四年正月
　　命山东巡抚造周公庙及四氏先贤祠祭器是月壬子谕国家崇礼
　　先圣先贤秩祀惟谨阙里
　　文庙祭器
　　皇考世宗宪皇帝时制造颁发宫墙美富穆然见隆古典
　　型乃者各
　　坛
　　庙升馨荐享亦既悉用古制矣惟兹
　　元圣周公庙及四氏先贤祠朕于东巡之次特命修葺今轮奂翼如而器具未备非所以重明禋将诚恪也该抚凖泰其饬有司遵定式敬谨成造俾奠献几楹执事有恪肃钜典焉
　　十五年八月丁亥
　　圣驾时巡中州遣官祭前代圣贤忠烈祠墓凡祠墓在御道所经三十里内者皆遣官致祭前代名臣以配享帝王庙者为断先贤以从祀
　　圣庙者为断
　　本朝勲臣以入祀贤良祠者为断时祭
　　周文王庙伊尹墓周公庙宋璟墓许逺墓吕防正祠范仲淹墓司马光祠王曽墓韩琦墓岳飞庙子贡祠
　　韩愈墓程颢祠程颐祠邵雍祠朱子祠许衡墓又奉
　　命特祭殷比干墓汉闗帝墓晋绍祠唐顔真卿墓本朝魏裔介墓
　　十六年正月
　　圣驾南巡壬戍遣官山东祭
　　元圣周公庙
　　二月壬申遣官祭河臣靳辅齐苏勒曽筠祠辛巳遣官祭丹徒县宋宗泽祠
　　本朝张玉书祠阳湖县周吴季札祠
　　本朝赵申乔祠
　　丁亥遣官祭长洲县周言子防祠宋韩世忠祠
　　本朝汤斌祠张伯行祠陈鹏年祠吴县周泰伯祠宋范仲淹祠
　　庚寅遣官祭嘉兴府唐陆贽祠钱唐县唐钱镠祠宋岳飞墓明于谦墓
　　本朝徐潮墓
　　三月己亥遣官祭山隂县明王守仁祠
　　乙夘遣官祭上元县晋卞壶庙宋曹彬庙明徐达墓常遇春墓方孝孺等一百一十八人祠江宁县
　　本朝于成龙祠傅腊塔祠
　　四月壬申
　　上驻跸王老口大营诣
　　禹王庙拈香
　　【臣】等谨按是年遣祭名臣先贤凖十五年中州例二十一年三月
　　圣驾东巡庚午
　　躬诣
　　元圣周公庙拈香先是二月乙丑
　　谕朕躬诣阙里祭告
　　先师礼成后即亲诣
　　少昊金天氏之陵及
　　周公元圣祠瓣香瞻拜用申诚悃
　　二十二年
　　圣驾重举
　　南巡正月乙巳遣官河间县祭汉毛苌墓
　　辛亥遣官山东祭
　　元圣周公庙
　　壬戍遣官祭河臣靳辅齐苏勒曽筠祠
　　二月丁夘遣官祭丹徒县宋宗泽祠
　　本朝张玊书祠阳湖县周吴季札祠
　　本朝赵申乔祠潘思榘祠
　　己夘遣官祭长洲县周言子防祠宋韩世忠祠
　　本朝汤斌祠张伯行祠陈鹏年祠吴县周泰伯祠宋范仲淹祠
　　乙酉遣官祭嘉兴府唐陆贽祠钱塘县唐钱镠祠宋岳飞墓明于谦墓
　　本朝徐潮墓
　　三月乙未以故大学士徐本入浙江贤良祠遣官致祭先是二月庚寅
　　谕昨至浙江省城礼部未奏请遣祭故大学士徐本询其故则以未入贤良祠例不致祭为对徐本厯事
　　两朝宣力多年勤劳懋着即如前者过常州时已故之巡抚潘思榘礼部尚犹奏请徐本视潘思榘为何如耶朕巡幸所经郡县名臣旧辅皆即致祭乃国家念旧酬功之典该部自当慎重办理何得胶柱鼓瑟乃尔徐本着入本省贤良祠并着该部奏请遣官致祭【臣】等谨按十六年二十二年
　　皇上南巡至浙江
　　驻跸西湖皆
　　驾临唐臣钱镠表忠观
　　戊申遣官祭上元县晋卞壶庙宋曹彬庙明徐达墓常遇春墓李文忠墓方孝孺等一百一十八人祠江宁县
　　本朝于成龙祠傅腊塔祠
　　二十七年春
　　圣驾三举
　　南巡遣官祭唐臣许逺张巡祠及
　　本朝大学士陈元龙陈世倌蒋溥等墓奠酒时礼部奏准先儒名臣非
　　岳镇海渎
　　先圣先师可比前于
　　圣驾南巡已于两次邀
　　恩致祭此次无庸读文致祭届期缮扈从大臣名籖恭
　　
　　钦拈香奠酒其遣祭之处与二十二年同又奏准唐
　　臣许逺张巡合祠遣官致祭又奉
　　谕大学士陈元龙陈世倌蒋溥等墓俱遣官奠酒
　　三十年春
　　圣驾四举
　　南巡遣官往大学士史贻直墓奠酒其遣祭之先儒名
　　臣与二十七年同时奉
　　谕朕清跸时巡所有经过地方大臣祠墓在三十里以内者例俱遣官致祭原任大学士史贻直之墓虽逺在漂阳念其宣力年乆亦着加恩一体遣祭以示优防
　　三十六年
　　圣驾东巡
　　躬谒
　　元圣周公庙遣官至
　　禹王庙仲子祠任子祠拈香周尹吉甫墓奠酒
　　三十八年二月壬戍
　　命修葺睿亲王园陵是日奉
　　谕防睿亲王多尔衮当
　　世祖章皇帝冲龄践祚时摄政有年威福自専不能恪尽臣节身没之后因其属人首告经诸王大臣定罪除封成案具在苐念我朝定鼎之初睿亲王实先统众入闗肃清京辇檄定中原前劳未可尽冺今其后嗣废絶而茔域之在东直门外者嵗乆益就榛芜亦堪悯恻着交内务府派员前往视其墙屋倾頽酌加缮葺仍为量植松楸并准其近支王公等以时祭扫用昭朕笃念成瑕瑜不掩之至意
　　三十九年二月庚戌
　　上谒
　　东陵礼成后
　　诣故大学士公傅恒茔酹酒
　　四十一年二月壬戍
　　上谒
　　泰陵遣官至故大学士公傅恒茔致祭时奉
　　谕防朕躬谒
　　陵寝俱出派王大臣祭奠沿途王等园寝嗣后原任大学士公傅恒亦着入于祭奠之内一体出派
　　三月丁酉
　　上以金川全境荡平恭奉
　　皇太后安舆告功
　　阙里
　　诣
　　元圣庙行礼
　　四月壬寅
　　上驻跸王老口大营诣
　　禹王庙拈香
　　四十三年八月癸未
　　上恭谒
　　盛京
　　祖陵礼毕
　　临克勤郡王墓酹酒
　　甲申
　　上诣额驸扬古利墓公费英东墓公额亦都墓各酹酒
　　四十五年春
　　圣驾五举
　　南巡遣官祭已故尚书钱陈羣墓其遣祭之先儒名臣
　　与三十年同时奉
　　谕防朕銮辂时巡凡大学士祠墓在三十里内者例俱遣官致祭已故尚书钱陈羣向在内廷行走人品学问俱优着加恩派达椿前往致祭以示眷念旧臣之意
　　四月己巳
　　上驻跸王老口大营诣
　　禹王庙拈香
　　四十八年九月丙午
　　上诣
　　盛京恭谒
　　祖陵礼毕
　　临克勤郡王墓酹酒
　　丁未
　　上临公费英东公额亦都墓各酹酒
　　四十九年春
　　圣驾六举
　　南巡遣官致祭之先儒名臣祠墓与四十五年同皇帝东巡遣官释奠
　　元圣周公仪先期
　　行在太常寺奏遣正献官分献官各一人预具祝文【翰林院随时撰拟】香帛授遣官赍往前期姬氏子孙率祀生洁扫庙宇内外守土官戒办牲牢器物备执事人司祝司香司帛司爵通赞引赞均以本族祀生及弟子员充先一日遣官至境乃斋其夕守土官公服眡割牲如仪越日昧爽率祀生入庙供具陈
　　周公位前羊一豕一登一铏二簠簋各二笾豆各八鑪一镫二
