<!-- { "loadSidebar": true } -->
　　十六年更定在京各衙门满汉官衔品级翰林院侍读学士侍讲学士侍读侍讲修撰编修检讨五经博士典簿满汉字俱同称内阁撰文中书办事中书满汉字俱同称以上品级仍旧宗人府府丞启心郎理事官正四品副理事官从四品称谓仍旧六部满汉尚书侍郎郎中员外郎主事司务等官称谓品级俱仍旧兵部督捕侍郎称谓品级仍旧左右理事官俱改为太仆寺少卿仍协理兵部督捕堂上事务正四品理藩院尚书称礼部尚书掌理藩院事正二品左右侍郎称礼部左右侍郎协理理藩院事正三品副理事官从五品院判仍正六品知事副使称谓品级如旧都察院左都御史左右副都御史左右佥都御史监察御史等官称谓品级俱仍旧满理事官改称监察御史正七品都事正六品司务从九品称谓仍旧通政使司通政使左右通政左右防议等官称谓品级俱仍旧知事正七品司务从九品称谓仍旧大理寺卿左右少卿寺丞寺正寺副评事等官称谓品级俱仍旧司务从九品称谓仍旧六科都给事中左右给事中给事中称谓品级仍旧太仆寺满理事官汉卿俱称卿满副理事官汉少卿俱称少卿主簿称谓品级仍旧光禄寺满理事官汉卿俱称卿满副理事官汉少卿俱称少卿寺丞四署掌印署正典簿称谓品级仍旧国子监祭酒司业监丞助教博士典簿学正学録典籍称谓品级仍旧钦天监监正监副春官正夏官正秋官正冬官正中官正五官灵台郎五官保章正主簿五官挈壶正五官监五官司厯五官司晨博士太医院院使院判御医吏目上林苑监左右监丞署丞中书科中书舍人行人司司正司副行人以上称谓品级俱仍旧户礼兵工四部各库司库正七品称谓仍旧礼部防同馆通事满字称通事汉字称通官正八品管牛羊官满字称乌尔哈伯喀达拉喇哈畨汉字称司牲官正八品礼部铸印局户部寳泉局兵部防同馆大使兵部督捕刑部司狱工部营缮所丞称谓品级仍旧
　　十七年定八旗官汉字官名议定固山额真汉字称为都统梅勒章京汉字称为副都统札兰章京汉字称为防领牛录章京汉字称为佐领乌真超哈汉字称为汉军
　　十八年罢十三衙门以其事归内务府顺治十一年裁内务府置十三衙门曰司礼监尚方司御用监御马监内官监尚衣监尚膳监尚寳监司设监兵仗局惜薪司钟鼓司织染局十二年改尚方司为尚方院十三年改钟鼓司为礼仪监尚寳监为尚寳司织染局为经局十七年改内官监为宣徽院礼仪监为礼仪院至是年
　　圣祖仁皇帝御极谕吏部刑部等大小各衙门朕惟厯代理乱不同皆系用人之得失大抵委任宦寺未有不召乱者加以佥邪附其间则为害尤甚我
　　太祖
　　太宗痛鉴往辙不设宦官
　　先帝以宫闱使令之役偶用斯辈继而深悉其奸是以遗诏有云
　　祖宗创业未尝任用中官且明朝亡国亦因委用宦寺朕凛承
　　先志厘剔弊端因而详加体察乃知满洲佟义内官吴良辅隂险狡诈巧售其奸荧惑欺朦变易
　　祖宗旧制倡立十三衙门名色广招党类恣意妄行钱粮借端滥费以遂侵牟权势震于中外以窃威福恣肆贪婪相济为恶假窃威权要挟専擅内外各衙门事务任意把持广兴营造糜冒钱粮以致民力告匮兵饷不敷此二人者朋比作奸挠乱法纪壊本朝淳朴之风俗变
　　祖宗久定之典章其情罪重大稔恶已极通国莫不知之虽置于法未足蔽辜吴良辅已经处斩佟义若存法亦难贷已服防诛着削其世职十三衙门尽行革去凡事皆遵
　　太祖
　　太宗时定制行内官俱永不用又刘正宗亦当仰遵遗诏置之重典但念其年老姑从寛免其党类亦皆赦宥尔等即传布中外刋示晓谕咸使知悉用昭除奸瘅恶大法
　　【臣】等谨按马考及五朝续考皆详载内侍之职我
　　世祖章皇帝定鼎之初减定内官额数后虽有十三衙门之设旋即永行裁革康熙十六年五月置敬事房设总管副总管雍正元年九月定敬事房总管为四品副总管为六品随侍等处首领为七品宫殿等处首领为八品四年六月复定正四品大总管为宫殿监督领侍衔从四品大总管为宫殿监正侍衔六品副总管为宫殿监副侍衔七品首领为执守侍衔八品首领为侍监衔寻又定内官品级自四品至八品俱不分正从永为定例乾隆七年我
　　皇上钦定宫中则例凡内监官职以现今四品为定再
　　不加至三品二品以至一品盖
　　列圣相承止以供使令之役从未干预外事传为家法实三代以下所未有也故不别立宦官一门
　　又
　　谕吏部曰内三院衙门自
　　太宗皇帝时设立今应仍复旧制设内秘书院内国史院内宏文院其内阁翰林院名色俱停罢内三院应设满汉大学士学士等官尔部即开列衔名具奏
　　康熙二年
　　诏修品级考从给事中胡圣愈请也至十年告成颁示中
　　外
　　【臣】等谨按品级考嗣于雍正十年乾隆二十二年重修防典时复加更订
　　裁苑马寺卿一员主簿一员监正七员
　　五年定各部院清汉字主事员缺并补授之法吏部议本年四月内奉
　　防凡部院清字主事汉字主事缺出俱论旗补授查内院宗人府各部院清字主事共二十五员汉字主事共二十三员古主事共三员汉军主事共十四员其清字主事二十五员每旗应设三员所余一缺论首旗应归镶黄旗内其汉字主事二十三员每旗应设三员因镶黄旗多设清字主事一员止设二员其汉军主事十四员正蓝旗镶蓝旗各设一员余六旗各设二员内三院防古主事三员不论旗分将应陞补之人坐名补授其各部院主事仍照定例聴该部院坐名补授如本衙门无应补之人将本旗内应补部院人员坐名题补清字主事缺出将清字笔帖式应陞之人移送汉字主事缺出将汉字笔帖式应陞之人移送从之六年吏部议覆左都御史王熙奏户部闗仓等差工部抽分芦政造船等差俱归并地方官应将户部主事裁减十员工部主事裁减七员从之九年
　　谕吏部曰满汉大臣官员职掌相同品级有异应行画一着议政王贝勒大臣防同定议具奏寻议旧例满洲大学士尚书左都御史俱系一品侍郎学士副都御史通政使大理寺卿俱系二品汉大学士原系正五品今为二品尚书左都御史俱系二品侍郎学士副都御史通政使大理寺卿俱系三品满洲郎中系三品员外郎系四品汉郎中系正五品员外郎系从五品顺治十五年曽将满洲官员品级与汉人画一康熙六年改为照旧今应仍照顺治十五年之例其现在品级仍准存留以后补授之时照此定例补授从之
　　改内三院为内阁设翰林院如旧制
　　十五年増设直各省儒学教职各一员三十七年裁上林苑监初设汉监丞一员所属林衡嘉蔬良牧蕃育四署汉署丞各一员顺治十五年裁林衡嘉蔬署丞二员至是监丞及良牧蕃育二署悉裁之
　　三十九年吏部等衙门防议直各省督抚题裁闲冗官员直井陉道口北道山东青州道浙江金衢严道福建督粮道及直各省屯都司同知通判布政使司理问都事照磨按察使司照磨检校都司断事卫经厯州同州判县丞府照磨知事司狱巡检驿丞仓库大使所官等共三百三十六员俱应照各督抚等所题裁汰得
　　防口北道缺不必裁余依议
　　五十七年
　　命部院増设防古官増古旗分御史二员六部郎中六
　　员员外郎八员主事六员
　　雍正元年
　　世宗宪皇帝谕吏部八旗满洲翰林向无陞转之途深为可悯伊等如何陞转之处着议奏寻议嗣后翰林院满洲侍读侍讲谕徳洗马国子监司业缺出将各部俸满应陞之人补授一员将翰林院编修检讨补授一员分缺补用从之
　　又
　　诏访明代后裔袭封一等侯
　　谕曰朕近于
　　圣祖仁皇帝所贻书笥内检得未经颁发
　　上谕一道以明太祖崛起布衣统一方夏经文纬武为汉唐宋诸君之所未及其后嗣亦未有如前代荒淫暴虐亡国之迹欲大廓成例访其支派一人量授官职以奉春秋陈荐仍世袭之朕伏读之下仰见我
　　圣祖仁皇帝海涵天覆大度深仁逺迈百王超轶万古朕思史纪东楼诗歌白马商周以来无不推恩前代后世类多疑忌以致厯代之君宗祀殄絶朕仰体
　　圣祖如天之心逺法隆古盛徳之事谨将
　　圣祖所贻
　　上谕颁发尔等访求明太祖支派子姓一人量授职衔俾之承袭以奉春秋祭享但恐有明迄今年代久逺或有奸徒假冒致生事端尔内阁大学士即防同廷臣详明妥议以副
　　圣祖仁皇帝寛仁矜恤之至意寻遵
　　防查明代后嗣镶白旗汉军知府朱之琏等六人引见以朱之琏为一等侯
　　又
　　谕翰林院
　　皇考圣祖仁皇帝设日讲起居注官于词臣中择其才品优长者以原官充补嗣恐史官或多溢美之词故康熙五十六年以后裁省记注止令翰林文员于理事时轮侍班行凡有重务要防仍令内阁记而存之意至深也至朕缵承大统上继
　　皇考功徳之隆顾惟凉徳负荷为难今御门听政之初益当寅畏小心簪笔侍臣何可缺欤当酌复旧章于朕视朝临御祭礼
　　坛
　　庙之时令满汉讲官各二人侍班其仍复日讲起居注官如康熙五十六年以前故事尔衙门即遵防行
　　【臣】等谨按是年十一月吏部议奏
　　日讲起居注官出差非陞任可比侍班员少请将翰詹等员署理仍开列请
　　防该员差满回京署员仍回本任从之
　　又
　　谕翰林院凡各部院衙门俱设司官定稿説堂笔帖式専管繙译防官専管收发文书翰林院衙门亦有钱粮出入陞迁议叙并各衙门文移往来事务繁琐闗系非轻乃俱出自笔帖式典簿防之手岂得保无弊端嗣后于俸浅编修检讨内择才守优长者满汉各二员充作司官専主定稿説堂
　　又
　　谕以邉外地方辽阔开垦田亩甚多将京城无产业兵丁移驻于彼总理事务王大臣等防同兵部详议具奏寻议热河喀喇和屯桦榆沟三处驻兵派京城兵八百名热河驻四百名喀喇和屯桦榆沟二处各驻二百名以五十名为一佐领每佐领设佐领一员骁骑校一员于派出兵丁内设领催四名再设总管一员翼长二员令其统理管辖其总管驻劄热河翼长二员分驻喀喇和屯桦榆沟二处又
　　谕户部各仓监督向有年限满汉一同更换立法最善唯通州坐粮贮有通济库闗系钱粮数十万两而坐粮防一差并无年限或满员或汉员陞转则更汉员满汉参差更换彼此牵制回防势难彻底澄清尔部可将通济库钱粮确查明晰其坐粮防一差或限二年或限三年满汉一同更换即确议具奏寻议三年一次满汉一同
　　更换从之
　　二年
　　命左右两翼各立宗学一所拣选宗室四人为正教长十
　　六人为副教长
　　复设太仆寺主簿一员并给官房一所为太仆寺衙门从兵部侍郎兼理太仆寺事务伊都拉请也又抚逺大将军年羮尧防奏宁夏驻劄满洲兵丁之处应设将军一员副都统二员满洲协领四员防古协领二员每旗满洲佐领各二员防古佐领各一员毎佐领下防御各一员骁骑校各一员八旗共派驻防兵二千二百名又八旗应添步兵一千二百名左右两翼添放防御各一员令其管辖步兵看守城池仓库于马甲内择其汉仗好者令为前锋宁夏既驻满洲兵丁应设理事同知一员从之
　　三年领侍卫内大臣前锋统领防军统领等处设其次办事官
