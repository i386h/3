<!-- { "loadSidebar": true } -->
　　求复圆真时南北差以半径一千万为一率复圆真时白经高弧交角之余为二率复圆真时高下差化秒为三率求得四率为秒以分收之得复圆真时南北差
　　求复圆真时实距弧以一小时化作三千六百秒为一率一小时两经斜距化秒为二率复圆真时与食甚用时相减余化秒为三率求得四率为秒以度分收之得复圆真时实距弧复圆真时早于食甚用时为纬西迟于食甚用时为纬东
　　求复圆真时视距弧以复圆真时东西差与复圆真时实距弧相加减得复圆真时视距弧
　　求复圆真时视纬以复圆真时南北差与食甚实纬相加减得复圆真时视纬
　　求复圆考定真时两心视相距以复圆真时视距弧为股复圆真时视纬为勾求得为复圆考真时两心视相距乃视复圆考真时两心视相距与并径相等则复圆真时即为复圆定真时如或大或小则再用下法求之
　　求复圆定真时距分以复圆近时两心视相距与复圆考真时两心视相距相减余化秒为一率复圆近时距分与复圆真时距分相减余化秒为二率复圆考真时两心视两距与并径相减余化秒为三率求得四率为复圆定真时距分复圆考真时两心视相距大于并径为减小于并径为加求复圆定真时置复圆真时加减复圆定真时距分得复圆定真时
　　求初亏并径白经交角以初亏真时视纬化秒为一率初亏真时视距弧化秒为二率半径一千万为三率求得四率为并径白经交角之正切线得初亏并径白经交角如初亏真时无视纬则并径与白道合并径白经交角为九十度
　　求复圆并径白经交角以复圆真时视纬化秒为一率复圆真时视距弧化秒为二率半径一千万为三率求得四率为并径白经交角之正切线得复圆并径白经交角如复圆真时无视纬则并径与白道合并径白经交角为九十度
　　求初亏并径高弧交角置初亏并径白经交角加减初亏真时白经高弧交角得初亏并径高弧交角初亏在限东者纬南则加与半周相减纬北则减初亏在限西者纬北则加与半周相减纬南则减得初亏并径高弧交角如无初亏白经高弧交角则初亏并径白经交角即初亏并径高弧交角如两角相等而减尽无余或相加适足一百八十度则交角为初度
　　求复圆并径高弧交角置复圆并径白经交角加减复圆真时白经高弧交角得复圆并径高弧交角复圆在限东者纬北则加与半周相减纬南则减复圆在限西者纬南则加与半周相减纬北则减得复圆并径高弧交角如无复圆白经高弧交角则复圆并径白经交角即复圆并径高弧交角如两角相等而减尽无余或相加适足一百八十度则交角为初度
　　求初亏方位初亏在限东者初亏并径高弧交角初度为正上四十五度以内为上偏右四十五度以外为右偏上九十度为正右过九十度为右偏下初亏在限西者初亏并径高弧交角初度为正下四十五度以内为下偏右四十五度以外为右偏下九十度亦为正右过九十度为右偏上白经高弧交角大反减并径白经交角者则变右为左求复圆方位复圆在限东者复圆并径高弧交角初度为正下四十五度以内为下偏左四十五度以外为左偏下九十度为正左过九十度为左偏上复圆在限西者复圆并径高弧交角初度为正上四十五度以内为上偏左四十五度以外为左偏上九十度亦为正左过九十度为左偏下白经高弧交角大反减并径白经交角者则变左为右求食限总时置复圆定真时减初亏定真时得食限总时
　　推日食带食法
　　【臣】等谨按考成下编后编推日食带食法各有不同后编复有本法又法之殊今以钦天监所遵用者序列之
　　求日出入卯酉前后赤道度以半径一千万为一率本省北极高度之正切线为二率本时黄赤距纬之正切线为三率求得四率为卯酉前后赤道度之正得卯酉前后赤道度
　　求日出入时分以卯酉前后赤道度变时【一度变为四分十五分变为一分十五秒变为一秒】春分后秋分前以减卯正加酉正得日出入时分秋分后春分前以加卯正减酉正得日出入时分
　　求带食距时以日出或日入时分与食甚用时相减得带食距时
　　求带食距弧以一小时化作三千六百秒为一率以一小时两经斜距化秒为二率带食距时化秒为三率求得四率为秒以分收之得带食距弧求带食赤经高弧交角以黄赤距纬之余为一率北极高度之正为二率半径一千万为三率求得四率为赤经高弧交角之余得带食赤经高弧交角带出地平为东带入地平为西
　　求带食白经高弧交角以带食赤经高弧交角与赤白二经交角相加减得带食白经高弧交角求带食东西差以半径一千万为一率带食白经高弧交角之正为二率地平高下差化秒为三率求得四率为秒以分收之得带食东西差求带食南北差以半径一千万为一率带食白经高弧交角之余为二率地平高下差化秒为三率求得四率为秒以分收之得带食南北差求带食视距弧以带食东西差与带食距弧相减得带食视距弧
　　求带食视纬以带食南北差与食甚实纬相加减得带食视纬
　　求带食两心视相距以带食视距弧为股带食视纬为勾求得为带食两心视相距
　　求带食分秒以太阳实半径倍之得太阳全径化秒为一率十分化作六百秒为二率并径内减带食两心视相距余化秒为三率求得四率为秒以分收之得带食分秒
　　求带食方位带食在食甚前者用初亏方位法求之带食在食甚后者用复圆方位法求之
　　求带食初亏复圆时刻带食不见食甚者以带食视纬化秒为勾并径化秒为求得股为初亏复圆视距弧与带食视距弧相加减得带食初亏复圆实距弧以一小时两经斜距化秒为一率一小时化作三千六百秒为二率带食初亏复圆实距弧化秒为三率求得四率为秒以分收之得带食初亏复圆距时带出地平者与日出时分相加得复圆用时带入地平者与日入时分相减得初亏用时按初亏复圆法求之得初亏复圆时刻推各省日食法
　　【臣】等谨按考成下编后编推各省日食法繁简不同理实一致今以钦天监所遵用者序列之求各省日食时刻分秒以京师食甚用时按各省东西偏度加减之得各省食甚用时以各省北极高度依京师推近时真时食分及初亏复圆真时法算之得各省时刻分秒
　　求各省日食方位以各省黄道高弧交角及各省初亏复圆视纬依京师推日食方位法算之得各省日食方位







　　皇朝文献通考卷二百六十三
<史部,政书类,通制之属,皇朝文献通考>
　　钦定四库全书
　　皇朝文献通考卷二百六十四
　　象纬考【九】
　　月食【上】
　　【臣】等谨按马端临所纪月食略于前代而详于宋干德至嘉定盖可考者则存之耳今钦天监纪顺治元年以来所遇月食与日食同例并序列之顺治二年正月己亥望月食在星宿初度十六分食八分三十三秒丑初初刻三分初亏丑正三刻食甚寅正一刻十三分复圆
　　闰六月丙申望月食在女宿八度十五分食十一分五十九秒戌初初刻初亏戌正初刻四分食既戌正三刻七分食甚亥初二刻十一分生光亥正二刻十四分复圆
　　三年六月辛卯望月食在牛宿五度十九分食十二分四十九秒亥正三刻四分初亏子初三刻十四分食既子正三刻二分食甚丑初二刻四分生光丑正二刻十四分复圆
　　十二月戊子望月食在宿初度八分食三分五十二秒寅初三刻九分初亏卯初初刻五分食甚卯正一刻二分复圆
　　五年闰四月己酉望月食在尾宿四度五十分食三分五十三秒酉正三刻三分初亏戌初三刻十四分食甚亥初初刻十分复圆
　　七年四月己亥望月食在氐宿十四度四十六分食六分三十五秒丑正一刻一分初亏寅初三刻食甚卯初初刻十四分复圆
　　九年八月乙卯望月食在室宿六度三十七分食八分三十六秒子正三刻二分初亏丑正一刻九分食甚寅正初刻一分复圆
　　十年七月己酉望月食在危宿十六度二十四分食十五分四十九秒申正三刻一分初亏酉初二刻九分食既酉正二刻十分食甚戌初二刻十分生光戌正二刻四分复圆
　　十二年十二月丙寅望月食在井宿二十一度二分食九分四秒丑正三刻一分初亏寅正一刻十一分食甚卯正初刻六分复圆
　　十三年闰五月壬戌望月食在斗宿九度二十五分食十三分五秒戌初二刻十二分初亏戌正三刻四分食既亥初二刻九分食甚亥正二刻生光子初二刻七分复圆
　　十一月庚申望月食在井宿十度六分食十五分四十七秒申正三刻初亏酉初二刻十一分食既酉正二刻十分食甚戌初二刻九分生光戌正二刻五分复圆
　　十四年五月丁巳望月食在箕宿八度十九分食十分四十五秒丑正二刻五分初亏寅初二刻十二分食既寅正一刻十一分食甚卯初初刻九分生光卯正一刻一分复圆
　　十一月乙卯望月食在觜宿十度三十分食三分二十五秒丑初二刻十四分初亏丑正三刻八分食甚寅正初刻一分复圆
　　十六年闰三月丁丑望月食在氐宿五度五十分食七分三十六秒丑正初刻十分初亏寅初二刻十二分食甚卯初初刻十四分复圆
　　十七年三月辛未望月食在亢宿六度九分食十六分四十二秒申初初刻九分初亏申正初刻十分食既酉初初刻八分食甚酉正初刻六分生光戌初初刻七分复圆
　　九月丁卯望月食在奎宿七度五十八分食十八分十四秒酉正初刻初亏酉正三刻十一分食既戌初三刻十二分食甚戌正三刻十二分生光亥初三刻九分复圆
　　十八年三月乙丑望月食在角宿六度三分食三分三十七秒亥正一刻六分初亏子初二刻三分食甚子正二刻十四分复圆
　　康熙二年七月壬午望月食在虚宿六度五十一分食十分四十秒丑正初刻六分初亏寅初一刻二分食既寅初三刻十一分食甚寅正二刻五分生光卯初三刻十分复圆
　　三年正月戊寅望月食在星宿初度十一分食十六分二十五秒戌正一刻十二分初亏亥初一刻五分食既亥正一刻六分食甚子初一刻七分生光子正一刻复圆
　　五年五月乙未望月食在尾宿十五度食二分三十八秒丑正初刻四分初亏寅初初刻五分食甚寅正初刻七分复圆
　　十一月壬辰望月食在觜宿初度四十九分食七分四十七秒戌正三刻二分初亏亥正一刻十三分食甚子正初刻八分复圆
　　七年十月庚辰望月食在昴宿一度四十四分食五分三十一秒亥初二刻四分初亏子初初刻食甚子正一刻十分复圆
　　九年闰三月癸卯望月食在轸宿九度五十分食八分酉初一刻七分初亏戌初初刻四分食甚戌正三刻二分复圆
　　十年二月丁酉望月食在翼宿十五度四十六分食十七分七秒酉初初刻九分初亏酉正一刻三分食既戌初初刻十二分食甚戌正初刻七分生光亥初一刻一分复圆
　　八月乙未望月食在室宿六度四十四分食十六分三十九秒子正二刻十一分初亏丑初二刻七分食既丑正二刻七分食甚寅初二刻七分生光寅正二刻三分复圆
　　十一年二月辛卯望月食在翼宿四度四十五分食四分十一秒戌正三刻八分初亏亥正初刻八分食甚子初一刻八分复圆
