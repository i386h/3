<!-- { "loadSidebar": true } -->
　　又令江西浙江福建棚民广东寮户照保甲之法一体编查先是申严保甲已议苗獞一体编排其苗中保甲谓之合桩除隔省及生苗地方或村寨相逺者不必合桩外村寨附近之处皆令合桩互相防守寻议江西浙江福建三省各山县内向有民人搭棚居住以种麻种箐开炉煽铁造纸做菰等项为业其间土著甚多亦有隣省失业之人流寓令各该督抚将现在各县棚民照保甲之例毎年照户编查责成地主并保甲长出具保结州县官据册稽查倘住居星散不论棚数多寡自为一甲互相稽查内有棚民已置产业并认粮承纳入籍者俱编入土著一体当差至一邑中有四五百户以及一千户以上者即于棚居乡壮中拣选保甲长承充巡查如棚民内有窝匪奸盗等事地主并保甲长不行首告连坐治罪能首获者照例优赏又议广东省山多田少穷民入山搭寮取香木舂粉砍柴烧炭自食其力令各州县将山内各厰照保甲之法一例编查毎寮给牌一张令通寮之人互相保结再于一寮之内择老成谨慎有妻室之人防为寮长寮户悉聴钤东倘有窝藏奸宄等寮长及互结之人报官究治容隠不报发觉连坐寮长照总甲例治罪
　　六年定州县额设仵作名数并赏给之例仵作一役载在经制全书人命重情赖以相验虚实所闗甚重充此役者皆预先学习讲究久之始能无误直省州县或有或无雍正三年刑部条奏令各省督抚饬查额设名数又以仵作止有治罪之条并无奬赏之例无以示鼓励嗣后有三年无弊者并议赏给寻据各督抚前后咨覆刑部彚奏大州县额设三名中州县二名小州县一名仍各再募一二名令其跟随学习预备顶补各给洗寃録一本选委明白刑书一名为之逐细讲解务使晓畅熟习当场无误将各州县皂裁去数名以其工食分别拨给资其养赡三年果无情弊免其本身徭役若有暗昧难明之案果能检验得法洗雪沉寃者另给赏银以示鼔励有弊者照例治罪奉
　　防依议仵作三年无弊事繁之州县赏银十两稍简者赏银六两最简者赏银四两永着为例至乾隆五年奉谕防州县设立仵作因系命案所闗故从前定例甚详并曾
　　世宗宪皇帝谕防将仵作三年无弊者赏给银两以示鼔励凡以慎重民命至为周悉乃近年以来闻外省并不实力奉行照额募补惟借隣封调取应用以致命案迟延拖累相验未能明确此固州县之怠忽亦该管上司不能留心查察之故着各该督抚严饬查明未设之州县即行勒限募补悉遵定例办理嗣后若各州县仍然忽视督抚不行查防应如何分别定以处分之处交部定议具奏寻议州县官仍然忽视者降二级调用道府以上官罚俸有差
　　又禁止擅用驿夫奉
　　谕防各省驿站夫役原以备公事之用国家嵗费帑金本欲使州县无赔累之苦民间无差派之扰官民并受其福也但闻各省往来人员有不应用驿夫而擅自动用者该管之人或畏其威势而不敢不应或迫于情面而不得不应积习相沿骤难禁止地方夫役并受扰累嗣后倘有违例妄索者照例治罪
　　又禁止四川跳甲挿花之弊户部等衙门议覆奉差四川之给事中等条奏事宜内一条言从前川省差徭繁重保甲人役或按月支应或按里分派数乡之人夹杂一防名为跳甲挿花其弊无穷今杂办差徭悉防除免岂可任其仍沿旧习应行禁止以息扰累从之
　　七年禁止乡绅奴仆充当书役侍讲学士俞兆晟奏言乡绅奴仆不宜令充书役下部议奏言各大小衙门书役定例俱止许农民承充但积习相沿多有乡绅家仆夤縁充当此辈皆粗通书算熟习规矩又能先意承防曲意趋逢使本官受其防蔽以致诸事朋比作奸上下扶同种种为害甚为可恶应如所请令该督抚详查革除永为定例八年以各省大员不能约束书吏胥役
　　特谕训饬
　　谕防朕闻有数省督抚藩臬不能约束书胥者其胥役人等狐假虎威无恶不作而督抚衙门为尤甚其名有内
　　外班之分内班总管案件外班传递信息朋比作奸种种吓诈饱其贪壑则改重为轻拂其所欲则批驳不已至于承舍旗牌等名皆自号为差官该督抚给票差遣亦用差官字様而通省吏民遂莫不以差官目之平日踞坐班房包揽词状每于府州县官谒见督抚之便私行嘱托滥准枉断及差往他处则肩舆逾分马挂胸缨俨然官长沿途拜防有司需索夫马餽送此辈狡猾性成或以小忠小信趋奉本官得其欢心间或诿其访察属员事迹则假公济私作威作福其害更不可言矣从来胥吏之为患有闗吏治在精明亷察之督抚自能觉照而防范之而庸懦之督抚为所欺而不知受其累而不悟者正不少也又如藩司掌通省之钱粮臬司掌通省之刑名不得不仗熟练之书吏为之办理而其中百弊丛生舞文弄法之防不可悉数朕素知此辈之情状已经定例严申禁约今再行训饬是在督抚藩臬等约束于平时访察于临事不因熟悉条例而轻聴其言不因善承使令而误堕其术秉公驾驭用意防闲一有见闻即加惩治不存姑息之见不留囬防之心如此则若辈虽欲舞弊而不能虽欲玩法而不敢矣
　　又加增四川云贵等地方民夫脚价时以乌用兵役民转饷给与脚价间有不敷奉
　　谕防乌防逆蛮不法云贵四川现在用兵征勦闻川省之永宁建昌地方山路﨑岖所用军粮皆须民人背负方能运送非若坦途之可以车马防载也旧例每粮一石运送百里给与脚价一钱而民夫一名止能背负米粮三斗百里之程须行二日是百姓一日之所得无防未足供其日用之资着该抚即行确查凡川省有山路险峻之处运送军粮须用人力与永宁建昌相类者着将脚价速议加增一面奏闻一面即行给发其他云贵等省若有似此之处亦着该督抚确查增添仍一面奏闻该地方有司务当实力禁止侵冒等弊使力役之民实沾恩泽
　　九年令江南苏州踹坊设立坊总甲长南北商贩青蓝布疋俱于苏郡染造踹坊多至四百余防踹匠不下万有余人时浙江总督李衞节制江南因陈地方营制事宜言此等踹匠多系单身乌合防范宜严请照保甲之法设立甲长与原设坊总互相稽查部议从之
　　又令甘肃囬民通编保甲选掌教人以资稽查巡抚许容奏言甘肃回民居住之处应令地方官编为保甲除设立牌头甲长保正外选其中殷实老成者充为掌教如人户多者再选一人为副不时稽查所管回民一年之内并无匪盗等事者酌给花红以示鼓励下部议从之
　　十二年裁减直省民壮额数先是河东总督田文镜奏言州县额设民壮内拨给司道府防佐贰衙门不过随从并无差使各官公所俱在州县境内可资捍御无俟分派各衙门再各州县所设民壮亦不必皆用五十名之多除省城首府所属大县仍给五十名外其别府属极冲之州县酌存四十名次冲三十五名简僻三十名亦已敷用请将司道府防佐杂等衙门民壮尽行裁汰仍归里甲编管惟是民壮有修饰器械制办火药等费每名给银六两实属不敷请即以裁汰所余工食每名增给二两以作器具之资专心学习责令营员训练拔入营伍俾有进身之阶经大学士议覆奉
　　谕防大学士等称直省不可一槩而论所奏亦是若各省中有可以照河东举行者着该督抚酌量具奏至是大学士等再议各按所奏裁其冗设存其应用又以裁减所余工食酌养余丁下部通行为例



　　皇朝文献通考卷二十三
　　钦定四库全书
　　皇朝文献通考卷二十四
　　职役考【四】
　　乾隆元年设立河南沁河长夫免民夫修筑堤工并革各处摊派之累先是雍正十三年
　　皇上御极
　　特颁谕防凡各河防堤岸闸坝等工程向于民田按亩派捐者槩予革除如山东挑挖运河派帮民夫工食江南嵗修海塘挑挖运河四川嵗修堤堰直运河挑浅亦皆按亩派帮合计需银十余万两悉令动用正项钱粮不得仍旧苛派至是复奉
　　谕防河南武陟县木栾店沁河堤工闗系居民庐舍每年定为民夫修筑以防水患里民按亩摊钱计二千四百余缗颇为地方之累若设立长夫三十名嵗支工食银三百六十两即可省民间二千余金着河南总督照此办理又孟县地方小金堤亦系民修民筑每嵗摊派银钱令改为官修支销正项又浙江绍兴府属沿江沿海堤岸工程向系附近里民按照田畆派费修筑亦令停止摊派动支正项又江南仪征县江口三汊河向例三年大濬一次捞浅一次需银一万余两俱系商民三七分派捐输经管里甲不无苛索滋扰亦令永行停止统于运库动支【臣】等谨按小金堤以下三条与沁河相类皆寛恤民力之事故以类载于此
　　又令永定河工民夫物料实发价值奉
　　谕防直永定河毎夏秋间时有冲决修筑堤岸夫役物料不能不取办于民间胥吏朋比作奸其人工物料价值肆意中饱毫无忌惮且将物料令民运送工所徃返动经百里或数十里不等脚价俱系自备种种扰累吾民其何以堪嗣后河工诸臣皆宜严行稽查凡民夫物料应给价值务照实数给发不得听任胥吏丝毫扣尅以至贻累百姓如有仍蹈前辙者必从重处分
　　又禁革直省大小衙门吏役之州县书役之有贴冩各项衙役之有帮役虽有明禁不能尽革不肖之徒防官作实里甲之害即役法之蠧
