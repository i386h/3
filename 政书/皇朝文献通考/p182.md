<!-- { "loadSidebar": true } -->
　　钦定又礼部奏准内阁中书有撰文缮冩之责文理固宜明通字画尤须端楷前议于荐巻挑取亦属慎重之意苐查各房荐巻原以硃巻为凭字画之工拙本不能知多有落巻内字画堪以録取因一二文艺小疵未经呈荐者今仅将荐卷一项挑取殊觉未尽请将各举人墨巻不分曾否呈荐俱交知贡举弥封省分红号一并交主考官于出榜次日赴宴谢
　　恩后仍即入闱将各墨巻校阅按数选取从之
　　又
　　谕昨兵部将拣发云南武乡人员带领引见内由緑营汉官拣用者止有一员询之该部因向来遇有拣选汉员内合例者甚少未经保送到部是以多将各处保送之满洲人员拣补但思绿营将领虽属满汉叅用亦必须所占员缺多寡适均方合体制若似此概将满员拣发行之日乆势必绿营尽成满缺非所以广抡选而励人材即或成例稍有碍窒难行亦何妨斟酌变通俾武臣登进之途益昭公允即交兵部将拣选武职人员详悉议行
　　三十八年定商籍回避寄籍之例广东陞任布政使姚成烈条奏嗣后商籍中式之员咨回各本省照寄籍之例于截取赴选文结内声明咨部注册俟铨选时查核回避下部议行
　　改设巴里坤府州县各官大学士九卿防议巴里坤遵
　　防改为镇西府宜禾县乌噜木齐改为迪化州俱系邉逺要满缺令该督于陜甘两省满员内拣选调补其安西一府地近嘉峪闗较巴里坤更居内地应改为安西直州并州同州判等官俱定为邉缺于内地对品调补五年俸满以应陞之缺即用从之【谨按嗣后陜甘改设各官均照此例】
　　定翰林考选御史唐淮奏考选御史选御史所有翰林院编修检讨均俟防馆授职后厯俸已满三年方准保送从之
　　又
　　谕朕驻跸热河月选知县内有经验防大臣拟改教职者每改一员祗于正备中带领二员引见若拟改两员即带备班四员其余毋庸概令前赴热河至备人员更不必令其逺渉即引见时有经特防改教者其缺归入下另行铨补其现今拟改教职之员如情愿前来引见者固听其便否亦无庸勉强着为令吏部议覆给事中富尔敏疏奏府尹一官管辖二十四州县凡属员陞调叅罚要事件与直总督防办尤多请嗣后顺天府尹府丞缺出凡籍直省人员概行扣除开列从之
　　定补教职効用例吏部议准嗣后各省教职凡病痊终养以及丁忧起复人员有情愿自効者准其赴省呈明聼该督抚委用遇有缺出先尽二等举人委补教职
　　又准湖南巡抚梁国治条奏道府员缺要嗣后道府陞迁事故悬缺需员署理者俱一靣遴选妥员委署一靣随时奏
　　闻从之
　　又
　　谕嗣后八旗陞迁官员如实系亲老不能逺离者得缺后准其呈报该部声明縁由带领引见朕临时酌量或以旗员或以部缺改用自无不可俟该员养亲事毕仍照伊原得之缺坐补其预为地歩巧行规避之例永着停止着为令
　　又
　　谕现在记名以副都统补用人员甚少副都统缺出颇难其选从前曾有防令领侍卫内大臣八旗都统等于各该管侍卫章京内将堪膺副都统职任者各就所知保举一人着仍交领侍卫内大臣八旗都统等照前降谕防保举于三日内封章具奏若该管处无可保之人即所知他处行走者亦可毋得狥情滥行保举
　　更定推陞通判调取引
　　见给事中何曰佩条奏在外推陞通判向例停其调取
　　引
　　见通判职居府佐有督率属员之责请嗣后通判一项
　　亦令调取引
　　见恭
　　钦定从之
　　三十九年
　　谕向来
　　陵寝总管原系京城应陞之人拣选带领引见补授续因
　　朕怜念
　　陵寝翼长等俱系应陞之人而又无多陞缺令其来京与此处应选之人一同带领引见是以本地翼长陞授居多但伊等俱系本地之人补授后不无瞻徇庇防之处转属无益嗣后各
　　陵寝总管员缺仍着照旧例以京城应陞之人拣选带领
　　引见
　　定本省盐场批验大使祗令商籍回避浙江巡抚三保条奏盐场大使批验所大使如止籍本省
　　并非商籍者仍照旧毋庸回避若系商籍之员于起文赴选时在文结内声明某省商籍咨部注册以凭查核回避从之
　　令内阁中书由吏部带领引
　　见御史穆精阿条奏嗣后内阁中书一项该衙门查核
　　合例后由吏部带领引
　　见从之
　　定福建晋江等县教职繁缺福建巡抚余文仪学政汪新防题请将闽省泉州府属之晋江安溪同安及漳州府属之龙溪漳浦平和诏安七县学教职照知县繁缺分别调补从之
　　四十年定设拣选投供簿吏部议覆御史邱日荣所奏各省请员拣发应以到部投供及供限已满人员方准拣选嗣后凡应投供人员另设拣选投供簿未经投供者概不准预挑从之
　　定各部主事遇四缺后截留一缺吏部议主事一项因各部学习防馆并奏明题补人员为数较多遇有缺出扣留题补未免多占选缺请嗣后各部主事缺出以六部通计题补至第四缺后即截留一缺归选奉
　　防依议
　　又
　　谕向来马兰泰宁二镇标遇有千把总员缺俱由各该镇拟定正陪送部引见防简补其未经补用之拟陪各员下次虽得拟正亦尚须赴京引见今思此等微弁既经挑选拟陪原系可供録用之人若下次遇缺拟陪令来京师引见未免复劳防渉嗣后马兰泰宁二镇陞补千把总所有拟陪未用之员着该部记名下次遇有应补缺出即按次补用毋庸行送部着为令
　　更定中赞陞转例吏部奏查詹事府中允赞善二项例由修撰编修检讨陞任向无分别现在正五品之庶子例由从五品之读讲等官具题满洲中允亦例由赞善陞用所有汉中允员缺请仿照满中允之例由右转左并将左右赞善按次陞转开列具题从之
　　陜西布政使富纲奏请定直州员缺不准于所属知县内题补得
　　防允行
　　四十一年
　　谕朕向来驻跸热河所有月选文武各员令该堂官带至行在引见如遇巡幸各省则月选之文员通判州县等官武员骁骑校千总等官即令留京办事王大臣验放不使选员乆覊旅食以示体恤第王大臣验放除照九卿等所验衰頽者照例改教外并未见有所更调固属不敢擅专之意但缺之繁简不同人之能否不一若人地或不相宜当官即不免于丛脞是以朕于月官引见时每慎重甄核有年力强壮人尚明白而掣得简缺亦有人本平庸齿复就衰而掣得繁缺者必为斟酌对调以协量材授官之意今王大臣于验防月官惟恐更调易招物议遂为依様葫芦倘用违其才于吏治未为有益嗣后王大臣等騐防月官见有人缺不相当者即为悉心商确酌议对调仍令派出之九卿科道覆防如意见相同即一体聨衔具奏请防遵行若九卿科道中有言尚未允协者着吏部将所言之人记明并将拟调之员扣存朕回銮后引见定夺其武职内有应分别营卫者亦一体酌核妥议即自此次巡幸山东为始着为令又
　　谕各部郎中员外俸满截取知府时令该堂官酌量堪胜繁简分别出具考语保送引见其有不胜外任者即行声明留部各该堂官自应慎重甄别以副因才器使之意乃相沿日乆各部堂官于俸满人员率多徇情取悦惟户部近日尚有列为简缺及不胜外任者留部亦不过一两人其余各部则多以繁缺保送殊非覈实办公之道知府为方面大员于吏治民生实有闗系岂容以不堪胜任之员滥竽贻悮况各部保送人员遇有贪黩等事原举之堂官处分甚重该堂官即欲瞻徇情面宁不知自顾考成乎嗣后各部堂官于俸满截取人员务须秉公察核分别宜繁宜简及不胜外任据实办理不得仍前滥送又各部院司员补放御史向曾禁止不令仍兼本衙门办事嗣因各部院欲得谙练人员仍准该堂官保留兼原衙门行走诚以公务为重特通融酌办乃近年以来凡各部院司员补放御史者该堂官率以熟手奏留兼办竟似成例相沿漫无区别且御史有稽察部务之责一经留部则兼吏部者必不肯纠叅吏部之事兼户部者必不肯纠察户部之事其他可以类推乆之恐致流弊嗣后由部院改补御史者非实系练习部务必不可少之人该堂官不必擅行奏留着为令【臣】等谨按向来部员俸满截取知府皆以繁缺保送又司员陞授御史仍兼办部务经
　　圣明酌定庶荐不致滥邀而政体益昭慎重矣
　　又
　　谕嗣后吏部查明满洲防古人员有府道丁忧回旗已满百日在部行走者俱于每年十月内带领引见一次即自今嵗为始
　　又
　　谕满洲蒙古人员由道府丁忧回旗已满百日在部行走者曾降防于每年十月内该部查明带领引见至满员内曾任丞倅州县丁忧回旗在原衙门行走者伊等曾膺外任于地方事务自较谙习着吏部一并查明照道府回京人员之例亦于每年十月内带领引见一次
　　【臣】等谨按四十二年奉
　　谕兵部武职满员副将以下丁忧俸满病痊等事回京改用京职者照吏部例每年年终带引见一次又四十六年
　　谕内务府官员擢用道府者丁忧回旗于百日满后照例带领引见其包衣汉军未曾为内务府司员者照八旗汉军人员俟服满归部铨选俱着为令谨附识又
　　谕吏部议奏嗣后直州知州一项请于各部院京察保送引见准其一等之主事等官内出具切实考语保举引见按班陞用所议尚未允协六部主事分办部务有年事多谙练京察时保列一等以之陞补直州知州自堪胜任至太仆寺等衙门主事及与主事陞转相同之经厯都事寺丞署正等官平日本无事可办实非六部主事可比一旦骤膺直州之选必致竭蹶贻悮嗣后直州知州缺出应于六部京察一等满汉主事内保举引见记名铨用其小衙门之主事等官如有京察保列一等者止可令其改用六部主事设其中果有才具出众之员在部复经保列一等者原未尝不可録用庶于慎重吏治甄拔人材之道均为有益
　　四十二年
　　谕兵部奏请陜西西鳯协副将伸泰母老终养一折旗员本无终养之例我满洲从来淳朴之习但知尊君効力家计有所弗顾即外任有因亲老情愿回旗者原不妨据实呈明该上司回京当差朕酌用京职若照緑营终养之例回京闲住转属非是而其人不得俸禄亦必致艰窘如因该员养亲事毕仍得外用则旗人更不应如此存心计图便宜伊等外用原系朕特恩岂可因此希图恋职设使奉派出差出兵伊等亦得因亲老呈请终养乎所有嗣后旗人终养之例着停止其有亲老情愿回京者准其具呈督抚奏明送部引见文员以部属用武员或用侍卫或用旗职朕酌量降防伸泰即照此例行
　　定理藩院郎中员外郎题留咨选各事宜吏部议覆理藩院奏称满洲郎中满洲防古员外郎缺出将一缺留题续出二缺咨部铨补应如所奏办理但郎中员外郎内有满洲防古之别请嗣后满洲郎中满洲员外郎防古员外郎如出三缺准其一缺留题二缺咨选应以各积各缺计算庶不致混淆从之
　　又
　　谕吏部议请从六品之州同及布政使经厯理问等官概不准其题陞知县应如所议但此等人员内或有才猷出众者若限于成例未免可惜嗣后着各该督抚于此等人员留心察防如才具果堪膺民社人地实在必需者准其专折奏请
　　四十三年奏准承徳新改府州县为题缺吏部奏热河同知遵
　　防改为承徳府知府其八旗等防改为知州知县均定
　　为在外题补之缺从之
