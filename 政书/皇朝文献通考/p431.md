<!-- { "loadSidebar": true } -->
　　朝因之金即锣钲则如锣而有边然则今之钲制自唐已然而今之金又即宋之钲矣大抵金之与钲名虽异而实则同今金鼓大乐金则提而击之钲则设而不击岂金为宋钲之遗制而钲存唐之遗意欤
　　金
　　律吕正义后编曰金以铜为之面径一尺四寸五分八厘为黄钟倍度深二寸二分七厘五豪为夷则半度边穿二孔以黄绒縧系于木柄左手提而右手击之
　　大铜角
　　律吕正义后编曰大铜角一名大号以铜为之上下二截形如竹筒本细末大通长三尺六寸七分二厘为八倍半南吕之度下截长一尺九寸四分四厘为四倍半南吕之度下口径六寸四分八厘为一倍半南吕之度上口径一寸四分四厘为南吕三之一上截长与下截等其出于下截上口之外者一尺七寸二分八厘为四倍南吕之度上口径四分三厘二豪为南吕十之一嘴长一寸四分四厘为南吕三之一系红黄縧繐
　　小铜角
　　律吕正义后编曰小铜角一名二号以铜为之上截如筒下截如角通长四尺一寸零四厘为九倍半南吕之度下截长一尺九寸四分四厘为四倍半南吕之度下口径四寸三分二厘为南吕之度上口径五分一厘八豪为南吕五十分之六上截长二尺三寸七分六厘为五倍半南吕之度其出于下截上口之外者二尺一寸六分为五倍南吕之度上口径二分一厘六豪为南吕二十分之一系红线縧繐
　　大小铜角即长鸣中鸣之遗制或自唐以来名仍其旧而实易之以铜或自元以后始改用铜而因质名角皆不可知然以其声考之今金鼓大乐陈设
　　端门大铜角奏龙吟小铜角奏虎啸用之导迎大铜角奏大罕波小铜角奏大得胜则犹是长鸣一曲三声中鸣一曲三声之义也用之
　　行营大小铜角同奏挐马号则犹是唐卫公李靖兵法遗义也盖古今制不相袭而义实相因如此方响
　　律吕正义后编曰方响十六枚以钢为之长濶皆一例而厚薄有次第薄者声浊厚者声清应十二正律四倍律与编磬意同长皆七寸二分九厘为黄钟之度濶皆一寸八分二厘二豪为黄钟四分之一其厚为编磬之半近上三分之一背有横脊其厚倍之十六枚共悬一架上下各八架髙四尺八寸濶二尺二寸绘五防宝相花上横梁中间贴金火焰珠两端雕贴金龙头系五防流苏其下又二横梁上下各实以板梁间铁条四裹氊鞔黄缎以黄绒绳系方响于上击以小铜锤黄线挽手云锣
　　律吕正义后编曰云锣以铜为之十面共一木架下右为上字【以笛之声字言】厚二厘五豪二丝应姑洗之律下中为尺字厚二厘八豪四丝应防賔之律下左为工字厚二厘九豪九丝应夷则之律上左为凡字厚三厘三豪六丝应无射之律中左为六字厚三厘七豪八丝应半黄钟之律中中为五字厚四厘零四丝应半太蔟之律中右为髙乙字厚四厘四豪九丝应半姑洗之律上右为髙上字厚五厘零五丝应半蕤賔之律上中为髙尺字厚五厘六豪八丝应半夷则之律最上为髙工字厚五厘九豪八丝应半无射之律架髙二尺濶一尺五寸柄长五寸五分架上两端雕贴金防龙头系五防流苏
　　云锣元史始见于宴乐我
　　朝乃用于丹陛乐其器小其声髙也起笛之上字犹笛管用角律也今以律分考定厥制以黄钟大吕相和之半三寸五分二厘九豪为面之外径以六倍黄钟之龠二千五百八十二分八百零三厘二百六十豪为中空容积以无射八分之一五分零五豪六丝七忽九防为内深除之开平圆得二寸五分五厘零一丝为底之内径【六倍黄钟之管声应太簇之律为笛之乙字其倍无射之分乃应黄钟之律为笛之四字故以六倍黄钟积为体以倍无射十六分之一为深】乃以无射百分之一四厘零四丝五忽为黄钟锣之厚加于内深得外深加于底内径得底外径以此定十锣之外形皆同一制依编钟三分损益之法求得一十四分为各锣之厚黄钟而下其厚递减则其容积以渐而多黄钟而上其厚递加则其容积以渐而少故黄钟以下七分得七正声黄钟以上七分得七清声上下各截二声【七正声从下截去四乙二声七清声从上截去凡六二声】余五正声五清声于律则应四正律六半律声数悉合
　　金口角
　　律吕正义后编曰金口角旧名琐防木管本小末大上下金口加芦哨吹之木管上口内径三分一厘三豪为一倍半黄钟管之径下口内径三倍之长九寸八分九厘为本管倍南吕之度除上端吹口入管六分三厘余九寸二分六厘为本管倍无射之度最下第一孔距吹口七寸四分一厘七豪为本管太蔟之度次口第二孔距吹口六寸一分七厘四豪为本管仲吕之度次上第三孔距吹口五寸三分八厘六豪为本管林钟夷则相和之度次上第四孔距吹口四寸二分八厘三豪为本管应钟半黄钟相和之度次上第五孔距吹口三寸三分八厘五豪为本管半夹钟半姑洗相和之度次上第六孔距吹口二寸四分七厘二豪为本管半南吕之度次上后出第七孔距吹口一寸九分五厘为本管四分大吕之一最上第八孔距吹口一寸四分六厘五豪为本管四分賔之一管端金口长二寸一分六厘为南吕半度管末金口长四寸八分六厘为林钟之度口径四寸三分二厘为南吕之度八孔皆闭为上字于笛为四字开下一孔为尺字于笛为乙字开下二孔为工字于笛为上字开下三孔为凡字于笛为尺字开下四孔为六字于笛为工字开下五孔为五字于笛为凡字开下六孔为乙字于笛为六字开下七孔为髙上字于笛为五字八孔全开为髙尺字于笛为髙乙字
　　琐防有似于角又木管金口与金口角名义颇合按黄钟一倍半同形管其全管黄钟之分应箫之髙工字则其倍无射之分当应箫之髙乙字即笛之髙上字今通长应笛之低四字为下四音半除设哨加嘴下二音半【头管设哨下三音今不加嘴下三音加嘴止下二音半是加嘴能髙半音故设哨加嘴共下二音半以下皆仿此】是因本小末大而掣下二音也【末大于本二倍当下二音】第一孔太簇之分应箫之髙尺字即笛之髙六字今应笛之低乙字为下五音半除二音半是掣下三音也【管愈短则掣之分愈多】第二孔仲吕之分应笛之上字掣下三音半也第三孔林钟夷则相和之分应笛之尺字亦掣下三音半也第四孔应钟半黄钟相和之分应笛之工字是掣下四音半也第五孔半夹钟半姑洗相和之分应笛之凡字掣下五音半也第六孔半南吕之分应笛之六字掣下七音半也第七孔四分大吕之一应笛之五字掣下八音半也第八孔四分林钟之一应笛之乙字掣下十音半也皆与头管掣音之理同又按金口角通长实应笛之四字今名为上字者盖金口角为一倍半黄钟之管通长本应箫之上字于笛为凡字若头管加哨则复应笛之上字金口角本小末大又掣下二音乃应笛之四字今欲仍以头管之字名其分故以上字名古人以头管先诸乐笛笙声字皆以头管而定亦此义也
　　口琴
　　律吕正义后编曰口琴以铁为之一柄两股中设一簧柄长三分二厘四豪为太簇二十分之一股长二寸八分八厘为姑洗半度股本相距三分六厘四豪为黄钟二十分之一股末相距七厘二豪为黄钟百分之一簧长与股等簧末上曲七分二厘九豪为黄钟十分之一簧端防以蜡珠衔股鼓簧成音陈旸乐书曰鹿鸣吹笙鼓簧乃笙中之簧君子阳阳左执簧非笙中之簧今民间有铁叶簧削锐其首塞以蜡蜜横之于口呼吸成音乃簧之变体然则所谓铁簧即今之口琴也











　　皇朝文献通考卷一百六十一
　　钦定四库全书
　　皇朝文献通考卷一百六十二
　　乐考【八】
　　乐器二
　　石之属
　　特磬
　　律吕正义后编曰案礼记明堂位叔之离磬尔雅大磬谓之毊周礼注特磬十二依辰次陈之以应其方之律朱子云钟磬有特悬者器大而声宏故于起调毕曲时击之以为作止之节此皆言特磬即孟子所谓玉振是也考工记磬人为磬倨句一矩有半其博为一股为二鼓为三后世磬制祖之兹当西域耆定和阗采玉丰博可叶鸣球臣工请依律琢为特磬十二以俪镈钟
　　上集廷议允行
　　御制铭词镌识其上猗欤盛矣今遵
　　圣祖仁皇帝御定编磬黄钟之度分倍加以定黄钟特磬之制用三分损益之法而定以下之十一磬焉磬之股鼓修博仿考工记厚薄悉照律吕正义所载寸分十二磬成悉协律吕之音宫悬合奏以备始终条理之全韶乐大成允昭美备
　　特磬第一声应黄钟之律股修一尺四寸五分八厘鼓修二尺一寸八分七厘股博一尺零九分三厘五毫鼓博七寸二分九厘厚七分二厘九毫
　　御制铭曰子舆有言金声玉振一虡无双九成递进准今酌古既制镈钟磬不可阙条理始终和阗我疆玉山是矗依度采取以命磬叔审音协律咸备中和泗滨同拊其质则过图经所传浮岳泾水谁诚见之鸣球允此法
　　天则地股二鼓三依我绎如兽舞鸾鬖考乐惟时纯禧
　　祖徳翼翼绳承抚是万国益凛保泰敢或伐功敬识嵗吉辛巳乾隆
　　特磬第一黄钟
　　大清乾隆二十有六年嵗在辛巳冬十一月乙未朔越
　　九日癸卯琢成
　　特磬第二声应大吕之吕股修一尺三寸六分五厘二毫鼔修二尺零四分七厘八毫股博一尺零二分三厘九毫鼓博六寸八分二厘六毫厚七分六厘八毫
　　御制铭同前　特磬第二大吕年月同前
　　特磬第三声应太簇之律股修一尺二寸九分六厘鼓修一尺九寸四分四厘股博九寸七分二厘鼓博六寸四分八厘厚八分零九毫
　　御制铭同前　特磬第三太簇年月同前
　　特磬第四声应夹钟之吕股修一尺二寸一分三厘六毫鼓修一尺八寸二分零四毫股博九寸一分零四毫鼓博六寸零六厘八毫厚八分六厘四毫
　　御制铭同前　特磬第四夹钟年月同前
　　特磬第五声应姑洗之律股修一尺一寸五分二厘鼓修一尺七寸二分八厘股博八寸六分四厘鼓博五寸七分六厘厚九分一厘零二丝
　　御制铭同前　特磬第五姑洗年月同前
　　特磬第六声应仲吕之吕股修一尺零七分八厘六毫鼓修一尺六寸一分七厘九毫股博八寸零八厘九毫五丝鼓博五寸三分九厘三毫厚九分七厘二毫
　　御制铭同前　特磬第六仲吕年月同前
　　特磬第七声应蕤賔之律股修一尺零二分四厘鼓修一尺五寸三分六厘股博七寸六分八厘鼓博五寸一分二厘厚一寸零二厘四毫
　　御制铭同前　特磬第七蕤賔年月同前
　　特磬第八声应林钟之吕股修九寸七分二厘鼓修一尺四寸五分八厘股博七寸二分九厘鼓博四寸八分六厘厚一寸零六厘四毫
　　御制铭同前　特磬第八林钟年月同前
　　特磬第九声应夷则之律股修九寸一分零二毫鼓修一尺三寸六分五厘三毫股博六寸八分二厘六毫五丝鼓博四寸五分五厘一毫厚一寸零七厘八毫七丝
　　御制铭同前　特磬第九夷则年月同前
　　特磬第十声应南吕之吕股修八寸六分四厘鼓修一尺二寸九分六厘股博六寸四分八厘鼓博四寸三分二厘厚一寸一分五厘二毫
　　御制铭同前　特磬第十南吕年月同前
　　特磬第十一声应无射之律股修八寸零九厘鼓修一尺二寸一分三厘五毫股博六寸零六厘七毫五丝鼔博四寸零四厘五毫厚一寸二分一厘三毫六丝
　　御制铭同前　特磬第十一无射年月同前
