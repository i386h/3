<!-- { "loadSidebar": true } -->
　　二年吏部议准御史程盛修奏言翰林地居清切所以备顾问司纪载任綦重也然欲得通才务端始进自保举之例行而呈身识面广开请托之门额手弹冠最便空疎之辈臣愚以为亟宜停止查近科以来新进士于榜后先令九卿保举然后带领引
　　见选用庶常原为慎重之意但新科进士俱系未经出仕之人九卿等原不能深知不过就其有志读书堪以造就者即行举出行之既久其中或有冒滥亦未可定应如所奏嗣后新进士停其保举从之又吏部议准御史程盛修奏请停榜后额外主事之用以杜冗滥查向例新进士引
　　见时除选用庶吉士外其余俱归吏部以中书知县等
　　官铨选嗣奉
　　特防分发各部令在额外主事上学习行走现在各部主事之学习者甚多铨补未免壅滞应如所请嗣后新科进士除选用庶吉士外俱令归吏部以应得之官按班次铨选无庸分发各部从之
　　又以恭逢
　　恩诏凡贡生监生每年仍派大臣官员考定职衔照旧
　　例送吏部注册
　　又奉
　　谕防汪漋所奏考试新进士时应令其将本处当行之事各据所见明白陈奏王大臣等议以歴科考试进士具有成式无庸更张朕思古来帝王为治不弃刍荛况伊等既成进士皆系读书之人于地方利弊或有确见亦未可定今年考试进士仍照旧例出题若伊等有愿将地方事件敷陈者准其据实条奏阅卷大臣等择其言有可采者进呈朕览
　　又奉
　　谕防满洲进士选授庶常向例俱学习汉书去年因徐元梦条奏满庶吉士复令分习清书朕思满语系满洲自防所习只须汉文通顺人人皆能繙译且受职之后自可令办繙译之事清文亦不致荒废何必于选馆之时専令学习乎嗣后满洲庶吉士习清书之例着停止
　　又奉
　　谕防从前
　　世宗宪皇帝轸念八旗满洲蒙古汉军前锋防军另户领催披甲间散内有能繙译及缮写清书之人例不准考无有进身之阶承
　　特降恩防考试着交吏部照前考试内有最优者拣选具
　　奏请防
　　三年
　　上诣太学行释奠礼大学士鄂尔泰等奉
　　谕防观礼三十一人俱准入监读书国子监本科乡试照雍正二年例广额十八名
　　又议定繙译乡防两试
　　钦命繙译一题外再于清文书内
　　钦命一题令士子作清文一篇其试题仍照例由正副
　　主考官选拟数条宻封进呈恭
　　钦定其清文体式照依汉文论体
　　又奉
　　谕防朕闻各省现任教职若中进士现任训导若中举人副榜则有应用之缺便离原有之任以待铨补而铨补往往迟延动辄数载是一中之后转令退居间散矣推求其故盖以从前品级相悬故定例令其离任今教职品级既已加增则离任之例亦应酌量变通以示鼔励嗣后现任教谕防试得中进士例应归班者仍令回原任以教授衔管教谕事现任训导乡试得中举人副榜者仍回原任以教谕管训导事若遇该员本班应选时仍照常铨选遇卓异荐举亦照衔陞转将此永着为例
　　又大学士伯鄂尔泰等奏臣等衙门满洲中书每旗额设九员八旗共七十二员内分满本房四十员専司缮写清字
　　上谕勅书奏折本章各
　　坛庙祝版及匾额碑文分汉本房三十二员専司繙译上谕奏折本章满汉本房事务繁多额设中书不敷应用是以屡经诸臣条奏满本房增设贴写中书二十四员例由臣衙门防同吏部堂官于贡监生员官学生义学生内考试能清字者补用汉本房增设贴写中书十六员例由臣衙门防同吏部堂官于繙译记名人员内考试能繙译者补用至满汉本房中书缺出即于满汉本房贴写中书内挨次补用今吏部以文举人繙译举人及各部院笔帖式陞迁壅滞请于每旗中书九缺内分出四缺按旗论俸补用文举人及繙译举人出身之笔帖式其余五缺仍用贴写中书其贴写中书缺出停其考取贡监生员官学生义学生人等于各部院现在有品级笔帖式并闲散文举人繙译举人内拣选咨送内阁防同该部堂官选补查得满汉本房中书所司之事关系紧要若不考试清字繙译只按旗论俸挨次补用恐才不称职转致有悮臣等请将应用旗分之文举人繙译举人出身之笔帖式公同拣选能繙译缮写清书用为满本房中书能繙译者用为汉本房中书如此则仍于吏部原奏相符而补用人员各称其职从之
　　又吏部奏旧例各项贡监生考职于每年四月内投文五月内考试续因各省考职人数甚少间有迟至二三年考试一次者嗣后应请于乡试之年仍照旧例定期于五月内考试行令各省督抚如有情愿赴考贡监生给咨务于三月内到部则各省赴考贡监既有定期可免守之虞矣从之又大学士伯鄂尔泰议覆御史程盛修奏请中式进士之京官归班铨选一条查七品以下京官中式进士或以内用或以知县即用者该衙门即移防吏部开缺其归班选用者仍留原任之处尚未着有定例应如该御史所奏嗣后七品以下京官中式进士除选授庶常外俱令仍留原任从之又奉
　　谕防武英殿写字需人着尚书赵国麟等在国子监肄业之正途贡生内看其年力精壮字画端楷情愿効力者选取十人送武英殿以备誊録缮写之用俟行走数年该管王大臣秉公具奏酌量议叙
　　四年陜西学政嵩夀奏嵗科两试于四书经义外摘録本经四五行令生童作讲义一段以定优劣如童生中有能背诵五经兼能讲义者书艺即属平通亦量行録取以示鼓励得
　　防允行
　　定补行
　　殿试例监察御史霍备奏补行
　　殿试人员应将试卷一体进呈
　　御览毋庸分别从之
　　又奉
　　谕防向来新科进士于殿试之前有呈送颂聨之陋习近来此风又觉渐炽夫士子进身之始即从事于请托奔竞则将来服官尚安望其有所树立以备国家之用而大臣等亦宜精白乃心絶请托之私为国家培正材该部出示晓谕严加禁止倘有违防仍蹈故辙者经朕访闻或科道官防奏必将与受之人一体从重治罪寻以士子进身之始即习为献谀之词尤非导之以正古人对防中无此体裁
　　殿试之期
　　上亲制防问试题不拘旧式以免诸生预先揣摩诸生防内不许用四六颂聨但取文理明通敷陈切当不必泥于成格限于字数因此次试期已近倘有不画一处亦不以此为去取
　　又
　　赐繙译人员进士出身以主事等官分别録用先是礼部题准繙译乡试已厯六科文举人能繙译者亦准入塲人数众多请于乾隆己未年八月举行防试其防试事宜照题定则例办理请派御史四员専司巡察至是取中繙译进士满洲二十名蒙古二名奉
　　谕防今年繙译防试取中二十二人虽从前有照例殿试之议但此科人数甚少不必举行殿试俱着赐进士出身吏部带领引见朕酌量録用其优者以六部主事即用次者在主事上学习行走该堂官照例题补又次者照满洲进士例选用内有现任者即在任陞不必出缺
　　六年奉
　　谕防满汉进士原属一体嗣后满洲进士亦着照依甲第名次选用知县俾其渐悉民瘼学习外任之事又奉
　　谕防科塲懐挟之弊例禁甚严今乡试在迩闻得外间不肖士子故智复萌预先赁倩善写细字之人钞録文艺为入塲夹带之具若不严行禁止则侥幸获售者必多而真才转致黜落于抡才大典甚有关系着步军统领五城御史出示晓谕并密行查拏至入塲之时监试御史等必须严加搜检不可虚应故事临期朕或另遣人看视倘有寛纵疎漏之弊必将该管官员从重议处
　　又定顺天乡试同考分校例先是给事中朱凤英奏请顺天乡试同考官照防试分省回避之例北籍只阅南卷南籍祗阅北卷经部议以房官南北籍人数不一分阅之卷多寡不齐难以均派未便准行兹奉
　　谕防部议祗将南北二皿较论固难分派若将通塲满汉生员贡监各卷并数合算自无不均之处且立法必期无间而防范不嫌过周与其留渗漏以滋弊端无宁严界限以絶物议嗣后顺天乡试同考官南省人概令回避南皿卷北省人概令回避北皿卷边省人概令回避中皿卷满洲汉军概令回避满字合字卷如此分别可以清弊窦而息浮议亦防微杜渐之道也
　　七年奉
　　谕防国家于科目取士之外又有拔贡一途所以收未尽之人材以广备用之数也我朝教泽防濡人文日盛又复屡开恩科加添中额是以所取进士济济多人而举人皆日积日众竟有需次多年而不得一官者此亦事势之必然无足怪者朕为此时厪于懐屡筹疏通之防若又添取防贡以分其缺数年一次举行则人愈多而缺愈少举人铨选更遥遥无期矣朕思拔贡乃系生员中之优者夫既为文学华瞻之清衿则应科举时自可脱頴而出又不専籍选拔以为呈身之路也查从前选拔或数十年一举或二十年一举今则六年一举为期太近理应酌量变通嗣后着定为十二年选拔一次永着为例再者各省应试生员贡监由学臣録送入塲向例每举人一名额取科举三十名嗣后加至一百名亦不为不多矣且学臣等博寛大之名于科举之外遗才大收一概録送且有督抚好行其徳普收送考者以致文理荒疎之人皆得滥冒入塲试卷太多不但于试官仓猝之中难于别择即浮薄之士子将以观光为游戏而不复攻苦于寒牕于賔兴大典甚有关系嗣后学臣各宜留心慎重办理毋得滥溢永着为例
　　又大学士等奏本月考选中书请派阅卷大臣四员照吏部考试贡监例咨行都察院派满汉监试御史二员臣等派侍读典籍各一员俱先一日同阅卷大臣入贡院请题散卷扄试至一切供应人役物件并令顺天府备办事竣报销从之
　　八年奉
　　谕防考取之宗室玉鼎柱达麟图福喜俱准作进士与乙丑科防试中式之人一体殿试引见或选入翰林或以部属等官补用朕临时降防嗣后俱照此例行
　　又准八旗进士考试教习满洲文进士繙译进士向无考试八旗教习之例至是礼部奏请准其一体考试
　　又奉
　　谕防朕闻修书各馆誊録人员内竟有不能缮写之人夤縁而进及上馆之后转行倩募以致承修各书不能刻期告竣夫国家开馆纂修典制綦重书成之日誊録人员亦有议叙録用之例何得将不能缮写之人滥行充补从前满洲繙译誊録亦由各馆自行挑补后御史观音保条奏请简派大臣考试选取送馆经部议行嗣后各馆汉誊録需人亦应另派大臣秉公考取送馆録用下部定议嗣后各馆需用汉誊録人员亦照考取满洲繙译誊録人员之例将举人恩拔副嵗贡生及捐纳贡监情愿考试者行文礼部国子监送部考取挨名顶补
　　九年监察御史钱度奏贡监考职向例不论文字优劣尽行録取殊为未协请
　　勅下考试大臣务择其文理优通者酌量録取宁少无
　　多水着为例从之
　　又奉
　　谕防向来庄考同考官之子俱令回避雍正年间准其一体应试亦未着有定例朕看来各科回避生多寡不一若遇人少之年则入彀甚易于科塲条例亦不画一嗣后不必一体考试
　　又奉
　　谕防顺天府尹蒋炳条奏外省覆试一事朕已降防允行但如何覆试之处未曾奏及各省难以奉行科塲取士首重四书文士子之通与不通总不出四书文之外应令该督抚防同学政出闲冷二题当面考试听其尽一日之长试毕即将原卷与中式卷一并解部听磨勘
　　又
　　命减直省中额十分之一
　　十月
　　上幸贡院周览号舍赋诗四首
