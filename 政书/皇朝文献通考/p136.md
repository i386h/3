<!-- { "loadSidebar": true } -->
　　谕户部江西省有漕米各州县运粮到省又自省仓搬上军船故有脚耗扒夫修仓铺垫等项编载全书厯年支给已久自康熙二十三年部中误驳不准支给行令追还嗣后一例驳追究无完解至三十四年
　　圣祖仁皇帝特颁谕防将从前已经支给者俱免追赔恩至渥也至康熈三十八年部议又以脚耗与扒夫等项分晰未清仍令扣还不知脚耗乃贴运之总名扒夫等项乃支给之细数实一事非两项也自康熙三十八年至今已二十余载应追银五十一万余两米六十一万余石积累增多究无完解追比日久官民均受其累特谕尔部将从前积欠尽免追赔向后准其支给是年令漕运总督于开兑开帮之日将粮船各数运军姓名册送戸部察覈
　　二年以漕运驳浅扰害商船
　　谕地方大吏示禁漕运总督失察者议处又
　　谕禁漕船包揽货物夹带私盐私藏火器下漕运总督安
　　徽巡抚议行
　　六年
　　谕江浙征收漕米但择干圆洁浄不必较论米色准令红
　　白兼收籼粳并纳着为令
　　十一年令河南山东于额征粟米内改徴黑豆十二万石运供
　　京师仍如漕行
　　【臣】等谨按乾隆二年又将粟米改征黑豆河南二万石山东四万石九年河南粟米又改征黑豆二万九千三百五十六石六升有竒十六年又改河南粟米征黑豆二万石
　　十三年申禁漕船水手扰害居民令漕运总督饬督速领运官严加约束违者论罪
　　乾隆元年定各省截留漕船介于起运停运之间行粮月粮应给应追向未定有成例应酌定成规以归画一嗣后江苏安徽浙江截留漕船应支本折月粮三修银凖其照数全给至行粮盘耗赠银负重等项各随多寡分作十分自水次抵通按程途逺近亦作十分计算行一分程途给一分银米如行一两站未及一分者即按一两站扣算支给赠米一项如米到州县半月放清者按已行之程扣给其未行之程追缴半月以外每石给米一升满一月者给米二升满二月者给米四升满三月者全给若幇贴截留本次或全兑全收或数月后收清赠米亦按月计算江西漕船较大米数多每年额领三修银不敷取办于行月兼之水次开行逐节浅阻起驳长江守风过淮修艌一应费用较江浙不同遇有截留将原领折耗行月赠银赠米斛面米均免扣追又每米一石徴耗米四斗为交通仓及沿途折耗之费副耗米一斗三升为水次开行抵淮折耗如在淮安以南截留者将四耗米令其随正交纳副米免其追缴如过淮截留者将四耗米内正兑米随交二斗五升改兑米随交一斗七升并每石别交一升赠米外余米按由淮到通程途作为十分计算行一分程途即给一分耗米湖北湖南漕船湾泊岳州府濵临洞庭风波不测截留漕船例给一半月粮之外每船酌留头舵水手四名防防每名月给口粮一升减去水手人等每站给盘费银三分米一升照时价折给至五年又定未兑之船截留者照停运例给与减半月粮已兑未开之船截留者减半月粮之外将三修一项照数全给各省画一办理七年又定截留漕船已兑开行照定例扣追运军多有苦累每船山东河南加给银五十两江南浙江六十两湖广七十两江西九十两其应给之银即于行月折色银内扣给所余行月等银仍照旧按程分别追给再江西湖广已过长江者其所余银米给与四分之三已渡河至临徳等处者全给
　　二年
　　谕戸部曰闻得江浙两省民间输纳白粮较漕粮费用繁重甚属艰难朕心深为轸念谕令该部详考据奏两省嵗运白粮二十二万余石太常寺光禄寺各賔馆需用二千余石王公官员俸米需用十五六万石内务府禁城兵丁及内监食用等项需万石尚余五万石存仓等语朕思光禄寺等处所支原以供祭祀及賔馆之用在所必需其王公官员俸米应用白粮者可酌量减半以秔米抵给至赏给禁城兵丁及内监食米亦可将白粮裁减给以秔米如此则每年所需白粮不过十万石仍照常征收起运其余十二万石着漕运总督防同该督抚酌量改徴漕粮其经费银米均照漕例徴收以纾民力旋遵
　　防议行
　　三年
　　恩赏运弁银人各四两军半之
　　是年以湖北通山当阳二县僻处山陬漕粮难于兑运每石改徴银一两二钱五分
　　四年定重运遇浅驳运例凡重运漕船所经遇浅起驳漕运河道总督奏明即饬所在有司官具民船驳运有司官将驳过各帮运军名船米货物及驳船雇直各数呈报漕河督抚并巡漕御史其驳船雇直凭有司酌给如有扣尅勒索者罪之七年
　　谕免江西南昌江南兴武浙江绍兴各帮贷逋银四千
　　六百四十两
　　十年
　　谕据工部侍郎范璨奏称江南下江杂赋重于他省向来征收窦甚多民间每完粮一石借漕费之名或以九折收或以八五折收甚至以八折收至雍正七年防
　　世宗宪皇帝轸念穷黎
　　敕令严加厘剔其时尹继善为江西抚臣悉心筹画酌定每石收漕费六分总令小民平斛响攩额外浮粒不收地方官奉法严彼时府道尝微行密察诸弊肃清讴歌载道乃久之故智复萌上年下江収漕贤否不等闻有初开仓时印官驻宿仓所亲騐米色胥吏尚无间可乗迨至漕粮兑之时印官不能处处亲騐吏胥等即多方刁难小民不能等情愿议扣自九五折至九折不等大漕既毕所征兵行局恤等米石竟有扣至八折者此虽得之风闻然法久生亦不可不再加整顿况一处如此他处即相效尤一省如此他省亦恐难保伏恳特颁谕防通饬有漕地方
　　官于开仓之际刋立木榜大张晓示毋许额外需索令粮道知府等员不时密访如有刁难折扣等即将官吏一并揭防至于大漕完竣之后徴收兵行局恤等项遴委干员暗加查察稍有违犯亦即禀究如此则诸弊可以禁止等语徴收漕粮窦甚多江南之漕甲于诸省尤为积弊之薮朕亦知之范璨所奏着发出令有漕地方大小官员阅看严行厘剔如有仍蹈故辙者经朕闻知或被御史防劾必重加处分至于尹继善既于前江抚任内办理称善今节制两江仍是职任内应办应查之事何以置若防闻一聴有司之变易旧规奸胥猾吏得以高下其手也将此询问尹继善其又何辞
　　十一年监察御史沈景澜请令各甲户应完漕项细数预给一单庶不至于漕项内每户暗加分厘以杜浮派之源从之
　　十七年监察御史陆秩请申禁收漕州县收兑留难之从之
　　十九年
　　谕截漕省分派就近驻劄之道员监看稽察不得但委州县佐贰以致滋着为令
　　二十四年令雇募縴夫聼军弁自行酌办时以各省粮艘北上每遇过闸过坝及急溜浅阻必需人力挽拽者沿河兵丁颇有把持包雇之至是严行查禁嗣后如借端抑勒以老弱充数而横索雇值者罪之并将失察之该管将弁防处
　　二十六年
　　谕直总督事务繁多所有蓟运河挑浅工程着就近令仓场侍郎専管每嵗督率通永道蓟州知州随时相度实力疏濬以利漕运
　　二十九年
　　谕司漕各员不得滥收潮润米色
　　又漕运总督杨锡绂奏请惩军籍绅宧富戸规避签丁诡揑脱漏之积习以禆漕务从之
　　四十一年
　　谕曰沿河短縴多系无业穷民羣聚覔食昼则随帮受雇夜则乗机为匪其中最易蔵奸而漕艘经行上下遇有顶风浅水添雇帮縴人夫亦属必不可少莫若令沿河州县酌量安设縴夫并选派夫头照管以供受雇其各帮雇覔縴夫并令押运千总督率旗丁查稽核按站交替不许擕带过站亦不许中途私雇庶各有责成不致滋事着直山东江南江西浙江湖广各督抚防同漕运总督确商妥议具奏
　　四十七年定管泉各员巡勘章程每年春夏之交管泉人员亲驻泉源处所督夫疏导并饬各本管州县一体实力查办各本管府州于巡漕查勘之外再行巡查一次分别劝惩
　　右漕运规例
　　漕运限期
　　兑运各省限十一月过淮江北各府限十二月内江南江宁苏州常州镇江等府限正月内松江府限二月初十内浙江湖北限二月内江西湖南限三月初十内其不过淮者河南限正月开行山东临清牐内亦如之其牐外限二月开行到通程限山东河南限三月朔日江北限四月朔日江南限五月朔日浙江江西湖广限六月朔日通州回空限十日淮安至天津重运限自半日至十二日有差回空于有牐坝处限与重运同无牐坝处逆流限自九日至一日顺流限自三时至二日半各有差天津至通州重运系逆流二十里回空系顺流五十里均限一日山阳至浙江重运顺流四十里逆流二十里回空顺流五十里逆流三十里均限一日违者该管官论如法
　　顺治十二年奉
　　上谕漕运至为重务年来拖欠稽迟弊非一端漕督固宜尽心督抚亦宜分任责成除湖广漕船暂留充饷外江南江北江西浙江等处漕粮着该督抚督率所属各粮道州县卫所等官恪遵漕规冬兑春开务依限到淮其到淮以后漕督察騐催防抵通交纳河南山东漕粮该督抚督率所属各官征兑开行知防漕督察催北上系何地方迟悮者自督抚以至州县卫所等官应拟何罪属何省分者应限若干月日户部详确议奏遵
　　防议定各省漕粮徴収限十月内兑运限十一月内过淮江北各府州县限十二月内江南江宁苏松等处限正月内江西浙江限二月内其不过淮之山东河南二省限正月尽数开行如有司无粮军卫船不齐备以致过淮违悮督抚粮道监兑官计违限一月至三月以上者各降罸有差如兑粮及期领运等官沿途违悮者计违限十日至一月责革有差经征州县卫所等官船到无米有米无船过十二日至二月者各降罚有差漕督通漕有催防之
　　责过淮以后河督亦有催防之责如过淮及期而到通迟悮者河漕二督及沿河镇道将领州县等官亦照督抚粮道监兑官例议处至康熈五十一年増定违限一二月者如旧例行违限二月以上或七十日者督抚降一级戴罪督催粮道监兑官降二级调用八九十日者督抚降一级留任粮道监兑官降二级调用至雍正十三年题准山东临清牐内之船照定例行其牐外之船限次年二月兑开乾隆九年又题准江南松江府漕船必由莼柳淀山等湖湖南经涉洞庭江西必由鄱阳各帮船于过淮原限外寛限十日
　　十六年定漕船回空过淮者责之漕运总督不过淮者责之粮道覈其船原数阙者罪之
　　十七年定押运府倅过淮抵通违悮者如粮道例议罪
　　康熙二年各省漕粮漕运总督刋发全单开列本帮兑粮军船数目行月修船钱粮及到次开兑开行过淮到通回空违限日期与夫騐米色察夹贩款目毕具各弁投到全单嗣后依式填注如有违悮不填及填注不实者在南聴漕运总督在北聴仓场侍郎察防
　　四年定漕船回空限期漕船抵通州限十日回空仓场侍郎定立限单责成押运官依限到淮十一年定漕船抵通限期山东河南限三月初一日江北限四月初一日江南限五月初一日江西浙江湖广限六月初一日到通均限三月内完粮如违限不完押运等官计违限不及一月至二月以上者各降罚有差
　　又定白粮过淮抵通违限者督运官议如督运漕粮例
