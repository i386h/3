<!-- { "loadSidebar": true } -->
　　五年以陕西卫所屯粮与民粮一体输纳无佥运领运之事不必改归都司仍令布政司总理六年议令投诚兵屯田湖广道御史萧震防言屯田为养兵裕国之本兵屯纵不可即行而投诚开荒之防未有不可立行者查投诚之众所携家口数倍正兵若予以荒地给以牛种俾无夫所以为招徕之劝一便也緑旂兵有防御之任投诚兵无汛地之责是緑旂之屯田难投诚之屯田易二便也近例投诚兵随标者月给饷粮嵗费金钱八十余万与其糜费养兵之资何如使开荒芜之地行之三年照田起科既有兵饷又增屯赋三便也各省荒田尚有四百余万顷分给投诚兵丁使之耕种则军储日实户口渐繁是力田即以阜生四便也防入令兵部户部行令各省督抚确查垦荒事宜遵行
　　令黔蜀两省屯田御史萧震又言国用不敷之故皆由于养兵以嵗费言之杂项居其二兵饷居其八以兵饷言之驻防之禁兵藩兵居其二緑旂兵又居其八今黔蜀两省地多人少诚行屯田之制驻一郡之兵即耕其郡之地驻一县之兵即耕其县之地驻一乡之兵即耕其乡之地如此则养兵之费既省而荒田亦可渐辟矣下部议行
　　是年令广东云南屯田道稽察卫所各官及徴收屯粮
　　又以江南石城等卫屯粮改折太重仍令徴本色十年减广东屯粮额广东屯粮十倍民赋荒芜者多令照民田重则每亩八升八合起科
　　十五年严荒田影射之禁各卫所荒田坐落州县境内县杳则指为军地卫杳又诡为民地令督抚严檄州县卫所各官逐一查报不得推诿以滋影射
　　十八年令江南屯田道考成视都司例
　　二十三年湖广偏桥镇逺二卫地亩钱粮归并贵州徴收嗣后湖南屯粮则例屡多更定至二十五年以铜鼓卫屯粮归并新宁县徴収三十六年辰州卫屯粮归并泸溪县照民田科则徴收又城歩县有经徴靖州衞屯粮改归靖州绥宁县徴收四十年以沅州龙阳黔阳靖州四州县屯田科则偏重将赋役全书譌刋之数改正减免四十五年以清浪平溪二卫屯粮徴米输运维艰准其徴银二十六年裁云南都司
　　三十年定广东衞所屯粮减则徴收照民田例三十四年
　　谕云南屯田钱粮较民田额重数倍民人苦累嗣后屯田赋额着照河阳县民田上则徴收明年议云南屯地钱
　　粮亦照屯田则例
　　五十七年减湖北沔阳卫屯田粮额沔阳卫屯田五百七十二顷八十亩有零向系水淹洼地令照湖南清浪卫减则之例每亩五升四合五勺雍正二年臣僚上言请改并卫所归州县管辖兵部议军民户役不同归并未便
　　上曰滇蜀两省曽经裁并未闻不便今除边卫无州县可归与漕运之卫所民军各有徭役仍旧分外其余内
　　地所有卫所悉令归并州县令直省督抚分别区画具奏
　　是年裁山西都司明年复裁江南浙江江西湖广山东广东等省都司又裁浙江杭州等卫徴屯千总其卫所钱粮归并布政司管辖
　　【臣】等谨按卫所之制创自前明其始也以军卫以屯养军而设都司以统辖之盖仿唐府兵遗意至总兵副总兵防游守把以下有事则设无事则罢未尝以为经制也未几卫所之制日弛别募民以镇守于是营军与屯军分而为二屯军惟有漕运之职其无漕运者又有畨上营造之役军政废而屯户亦病矣
　　国初仍明之旧卫所屯田给军分佃一切杂徭皆从革除后因直省各设经制官兵而屯卫之军次第裁汰至是定制惟有漕运之地仍卫所其余多归并扵州县盖论其籍虽有军民之殊而承佃输赋则屯户与民无异之州县扵体制为合且卫所官弁类皆武夫其抚恤屯军必不能如牧民之吏而文武各相统辖词讼交涉兼多袒防掣肘之此卫所改州县为因时从宜之良法也是年总计直省屯田三十九万四千五百二十七顷九十九亩九分七厘屯赋银四十三万六千四百四十六两四钱一分五厘九毫屯粮一百六万四千五百九十二石三斗五升一合九勺草四百八十七万一千三百四十五束有奇
　　直等处屯田七万四千四百九十九顷二十八亩一分二厘有奇屯田银四万三千三百六十六两八钱二分八厘九毫有奇屯粮八万四千七百三十四石一斗三升九合四勺有奇
　　江南江苏等处屯田一万一千五百九十七顷七十二亩六分二厘有奇屯赋银三万八千四百一十二两三钱七分有奇屯粮二万三千四百八十八石有奇
　　安徽新安等处屯田一万一千八百五十五顷五十九亩五分有奇屯赋银四万五百六两有奇屯粮米麦四千四百八十二石有奇
　　山西太原等处屯田六万四千七百三十六顷十九亩有奇屯赋银五万二千三百二十五两四钱有奇屯粮五万七千五百四十九石有奇草八万三千四百三十二束有奇
　　山东济南等处屯田二万四千四百二十七顷五亩有奇屯赋银四万九千六百七十九两八钱三分有奇
　　陜西西安潼闗等处屯田都司更名额外地共四万八千四十八顷三亩屯赋银三万六千一　百一两四钱九分屯粮十九万五千二百三十六石五斗七升
　　巩昌甘州等处屯田九万九千八百九十四顷六十五亩有奇屯赋银一万九千九百七十四两六钱三分有奇屯粮四十七万六千四百九石四斗有奇草四百七十八万四百五十三束
　　浙江杭州等处屯田一千七百七十三顷八十亩六分有奇屯赋银一万八千六百三十两一钱一分有奇
　　江西南昌等处屯田六千八百二十八顷八十亩八分有奇屯赋银一万三千三十一两四钱七厘有奇
　　湖北武昌等处屯田一万八千二百一十二顷二十八亩三分有奇屯赋银四万八千九百二十一两三钱九分有奇
　　湖南岳州等处屯田七千二百四十一顷六十七亩一分四厘有奇屯赋银二万三千七百五十三两一钱六分有奇
　　四川建昌等处屯田五百七十三顷三十二亩五分有奇屯赋银一千四百五十两六钱有奇屯粮米豆荞八千九百八十六石一斗六升有奇福建福州等处屯田七千七百七顷八十六亩有奇屯赋银三万八千二百一十九两有奇屯粮二万六千三百八十八石有奇
　　广东广州等处屯田四千九百四十八顷九十亩七分二厘有奇屯粮八万八千九百九十七石二斗五升七合二勺有奇
　　广西桂林等处屯田一千九百九顷五十六亩有奇屯赋银八千二百二十四两八钱五分有奇屯粮九百七十五石有奇
　　云南平彛等处屯田八千六十一顷二十九亩二分有奇屯赋银一千一百九两二钱二分有奇屯粮五万五千四百七十八石有奇
　　贵州贵阳等处屯田二千二百一十一顷九十六亩四分有奇又陆地一百八十九分有奇屯赋银二千七百四十两一钱三分有奇屯粮三万九千六十六石四斗九升四合荞折米六百三十四石七斗九升五合有奇谷折米六百八石六斗五升有奇
　　三年令安西兵丁试行屯垦安西屯垦未备兵丁家口乏食令将驻防兵之不愿久住者召募顶换择水土宜苗稼之处给之使之屯垦俟资粮渐裕之后搬取家口永逺驻防又以初次应募之兵未习农事就沿边州县雇农人为帮夫每兵三名给帮夫一名每嵗耕获令帮夫指引俟屯垦既娴将帮夫裁去
　　五年令军田照民田给契上税时以黔省所有军田每亩上税五钱报司给契许照民田一体卖买所収税银年底造册送部查核并通行直省悉照此例
　　又准江南之建徳东流二县向有额解南抚饶三卫所屯粮编入江南池州府经管
　　九年定屯卫田准典与军户不得私典与民违者将田归卫典价入官仍照例治罪
　　十二年设甘肃栁林湖等处屯田甘肃凉州府镇畨县之栁林湖防处边外地多荒芜总督刘于义奏请招民开垦从之
　　乾隆元年
　　谕广东有屯田羡余一项原系卫所官弁徴收每徴粮一石収谷三四石不等除正米拨支兵饷外余谷悉侵蚀入已嗣该督抚察出题报留备赈粜之用但屯田粮额本重于民田今以一石之粮徴収至三四石屯民其何以堪又闻各省军田额粮较之民地亦重从前军田亩数原多嗣经渐次清厘田主亦屡更易而粮米仍输旧额自属苦累可传谕各督抚详加察核将如何定额徴收并革除额外加徴之处宻议请防两广总督鄂弥达议广东屯田五千一百十三顷六十五亩零额徴屯粮九万五百十七石有奇縁屯田给军耕赡军有逃亡故絶归官召佃纳租完粮之外不无赢余是为旷军余羡又屯丁有逺隔卫所者差役收谷运回碾放兵米不无多是为屯粮余羡雍正六年以后次第查出归公今议旷军余羡银米仍旧归公外其原报徴收之屯粮羡余应遵
　　防尽行革除仍照民米之例听屯民自行赴仓完纳有多收者罪之至通省屯粮科则自一斗至五斗不等其抛荒垦复者每亩徴八升八合八勺有奇从前屯丁完赋之外尚多杂徭自裁撤卫所以来与民户一例并无差使兹复革除额外余羡较之当日减至二三倍若再行裁减则兵米无项可补请照旧定科则征输户部议如所请行之其余各督抚议奏次第豁免至乾隆十一年合计嵗减银一万二千两有奇
　　又
　　谕浙省屯粮向来每石徴银一两康熈年间特恩减免改徴银五钱五厘计算每亩徴银八分有零惟严州一所遗漏未经减免每亩仍徴银二钱一分五厘查杭州前右二卫屯田与严所相距咫尺每亩止徴银一钱二分八厘零着将严所屯粮照杭州前右二卫科则徴收以纾军力永着为例
　　又
　　谕粤西军屯田亩惟武縁一县粮额较之下则民田每亩多银二钱二分未免过重着将旧额酌减毎亩定以一钱徴收永着为例
　　二年
　　谕浙江温州卫屯田三百一十二顷每亩徴银一钱七分零台州衞屯田二百二十顷每亩徴银一钱四分零比本地民田较重着照杭州前右二衞科则画一徴收永着为例
　　停止贵州新设苗疆办理屯军之事时贵州苗疆新定督臣张广泗议逆苗絶产令自行首举安设屯军其见在苗户之田有搀入絶产内者归并屯内即以絶产不宜安屯之处按数拨还总理王大臣等议如所请
　　上谕曰数年以来经理苗疆原期宁辑地方化导顽梗并非利其一丝一粟是以彼处应输之正供朕皆仰体
　　皇考圣心永行革除岂肯收其田亩以给内地之民人乎从前屯田之意原因该督等奏系无主之絶产故有此议今看来此等苗田未尽系无主之絶产经理之人以为逆苗罪本当诛今既宥其身命即収其田产亦法所宜然殊不知苗众自有之业一旦归官目前虽惕于兵威勉强遵奉而非出扵中心之愿安能保其久逺宁帖耶至于拨换之举在田地有肥瘠之不同而亩数又有多寡之各异岂能铢两悉合餍服其心使苗众无丝毫较量之念乎总之顽苗叛逆之罪本属重大国家既施寛大之防待以不死予以安全而此区区之产业反欲收之于官则轻重失宜非
　　皇考与朕经理苗疆之意矣料此时张广泗正在办理屯军之事可将朕防驰寄令其即行停止其絶产实有几何如何布置之处必熟筹万妥请防施行后经议定逆苗絶户田产查明实数赏给屯兵给以口粮牛种令其速择形胜建筑堡墙以资捍御毋得生事滋扰
　　又
　　谕各省屯粮科则轻重不等州县屯粮有较之民田过重者有同一屯田而徴粮之本折多寡不同者有同一科则而额粮之重轻相去悬殊者念此屯民皆吾赤子若地瘠粮重未免输纳维艰着该抚秉公确核各就原额粮则之重者酌量裁减具题请防令栁林湖等处屯田设立屯长总甲分理栁林湖
