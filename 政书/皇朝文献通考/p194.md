<!-- { "loadSidebar": true } -->
　　谕本日引见京察各员内翰林庶吉士亦有列入一等者该员尚未散馆授职不应遽膺荐剡着撤去嗣后庶吉士保列一等之例着停止
　　又
　　谕嗣后各省推陞知府人员该督抚騐系堪胜任者仍遵前防办理外不能胜任之员亦着一体送部引见或仍令回任或留部另用候朕临时分别降防其向例陞衔留任未免过优应改照卓异人员例加一级以示平允着为令
　　又
　　谕吏部将各部分别堪胜繁简缺之知府人员带领引见内有保送简缺兵部郎中张万国一员朕阅其人年力衰庸即简缺亦难胜任因降防将该员仍行留部堂官则官保蔡新等注考咨送甚属非是各部院司员在署办事情形该堂官皆所习见至年满截取分别繁简自当秉公核实不得稍事姑容方为允协该堂官如此漫不经心贻误甚大使到任后一经体察即登弹章于该员既难保全而人缺纷更官方已深受其抚躬自问亦何所为而出此耶所有此次滥行咨送张万国之堂官俱交部议处
　　三十七年
　　谕嗣后各部司员派出坐粮防仓差者除京察仍依旧例由仓塲衙门分别出考外其有于任内值报满之期者吏部且不必行文截取俟该员差满回部后再行知照该堂官分别繁简及是否堪胜外任之处咨送吏部引见着为令
　　三十八年
　　谕兵部将各处保送以副将叅将等官应用之员拣选带领引见时朕视其中人去得者拣选数人记名以緑营官员简用至伊等记名后各省有奏请调用人员者陆续拣发并非现在便可得缺发往理宜简发之前于各项差务仍照常奋勉茍以业经记名不日便用遂将一应差务视为膜外□顸了事此乃断不可有之恶习着交各该大臣严行申饬各管记名人员拣发之前务于各项差务当留心奋勉毋得稍有怠忽倘有因已记名于一切差务视为膜外□顸了事者该管大臣即据实叅奏
　　又
　　谕前据裴宗锡奏到属员贤否各府州内列在三等凡三员其中知府李世瑞佘模二员因拿获邻省盗犯陞用者其才具皆属中平现在留心察看如果未能向上难膺表率当即据实纠叅所奏甚是嗣后各省督抚均宜照裴宗锡所奏虚公甄别弗存成见于特用人员内见有不堪防励之员即当据实具奏断不可有意迁就稍事优容可将此通谕各督抚知之又
　　勅督抚大计考察藩臬另折具奏先是乾隆三十三年浙江巡抚熊学鹏条奏凡遇大计之年藩臬二司令该督抚出具考语缮具履厯清单随本进
　　呈奉
　　谕嗣后遇大计之年着督抚等于藩臬考语另折具奏声明交部存案毋庸再于本内夹单着为令
　　又
　　谕向来吏部推陞文职人员曽令该督抚等出具考语送部引见而兵部之推陞武职送部引见时该督抚并不出具考语所办尚未画一此等推陞人员部中不过因其厯俸既深循资叙擢至其平日居官之优劣及于营务是否有益惟该督抚为能深悉嗣后着各督抚遇有论俸推陞武职人员于给咨送部时亦照文职例出具切实考语咨部兵部于带领引见时注明緑头籖上候朕临时酌量録用着为令
　　三十九年
　　谕嗣后凡新疆各处卡伦侍卫三年期满果能巡查严密不与哈萨克布噜特等私行贸易并无过犯者准其保列二等如照常行走者着列为三等其保列头等带领引见之例着停止
　　定离任候补各官京察例吏部奏请考察各官适届京察之期年满离任候补尚未得缺者仍由原行走之处注考从之
　　又
　　谕昨因分部学习人员三年期满奏留本部及归部铨选之例未经明晰以致厯年办理每有参差令军机大臣酌议凡留部之员统归各本部以主事用其次以知县归班铨选及监丞等官用者仍照旧例甄别嗣后分部学习人员三年报满时各该堂官等务须秉公覈实甄别毋致滥竽滋将此通谕知之四十年
　　谕御史邱日荣所奏京察人员必本衙门厯俸三年方准保送一等意在杜絶躁进之风所言不为无见即不能照外省拘定三年亦当酌示限制着该部详悉妥议具奏寻议京察人员由别衙门陞调新任及由外任陞补京职人员在现在衙门厯俸已满一年方准一体保送从之
　　又吏兵二部会同议覆鸿胪寺卿江兰条奏查废弛营伍向由提镇题揭叅处是以免其处分至
　　钦派督抚大臣查阅营伍之时有以废弛叅奏者并不由提镇题揭自应将该管将备一体分别议处从之
　　又
　　谕兵部议将总兵哈攀鳯照徇庇例降三级调用系因鸿胪寺卿江兰近日条奏定议其例未免过严各省提镇所辖将备如果年力衰惫弓马不堪并不预行叅劾原应酌予处分但各标营员甚多督抚于巡察营伍时必不能不察出一二以塞责若即将提镇实降则应降调者岁不知凡几安得如许堪胜提镇者而易之人材难得亦殊可惜且恐督抚等因立法过严虑提镇之轻罹叅处即实遇衰頽庸劣之员亦竟姑容不劾日久流弊转致营伍废弛甚有关系并督抚与提镇或有嫌隙即借此为挟私报复之计亦属非宜着该部另议行
　　又
　　谕骑射系满洲本业今阅在京八旗大臣等送到引见人员步箭甚属不堪此内应行补放之人步箭平常将拟陪者补放以示惩儆所有此次在京挑选引见人员之都统副都统等俱着交部议处并将此通谕八旗官兵等嗣后若仍有似此者不惟将该管大臣议处必将伊等从重治罪
　　又
　　谕据高晋奏推陞广西平乐协都司之守备陈锦章因患病精力疲弱请勒令休致此等办法貌似秉公久之不免流弊其人才具中平或仅胜守备而不胜都司或仅胜都司游击而不胜副将叅将该督抚等于各省推陞时据实奏闻自属公当若年齿衰迈及精力疲弱则平日早应知之何直待其推陞始行劾奏此不过常时曲示姑容及部推之后必须送部引见知难逃朕洞鉴恐干诘斥是以故为此奏以塞责各督抚类此者甚多殊非封疆大臣秉公整饬营务之道着谕通行申饬嗣后如仍有似此办者必须将该督抚议处
　　四十一年
　　谕据裴宗锡奏石阡府知府洪彬由刑部司员俸满截取以简缺知府用该员才质中平办理地方公务每形竭蹷难胜表率之任请给咨送部引见可否以府佐改补所奏甚是着交部照例办理各部郎中员外俸满截取知府令该堂官酌量繁简分别出具考语保送引见其不胜外任者即声明留部原属慎重甄别之意乃相沿日久各该堂官率徇情取悦以繁缺保送者多而简缺及留部者少昨经降防申饬今裴宗锡适有此奏可见各部堂官之保送不能公当矣向来各部保送人员遇有贪黩败露原举之堂官考成甚重而简缺选用人员或有不胜任者该堂官向无处分遂不免于任情滥举嗣后各部保送简缺知府经督抚奏其不胜方面之任者其原举之堂官亦当予以议处俾知儆惕其应如何酌定之处着该部详议寻议得嗣后各部保送知府人员经督抚以不胜知府叅奏者将原保送不实之堂官照滥保繁缺知府致犯贪赃之例议处从之
　　定各衙门滥保笔帖式处分吏部言在京各衙门满洲防古笔帖式外陞知县于咨取时令各该衙门于笔帖式内将厯俸五年以上堪胜外任者出具考语按衙门员数保送陞用如后有以不胜外任题叅者将滥保之堂官照例议处从之
　　又
　　谕嗣后遇督抚题奏知县改教人员折奏到部留心察核如有曾任教职之人除由下第拣选分发及举人进士本班截取选授知县者毋庸查议若原保之督抚陞调他省见所保之员难胜民社不肯回防前非据实奏请改教者自应免其处分止将原保之学政议处其余保举堪膺民社之教职有仍改教者所有原保之督抚学政均照例议处若该督抚于改教折内不将原系教职保举之处声叙经部查出将该督抚严加议处倘该督抚瞻徇原保之上司情面任意姑容经朕察出或经科道纠叅必将该督抚重治其罪
　　又
　　谕向来部院各堂官毎届计典除荐举外不过约畧劾去一二员以符成例其余槩予优容姑息瞻徇之习皆所不免明年又届京察之期各该堂官务将满汉司员及笔帖式等秉公覈实举劾沙汰毋许稍示姑容倘仍有心存徇庇致衰病庸劣之徒滥竽旷职者或经朕访闻或为科道纠弹必将该堂官从重议处将此通谕知之
　　四十二年
　　谕向来各衙门保送京察一等人员俱照上次数目比较宁阙毋滥引见时吏部开单进呈候朕阅定于甄简材能之中仍寓慎重激扬之意惟是每次比上届少一人下届又比此次少一人递行递少势将无所底止亦非所以示鼔励嗣后吏部引见进呈比较清单着将上两次数目一并开列若此次比上届多一人而较之再上次数仍相仿即可毋庸裁减将来吏部较核亦以此为准如此酌中定制既无虑滥膺保荐亦不至屈抑人材着为令
　　又吏部奏请凡告病人员该督抚等应详慎注考其有患病劣员出具应补考语至病痊补用后或犯有贪酷劣迹并才力不及者将从前出考之督抚及该上司均照保荐不实例处分从之
　　令州县佐杂不得辗转更署大学士阿桂疏奏州县为亲民之官刑名钱谷是其专责佐贰有弹压地方稽查匪窃监狱等项均须实缺之员办理方无贻误请嗣后各省州县佐杂不得辗转更署如有必须调署者将縁由并委调若干员按季造册咨报查核通省实缺调署数在十分之二以外将督抚藩司照徇情例议处从之
　　又
　　谕保举教职虽由司道府县等转详然其人之堪膺保荐与否则由督抚学政核定主稿使司道等所详未当督抚等原可駮正既已列之荐剡其处分自应较重而原详者酌予从轻方为允协至所保堪膺民社之员后经他省以才力不及叅劾者其原保题之上司固难辞咎然竟议以降级调用不准抵销设或所保之员有犯贪婪不法者其原保官又当如何加重乎所有议处原保上司之例着该部另行详悉妥议具奏寻议得嗣后保送教职人员如仅以才力不及题叅或仍请改教者将主稿之督抚学政改为降二级留任申详之司道府改为降一级留任从之令道府以下等官终养满服由本籍督抚騐看分别奏咨浙江陞任巡抚三寳奏请道府防州县等官凡遇病痊起用以及终养丁忧服满请咨赴选者均由本籍督抚騐看如果年力不至衰庸查叙原咨考语给咨赴部引
　　见补用佐杂各员咨部铨补倘精力就衰难胜原官之任即行据实分别奏咨降补改教勒令休致以昭慎重或其中有不甘废弃情愿来京引
　　见人员即照大计六法人员情愿引
　　见之例准其给咨赴部引
　　见从之
　　又
　　谕向来副叅各员毎届五年该督等分别一二等密行咨部具奏一次而提镇因系专阃大员向未之及今思各省提督不过十余员皆朕所深知者始行擢用原无俟该督之甄核至总兵员缺为数甚多间有经朕特加简用之员其余或因副叅等于保送引见时酌量记名陞用亦有因军营劳绩及资俸稍深从而陞补者其人之才具优劣及在任管辖操防是否于营伍有益皆无由深悉嗣后着各该督将所属总兵亦照副叅之例出具切实考语分别等次每届五年密为陈奏一次即以今岁为始其无总督省分即着兼提督之巡抚遵照办理宜一秉至公毋稍瞻徇四十三年
　　谕向曾令翰林院于轮班日期带领编检十人引见以备甄识着于三月内朕谒
　　陵回銮后将现在编检按班通行轮带嗣后毎阅五年即
　　请
　　防办理一次
