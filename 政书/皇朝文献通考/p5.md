<!-- { "loadSidebar": true } -->
　　勅部议垦荒事宜云南道御史徐旭龄言国家生财之道垦荒为要乃行之二十余年而未见成效者其患有三一则科差太甚而富民以有田为累一则招徕无资而贫民以受田为苦一则考成太寛而有司不以垦田为职诚欲讲富国之效则向议一例三年起科者非也田有髙下不等必新荒者三年起科积荒者五年起科极荒者永不起科则民力寛而垦者众矣向议听民自佃者非也民有贫富不等必流移者给以官庄匮乏者贷以官牛陂塘沟洫修以官帑则民财裕而力垦者多矣向议停止五年垦限者非也官有勤惰不等必限以几年招复户口几年修举水利几年垦完地土有田功者陞无田功者黜则惩劝实而督垦者勤矣疏入下部议行
　　八年
　　谕户部前以尔部题请直隷等省废藩田产差部员防同各该督抚将荒熟田地酌量变价今思既以地易价复征额赋重为民累着免其变价撤回所差部员将现在未变价田地交与该督抚给与原种之人令其耕种照常征粮以副朕爱养民生之意
　　九年免更名地重征租银初直各省废藩田产改入民户免其易价号为更名地内有废藩自置之地给民佃种者输粮之外更纳租银户部议以久载全书不当蠲免得
　　防更名地内自置田土百姓既纳正赋又征租银实为重累令与民田一例输粮免其纳租至易价银两有徴收在库者许抵次年正赋
　　十年准贡监生员民人垦地二十顷以上试其文义通者以县丞用不能通晓者以百总用一百顷以上文义通顺者以知县用不能通晓者以守备用凡招民垦荒督抚具题户部核明起科果实送吏兵二部照例分叙其招民不足额数垦地钱粮未经起解假捏出结具题者捏报州县官革职转报司道府降四级调用题报督抚降二级调用定广东新垦屯田荒地照民田一例起科广东新垦屯田荒地凡三千五百余顷每亩科米三斗较民田殆多数倍民畏粮重认垦者少故有此令又定浙江温衢处三府属官兵开垦荒田三年后起科者改照山东西兵丁垦荒之例再寛限一年起科以地系老荒收薄赡口不敷故也
　　又定四川垦荒升用例时以川湖总督蔡毓荣言蜀省有可耕之田而无耕田之民敕部议定招民开垦之例以五年起科如该省现任文武各官招徕流民三百名以上安插得所垦荒成熟者不论俸满即升其各省选州同州判县丞举贡监生有力招民者授以署县职衔系开垦起科实授本县知县十二年
　　谕户部自古国家久安长治之模莫不以足民为首务必使田野开辟盖藏有余而又取之不尽其力然后民气
　　和乐聿成丰亨豫大之休现行垦荒定例俱限六年起科朕思小民拮据开荒物力艰难恐催科期迫反致失业朕心深为轸念嗣后各省开垦荒地俱再加寛限通计十年方行起科
　　国初定例新垦田地皆以三年起科康熙十年准三年后再寛一年起科十一年令寛至六年之后至是复再寛之十八年始复六年起科之例二十三年以浙江宁台温三府属沿海田地给民耕种仍循旧例三年后起科
　　十三年禁王以下不得田猎蹂躏人田禾违者官员以上交部议处白衣人鞭责
　　申明截票之法时以江南有隠占诡寄包揽诸弊吏胥豪猾积习相沿特令通计该州县田地总额与里甲之数均分办粮当差不许多占隠匿苦累小民
　　十五年定官民隠田罪例该管官能查出隠田者按地多寡分别议叙凡举首他人隠地十顷以上者即以其地与之妄告者罪凡从前隠匿之地限文到八个月自首免罪
　　十八年令州县日收钱粮流水簿于嵗底同奏销文册赍司磨对其嵗造赤厯册永行停止二十年
　　谕户部直省清查隠占地亩州县有司或利其陞叙虚报田粮摊派民间致滋苦累亦未可定尔部可檄行直省督抚着严行察覈
　　二十四年重修赋役全书以赋役全书成于顺治初歴有嵗年户口土田视昔有加其间条目易于混淆命重修之止载切要欵目删去丝杪以下尾数以除吏书飞洒驳查之弊二十六年书成仍以九卿议旧书行之已久新书停其颁发令所司存贮
　　是年总计天下田土共六百七万八千四百三十
　　顷一亩有奇【衞所田土归入州县征粮者并载扵内】田赋银二千四百四十四万九千七百二十四两粮四百三十三万一千一百三十一石各有奇草九万八千七百二十一束
　　直隷各府州计五十四万三千四百三十四顷四十八亩有奇田赋银一百八十二万四千一百九十一两米一万二千二百一十石籽粮四十三石豆七千三百三十八石各有奇
　　奉天锦州二府计三千一百一十七顷五十亩有奇田赋银九千三百五十二两有奇
　　江南江苏计六十七万五千一百五十三顷九十九亩有奇田赋银三百六十八万一百九十二两米三十五万九千八百一十石麦三百二十一石豆五千二百三十九石各有奇
　　安徽计三十五万四千二百七十四顷三十三亩有奇草山荒山在外田赋银一百四十四万一千三百二十五两粮一十六万六千四百二十七石各有奇
　　山西计四十四万五千二百二十一顷三十六亩有奇田赋银二百三十六万八千八百三十一两粮五万九千七百三十七石各有奇草五千七百八束
　　山东计九十二万五千二百六十八顷四十亩有奇屋基地在外田赋银二百八十一万八千一十九两麦三万五千五百四十六石米四十七万六百八十八石谷七百三十一石有奇
　　河南计五十七万二千一百六顷二十亩有奇田赋银二百六十万六千四两有奇
　　陜西西安计二十九万一千一百四十九顷六亩有奇田赋银一百三十一万五千一十二两粮一十七万九百二十二石草五千九百八十三束各有奇
　　巩昌计一十万三千八十七顷六十七亩有奇田赋银一十五万三千五百二十两粮四万七千六百一十七石各有奇草三百三十四束
　　浙江计四十四万八千五百六十五顷七十六亩有奇田赋银二百六十一万八千四百一十六两米一百三十三万七千五百一十二石各有奇又征银买漕米八千二百六十石
　　江西计四十五万一千六百一十顷七十一亩有奇官湖房屋在外田赋银一百七十四万三千二百四十五两米九十二万五千四百二十三石各有奇
　　湖广湖北计五十四万二千四百一十八顷一十六亩有奇田赋银九十二万三千二百八十八两米一十三万八千一百九十七石各有奇
　　湖南计一十三万八千九百二十三顷八十一亩有奇田赋银五十一万七千九十二两米六万五千三百六十六石各有奇
　　四川计一万七千二百六十一顷一十八亩有奇田赋银三万二千二百一十一两米一千二百一十五石各有奇
　　福建计一十一万一千九百九十五顷四十八亩有奇田赋银七十六万二千七百六两米一十万四千八百二十九石各有奇
　　广东计三十万二千三百九十二顷五十五亩有奇田赋银二百二万七千七百九十三两米三万六百四十三石各有奇
　　广西计七万八千二十四顷五十一亩有奇田赋银二十九万三千六百四两米二十二万一千七百一十八石各有奇
　　云南计六万四千八百一十七顷六十六亩有奇田赋银九万九千一百八十二两米二十万三千三百六十石各有奇
　　贵州计九千五百九十七顷一十一亩有奇陆地在外田赋银五万三千五百一十二两粮五万八千五百三十五石荞折米八百五十三石各有奇谷折米九十四石
　　【臣】等谨按以上据防典所载是年奏销实数以顺治十八年奏销数较之凡增田五十八万四千八百五十三顷六十一亩增赋银二百八十七万三千七百一十八两减粮二百一十四万八千三百三十四石
　　二十五年令各省不作分数杂项钱粮通归地丁案内奏销
　　二十六年
　　谕各省刊刻由单不肖官役指称刻工纸版之费用一派十穷黎不胜其困嗣后直隷由单免其刋刻晋省由单先经该抚题请免刻亦一并停止明年悉免各省刋刻由单惟江苏所属于地丁银内刋造仍听册报如旧
　　二十七年
　　谕嗣后民人有出首开垦田亩不必拘定年限俱自出首之年征收钱粮该管官亦免其议处是年以淮安徐州凤阳三处近河地方屯田累民永行停止其现在垦出之田若实系无主给与原垦之人起科若有主给还原主起科又准长沙等六州县开垦新荒田地于起科之年援例开报其本年开报田地起科钱粮减半
　　二十八年行三聨印票法州县催征钱粮向用二聨印票不肖有司与奸胥通同作弊借名磨对稽察将花户所纳之票强留不给遂有已完作未完多征作少征者今行三聨票之法一存州县一付差役应比一付花户执照嗣后征收钱粮豆米等项均给三聨印票照数填写如州县勒令不许填写及无票付执者许小民告发以监守自盗论二十九年
　　谕各省绅衿等优免丁银原有定例惟绅衿豪强诡寄滥免以致徭役不均而其间山东为尤甚凡绅衿户下田亩不应差徭遂有将地亩诡寄绅衿户下因而衙役兵丁效尤免差更有绅衿包揽钱粮将地丁银米包收代纳耗羡尽入私槖官民皆累着照欺隠田亩例通限两月绅衿本名下田亩各具并无诡寄甘结将从前诡寄地亩尽行退还业户
　　又以四川民少而荒地多凡流寓愿垦荒居住者将地亩给为永业
　　定云南垦荒地纳粮之例云南老荒田地见纳军粮之人承垦者上中二则照民田下则纳过五年再照民田上中二则起科下则照民田下则减半纳过三年再照民田下则起科其非见纳军粮之人悉照民田下则纳过五年粮加十分之五起科至三十二年以滇省明代勲庄田地照老荒田地之例招民开垦免其纳价
　　清丈芦洲田亩
　　凡芦洲地亩旧例差委道府等官遍歴清丈以一年造报至是令各该州县于部文到日半年之内尽行查丈造册具题
　　三十年令直省各州县衞所照赋役全书科则勒石公署门外使民知悉明年以贵州兵燹荒废正当招徕劝垦徐议编审暂停勒石每遇嵗征先期晓谕
　　三十一年遣官往淮扬等处踏勘民田将应免应升科钱粮确查定议河道总督靳辅言淮扬徐凤卫所州县各有开河筑堤建牐栽柳之处俱系民间纳粮地应蠲免钱粮其黄水涸出及河旁淤成膏腴地豪民占种不纳赋者应查出升科请勅江南督抚就近清查得
　　防此事若遣地方官踏勘恐借端扰民着遣部院堂官前往会同该督抚确查定议
　　令民间隠匿田亩限一年内尽行自首至三十四年令各省自首隠匿地亩再寛限一年
　　三十二年招徕西安等处流民复业每户给牛一头并犁具银共五两谷种银三两雇觅人工银二两布政司照数支给该抚将所招民数册报不论旗民照奉天招民例议叙
　　三十三年清丈福建沿海地福建沿海界外田地歴年既久界址混淆至是令将福州府之闽长乐连江罗源兴化府之莆田仙逰泉州府之晋江南安惠安同安漳州府之龙溪海澄诏安福安福徳等县及福宁州沿海地概行清丈
　　三十四年定云南清浪衞业经清丈田地每十亩科粮一石
　　三十五年严湖南省大户包揽纳粮之禁先是湖南省里甲有大户小户之名凡小户粮赋俱大户收取不令小户自封投柜甚有驱使之如奴隷者令嗣后将小户开出别立里甲造册编定身自纳粮如有包揽抗粮勒索加派等弊该督抚题防治罪
