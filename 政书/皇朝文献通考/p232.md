<!-- { "loadSidebar": true } -->
　　御制复圣顔子賛曰贫也者吾不知其所恶夀也者吾不知其所慕徳以润身孰谓其贫心以传道孰谓难老箪瓢陋巷至乐不移仰髙钻坚三月无违夫子有言克已成性用致其功允成复圣宗圣曾子賛曰宣圣辙环在陈兴叹孰是中行授兹一贯曽子孜孜惟圣依归唯而不疑以鲁得之防友辅仁任重道逺十传释经超商轶偃念彼先子沂水春风渊源益粹笃实春容临深履薄得正以终三千虽多□得其宗述圣子思赞曰天地储精川岳萃灵是生仲尼玉振金声世徳作求孝思维则师曽孟诚身是力眷兹后学示我中庸位天育物致和致中夫子道法尧舜文武绍乃家声述乃文祖亚圣孟子赞曰战国春秋又异其世陷溺人心岂惟功利时君争雄处士横议为我兼爱簧鼓树帜鲁连髙风陈仲亷士所谓英贤不过若是于此有人入孝出弟一髪千钧道脉永繋能不动心知言养气治世之畧尧舜仁义爱君泽民惓惓余意欲入孔门非孟何自孟丁其难顔丁其易语黙故殊道无二致卓哉亚圣功在天地
　　又
　　御制
　　至圣先师孔子庙碑文勒石大成门外
　　御制文曰朕惟至圣先师孔子天纵圣人躬备至徳修明六籍垂训万世自古圣帝明王继天立极觉世牖民道法之精蕴至孔子集其大成后之为治者有以知三纲之所由以立五典之所由以叙八政之所由以措九经之所由以举五礼六乐之所由以昭宣布列于天地之间遵而循之以仰溯乎古昔虽尧舜禹汤文武之盛弗可及已而治法赖以常存人道赖以不冺讵不由圣仁之教哉往代表章尊礼隆重亦越我
　　朝偹极其盛当
　　皇祖圣祖仁皇帝甲子之嵗东巡阙里躬谒殿廷盛典矞
　　皇垂于册府
　　皇考世宗宪皇帝追晋王封鼎新庙貌崇敬诚切瑞应章
　　显实由心源孚契先后同揆惟
　　圣人能知圣人所以跻海宇于荡平仁夀之域也朕自养徳书齐服膺圣教髙山景行之慕寤寐弗释于懐嗣统以来仰荷
　　天庥海宇又安用举时巡之典道畿甸厯齐鲁登夫子庙堂躬亲盥献瞻仰睟仪展敬林墓徘徊杏坛循抚古桧穆然相见盛徳之形容忾乎若接夫闻圣人之风诵其诗读其书皆足以观感兴起况亲陟降其庭观车服礼器得见宗庙百官之美富有不益増其向慕俛焉而不能自己者欤朕抚临方夏惟日兢兢期与斯世臣民率由至道敷教泽于无疆顾徳弗类于衷歉焉恭绎
　　两朝碑刻之文益以知道徳政治体用一源显微无间慕圣人之徳而不克见之躬行者非切慕也习圣人之教而不克施之实政者非善学也法
　　祖尊师固无二道用勒石中庭志鑚仰服习之有素思以
　　继述
　　前徽酬愿学之初志云敬系以辞曰皇矣至圣代天觉民天何言哉圣人是申立人之极曰义与仁建治之统曰明与新圣谟洋洋祖述宪章配天广运应地无疆四时递嬗日月贞明濯以江汉暴以秋阳泱泱东海岩岩岱宗于穆圣徳畴与絜崇巍乎圣公畴与比隆循之则治弥畅皇风仲稽令辟展敬尊师过鲁祀牢炎祚开基宫墙翼翼鲁壁金丝苍桧郁郁殷楹鼎
　　皇祖
　　皇考圣智达天探脉道要孚契心源丰碑虬防巨榜鸾鶱上继三五一中允传顾惟寡昧仰绍先型时迈自东祗谒庙庭洋洋盈耳玉振金声若弗克见时殚予诚见圣匪艰由圣则难弗克由圣孰图治安亦既涖止观止是叹摛辞表志乾隆戊辰
　　定阙里
　　文庙陈设乐器舞佾之式先是阙里
　　文庙陈设乐器相沿讹舛至是始遵定式陈乐器于露台上编钟在东编磬在西壎一箎一排箫一为一列在编钟之北西上笛三一在壎北一在箎北一在排箫北洞箫三在笛北瑟二在洞箫北琴三在瑟北编磬之北亦如之东上楹鼓一在编钟之东瑟北向歌工东三人在琴东北西三人在琴西北笙六在歌工后搏拊二在歌工北东柷一西敔一在搏拊北麾二在柷敔北皆东西相向文舞生六佾三十六人在乐悬之中旌二在舞佾之北相向
　　十四年平定金川遣官祭告
　　阙里
　　十五年
　　恩诏遣官祭告
　　阙里
　　十六年十一月
　　皇太后六旬万夀恩诏遣官祭告
　　阙里至二十六年十一月
　　皇太后七旬万夀恩诏并同
　　十八年八月上丁
　　上诣太学释奠
　　先师孔子
　　御制诗一章
　　髙居讵恃九重尊丁祭亲承率骏奔山海从来钦出类宫墙何有得其门乐音六奏非钟鼓礼器千年复
　　簋罇经席昨临今释奠躬行未逮敢他论先是七月奉
　　上谕春秋释奠例应遣官朕自往嵗恭诣孔庙行礼后已阅五年仰止宫墙心殷景慕此次亲诣行礼崇圣祠遣史贻直行礼大学士等奏
　　先师孔子庙
　　皇上亲诣行礼现在戸部主事圣裔孔继汾可否准其
　　一体陪祀奉
　　防准其陪祀
　　二十年平定伊犂遣官祭告
　　先师孔子
　　二十一年
　　上诣太学行释奠礼
　　御制诗一章
　　经筵昨甫过释奠此亲临宁仅崇文典惟殷望道心衣冠集鱼雅殿幕仰深沈道法参天地
　　神衣贯古今千年绵后裔六佾协元音
　　圣藻光楣梠君师责并钦
　　衍圣公以祖庇庙戸事部议革爵
　　上以孔昭焕为先圣后裔且年少无知
　　特加恩寛免
　　上诣
　　阙里释奠
　　先师孔子
　　御制礼成即事诗一章
　　涖止重瞻礼器遗翕如既备协金丝星霜倐隔八年序日月同昭万载师芹藻献功
　　皇祖述宫墙焕道
　　素王垂可封比户吾恒愿教养切闗恧自知是日
　　谒
　　孔林酹酒
　　御制诗一章
　　一老名愆鲁两楹梦奠殷
　　圣惟知有命天岂丧斯文六尺存瓴甓千秋鬰柞枌垅前钦下拜景仰寸心勤
　　谒元圣祠行礼
　　御制诗一章
　　东山宗国重廵狩
　　元圣宗祠设苾芬三吐有勤殷接士一篇无逸训为君辅成迹不同迁甲忠武心原为孝文官礼防麟共条贯诸家注解惜徙纷
　　又
　　恩授圣裔曲阜县知县六品世袭官其县缺改为题缺吏部议准白钟山所奏曲阜县知县改为题缺奉
　　上谕阙里为毓圣之乡自唐宋以来率以圣裔领县事夫大宗主鬯既已爵列上公而知县一官専以民事为职奉法令则以裁制伤恩厚族党则以偏私废事甚至因縁为奸簠簋不饬者有之且亦非古人易地而官之道我国家尊崇先圣逺迈前朝延恩后叶有加无已岂于此而有靳焉但与其循旧制而致癏官有乖政体何如变通宜民防吏举其职民安其治于邑中黎庻孔氏族人均有禆益着照该部所议行其现任世职知县既已谢事若归部改铨不过恩及其身而止于朕心犹有未惬着加恩授为世袭六品官仍令拣选充补用副朕重道崇儒至意
　　二十二年
　　上南廵至苏州
　　诣
　　文庙行礼回跸至山东
　　诣
　　阙里瞻拜
　　御制诗一章
　　去嵗躬亲奠
　　素王回程重谒
　　庙堂皇谁知献馘翻成伪遂致余氛更搆殃岂碍告成斯定局曰惟声罪不庭方
　　祖功
　　圣徳胥垂佑在泮行歌载辑章
　　二十四年以平定回部功成遣官祭告
　　阙里
　　二十七年
　　上南廵至邹县城外展礼
　　孟子庙至曲阜释奠
　　先师孔子遂
　　诣
　　孔林酹酒
　　赐衍圣公孔昭焕表里縀各四疋
　　御制诣阙里瞻拜诗一章
　　过鲁常闻祀汉王
　　师尊万古帝兮皇斯文未丧真成庆违道移治【平声】必致殃六籍俱存犹望港五年又值此巡方
　　天庥献馘曾于泮载和筹边昔嵗章
　　三十年
　　上南巡遣官告祭
　　阙里
　　颁鏄钟特磬于国子监
　　【臣】等谨按先是江右献古鏄钟
　　特命乐部仿铸适和阗已入版图复
　　诏采玉以琢特磬至是告成乃依春秋释奠月律颁夹钟南吕鏄钟特磬各二焉
　　三十三年
　　谕国学崇祀先师规制法程美备是饬我
　　列圣右文重道尊礼有加朕临御初即诏易黄瓦仪惟其隆迩以殿庑嵗久弗葺特发帑金二十余万鸠庀鼎新勅大臣董厥成轮奂视旧増益工就告蒇而门殿诸额向沿明张璁陋议非所以肃观瞻明折衷也既
　　依防典定名躬为牓书并宣示厘正大指兹复亲制碑记具修建原委且于几暇手书付锓表示郑重将以明年仲春诣学释奠落成之彰盛典焉遐稽阙里庙堂有后汉时牺象诸尊以为观美爰择内府所藏周笵铜鼎尊卣罍壶簠簋觚爵洗各一颁置太学陈之大成殿中用备礼器夫孔子志在从周楹间列姬朝法物于义惟允所司其敬凛事典守弗替以克副朕意
　　命先师庙碑亭并易黄瓦
　　三十四年上丁
　　上诣太学释奠
　　先师孔子并落成国学
　　御制即事诗二章
　　国学惟新逮落成躬承丁祭致寅精经纶万古归陶冶道徳千秋示典程祗觉行难増以愧未能言赞出乎诚【见近作重修国学碑记】
　　两朝题额奎章焕心法由来治法并
　　子曰三年必有成虞惟一与惟精益滋宵旰寸心恧敢诩治安百世程周鼎载陈古如式【释奠前出内府所藏周笵鼎尊罍壶簠簋觚爵冼各一供　大成殿中用备礼器】春芹敬荐洁为诚试看陪礼来东鲁【时衍圣公孔昭焕闻命自曲阜先期赴京陪位将事】教泽帡幪弈叶并
　　修
　　先师庙工成
　　皇上亲诣释奠仪注【与乾隆三年同】
　　三十五年礼部议准曲阜县俊秀挑补
　　文庙礼生
　　阙里文庙额设礼生十六名雍正年间建立崇圣祠添设二十名俱以曲阜俊秀选充嗣于乾隆三十年议令将曲阜四氏两学生员内补用又于三十四年议准四氏两学生员散处各州县未便常用供役应令在庙佃户子弟内挑补不必复以
　　俊秀选充今衍圣公咨称
　　阙里文庙礼生湏稍知文义熟悉礼仪者方克胜任庙佃各户子弟率皆椎鲁不文请曲阜县俊秀充补嗣后挑选礼生除庙佃户子弟四十名外其余四十名准将曲阜县俊秀挑选补足仍造册送以备查核
　　又礼部议准浙江西安县
　　圣庙嵗时祭荐与曲阜同所有
　　大成殿及四配两庑
　　崇圣祠等处需用礼生四十名准于本氏族人中尽数选充如有不敷将西安县附近俊秀挑补足数仍造册送部查核从之
　　是年春
　　皇上车巡诣
　　文庙行释奠礼翼日
　　上临阅复圣庙
　　诣
　　孔林
　　少皥陵
　　元圣庙行礼
　　赐衍圣公合族等饭是日协办大学士于敏中等奉谕防前嵗修葺太学告成因念
　　阙里庙堂设有牺象诸尊爰择旧藏周笵铜鼎等十事陈之
　　大成殿用备礼器兹临幸曲阜祗谒
　　先师阅视所列各器不过后汉时所造且色泽亦不能甚古惟兹昌平
　　圣里宜陈法物以为美观着仿太学之例颁内府所藏姬朝铜器十事备列庙庭用惬从周素愿俟回銮后慎选邮发交与衍圣公孔昭焕世守弗替以副朕则古称先至意
　　十一月
　　皇太后八旬万夀遣官告祭
　　阙里
　　四十一年春
　　上东巡诣
　　文庙行释奠礼
　　赐衍圣公及孔氏族人食
　　上诣
　　孔林
　　少皥陵
　　元圣庙行礼
　　四十五年
　　上南巡八月
　　皇上七旬万夀均遣官告祭
　　阙里
　　是年冬
　　恩赐衍圣公孔昭焕
　　御笔五临曲阜诗一匣
　　命陈设
　　阙里以为世寳
　　四十六年
　　谕热河自恭建
