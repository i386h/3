<!-- { "loadSidebar": true } -->
　　列祖之志勉继绳于有永保丕基于无穷乎系以铭曰二酋偝徳始乱为贼是兴王师报怨以直伊犁既平蕞尔奚屑徐议耕辟徐议戌设以噢以咻伊余本懐岂其勿戢图彼藐彼不量怒臂当车戕我王臣助彼狂狙始攻库车偾辕败事用人弗当至今为愧悖逆罪重我武宜扬易将整师直压彼疆阿苏乌什玉陇和阗檄以定肉袒羊牵二酋孽深知不可活狼狈相顾固守其穴桓桓我师周行万里马不进焉强弩末矣以四百人战万余虏退犹能守黒水筑堡间信达都为之伤悼所幸后军早行在道督勅速援人同怒心曽不两月贼境逼临贼境逼临彼复徼隙马继以进贼营夜斫出其不意贼乃大惊谓自天降孰敢锋撄大鞣大膊如虎搏案角陇种谁敢回顾黒水围解合军暂旋整旅三路期并进焉贼侦军威信不可支挈其妻孥遁投所依所依亦回岂不自谋岂伊庇猿而受林忧利厥锱重无遗尽掠遣其都丸遂来献馘讵惟献馘并以称臣捧赉表章将诣都门奏凯班师前歌后舞尸逐染锷温禺衅鼔露布至都正逮初阳
　　慈宁称庆亚嵗迎祥
　　郊庙告成诸典并举皇皇太学丰碑再树丰碑再树敢予
　　喜功用不得已
　　天眷屡防始之以武终之以文勘乱惟义抚众惟仁布恵施恩寰宇共喜古不羁縻今为臣子疆辟二万兵出五年据实书事永矢干干
　　二十五年定江南金山卫学出贡例三年贡一人定湖南永绥学出贡例十年后四年贡一人考试国子监助敎
　　考试国子监敎习
　　二十六年
　　恩诏直省儒学以正贡作恩贡次贡作嵗贡
　　二十七年定贵州荔波县学出贡例四年一贡定四川茂州等学出贡例茂州二年一贡松潘越巂三年一贡资州眉州俟六年后三年两贡新宁梁山三年轮贡一人
　　二十九年定四川嘉定潼川二府乐山三台二县学出贡例俱二年贡一人
　　三十年更定四川防州府嵗贡例照州学例三年二贡
　　増派防古大臣一员兼管祭酒敎训古学生






　　皇朝文献通考卷六十七
　　钦定四库全书
　　皇朝文献通考卷六十八
　　学校考【六】
　　太学【四】
　　乾隆三十一年又改定考试敎习书题二道为一道増试五言排律八韵例【详见旗学门】
　　又申定増设八旗官学满洲敎习一员裁汉敎习一员【详见旗学门】
　　严申送嵗贡入监肄业例【详见直省乡党门】
　　三十三年
　　颁
　　孔庙门题殿榜
　　谕修葺文庙现届落成太学规模式昭轮奂惟门题殿榜尚应详考彛章用肃景仰向来正殿称先师庙二门曰庙门而大门未有书额葢沿习明代旧文未加厘正夫庙门之号于礼经所称祖庙既涉嫌疑而先师庙额揭诸殿楹名实尤多未称应于大门増先师庙额其正殿改为大成殿二门改为大成门庶符防典定制朕亲书牓字涓吉恭悬以彰崇道尊师之至意
　　三十三年礼部议贡监内有年老癃疾情愿缴照不换者照生员告衿之例准其仍原顶应于执照缴销之时即在季报四柱册内注明縁由下季毋庸造报以省案牍从之
　　三十四年
　　御制重修文庙碑记
　　举江淮河济以赞海吾知其不知海举嵩岱恒华以赞地吾知其不知地然则举道徳仁义以赞孔子者其亦类于是乎夫江淮河济岂不为海所纳而不足以形海之大然海固不拒江淮河济以为水也嵩岱恒华岂不为地所载而不足以究地之厚然地固不让嵩岱恒华以为土也道徳仁义岂不为孔子所垂而不足以尽孔子之量然孔子固不外道徳仁义以为敎也敎之义始见于虞书而未有定所夏校殷序周庠学则三代共之是国学所昉乎夫三代既有学亦必有敎而吾以为孔子立道徳仁义之敎者何盖三代以前之敎非孔子不明三代以后之敎非孔子不垂也国学始于元太祖置宣圣庙于燕京由元及明代有损益至本朝而崇奉规模为大备
　　列圣右文临雍必事轮奂乾隆戊午朕诣学展仪先诏易盖黄瓦聿昭茂典然丹艧虽致饰壮观而上栋下宇风雨燥湿歴年既久浸欹是虞爰以嵗丁亥发帑二十余万特简重臣司其事越己丑仲春告蒇工朕亲释奠以落成焉先是言臣有以宜乗此时修复辟雍圜水之制为请者礼官以为三代之制弗相沿袭实政不必泥古朕以其言良是遂从之门殿诸额一准防典皆亲书各悬于其所举大功者必勒碑以志故叙其事书之若夫述孔子之言仍以颂孔子是犹绘
　　日月星辰以象天朕有所不能
　　谕向来各省学政三年任满例应举报优劣其优生之保题到部者经礼部彚试分别廪増附作贡监送入成均肄业且有按省大小定额不得过几名之令而日久相沿奉行殊难责实在学政中之拘谨畏事者多以无可举为辞人才既不无屈抑其他好名市恵之人虽所举不敢逾额必致尽数充选自博寛厚之誉况学政与生员分属师生随时得以相见其中保无纳贽夤縁情于造士抡才甚有闗系但三年举行一次为奨励士子之一端若竟辍而不行未免因噎废食嗣后学政举报优生照选拔贡生之例防同该督抚一体考核果属文行兼优者准其防衔保题庶诸生不得滥邀而甄拔益昭公当其报劣之例照旧核实办理
　　吏部覆准管国子监事侍郎徳保奏准学正学録例应推陞各衙门典簿司务等官其有文理优长训课有方者或遇推陞准奏明请
　　防留监俟助敎缺出照例题补从之
　　管国子监事侍郎徳保奏请本监满汉博士助敎及学正学録等官有文理荒疎而年力未衰尚堪办事者咨行吏部准其以对品官调补从之更定泰州学出贡泰州本三年两贡嗣以额设廪増将十名分拨东台县因改为二年一贡三十五年更定四川绵州学嵗贡生三年两贡彰明徳阳二县学四年一贡
　　三十六年更定云南元江州广西州嵗贡生各三年二贡普洱府二年一贡武云州三年二贡禄劝县二年一贡鹤庆府三年二贡弥勒师宗建水三县各二年一贡顺宁府三年二贡丽江府学二年一贡顺宁丽江二县学四年一贡
　　是年恭上
　　皇太后徽号
　　恩诏国子监贡监生及各官学敎习俱免坐监期一月令各省儒学以正贡作恩贡以次贡作嵗贡
　　三十九年四库全书处奏准永乐大典内采辑散篇成部有可刋行之书拟于国子监拣派内肄业贡生十名到
　　武英殿照现在行走贡生例専供校録刋本之用得
　　防允行
　　三十九年増定浙江海宁州学出贡例三年两贡又定福建古田县学嵗贡生三年一贡屏南县学四年一贡
　　四十一年建立热河学宫定热河等七以开考年计算俟十二年后始行出贡照例三年一贡遇拔贡年拔取一名
　　又定懐仁县学出贡例四年一贡拔贡年拔贡一名
　　礼部奏准廪生出贡各该学政于考准之日当堂填给贡单令其收执其赴监肄业者仍取本籍地方官文结并亲赍贡单投验倘无单呈騐除駮回外将遗漏给单之该学政防处至现在肄业及续来之嵗贡生内如出贡在乾隆四十年以前未经给有贡单者由国子监核騐本籍文结再咨查礼部俟准部覆贡册有名仍准其肄业报满咨部铨选毋庸补给贡单以归简易从之
　　礼部议准顺天各属考贡诸生距考棚在五百里以内者以十月为限其在五百里以外者以一年为限如逾限不行投考即将该生应贡之处永行扣除其赴考以前有实在患病事故者由该敎官具结报明暂行转限不得过三个月仍于册内声明报部所有现在应贡之生即照新定章程办理并通行各省学政一体遵照从之
　　平定两金川大功告成恭上
　　皇太后徽号
　　恩诏国子监贡监生及各官学敎习俱免坐监期一月
　　平定两金川大功告成
　　御制碑文勒石太学
　　太上立徳其次立功又其次为立言而徳与功皆頼言以言之无文行而不逺文之时义大矣哉然徳之辞直而寡功之辞费而多直而寡者不因文而徳自见二典三谟经世立敎是也费而多者必因文而功乃明周诰殷盘佶屈聱牙是也吾尝读韩昌黎平淮西碑益悉此言之不爽何则彼其藩镇乃家奴之类怂惥因循以致宛成敌国削而平之是宜引以为愧而不可炫以为功頼昌黎之文几与江汉常武同称耆定然有识者固知其辞费而多饰而未知宪宗之愧与弗愧耳今之平定金川之文不有类于斯乎解之者曰逆酋覊縻徼外非若淮蔡之居中土元济之为世臣也吾则以为既受职为土司则是我臣而其地近接成都逺连卫藏则是我土我土我臣而横生逆志蚕食邻封将欲大有所为弗勦而灭之则西川将不能安枕兹虽蒇事与平定淮蔡擒呉元济何以异故宜引以为愧而不可炫以为功者以此金川之始见于己巳告功之文兹不复记记其复叛而复征则其隂谋负恩已自戊寅年始盖戊辰之师实縁其跳梁不靖而师既临境彼即穷蹙乞降遂以赦罪班师甫十年而其酋郎卡即与革布什咱搆衅又四年遂与绰斯甲布及三杂谷为敌而逆子索诺木凶悖益甚自恃地广人众力强与各土司搆兵讫无宁嵗故各土司皆畏之如虎而以势分力散又莫能如之何余以为业已受其降不宜复加兵且蚁鬭蛮触不足以劳王师因命地方文武大吏随宜弹压令弗越内地界亦足以安民而示度耳不虞地方大吏欲息事而毎示寛逆酋转以为无足惧而日益逞其小金川逆酋僧格桑者始则与索诺木水火相仇继乃狼狈为奸于是索诺木计杀革布什咱土司色楞敦多布取其印勅以归而僧格桑亦侵占鄂克什地界且发兵围其土司色达拉之官寨期于必取总督阿尔泰提督董天弼知事不可掩乃有发兵之请是役也或咎阿尔泰依违误事之过而余则以为阿尔泰之过皆余之过盖金川因其地险众悍久蓄异志是以有杀至维州桥之謡【维州本汉徼外羌冉駹地蜀将姜维征羌驻此筑垒役因名姜维城唐武徳初因其地置维州屡叛屡复广徳中防土蕃号为无忧城遂屡入冦扰大中时始复内附五代蜀州内徙改县曰保宁宋景徳初改曰威州元至元间以州治保宁县并入明洪武初于州境析置保县　本朝雍正五年省威州入保县属茂州今其地尚有维州桥之称而促浸畨人以杀至维州桥播为謡曲似系闻土蕃旧事妄冀效尤耳】则其不忘内地情率可知戊辰之役我师罙入屡胜即不宜赦其罪而受其降此一误也甫十年而郎卡背恩作乱以及逆子踵其迹皆不及发兵问罪惟令地方大吏随宜处置又屡误也以至尾大不掉终于兴师故予不咎人之议为穷兵黩武而转咎已之类于姑息养奸盖中国之制外域张挞伐则彼畏而敛迹主和好则彼轻而生心汉唐宋明之覆辙率可按也若谓予穷兵黩武则予頼
　　天恩平伊犂定回部拓疆二万余里岂其尚不知止足而欲灭蕞尔之金川以为扬赫濯纪勲烈之图哉虽然平伊犂定回部其事大矣然费帑不及三千万成功不过五年兹两金川小冦地不逾千余里人不满三万户而费帑至七千万成功亦迟至五年则以跬步皆险畨奴效命死守故能延至今日而我将军阿桂立志坚定决机明敏两副将军及参赞领队诸臣同心合力各军士敌忾奋勇凡经大小数百余战而后成功视平伊犂定回部费力转不啻倍蓰设非
　　天恩助顺众志成城则金川未易言灭而国威或致少损矣是不可以不记观斯文者尚谅予懐惭悔过之不暇知非称功诩徳而为言其庶几乎繋之以辞用志始末云尔
　　小金首祸曰僧格桑兵救鄂什【向称沃日今定为鄂克什急呼之则鄂什】
