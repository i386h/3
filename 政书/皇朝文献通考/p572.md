<!-- { "loadSidebar": true } -->
　　删改邉外为民条例【详见刑制门】
　　严押解人役凌虐罪囚罪犯徒罪以上发烟瘴充军例【详见刑制门】
　　定越诉诬告主唆充军例凡奏告机密重事不实并全诬十人以上者发邉逺充军其不干己事别无冤枉并究追主使之人一体问罪俱发近邉充军
　　定川省嘓匪在野拦抢止二三人者犯该徒罪以上不分首从俱发云贵两广极邉烟瘴地方严行管束例【详见刑制门】
　　定以妻女典雇骗财行凶邀抢例刑部奏定将妻妾作姊妹及将妻女并姊妹嫁卖与人作妻妾使女名色骗财之后设词托故公然领去者照诓骗例治罪若瞰起程中途聚众行凶邀抢人财者除实犯死罪外其余俱发近邉充军媒人知情罪同増定充军道里例凡问该充军者附近发二千里近邉发二千五百里邉逺发三千里极邉烟瘴俱发四千里定地发遣充军人犯在京兵部定地在外廵抚定地仍抄招知防兵部
　　増定解送军营马匹倒毙例三十匹以上者杖六十徒一年三十五匹以上者杖七十徒一年半四十匹以上者杖八十徒二年四十五匹以上者杖九十徒二年半五十匹以上者杖一百徒三年【详见刑制门】
　　定奉天所属民人有犯军流徒罪者俱照各省民人犯罪例一体问发不准折枷完结
　　定民人于新疆犯事不准改发内地例【详见刑制门】定佥发军流人犯听各省廵抚均匀拨发州县安挿例刑部奏定各省佥发军流人犯俱按照军流道里表内应发省分照改发遣犯之例毋庸指定府州悉解廵抚衙门聴该抚按其所犯罪名仿照军流道里表酌量州县大小逺近均匀拨发起解省分将解发军流人犯于起解之先预行咨明该抚先期定地饬知入境首站州县随到随发毋使壅积
　　三十七年定旗人发徃黒龙江新疆及各处驻防当差人等限年无过编入本地丁册例
　　定由新疆条欵改发云贵两广烟瘴地方人犯无论在四千里内外均编发有烟瘴省分安置其籍烟瘴人犯于隔逺烟瘴省分调发
　　定由烟瘴改发极邉人犯面刺烟瘴改发四字例定军民人等逼廹本管官致死为从发近边充军例【详见刑制门】
　　定旗下家奴发遣俱行佥妻例【详见刑制门】
　　増定奸夫起意谋死奸妇本夫前妻子女其本夫尚别有子嗣者本妇发伊犁给与兵丁为奴例増定亲母因奸谋死子女发伊犁给与兵丁为奴例【详见刑制门】
　　定军流徒罪起解不得过百日例浙江按察使郝硕奏准凡军流徒罪以奉文日为始定限两个月起解如实系患病逾限不能起解准将縁由详明督抚咨部查核其病限不得过百日若过限不行发解者将州县官及未经行催之上司分别议处三十八年増定囬民结伙抢夺分别人数情罪定拟例【详见刑制门】
　　定乌噜木齐伊犁为奴人犯分别减限为民例乌噜木齐办事大臣索诺木防凌奏准凡发遣乌噜木齐伊犁为奴人犯在铅鉄两厰打矿挖采果能实心出力例应五年为民者准其减去二年三年为民者减去一年永逺当苦差者五年后即准为民均免其挖采若为奴人犯业已为民及当差种地之人有情愿在厰効力帮贴实心出力者定限八年该处大臣查其所犯原案尚属较轻叙明情由奏
　　闻应否发回原籍之处防
　　钦定
　　定改发新疆人犯期满应否囬籍请
　　防例
　　谕遣发新疆人犯其情罪较军流为重军流各犯既到配所虽遇赦不准赦还今以军流不足蔽辜之犯改发新疆期满后仍得奏请回籍是名为从重转视军流减轻嗣后发徃新疆効力人犯如其本罪不至军流到戍后尚知奋勉自効者仍着该管官酌量奏闻请防若其情罪较重由军流加等改遣者即不当复令回籍着交刑部另行详悉具奏防议定限十年具奏一次其应否准另囬籍之处防
　　钦定从之
　　【臣】等谨按四十年六月刑部奏准凡兵丁闲防人等原犯军流因情重改发新疆不准回籍者即于拟罪折内声明永逺不准回籍
　　定私入
　　盛京围场分别问拟军徒例【详见刑制门】
　　定民人殴死赎身放出奴婢及奴婢之子女者杖一百徒三年殴死族中奴婢杖一百流三千里【互见刑制门】
　　三十九年定防血订盟为从军流例凡异姓人但有防血订盟焚表结拜弟兄为首者绞监为从减一等若聚众至二十人以上为首拟绞立决为从发云贵两广极边烟瘴充军其无防血焚表事情止序齿结拜众至四十人以上为首者绞监为从减一等若年少居首即属渠魁首犯绞决为从发云贵两广极邉烟瘴充军如序齿结拜数在四十人以下二十人以上为首者杖一百流三千里为从减一等【详见刑制门】
　　定私拆军营文移满流例凡军营来徃文移札禀有闗军需粮饷调遣兵马及陞调革官员等项书吏人等私自拆阅问拟满流【详见刑制门】
　　定打射禽兽不期杀人拟徒例刑部奏定凡民人捕猎遇有施放鎗箭打射禽兽不期杀人者比照捕户于深山旷野安置窝弓不立望竿因而伤人致死律杖一百徒三年仍追埋塟银一十两给与死者之家
　　定庄屯居住旗人及各处庄头并驻防无差使者犯军遣流徒照民人一例办理【互见刑制门】
　　四十年改定大逆縁坐有职人员仍发为奴例刑部遵
　　防改定凡实犯大逆之子孙縁坐发遣为奴者虽系职官及举贡生监应与强盗免死减等发遣为奴人犯俱不准出户倘逄
　　恩赦亦不得与防常为奴遣犯一体办理【详见刑制门】定殴死为奴遣犯妻子拟徒例凡发遣黒龙江为奴人犯有自行擕带之妻子跟随本犯在主家倚食服役被主责打身死者照殴死雇工人例拟杖一百徒三年其妻子自行谋生不随本犯在主家倚食者仍以凡论
　　定亲属犯奸至死罪者若强奸未成发近边充军例
　　定新疆等处满汉屯兵有犯脱逃即从新疆立限留屯例乌噜木齐办事大臣索诺木防凌奏准凡派徃乌噜木齐伊犁等处换班种地满汉屯兵遇有脱逃除依现行之例按照初次二次投回拏获分别办理外从新留屯五年折磨差使如果别无过犯该处办事大臣查明准其回籍【互见刑制门】定厄鲁特人犯发遣例乌什办事大臣绰克托奏准凡生事之厄鲁特犯该发者俱停发伊犁解京转发烟瘴地方充军
　　四十一年定拏获军营脱逃余丁遣发例凡附近新疆陜甘二省之人改发云贵两广极边烟瘴充军其余各省俱发伊犁乌噜木齐安揷面刺脱逃余丁字様【详见刑制门】
　　改定男子拒奸杀人减等杖流例【详见刑制门】
　　定另户旗人逃走例凡另户满洲古逃走一月以内投囬及拿获应发伊犁之犯如于刑部审结交旗起程时复犯逃走被获者拟绞监自行投回者枷号三个月仍发伊犁交该管官严行管束定军营逃兵投首在军务未竣以前者发乌噜木齐等处给种地兵丁为奴例【详见刑制门】
　　増定杀一家四命以上妻女改发伊犁给厄鲁特为奴例【详见刑制门】
　　増定互殴致死多命案内紏众伤人之余人杖流例旧例余人不论多寡已未伤人概杖一百至是改定如有辗转紏人助势及执持金刄噐械伤人者比照原谋满流律减一等杖一百徒三年【详见刑制门】
　　増定殴故杀人案内聴从擡尸里藏杖徒例在塲帮殴有伤律应满杖者照弃尸不失律杖一百徒三年未经伤人者照里长地邻弃尸水中为首律杖六十徒一年【详见刑制门】
　　定救亲情切殴伤伯叔杖徒减等例实系情切救防者照律拟以杖一百徒三年刑部夹签声明量减一等【互见刑制门】
　　改定强娶孀妇致死发近边充军例【详见刑制门】四十二年申定呈告忤逆事实即行发遣例凡祖父母父母呈首子孙恳求发遣及屡次违犯忤逆显然者即将被呈之子孙发烟瘴地方充军旗人发黒龙江当差【详见刑制门】
　　严回民结伙行凶问拟军徒例时山东定陶县回民沙振方聚众逞凶殴伤多人刑部奏准嗣后遇有回民结伙三人以上执持凶噐殴人之案除致毙人命罪应拟抵之犯仍照民人定拟外其余紏伙共殴之犯发云贵两广极邉烟瘴充军如结伙虽在三人以上而俱徒手争殴并未执持凶噐者于军罪上减一等杖一百徒三年结伙在十人以上虽无执持凶噐而但殴伤人者仍照三人以上执持凶噐之例定拟【互见刑制门】
　　定滇省出口私贩为从之罪共伙人数在一二十人以上为首绞决为从及数在四人以上不及十人者俱发遣黒龙江等处若止三人以下者佥妻流徙三千里【详见刑制门】
　　定新疆罪犯年老酌量当差例伊犁将军伊勒图奏准凡犯罪发徃伊犁等处种地人犯如年老力衰不能耕种纳粮者令该将军等酌量该犯年力应当差使责令承充官给与半分口粮以资养赡仍令该管处管束
　　四十三年定遣发驻防兵丁为奴人犯停止赏给将军都统例先是三十三年发遣宁夏为奴人犯格图肯经将军傅良调任带徃西安后傅良进京又将格图肯等带至京城致格图肯于是年四月挈妻逃走旋经该旗兵部奏奉
　　谕此等发遣驻防省城为奴之犯并非赏给功臣之人自应赏给该处官兵从前赏给将军副都统等及可以随带别省之处均属不合嗣后赏给为奴人等内除应例赏功臣之外所有发遣各处驻防者俱着赏给彼处官兵人等为奴其赏给将军副都统之处永行停止着为令【互见刑制门】
　　定厄鲁特为奴人犯滋事发徃烟瘴赏给兵丁为奴例刑部奏准凡新疆及内地遇有为奴之厄鲁特酗酒滋事俱发徃烟瘴地方交与该营镇协在兵丁内拣选力能管束之人赏给为奴严加约束定大伙私枭案内私售窝顿人等发遣为奴例大伙枭徒拒捕伤差案内凡私售之灶丁及窝顿之匪犯俱发徃伊犁乌噜木齐等处为奴【互见刑制门】定白役诈赃逼命正役分别问拟遣发杖流例【详见刑制门】
　　定州县武职官员佥差不慎致斩绞立决重囚脱逃杖七十徒一年半例【详见刑制门】
　　四十四年増定问拟五军及总徒准徒于拟罪处添入杖一百折责发落字様大理寺少卿虞鸣球奏定律内五徒三流各载明杖数至五军及发遣较重于流即杂犯三流总徒四年杂犯斩绞总徒五年其罪亦较五徒更重均应满杖乃律内俱未载应决杖数是以军遣及杂犯准徒外省题咨案内多不声明应杖迨议覆到配该配所州县见文内未载杖数亦止安揷收管是重于防常流徒之犯转得从轻幸免杖决请于律内军遣及总徒准徒项下逐一载明庶可办理画一防经部议凡问拟五军及总徒准徒罪名者于逐案题稿引律出语内添入仍依名例至配所应杖之数折责例杖一百折责发落语句从之
　　定闽省花防分别首从问拟例起意为首者发边逺充军伙同紏人者杖一百流二千里在帮收钱文等犯杖一百徒三年【详见刑制门】
　　改定杀一家非死罪四命将凶犯父子照数拟抵其有浮于所杀之数以防者同妻女改发伊犁给厄鲁特为奴例【详见刑制门】
　　更定改发内地十六项人犯仍发新疆例先是三十二年因新疆遣犯聚集过多遵
