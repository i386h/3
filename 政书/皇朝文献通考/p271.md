<!-- { "loadSidebar": true } -->
　　乐奏寿和之章乐作赞引恭导
　　皇帝诣
　　上帝位前立奉爵官跪进于右赞引奏跪
　　皇帝跪奏献爵
　　皇帝受爵拱举授爵献于案上正中兴赞引恭导皇帝诣
　　皇地只位前立奉爵官跪进于左赞引奏跪
　　皇帝跪献爵如前仪赞引奏诣读祝位
　　皇帝诣读祝位乐止读祝官至祝案前一跪三叩头奉祝文跪祗竢于案左赞引奏跪【传赞赞众官俱跪】
　　皇帝跪王以下陪祀各官俱跪分献官各就
　　神位前跪赞引赞读祝读祝官读祝文曰维顺治十七
　　年四月
　　嗣天子臣庙讳敢昭告于
　　皇天上帝
　　后土皇地只曰覆载宏恩生成万彚
　　郊坛禋祀合荐馨香特展悃诚用申防报谨率臣工以玉
　　帛牺齐粢盛庻品恭祀于
　　大享殿具兹燎瘗
　　神只诸坛各以类从奉
　　太祖承天广运圣德神功肇纪立极仁孝武皇帝太宗应天兴国德彰武寛温仁圣睿孝文皇帝配尚飨读毕奉祝文至
　　上帝位前跪安帛匣上三叩头退赞引奏叩兴【传赞赞众官俱叩兴】
　　乐作
　　皇帝行三叩礼王以下俱随行礼兴赞引恭导皇帝诣
　　太祖髙皇帝位前献爵又诣
　　太宗文皇帝位前献爵均如前仪赞引奏旋位
　　皇帝旋位立分献官亦于各
　　神位前献爵毕复位立乐止武舞生叩头退文舞生执羽籥引进典仪唱行亚献礼协律郎唱举亚献乐奏安和之章乐作赞引恭导
　　皇帝诣
　　上帝位前献爵行礼如初献仪献爵于案上之左赞引恭
　　导
　　皇帝诣
　　皇地只位前献爵又诣
　　太祖髙皇帝位前献爵又诣
　　太宗文皇帝位前献爵均如前仪赞引奏旋位
　　皇帝旋位立分献官亦于各
　　神位前献爵毕复位立乐止典仪唱行终献礼协律郎唱举终献乐奏永和之章乐作赞引恭导
　　皇帝诣
　　上帝位前献爵行礼如亚献仪献爵于案上之右赞引恭
　　导
　　皇帝诣
　　皇地只位前献爵又诣
　　太祖髙皇帝位前献爵又诣
　　太宗文皇帝位前献爵均如前仪赞引奏旋位
　　皇帝旋位立分献官亦于各
　　神位前献爵毕复位立乐止文舞生叩头退太常寺堂
　　官唱
　　赐福胙光禄寺奉福酒官一员奉胙官一员自案上奉起
　　向
　　正位前左旁拱举奉至
　　皇帝受福胙位赞引奏诣受福胙位恭导
　　皇帝诣受福胙位立奉福胙官二员跪于右旁祗俟接福胙官二员跪于左旁祗俟赞引奏跪
　　皇帝跪奏饮福酒
　　皇帝受爵拱举授左旁接爵官奏受胙
　　皇帝受胙拱举授左旁接胙官俱退赞引奏叩兴皇帝行三叩礼赞引奏旋位
　　皇帝旋位立赞引奏跪叩兴【传赞赞众官俱跪叩兴】
　　皇帝行三跪九叩礼王以下俱随行礼兴典仪唱彻馔协律郎唱举彻馔乐奏协和之章乐作奉玉官至
　　上帝位前
　　皇地祗位前各一跪三叩头奉玉退乐止典仪唱送帝神协律郎唱举送
　　帝神乐奏泰和之章乐作赞引奏跪叩兴【传赞赞众官俱跪叩兴】皇帝行三跪九叩礼王以下俱随行礼兴乐止典仪唱
　　奉祝帛香馔恭诣燎瘗位
　　皇帝转立拜位东旁奉帛祝官各诣位前一跪三叩头奉起奉香馔官跪奉香馔不叩次第诣燎瘗位
　　皇帝旋位立典仪唱望燎瘗协律郎唱举望燎瘗乐奏清和之章乐作赞引奏诣望燎瘗位恭导
　　皇帝诣望燎瘗位燎半赞引奏礼成乐止恭导皇帝由
　　大享东旁门出陞舆
　　大驾卤簿全设作乐囘宫王以下公以上随行各官退
　　礼部太常寺官恭请
　　神牌送至
　　皇干殿安设上香跪叩如常仪太常寺官彻斋戒牌铜人
　　送库
　　右合祀仪【防典据顺治间仪注开载乐章和字未改平字备考】















　　皇朝文献通考卷九十四
　　钦定四库全书
　　皇朝文献通考卷九十五
　　郊社考【五】
　　祀
　　后土
　　顺治元年定制每嵗夏至大祀
　　地于北郊
　　方泽以
　　五岳
　　五镇
　　四海
　　四渎为四从坛配享　　【方泽坛详见于后】
　　八年尊封
　　肇祖原皇帝
　　兴祖直皇帝陵山为启运山
　　景祖翼皇帝
　　显祖宣皇帝陵山为积庆山【十六年以　　　二陵奉移启运山停积庆山从祀】太祖高皇帝陵山为天柱山
　　太宗文皇帝陵山为隆业山附
　　四从坛配享
　　十四年三月壬子
　　世祖章皇帝大祀
　　地于
　　方泽奉
　　太祖高皇帝
　　太宗文皇帝配享
　　自顺治元年以来夏至之祀皆遣官恭代是嵗以奉
　　太祖
　　太宗配享于夏至之前特举大祀前期遣官告祭天
　　地
　　宗庙
　　社稷正祭日
　　世祖亲诣行礼恭奉
　　太祖高皇帝神位奉安于东配位黄幄内恭奉
　　太宗文皇帝神位奉安于西配位黄幄内礼毕乃行大祀
　　礼如夏至之仪嗣是以告谢
　　亲祀者一以告祭
　　亲祀者一合祀
　　南郊者一惟是年为正祀
　　北郊之礼
　　凡祀
　　方泽以夏至日卯时【后定以日出前七刻】与
　　圜丘祈谷均为大祀
　　皇帝亲诣行礼先于
　　中和殿阅视祝版用黄质墨书
　　皇地只正位用黄琮一黄色制帛一乐用八奏林钟为宫舞用八佾牲用犊器用陶爵用匏【旧制用黄玉】
　　列圣配位供品同无玉用奉先制帛各一
　　皇帝礼服用黄
　　从坛五岳五镇均制帛五五色各一从祀陵山各白色一牲用太牢四海制帛四青白赤黑各一四渎制帛四皆黑色牲同
　　康熙元年五月戊寅夏至大祀
　　地于
　　方泽
　　圣祖仁皇帝亲诣行礼
　　二年尊封
　　世祖章皇帝陵山为昌瑞山从祀
　　三陵山之次
　　六年十一月丙辰大祀
　　地于
　　方泽奉
　　世祖章皇帝配享正祭日
　　圣祖亲诣行礼恭奉
　　世祖章皇帝神位奉安于东配位
　　太祖高皇帝之次第二黄幄内礼仪与顺治十四年同自
　　元年以后凡
　　亲祭
　　方泽者二十有六余皆遣官
　　雍正二年五月癸卯夏至
　　世宗宪皇帝大祀
　　地于
　　方泽奉
　　圣祖仁皇帝配享正祭日
　　世宗亲诣行礼恭奉
　　圣祖仁皇帝神位奉安于西配位
　　太宗文皇帝之次第二黄幄内礼仪与康熙六年同三年
　　夏至亦
　　亲诣行礼
　　乾隆元年五月丙午夏至大祀
　　地于
　　方泽
　　皇上亲诣行礼
　　是月尊封
　　世宗宪皇帝陵山为永宁山从祀
　　四陵山之次
　　二年五月辛亥夏至大祀
　　地于
　　方泽奉
　　世宗宪皇帝配享是年特举
　　世宗宪皇帝配享大典四月甲戌大祀
　　圜丘恭行配享之礼是月夏至大祀
　　方泽
　　皇上亲诣行礼恭奉
　　世宗宪皇帝神位参拜
　　皇地只礼毕奉安于
　　皇地只神位之右
　　世祖章皇帝之次第三黄幄内礼仪与
　　圜丘同
　　八年五月癸未夏至大祀
　　方泽先期致斋于
　　斋宫定制
　　两郊皆有
　　斋宫是嵗修葺
　　北郊斋宫斋宿如礼
　　九年五月戊子夏至大祀
　　地于
　　方泽以祈雨不乗辇不设卤簿是月丙戌奉
　　谕防去嵗新葺斋宫先期一日住宿但彼地树木新植尚未成隂天气炎热扈从人多不免有病暍者今嵗炎热胜于旧嵗此次不必前诣坛内斋宫仍在宫内斋宫住宿将来遇亲祭之年该衙门两请防意俟树木成隂仍照例斋宿坛内此番前往致祭正当祈雨之时不乗辇不设卤簿着传谕各衙门知之十四年五月甲寅夏至大祀
　　地于
　　方泽诣
　　斋宫斋宿
　　诏易
　　皇只室緑瓦为黄瓦并修
　　北郊坛宇【详见第三卷】
　　方泽在安定门外北郊形方象地方折四十九丈四尺四寸深八尺六寸寛六尺泽中贮水方丘北向二成上成方六丈下成方十丈六尺均高六尺上成正中六六方甃外八方均以八八积成纵横各二十四路二成倍上成八方八八之数半径各八路以合六八隂数皆甃以黄色琉璃每成四出陛皆白石八级二成上南左右设
　　五岳
　　五镇
　　五陵山石座凿山形北左右设
　　四海
　　四渎石座凿水形皆东西相向水形座下凿方池贮水以祭内壝方二十七丈二尺正北三门东西南各一门北门外东北镫杆一西北瘗坎一外壝方四十二丈门与内壝同东西门内从坛瘗坎南北各二南门后
　　皇只室五间北向覆黄琉璃围垣正方周四十四丈八尺
　　北向一门外壝西门外为
　　神库
　　神厨祭器库乐器库井亭二又西为宰牲亭亭前井亭左右各一又西北为
　　斋宫内垣周五百四十九丈四尺北三门东西南各一门外垣周七百六十五丈西向门三角门一又西有坊一旧曰泰圻街雍正二年改名广厚街十五年五月己未夏至大祀
　　地于
　　方泽以祈雨不乗辇不设卤簿与九年同
　　二十四年五月丁未夏至大祀
　　地于
　　方泽以祈雨礼仪与九年同由
　　景运门前往致祭
　　三十八年五月庚申夏
　　上大祀
　　地于
　　方泽行礼如酌定新仪【详见仪注】
　　四十八年五月壬子夏至大祀
　　地于
　　方泽前期奉
　　防夏至
　　北郊进宫斋戒适因气滞旧患作痛诚恐升降仪节有愆转不足以昭诚敬此次朕即在御园斋戒派皇六子永瑢恭代行礼若临期气体全安朕仍亲往肃恭莅祀
　　乾隆元年至乾隆五十年
　　皇上亲诣次数
　　【乾隆元年五月丙午二年五月辛亥】
　　【三年五月丁巳四年五月壬戌】
　　【六年五月壬申七年五月戊寅】
　　【八年五月癸未九年五月戊子】
　　【十年五月癸巳十一年五月己亥】
　　【十二年五月甲辰十四年五月甲寅】
　　【十五年五月己未十六年五月乙丑】
　　【十七年五月庚午十八年五月乙亥】
　　【十九年五月庚辰二十年五月丙戌】
　　【二十一年五月辛卯二十二年五月丙申】
　　【二十三年五月辛丑二十四年五月丁未】
　　【二十五年五月壬子二十六年五月丁巳】
　　【二十七年五月壬戌二十八年五月戊辰】
　　【二十九年五月癸酉三十年五月戊寅】
　　【三十一年五月癸未三十二年五月己丑】
　　【三十三年五月甲午三十四年五月己亥】
　　【三十五年五月甲辰三十六年五月庚申】
　　【三十七年五月乙卯三十八年五月庾申】
　　【三十九年五月乙丑四十年五月辛未】
　　【四十一年五月丙子四十二年五月辛巳】
　　【四十三年五月丙戌四十四年五月辛卯】
　　【四十五年五月丁酉四十六年五月壬寅】
　　【四十七年五月丁未四十九年五月戊午】
　　【五十年五月癸亥】
　　夏至
　　方泽大祀仪
　　夏至大祭
　　地于
　　方泽前期五日遣亲王一人眂牲【仪与冬至南郊同】
　　右眂牲
　　斋戒
　　省牲
　　书祝版
　　眂割牲【仪均与冬至同】
　　前一日五鼓太常寺卿率属扫除上下借以椶荐设
　　皇地只神座于
　　方泽第一成居中北向
