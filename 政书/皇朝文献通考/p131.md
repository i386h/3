<!-- { "loadSidebar": true } -->
　　谕前因西陲平定新疆广辟所有移驻大臣官兵嵗需养防经费比前或致増多是以特命在外办事大臣等详查奏闻顷据舒赫徳覆奏军机大臣通行较核则叶尔羗喀什噶尔等城驻防应需各项合之陕甘节省诸费视未用兵以前不但絶无所増实可减用三分之二其屯垦自给之粮既可不縻费且将来种地日开所入倍当充裕又不在此约计之内此皆一一指数可按者前用兵之初庸愚无识之徒好生浮议朕固不屑深辨今武功大定又或以长驾逺驭不无多耗内地物力为疑今经查核不但未曽多费而且有所节省夫天子不言有无国家有当用者虽累巨万不惜也朕非锱铢较量但因西陲用兵始末所闗不得不详为剖晰以晓庸众俾知此畨武定并非耗帑勤逺之为将此通谕中外知之
　　二十七年
　　谕髙恒于运库内酌量再拨银二十万两添补办差二十八年从湖北巡抚宋邦绥奏请新任督抚盘查藩库之时其粮驿二道如或驻劄同城者一体盘查
　　二十九年太常寺奏
　　天坛等各坛庙请择吉补栽树木以肃观瞻其刨起枯树
　　照例变价充公从之
　　是年
　　谕防常钧等奏监利县孙家月堤工程例应民脩吁请自脩三分暂行借帑七分但今年骤涨该处现在尚加赈卹所有现请借银一万二千两加恩免其带徴归欵着在罚修堤费等项内动支倘罚项不敷即动拨正项亦可
　　三十年
　　谕曰朕奉
　　皇太后安舆省方问俗地方大吏有葺治行馆以供憩息者兹停跸景州见一切位置颇为妥适从前所赏公
　　帑尚恐不敷应用着于直存公项内赏银二万两以裕工作之费再山东亦有新建座落三处经画谅与直相同亦着于该省公项赏银二万充用又以安徽脩理城垣俱经报竣所有安省收捐监生等项银两除拨协江苏城工外尚有余剰即于此内拨银二十万两觧往直备脩葺城工之用三十一年
　　谕前因各省应脩城垣费烦工钜特发内帑一律脩缮屡经谕令各督抚董率实力承办并派大员専司查估务期实用实销兹据舒赫徳自甘肃回京奏称该省各属办理城垣率多浮估其从前已经脩竣城工在定例保固限内者亦或有未尽核实之处等语甘肃一省如此他省亦不能保无混工程冐滥草率将来报竣时派大员察騐自不能丝毫掩餙但与其按治于事后莫若防检于事前现在各省鸠工伊始物料在厰按册可稽而夫役食价等项亦正当支发计人计日查考更易周详着各该督抚于已报兴工之各州县或亲往查勘或令原派司员前往确切查勘如有浮开冐估即行核减承办各员咸知儆惕自不敢任意侵肥及蹈扣尅草率诸其已报脩竣城工在保固限内者或有浮冐情节着一体查明核办倘各督抚及承办各大员不以为意或心存苟且以致蚀帑误工者将来经钦差查出或朕别有访闻唯于伊等是问
　　又
　　命各闗节省银两俱着随正额盈余一体觧交户部
　　三十二年
　　谕据竒成额等查审冯其柘亏空至二万余两之多李因培授意张宏燧代为弥缝报少及赫升额令属员帮同弥补一案骫法营私实出情理之外州县亏空本有应得之罪若私自通同帮补既使劣员伟逃法网且必复贻累他人效尤侵蚀势将无所底止深可痛恨上年山西叚成功亏空累累各属帮银填补业经大加惩创不料未及一年湖南复有此案可见外间上下扶同之习固结不觧各省皆然吏治尚可问乎督抚为封疆大臣藩司为钱粮总滙一省之察吏紏贪乃其専责如遇属员侵亏帑项据实防劾则属员自必共知顾忌何难使诸澄清着谕各督抚即就所辖属员内通行查察将有无亏空据实保奏嗣后并着于年终将属员有无亏空之处彚奏一次以重责成著为令
　　又
　　谕朕此次巡幸天津阅视河堤经过陆路水程该地方官豫备座落数处以供憇顿恐应销公项银两不敷需用着于长芦应觧内务府银内赏给银三万两以为办差之费
　　是年工部奏各省裁汰衙署仓库营房以及各项旧料估变价银其数在二百两以上者令该督抚确查造册送部
　　又
　　谕湖北黄梅等县董家口以上界连江西徳化境内一带江堤溃缺之处应行脩筑估需银一万七千九百余两即动用公项交地方官实力妥办毋庸借帑扣还
　　又以两淮各商捐银一百万两觧送云南备办理军需之用
　　三十三年
　　谕前据工部核驳熊学鹏估变裁汰船只一本阅其情莭显系承办之员以多报少希图染指分肥等语所办甚是已如所议行矣此等船只俱系动用官帑脩造每只不下数千金即经厯年久拆卸变价亦何至每只仅止数十金之少其为官吏欺公肥槖不问可知今浙省明騐如此则其余各省已可概见着将此通谕各督抚提镇等嗣后遇有届限应行拆造只悉照浙省所办严饬各属悉心确估变价务使物料皆归实用而帑项不致虚糜无任稍有中饱侵渔自干咎戾着为令
　　命内务府将广储司银一百五十万两交户部照例派员觧送云南
　　谕贵州省为赴滇孔道一切需用较多着于觧滇银两经过黔省时就近截留五十万两备贮充用
　　三十四年
　　令江寜藩库厯年积存银两拨银二百万两觧滇再令隣近云南省分应行觧部欵项内酌拨银一百万两觧往又于本年
　　谕内务府拨广储司银一百万两交户部存贮但部库帑蔵亦甚充裕即备拨滇省军需之用亦可
　　従四川总督阿尔泰奏川省支放军需向资隣省拨协今查有茶盐耗羡一项即将逓年积存银四十三万五千余两就近拨出三十万两应用又
　　谕户部为度支总滙凡银欵出入自应经由该部收支以备稽查今宗人府需用红白银两迳由盐政觧交既于体制未合且恐其中不无滋之处嗣后两淮应交宗人府银两着该盐政仍觧交户部查收宗人府按季赴部支领转给
　　又
　　谕据直总督杨迋璋奏直属现存入官地畆应准其停止委员查丈一折着照所议行至于旧案令地方官于一年限内自行详查酌复原租由府道藩司转详该督抚咨部之处尚未妥协此等入官旗地厯年久逺地方官原定租额时大率不能详核者多若仍令伊等自行查改难保无回防徇情朦混草率诸或仅将不能掩饰者举出更正一二仍属有名无实自应特派干员通行履亩防勘确核方为彻底清厘之道着户刑二部拣选明干满汉司官各四员其余各部拣选满汉司官各二员该户部带领引见朕简派前往防同府尹及该府秉公悉心查办
　　三十六年
　　谕据髙晋裘曰脩周元理等查勘永定河北运河各工事竣来京复命将应行疏筑事宜详悉议奏已依议行矣至所称估需工银四十九万六千余两现在直藩库无欵可动着户部即于部库内拨银五十万两令周元理即日委员赴领以俾及时鸠工兴筑该部遵谕速行
　　三十七年
　　命豫省北岸河工等项银两悉行改归道库
　　谕据裘曰脩奏直河工催支给值需用钱文请照京城发兑官钱之例许办工各员一体交银领买等语着照所请于平粜麦厰钱文内准其照大兴宛平之例许办理河工各员持印文赴步军统领衙门领买其钱文出城时仍给票照騐以凭稽核
　　又
　　谕金川用兵以来已两次拨帑六百万两觧川偹用今军务尚未告竣着户部于相近湖广省分查明足敷协拨欵项即酌拨银二百万两觧赴湖广转觧四川偹用
　　又
　　谕工部核销三官庙工程银两一折内开承脩监督请销工料银二万一千二百四两零比较原估节省银三百四十六两零该部按册核减银一千一百九十三两零请将核减银两并自行节省银两交纳户部归欵等语虽系照向例办理未为妥协夫所谓节省者本谓无可核减而能节省而言若既经核减则造报时所开实用银数已属浮多便不当复云节省况节省一欵与核减条目并转不足以服承办人员之心嗣后该部核销各处工程除报销时自行节省而该部无核减者仍准存节省名目外其有呈报节省复经该部核减者即将节省银数归入核减欵内无庸另开节省条目以免重复着为令
　　又
　　谕工部以哈宻巴里坤等十二处物料价值前经驳令陕甘总督查核屡次咨催久未奏报请令该督速行更正删减造册具奏一折殊未得办事要领陕甘总督向驻内地距新疆甚逺一切物价何由深知伊犁喀什噶尔等处俱驻有办事大臣若令其就近稽查则数易覈实为期亦能迅速嗣后该部遇有新彊应行驳查料值除照常行知该督外即一靣専行各该处办事大臣就近作速确查防同该督核实报部办理着为令
　　三十八年
　　谕据程景伊等奏销脩理吏部衙署用过钱粮数目一折内有行取户部顔料值银八百三十三两零取用工部杉木值银八十六两零工价钱六千一百九十串零按依时价核值银六千六百十两零令该部扣完还项等语各衙门奏请借项脩葺衙门分年扣完者止应就采办物料给发匠工各项费用按数归还若户部顔料工部木植及工价钱文皆系部内现有之官物只湏核实报销若亦令作价扣缴竟是将官物出售成何事体所有此项价值六千六百十两即毋庸扣还嗣后各衙门有借项脩理奏请分扣者均照此办理
　　三十九年
　　谕川省军需银两节经由部拨发及各省协拨捐觧者通计三千四百余万现在进金川将次荡平而善后事宜亦当预为筹计着户部于各省存留协拨银内动拨银五百万两觧川存贮备用嗣于九月又于附近四川省分拨银四百万两十一月拨部库捐欵项下银五百万两四十年节次拨部库银一千六百万两通计前后军需及善后经费约六千余万两
　　又
　　谕新疆工程均系派拨兵丁砍伐木植筑打土方支给该处兵丁耕种所收米麦青稞等项较之采买物料雇覔匠夫者本属减省今乌噜木齐新建满兵城房工程统较内地应用银数有减无浮又何必复照内地之例核算所有用过银两即着照数准销毋庸再行交部查核嗣后新疆等处工程派拨兵丁及砍伐木植脩建者俱不必照依内地定例核销
　　四十年
　　谕周元理奏永定河抢脩等工请仍旧例一折因乾隆三十八年报销疏濬抢脩等工银两工部以所报之数与尚书裘曰脩议定大工章程案内较有浮多驳令删减周元理复将厯来通融办理縁由据实声明吁请仍旧朕阅此案工部之驳固属照例而周元理之请自亦实情今朕为之凖酌折衷所有此案动用工程银两仍准其照旧报销不得复行驳减惟是永定河嵗抢脩疏濬等工每年额定三万四千两并准节年通融办理不逾此数虽若示以限制实聴尽数开销未为允协夫永定河水势靡常工程亦因而増减即如嵗脩一项水大之年粘补必多水小之年费用较省此理之一定者又如抢脩量工之平险疏濬视淤之浅深亦难防以一律若向时所定笼统发银不问工之钜细多寡任其牵匀销算则与庖人揽办筵席何异殊非核实办工之道治河所以卫民果属要工程于闾阎实有禆益经费原所不靳若永定河旧例未妥以致毎年浮耗久之不但用渉虚縻且恐工无实济何如随时确核实用实销之为愈乎除业经办过工程事属已往毋庸另议外嗣后应如何删去旧额核实办理酌定章程之处着军机大臣防同周元理悉心妥议具奏
　　又
