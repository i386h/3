<!-- { "loadSidebar": true } -->
　　御马四匹齐其毛色具鞍辔列于院门外凡
　　驻跸圆明园以
　　御马六匹立园门右如之直班侍卫司鞍司辔咸侍恭遇
　　车驾巡幸日以十马备
　　上乘御由掌
　　御马大臣奏请于
　　御马内马中简其尤良者以从其需用驾车马公马及槖驼之数附疏以
　　闻由院奏遣卿及侍卫各一人掌
　　御马侍卫一人沿途监视支放马驼刍菽
　　凡扈
　　跸之尚茶尚膳各执事官役及内监所乗之马由所司行院如数以公马拨给回日缴院如不足具数行兵部以八旗官马拨给遇
　　皇子出行拨给官役应乗公马如之
　　凡因公出使者大臣应乗马十匹侍卫六匹笔帖式四匹廐牧长各五匹廐牧副各三匹廐丁牧丁二人共马三匹均于公马中拨给廐长记所给马数于册月申院卿毎三月卿彚数以
　　闻行该管官覈对其马有途次病毙者嵗终彚数奏销
　　各调习失宜致疲瘠及遗失者有罚
　　凡直省驻防将军都统副都统总督巡抚提督总兵官及朝鲜国使臣来京
　　朝觐各给马乗骑均由所司行院于公马中选拨用马
　　顺治年间定毎嵗四孟月敬
　　神各用青白马二敬毕交防计司变价
　　皇子分封初祭
　　神荐以马昏礼以马充赏固伦公主和硕公主下嫁给马驼生子弥月以马充赏分封亲王郡王贝勒贝子
　　各给骟马二百匹牡马牝马六百匹牡驼牝驼三十匹骟驼四十匹分封公给马二十匹又
　　皇子毎位给公马二十匹以供乗骑
　　乾隆十八年定
　　皇子俟娶福晋后给马十匹未娶福晋以前凡有行走将廐内马通融骑坐
　　口外牧塲
　　大凌河牧在
　　盛京锦州府北口外
　　上都达布逊诺尔牧在独石口外
　　达里冈崖牧在独石口外
　　口外司牧官役
　　顺治年间设工都达布逊诺尔牧掌闗防总管二人翼领三人防古笔帖式五人効力笔帖式三人牝马毎羣牧长一人牧副二人牧丁七名骟马毎羣牧副一人余与牝马羣同驼每羣牧丁二十名余与骟马羣同
　　康熈八年定大凌河牧由内务府奏遣上驷院侍卫一人司官一人前往直年管理其骟马每羣各设牧长一人牧副二人牧丁十五名
　　三十五年裁上都牧总管一人増翼领二人三十七年设大凌河牧掌闗防总管一人副管一人
　　三十九年以上都牧总管兼管达里冈崖牧事设达里冈崖翼领二人古笔帖式三人効力笔帖式二人马毎羣设牧长牧副各一人牧丁七名驼毎羣设牧长牧副各一人牧丁十名即以上都翼领二人拨入达里冈崖
　　四十一年上都设牧古总管一人
　　四十五年由上都牧拨入达里冈崖牧翼领一人增设上都署翼领六人又增设达里冈崖翼领一人署翼领三人
　　四十七年增设上都牧翼领一人
　　五十五年增设上都牧走马一羣设牧长牧副各一人牧丁七名
　　雍正二年裁大凌河牧副管一人増设五六品牧长署副管二人
　　四年定上都牧内选牧长三人牧副六人牧丁六十名专司缉捕盗贼
　　五年改大凌河牧署副管为翼领裁达里冈崖牧翼领一人
　　七年増设上都牧翼领一人
　　十年裁大凌河牧骟马毎羣牧副一人增设副牧长一人署牧副一人【署牧副在牧丁额内】
　　十三年裁大凌河牧牝马毎羣牧副一人増设副牧长一人署牧副一人
　　乾隆三年増设上都牧翼一人署翼领三人増防古笔帖式二人又定自军营撤回之防军以二百八十名兼充牧丁以六十名专司缉捕
　　十四年定逹里冈崖牧照上都例以防军四十名兼充牧丁以六十名专司缉捕
　　十五年定大凌河牧总管
　　盛京将军统辖
　　十九年定大凌河牧原设牧丁每二十五名内裁去五名又裁上都牧牧副四人牧丁七名口外牧羣
　　顺治年间初定上都逹布逊若尔牧设牧马二十羣骟马六羣又设牝驼十羣骟驼二羣【嗣后以次递増随时添设羣数】康熙八年初设大凌河牧牝马十羣
　　十八年以
　　盛京马二羣入大凌河牧牝马羣别分骟马二羣【嗣后以次递増随时添设羣数】
　　三十九年初设逹里冈崖牧牝马三羣及驼一羣又移上都牧牝马五羣于逹里冈崖牧放【嗣后以次□増随时添设羣数】
　　四十四年选大凌河牧牡马牝马三千七十一匹作五分给土黙特二处喀喇沁三处牧养嵗报孽生倒毙数于理藩院三嵗具奏存案
　　四十六年选在京骟驼六羣内百匹存廐其余交上都牧分四羣牧放共骟驼六羣毎羣百匹至二百匹不等【嗣后以次递増随时添设羣数】
　　雍正五年以喀喇沁孶生马一分仍归大凌河牧放
　　十三年以
　　南苑廐牝马十羣移于大凌河牧放
　　乾隆六年移上都牧牝马二十羣于达里冈崖牧放留上都牝马二百二十四羣骟马四十羣走马一羣毎羣三百至五百不等其达里冈崖共牝马六十羣毎羣三百至五百不等
　　十二年定大凌河牧牝马三十六羣共一万九千七百匹内拨五千匹交哲里穆盟长亲王五千匹交上都总管牧放孶生余齿老残病之马照例变价留牝马八千匹分二十羣每羣三百至五百不等
　　十九年议准杨柽木牧骟马二羣分于大凌河牧骟马羣内又以牝马六羣改为四羣亦移大凌河牧放
　　口外牧课
　　康熈年间定上都达布逊诺尔牧骟驼羣每三年奏遣官察阅一次达里冈崖牧牝驼羣毎六年奏遣官察阅一次议赏罚大凌河牧骟马羣毎百匹止倒毙一匹至四匹者赏牧长蟒縀縁领防袍一件縀一疋牧副妆縀縁领防袍一件毛青布十疋倒毙五匹至八匹者牧长牧副赏縀布如之倒毙九匹至十二匹者免议倒毙十三匹至十六匹者牧长罚俸六月牧副鞭四十倒毙十七匹以上者牧长罚俸一年牧副鞭八十牝马羣每三年牝马五匹孶生马驹二匹如额外多孶生一百六十匹以上者赏牧长皮端罩羊皮縀袍各一件一等牛一头牧副羊皮縀袍一件毛青布十疋一等牛一头多八十匹以上者赏牧长羊皮縀袍一件一等牛一头牧副毛青布十疋二等牛一头多一匹以上者赏牧长毛青布十疋二等牛一头牧副二等牛一头如应孶生额内缺百匹以上者牧长罚俸九月牧副鞭六十缺五十一匹以上者牧长罚俸六月牧副鞭五十缺一匹以上者牧长罚俸三月牧副鞭四十如羣内缺原额牧长罚俸一年牧副鞭八十其掌闗防总管翼领等除骟马羣不议赏罚外牝马牡马马驹彚计总数于额外多孶生五百匹者为一分如多一二分者注册多三分者该总管翼领各加一级多三分以上者照分加级如孶生缺额未至二百匹者免议缺二百匹者为一分该总管翼领各罚俸六月缺二分者罚俸一年三分者降一级留任四分者革职上都达布逊诺尔马羣毎三年牝马三匹额生马驹一匹计匹分等与大凌河同多一百六十匹以上者赏牧长毛青布六十疋牧副四十疋多八十匹以上者赏牧长毛青布四十疋牧副二十疋多一匹以上者赏牧长毛青布二十疋牧副十疋缺百匹以上者牧长罚牲一九牧副鞭六十缺五十一匹以上者牧长罚牲一七牧副鞭五十缺一匹以上者牧长罚牲一五牧副鞭四十如羣内缺原额者牧长罚牲二九牧副鞭八十其各羣倒毙马匹计其多寡定为三等一等者议赏二等免议三等议罪均照牝马孳生苐三等赏罚例行其该羣翼领计其所管马羣数目不拘多寡共折作十二羣如赏罚均者免议七羣八羣得赏者赏翼领縁领羊皮缎袍一件毛青布十疋九羣十羣得赏者赏皮端罩一件毛青布二十疋十一羣十二羣得赏者赏皮端罩羊皮缎袍各一件毛青布二十疋如七羣八羣得罚者翼领罚牲一九九羣十羣得罚者罚牲二九十一羣十二羣得罚者罚牲三九骟驼羣毎年百驼内倒毙一匹至四匹者赏牧长毛青布六十疋牧副四十疋五匹至八匹者赏牧长毛青布三十疋牧副二十疋九匹至十二匹者免议十三匹至十六匹者牧长鞭八十牧副鞭六十至十七匹以上者牧长鞭一百牧副鞭八十该羣翼领赏罚与马羣例同达里冈崖牝驼羣毎六年内牝驼五匹额生驼二匹额外孳生二十匹以上者给一等赏十一匹至二十匹给二等赏一匹至十匹给三等赏如孳生缺额计匹分三等罚如之其该总管翼领牧长牧副应行赏罚均照上都牝马羣赏罚例行
　　又定凡牧马羣毎年于四月朔为始迄九月底以骟马牝马全羣就草
　　又定凡牧所需刍菽均由在各总管掌其支取
　　又定凡牧所出马驼皮革上都牧由总管咨张家口税务监督送上驷院大凌河牧由总管咨锦州城守尉送上驷院均转交武备院覈收备用雍正十年定大凌河牧骟马羣毎年百匹内残疾五六匹以上者令翼领牧长牧副赔补其残疾马匹交
　　盛京将军赏给兵丁
　　乾隆三年定上都达布逊诺尔大凌河等处牧羣内孳生倒毙马驼数目令上驷院比照上年多寡之处具奏
　　四年定大凌河牧牝马牡马马驹毎三年考核一次于额外多孳生三分者该总管照例加级翼领等停其加级由院注册俟下次考牧时额外孳生仍多者六年期满换回陞一级补用其孳生平等者换回仍照原品补用如阙额者照例分别治罪四十二年奏准逹里冈靉阳牧厰值年侍卫停止每年派往该衙门相间数年请
　　防出派侍卫前往查看
　　四十九年奏定出青马匹俱系八旗拴养臕壮之马不应报有口老残疾致滋窦嗣后出青马匹请交派出之两翼副都统察哈尔总管侍卫等查看如有口老残疾者责令该旗营赔补管棚大臣官员兵丁等交部分别治罪至
　　驾进木兰时在右匣地方拏马回围至京城官兵等交马时防古兵丁等不无有将老口残疾者顶换口轻好马之嗣后若在石匣拏马有口老残疾者放马大臣等查出即行奉奏将该牧厰副都统察哈尔总管等交部议处回围官兵交棚马时除有臕欠迎鞍者向准収拏仍循其旧外如有鼻湿眼瞎口老残疾者概不准收拏令原拏官兵等照数赔补
　　裯马之礼【附载】
　　顺治年间定毎嵗春秋二季祷马于
　　神第一日早以绛帛系
　　御马鬛尾凡七十匹晚以青帛送大凌河骟马羣系三十匹次日早以绛帛晚以青帛送大凌河牝马羣系绛帛者凡千三百匹系青帛者凡二百七十六匹
　　乾隆四年减定
　　御马系绛帛者三十匹
　　八旗牧马
　　顺治初年定八旗及内府三旗佐领下额设马驼毎年由兵部酌定留京并出各数奏
　　闻毎翼
　　简用副都统二人于立夏后四日率领官兵陆续赶赴口外牧择水草丰茂处牧放若照管不周以致马匹阙少者着落副都统以下各官赔补其实系残废倒毙者马扣存三月钱粮驼扣存四月钱粮买补如价有不敷准于公用银内动支至出官兵均归副都统管辖在马驼亦由副都统分拨官兵牧放其进口日期毎年于八九月间豫行报部
　　又定八旗出马驼口内毎站给空草一束回日进口毎站仍给草束均由兵部移咨户部委司官一人监给
