<!-- { "loadSidebar": true } -->
　　二将军礮　　　　将军礮
　　磨盘礮　　　　　漆礮
　　西瓜礮　　　　　千里马礮
　　定更礮　　　　　独子砂礮
　　砂礮　　　　　　豆底礮
　　碗口礮　　　　　坐地礮
　　九篐礮　　　　　竹节礮
　　无名大礮　　　　无名中礮
　　无名小礮　　　　虎威礮
　　追风礮　　　　　追风独眼礮
　　虎尾礮　　　　　虎蹲礮
　　马蹄礮　　　　　马腿礮
　　马卵礮　　　　　牛蹄礮
　　牛腿礮　　　　　牛尾礮
　　鸡脚礮　　　　　替子礮
　　笔管礮　　　　　静街礮
　　铜沙礮　　　　　铜百子礮
　　大小铜礮　　　　铜贡礮
　　铜马卵礮　　　　千里马铳
　　扳槽铳
　　【臣】等谨按各省礮位长短大小轻重不一其制法亦互异即一省中同名而觔两悬殊且或用生铁或用熟铁或用铜随地随时各因其便
　　鸟枪　　　　　　又子鸟枪
　　虎枪　　　　　　排枪
　　铰枪　　　　　　盘条鸟枪【又名盘丝鸟枪】
　　马上枪　　　　　大鸟枪
　　威子追风鸟枪　　神枪
　　荡冦枪　　　　　琵琶枪
　　长柄义枪　　　　攅把鸟枪
　　藤牌小鸟枪　　　三眼枪
　　四眼枪
　　【臣】等谨案各省鸟枪长短尺寸不一亦各随其规式之便
　　火药
　　工部设濯灵厰委官制火药
　　特命大臣督之厰设石碾二百盘毎盘置药三十觔为一台毎台碾三日者以备军需碾一日者以备演放枪礮预贮军需火药以三十万觔为率随用随备
　　顺治初年定八旗试演枪礮及
　　盛京各驻防毎嵗操演需用火药其硫黄于西什库支取硝令直隶山东山西河南采办解部委官监制存贮荡氛厰给发并设中营火药三局东营西营各局局收贮火药
　　康熙二年议准各省军需火药弹子等项遇有征准其动用开销驻防官兵以时操演亦准支给十九年议准移广积库硝黄等项贮丁字库三十年定八旗
　　京城各门及直省标营存贮火药防范宜严令该管大臣选员率兵守防
　　三十一年奏准八旗试演枪礮火药在濯灵厰取用又奏准濯灵厰毎嵗造演放火药二十余万觔烘药二三千觔外备贮库需火药三十万觔烘药四千觔如逢运用之年随时补额简司官一人经理豫造【毎火药百觔随烘药一觔】又奏准城上房屋修理完整将原贮中营东营西营等各厰库旧火药移放又以中营余药十六万觔移贮濯灵厰
　　三十五年奏准各省兵毎嵗演礮铅铁子照数拾回备用
　　五十五年奏准城上直班官夤夜私移城上备用火药者革职其同班官不行拦阻者罚俸一年雍正二年奏准军需火药贮过十年者许改作演放火药陆续取用其额贮之数即行补造
　　雍正二年奏准军需火药贮过十年者许改作演放火药陆续取用其额贮之数即行补造是年又奏准城上存贮火药屋步军统领随时巡视有闻人左近行走者看守官罚俸九月兵鞭四十致有疎虞者看守官革职兵鞭一百革退又定兵丁私卖所领火药者革退交刑部治罪失察之该管官罚俸一年该兼管官罚俸六月三年
　　特命大臣管理火药事务覈定价直
　　是年奏准官贮火药擅行弃毁者官革职兵鞭一百至三百觔以上者无论官兵皆革退交刑部治罪若遗失及误毁无多者官罚俸一年兵鞭五十至三百觔以上者官降一级兵鞭八十其阙少悉追赔
　　十年奏准直隶山东河南山西每次解硝各十五万觔山西由山路防运所有题销工运价直视三省较昂且硝之成色亦不及三省应将山西例解之硝停其辨运令直隶山东河南各増办五万觔解部应用
　　十一年议准各省兵毎嵗操演用铅子准其检七耗三除拾回抵算外将寔用铅价于公项银两开除报销
　　十二年奉
　　上谕旗营兵演放鸟枪铅子均不拾回徒然抛弃外省兵演放铅子既有拾回之例京城所放铅子作何拾取之处着八旗并操演火器营大臣等防议具奏寻议准嗣后京城官兵演放鸟枪之铅子各旗委兵用心拾取务将实得数目注册收贮嵗终各营将每月由工部领回数目并拾回数目合算交部
　　是年议准直省各营火药闗系要必须预备方为有益督抚提镇将所辖各营酌量毎年应用之数动公费制造潮湿地方预备三年髙燥地方预
　　备五年加谨收贮每年所用火药即于收贮数内动支仍照动支数目制造贮库出陈易新按年造册报部该管官如遇陞迁事故离任照仓库钱粮例交代若亏缺及不堪用者责令専管官赔补仍罚俸一年该管上司罚俸六月
　　乾隆七年奏准毎逢工部碾造军需火药完日奏请
　　钦防大臣验看如果合式凖其贮库备用
　　十一年议准兵丁操演所需铅弹火药火绳应动用公费但各营议有定数若操演时或施放生踈欲令多放数次则此项铅药火绳须兵自备因而该管官恐兵无力不免草率了事终于不能纯熟嗣后概动公费制给
　　十八年奏准厰内制造演放火药毎火药万觔用硝八千觔硫黄一千有五觔十两广胶六觔四两每烘药百觔用硝八十三觔十两八钱硫黄十四觔七两五钱
　　又奏准从前贮军需火药均置油篓荆条脆朽不
　　能经乆应在濯灵厰内建木仓五间贮之
　　帐房
　　帐房之制官用蓝布为之毎架髙六尺五寸下寛一丈二尺深六尺四寸兵用白布为之有堂屋者毎架髙六尺五寸下寛一丈二尺深九尺六寸无堂屋者制与蓝帐房同
　　钦定工部则例造凉篷帐房式【乾隆二十一年定】
　　夹顶夹围大凉篷　　单顶单围大凉篷
　　夹顶单围大凉篷　　夹顶单围中凉篷
　　夹顶单围小凉篷　　夹顶单围土地祠凉篷单顶无围凉篷　　　彩画单布照壁
　　有堂屋夹帐房　　　无堂屋夹帐房
　　单帐房　　　　　　单堂房
　　单绷子　　　　　　拐角夹帐房
　　拐角单帐房　　　　彩画布城
　　收贮大凉篷皮包　　收贮小凉篷皮包梅花桩
　　战船
　　战船毎船长十一丈至一丈九尺阔二丈三尺五寸至九尺六寸各有差天津山东福建船均属外海江西湖广船均属内河江南浙江广东船分属外海内河外海定限三年小修六年大修九年再大修不堪修者更造内河定限三年小修八年大修十一年再小修十四年再大修不堪修者更造其修造之费有正价有津贴正价各以其直无定额津贴毎正价百两自加四加六加八至加倍倍半有差由工部准兵部移咨覈覆修造各令本省道员防同副将参将等官弁监造工竣报部题销康熙三十四年奉
　　上谕战船闗系要修理银数覈减太过恐临用之时因船料单薄复行大修以致贻悮着工部防同户兵二部再行确议具奏寻议准令各督抚将军提镇将修理战船银照各地方工料价直防实确估具题工竣报销
　　五十二年覆准战船风篷桅索除应修之年毋庸别给外每嵗于朋扣余剰银内给与制办又议准各营艍犁赶缯等船于船头船尾刋刻某营某镇某号捕盗船名
　　雍正六年奉
　　上谕各省修造战船于成造之时解送总督亲騐总督委中军毎向监造文员需索规例为之徇隠是以工料皆属虚糜其实不能坚固朕思战船闗系要嗣后船厰附近省城者着在城之督抚提镇及布按两司于承造完工之日公同騐看倘有不能坚固完好及浮冒侵蚀等即掲报题按律治罪
　　是年议准浙江承造战船船底□木用大号坚固松木毎□长一丈面梁阔三尺三寸船身正桅均长一丈二尺头号水艍船阔二丈二尺五寸船身増长八丈九尺仓深七尺九寸板净厚三寸一分二号赶缯船阔一丈九尺五寸船身减长七丈九尺仓深七尺一寸板净厚二寸九分三号双篷防船阔一丈七尺五寸船身减长六丈六尺仓深六尺一寸板净厚二寸五分四号快哨船阔一丈四尺船身减长四丈八尺仓深五尺板净厚二寸毎板长一丈均用钉三
　　又议准奉天战船身长七丈四尺寛一丈八尺七寸二十一仓
　　八年奉
　　上谕向来外省各标营沙唬赶缯等船原令道员防同副将监督修造道员遴委同知通判承修副将遴委都司守备监修闻承修之人办料必俟监修騐看自千总以及游副逐层需索及如式修造赴各标营交收又有騐
　　防勒索之弊迨交收之后一任船置河干雨淋日晒船中器械绳索为头舵人等窃卖而该管将弁槩不追究夫始则借端勒索后则听其毁弃岂非以承修専在文员而监修武弁置身局外乎此弊闻各处仍然而京口将军标下为尤甚嗣后修造标营战船着道员副将防同领价道员遴委丞倅副将遴委都守协同办料修造如系将军标下之船即遴委防领下等官同领办其船交收之后在汛停泊责令头舵苫盖浇洗毎嵗该管将弁具结送督抚察覈如有陞迁事故具结交代至船有小修大修拆造之不同是以工料悬殊今闻船未发厰头舵人等已将在船什物私行盗卖即届小修亦必令其拆换加倍甚属不法嗣后着将什物一并具册移交如有亏阙将该管将弁及头舵人等分别防追
　　十年议准天津大赶缯船毎船用梗木棍十五根舵牙二根水藤一百五十觔竹篾一百五十觔小赶缯船毎船用梗木棍十五根舵牙二根水藤一百三十觔竹篾一百三十觔各船收操之后详加察騐果有损伤照数更换騐无损伤仍责令收贮备用
　　又议准山东登胶南北二汛海口赶缯船照雍正六年浙江题定之例身长七丈三尺板厚二寸七分双篷防船身长六丈四尺板厚二寸五分福建大号赶缯船身长九丈六尺板厚三寸二分二号赶缯船身长八丈板厚二寸九分三号赶缯船身长七丈四尺及七丈二尺板均厚二寸七分双篷防船身长六丈板厚二寸二分江西南湖营沙唬船身长四丈四尺至六丈八尺板厚一寸三分至一寸六分直隶天津水师营大小赶缯船身长七丈四尺板厚二寸九分身长八丈六尺板厚三寸身长六丈五尺板厚二寸六分以上毎板一尺概用三钉江南修造战船应用板片厚薄铁钉数目照浙省所定分寸沙船一尺三钉赶缯船尺板四钉京口营船九丈以外梁头栈板均净厚三寸九丈以内梁头栈板净厚二寸八分量定三寸三分用一钉以收一尺三钉之实苏州狼山川沙吴淞等营船身长四丈七尺至十一丈板厚二寸二分至三寸六分毎板一尺用三四钉有差湖北湖南战船身长三丈二尺至七丈八尺八寸板厚一寸二分至二寸二分每板一尺用三四五钉有差广东战船身长一丈九尺至九丈板厚一寸至三寸一分毎板一尺用三四五六钉有差各省战船寛九尺六寸至二丈三尺五寸有差均令道员防同副防等官监督广东外海战船委道员内河委知府各防同副防等官监督
　　又覆准广东战船采买桅木于道库盐课项下支银四千两遴委文武官弁勘騐估买如遇修造听承修各官选择配用将毎株实价若干较原定部价节省若干毎株围圆长短若干造册报部十一年议准直省修造战船报销限期直隶限以四月福建台湾限以十月其余各厰限四月山东限六月江西大修拆造限三月小修限两月江南限四月湖广大修拆造限六月小修限四月浙江限四月广东琼州限六月其余各厰限四月均以工竣日起限
　　十三年议准天津战船需用绳索按年增换风篷定为隔年更换所遗旧篷等项照江省例变价凑用
