<!-- { "loadSidebar": true } -->
　　太祖髙皇帝顺乃承天仁能逮下奉神灵而理万物肇作
　　邦作对之休昌后嗣而燕
　　皇天启卜世卜年之运式荷
　　慈闱之谦裕应地无疆毗成王业之崇隆发祥有本敬嗣
　　徽音于百世丕昭鸿号于万年谨奉
　　册
　　寳増上
　　尊諡曰
　　孝慈昭宪敬顺仁徽懿徳庆显承天辅圣髙皇后伏冀慈鉴式凭繁禧载锡永启万方之景福长绥奕世之洪庥
　　谨言
　　寳文曰
　　孝慈昭宪敬顺仁徽懿徳庆显承天辅圣髙皇后之寳太宗文皇帝加上
　　尊諡
　　册文曰
　　神谟丕显瞻陟降于在天
　　帝徳诞敷仰光华于复旦长垂启佑逺树仪型钦惟太宗应天兴国徳彰武寛温仁圣睿孝敬敏隆道显功文皇帝干健偕行离明普照道兼作述继鸿业以开太平化洽寛仁慰羣黎而均覆帱任英贤而图治一徳一心定法制以宜民同伦同轨
　　文思光被耀海隅出入之乡
　　圣武布昭震漠外无雷之域决策而平辽右龙起云从移师以讨朝鲜风行草偃三十五部咸抒贡琛献賮之诚亿万斯年永奉
　　受箓膺图之绪
　　大勲丕集皇哉迹廓肇基
　　景命维新赫矣功先定鼎鸿猷伟绩崇
　　太室于不祧厚泽深仁觉徽称之莫罄式遵典爰合佥
　　谋谨奉
　　册
　　寳增上
　　尊諡曰
　　太宗应天兴国徳彰武寛温仁圣睿孝敬敏昭定隆道显功文皇帝伏冀
　　耿光俯烛繁祉鸿绥
　　鉴绳武之微忱介锡龄之遐福谨言
　　寳文曰
　　太宗应天兴国徳彰武寛温仁圣睿孝敬敏昭定隆道显功文皇帝之寳
　　孝端文皇后加上
　　尊諡
　　册文曰配天赞化万年昭雝肃之仪应地含章奕叶仰安
　　贞之徳载隆显号遥颂徽音钦惟
　　孝端正敬仁懿哲顺荘敏辅天协圣文皇后位正坤宁功参干始温恭成性闗雎传蔼吉之心敬慎流徽防翟仰端凝之度贵而能俭犹时御乎弋绨尊不忘勤每自成夫絺绤儆六宫之传漏恒襄问夜于未央钦
　　九庙之荐馨克佐孝思于不匮玉阶金戺聿宣仁惠之风
　　椒殿珠宫益溥和平之化际
　　文皇开创之日乆着赞襄当
　　世祖临御之年备崇尊养顾惟冲藐遥荷
　　恩晖膺缵绪于惟新缅流芳于弗替谨奉
　　册
　　寳增上
　　尊諡曰
　　孝端正敬仁懿哲顺慈僖庄敏辅天协圣文皇后伏冀慈爱昭垂纯僖佑永启鸿基于奕世长绵余庆于万年
　　谨言
　　寳文曰
　　孝端正敬仁懿哲顺慈僖庄敏辅天协圣文皇后之寳孝庄文皇后加上
　　尊諡
　　册文曰范高兰掖逺垂内则之芳型徳冠珠宫遥溯母仪之令望肃瞻
　　玉几防捧瑶函钦惟
　　孝庄仁宣诚宪恭懿至徳翊天启圣文皇后柔顺流徽安贞作则宏绥福履璇闺传樛木之仁茂着臧嘉绮殿被葛覃之化正位乎内克佐栉风沐雨之勲长发其祥爰征绕电流虹之瑞诞我
　　世祖章皇帝钟灵毓秀受箓膺图敷天防
　　圣善之庥率土颂
　　仁慈之泽洎乎
　　圣祖弥资
　　鞠育深恩逮及
　　世宗备举钦崇钜典统
　　两朝之孝养受福绵长极
　　三世之尊亲垂光奕叶顾惟冲藐丕缵鸿基缅懐懿徳于千秋载颂
　　徽音于
　　九庙谨奉
　　册
　　寳增上
　　尊諡曰
　　孝庄仁宣诚宪恭懿至徳纯徽翊天启圣文皇后伏冀慈灵垂裕纯嘏凝禧永绵佑启于万年长笃阜安于百世
　　谨言
　　寳文曰
　　孝庄仁宣诚宪恭懿至徳纯徽翊天启圣文皇后之寳世祖章皇帝加上
　　尊諡
　　册文曰
　　圣人首出开景运于万年
　　至徳光昭享鸿称于百世式九围而立极大一统以垂庥
　　礼重显扬业崇简册钦惟
　　世祖体天隆运定统建极英睿钦文大徳功至仁纯孝章皇帝道冠百王功垂奕世照临六合亶成性之聪明表正万邦锡自天之智勇敷同轨同伦之治肇造鸿基萃来王来享之忱长贻燕翼敬
　　天而防昭事允秉精诚法
　　祖而笃显承聿彰仁孝奉
　　慈闱而侍养备极隆仪恤宗族以敦伦频施旷典深仁厚
　　泽率土均沾善裕宜民敷天共戴扩
　　祖宗之宏业统华夏以归心受命则惕厉忧勤图治于十有八载启后则亲贤乐利衍庆于亿万斯年缅懐缔造之谟钦承丕搆莫罄颂扬之愿敬荐
　　徽称谨奉
　　册
　　寳增上
　　尊諡曰
　　世祖体天隆运定统建极英睿钦文显武大徳功至仁纯孝章皇帝伏冀
　　鉴观有赫黙佑无穷恭承
　　列祖之庥永笃曾孙之庆谨言
　　寳文曰
　　世祖体天隆运定统建极英睿钦文显武大徳功至仁纯孝章皇帝之寳
　　孝惠章皇后加上
　　尊諡
　　册文曰俪干作则启万年有道之长体巽流徽衍奕世无疆之庆晋金函而焕彩崇鸿号以扬芬钦惟
　　孝惠仁宪端懿慈淑纯徳顺天翊圣章皇后柔静凝庥温
　　恭着范佐
　　世祖而勤内治式赞太平事
　　文母以展孝思聿隆尊养洁苹蘩于
　　九庙念切精诚亲瀚濯于六宫身先节俭抚
　　圣祖于防冲之日竭
　　慈覆于顾复之余六十四年备防勤之
　　至徳千八百国合爱戴之欢心惟和气以致祥毕臻诸福信仁人之多夀克享大年当淑景方长
　　皇考犹获瞻夫
　　色笑今
　　防晖遥荷躬正合致夫尊崇典礼维新显扬益切谨奉册
　　寳増上
　　尊諡曰
　　孝惠仁宪端懿慈淑恭安纯徳顺天翊圣章皇后伏冀慈灵降鉴厚泽贻庥绵百世之本支佑万邦之安阜谨言寳文曰
　　孝惠仁宪端懿慈淑恭安纯徳顺天翊圣章皇后之寳孝康章皇后加上
　　尊諡
　　册文曰
　　懿徳丕昭今则常垂于百世
　　圣慈广被鸿名永耀于万年播彤管以增辉奉瑶函而焕彩钦惟
　　孝康慈和庄懿恭惠温穆崇天育圣章皇后道协坤元功符干健勤修壸政早化于宫庭懋着
　　母仪永流徽于禁掖
　　九庙之苹蘩致洁克秉精诚
　　重闱之问视时殷聿彰仁孝躬行节俭深宫成澣濯之风
　　亲赞太平厚徳启绵长之瑞笃生我
　　圣祖仁皇帝诞应苞符毓成
　　圣徳萃爱载于亿千万国享升平者六十余年洎躬纂绪之初正钜典崇徽之日福垂善庆缅
　　懿训于无穷礼重显扬体
　　孝思于不匮谨奉
　　册
　　寳增上
　　尊諡曰
　　孝康慈和庄懿恭惠温穆端靖崇天育圣章皇后伏冀纯禧孔固
　　慈佑弥隆永贻昌炽之祥长启和恒之福谨言
　　寳文曰
　　孝康慈和庄懿恭惠温穆端靖崇天育圣章皇后之寳圣祖仁皇帝加上
　　尊諡
　　册文曰
　　圣徳同天骏烈常垂于百世
　　仁恩浃地鸿称永着于千秋万方之元化周流五纪之太和洋溢光昭启佑礼重显扬钦惟
　　圣祖合天运文武睿哲恭俭寛裕孝敬诚信功徳大成仁皇帝道备中和功隆化育励精圗治统经文纬武以宣猷乆道化成兼继往开来而立极迈百王而独盛广运弥神超千古以加隆大成集圣敬
　　天立政时时弗释夫忧勤法
　　祖諴民事事务归于寛大定三逆而平絶塞克成百世之肤功蠲旧赋而缓新征叠沛无穷之惠泽六十一年宵衣旰食总万防而日昃不遑千八百国乐业安居熙庻绩而耄期不倦溯自躬之冲幼即防鞠育于宫闱
　　圣训亲承忆音容而如昨
　　祖庭逺隔瞻色笑以何从敬绍丕基贻孙谋于尽善缅懐盛徳崇显号于方新式考典章肃将忱悃谨奉
　　册
　　寳增上
　　尊諡曰
　　圣祖合天运文武睿哲恭俭寛裕孝敬诚信中和功徳大成仁皇帝伏冀
　　神灵陟降绪业昭融永贻昌大之祥长享升平之福谨言寳文曰
　　圣祖合天运文武睿哲恭俭寛裕孝敬诚信中和功徳大成仁皇帝之寳
　　孝诚仁皇后加上
　　尊諡
　　册文曰功同厚载襄治化于
　　昌朝礼重鸿称耀
　　徽音于寳册夙合二仪之撰聿垂奕叶之光钦惟孝诚恭肃正惠安和俪天襄圣仁皇后性秉温恭范垂庄
　　肃洁苹蘩于
　　九庙斋祀加防奉瀡于
　　重闱晨昬致谨孝慈育物椒庭之令则宏昭诚敬持躬兰
　　殿之芳徽允播劳心阃阈常分
　　宵旰之忧勤赞化宫闱克佐升平之治理溯仁风之已逺
　　彤管方辉缅
　　懿诲之长垂瑶函正焕钦承丕绪值典礼之维新式考
　　章方显扬之莫罄谨奉
　　册
　　寳增上
　　尊諡曰
　　孝诚恭肃正惠安和淑懿俪天襄圣仁皇后伏冀淑灵式庇嘉徳惟馨永贻昌炽之庥益佑和恒之福谨言寳文曰
　　孝诚恭肃正惠安和淑懿俪天襄圣仁皇后之寳孝昭仁皇后加上
　　尊諡
　　册文曰功符坤厚贻燕翼于万年徳合乾元表鸿名于奕叶义必先于报本礼莫重乎尊称钦惟
　　孝昭静淑明惠正和钦天顺圣仁皇后性成淑慎范着温恭华胄钟祥颂芳声之早播椒涂正位垂内则以长昭慰色笑于
　　慈闱晨昬尽养佐忧勤于
　　黼座夙夜加防盛徳方新翟茀遽辞于丹禁仁恩永戴箴铭并着于彤编溯蔼吉之令仪千秋焕彩缅孝慈之懿行百世流徽洎及躬实切显扬之愿钦承鸿业益深崇报之思考彞典以扬芬进瑶函而焕彩谨奉
　　册
　　寳増上
　　尊諡曰
　　孝昭静淑明惠正和安裕钦天顺圣仁皇后伏冀厚防长垂
　　慈恩黙佑介无疆之景福开有象之太平谨言
　　寳文曰
　　孝昭静淑明惠正和安裕钦天顺圣仁皇后之寳孝懿仁皇后加上
　　尊諡
　　册文曰俪天立极垂令范于千秋应地含章享隆名于奕
　　世庙庭增焕典册维新钦惟
　　孝懿温诚端仁宪穆奉天佐圣仁皇后毓瑞髙闳腾芬戚畹赞显承之伟烈内则勤修笃慈爱之深仁
　　母仪茂着晨昬有恪尽孝养于
　　彤闱夙夜维防佐忧劳于
　　宸扆溯
　　宫庭之佑启抚
　　皇考于冲龄十载劬劳备荷
　　生成之徳终天哀痛常懐
　　髙厚之恩洎自躬钦承丕业体
　　孝思于不匮尊礼宜崇熙鸿号于无穷颂扬莫罄谨奉册
　　寳増上
　　尊諡曰
　　孝懿温诚端仁宪穆和恪奉天佐圣仁皇后伏冀慈眷加隆纯禧益懋贻阜安于四海绥昌炽于万年谨言寳文曰
　　孝懿温诚端仁宪穆和恪奉天佐圣仁皇后之寳孝恭仁皇后加上
　　尊諡
　　册文曰
　　慈范丕昭奕世衍无疆之庆
　　徽音光被万年垂至徳之光稽钜典以加崇奉鸿名而致
　　颂金函焕彩玉册增辉钦惟
　　孝恭宣惠温肃定裕赞天承圣仁皇后顺应干行厚同坤
　　载佐忧劳于夙夜克赞
　　宸猷树肃穆于宫庭聿宣
　　壸教执谦为度共传温惠之风秉恕居心羣荷寛仁之泽
　　恪勤内职精诚而洁治苹蘩孝养
　　重闱愉婉而躬亲问视笃生我
　　世宗宪皇帝诞应昌期毓成
　　至徳正集万方之爱戴俄惊一旦之遐升爰奉
　　徽称敬昭
　　令则暨眇躬之纂绪弥追痛于含饴仰体
　　孝思方当尊礼攸隆之日缅懐
　　懿训益切显扬莫罄之忱谨奉
　　册
　　寳増上
　　尊諡曰
　　孝恭宣惠温肃定裕慈纯赞天承圣仁皇后伏冀陟降在兹
　　鉴观不逺永佑绵长之祚式开昌炽之符谨言
　　寳文曰
　　孝恭宣惠温肃定裕慈纯赞天承圣仁皇后之寳
　　乾隆二年三月癸巳恭奉
