<!-- { "loadSidebar": true } -->
　　宝由中门中路入殿中槅扇奉安于东边案上
　　上从大门中门入进殿东就拜位行三跪九拜礼大学士
　　恭捧香
　　册箱跪献
　　上受
　　册供献毕授左边礼部大臣跪接恭安
　　册案上大学士恭捧香
　　宝盝跪献
　　上受
　　宝供献毕授右边礼部大臣跪接恭安
　　宝案上典仪官奏宣
　　册宣
　　宝随捧绢
　　册绢
　　宝宣毕
　　上行三跪九拜礼奠帛献爵亚献终献毕
　　上行三跪九拜礼恭奉祝帛绢
　　册绢
　　宝诣燎位赞礼官奏礼毕
　　上趋至
　　几筵前跪抚
　　宝榻呼号大恸左右无不悲感以各有执事不敢进劝捧册
　　宝大学士二人进前哀恳良久
　　上方出及乗舆犹涕泣不止供献时
　　上髙捧顶戴于首备极恭敬
　　册文曰源逺流长宝厯绵延于万叶功髙徳盛鸿名炳耀于亿年参覆载以成能亘古今而立极光垂宝册典重彝章恭惟
　　皇考大行皇帝智勇表邦寛洪锡福统
　　天作则符大徳之好生法
　　祖绥猷继显谟而垂裕溯自
　　乾纲始握暨夫
　　泰运宏开推上理之化成以至仁为治本勤劳几务皆缘利济苍黔爱惜人才总为辑宁区防涖
　　法宫而问夜民隠周知御
　　銮辂以省方舆情毕慰导黄流于淮海悉本
　　宸衷挽红粟于东南用寛物力无一夫之不获致比屋之可封万象如春嫓美三皇之世百祥从善凝和四徳之元
　　尊号宜崇惟
　　仁克允若乃时际守成功同开创我
　　皇考膺图受箓缵绪重光文治休明威灵赫濯值三藩之叛逆
　　命诸将以诛锄攘元裔之跳梁捣其巢穴涤台湾之氛祲我版图喀尔喀穷蹙来归绥阖部而享安全之乐噶尔丹凶顽不戢
　　统六师而彰扫荡之勲惟彼策妄阿喇布坦者潜踪逺窜负固弗庭禁旅长驱露布捷驰于北阙
　　天威逺震
　　御碑屹立于西藩光
　　列圣相继之谟猷拓自古未开之疆土式遵彝典载考诗书禹谟以帝尧为圣君商颂以成汤为烈祖徳无不备必称
　　圣而始该功有独隆非称
　　祖其曷副小子寅绍丕基仰承鸿业莫罄显扬之悃佥询朝野之公谨奉
　　册
　　宝恭上
　　尊諡曰
　　合天运文武睿哲恭俭寛裕孝敬诚信功徳大成仁皇帝
　　庙号曰
　　圣祖万年有赫百代弥尊伏冀
　　天慈俯垂
　　鉴格谨言
　　宝文曰
　　圣祖合天运文武睿哲恭俭寛裕孝敬诚信功徳大成仁皇帝之宝
　　【臣】等谨按凡香
　　册香
　　宝致祭时恭献后即奉安
　　山陵绢
　　册绢
　　宝宣读送燎位是皆上
　　尊諡所用也若夫进玉
　　册玉
　　宝则以尊藏
　　太庙
　　七月癸巳以加上
　　列祖
　　列后
　　尊諡恭修饰
　　太庙神牌遣官行礼
　　八月己酉恭奉
　　册
　　宝加上
　　太祖承天广运圣徳神功肇纪立极仁孝睿武端毅文定业髙皇帝
　　孝慈昭宪敬顺仁徽庆显承天辅圣髙皇后
　　太宗应天兴国徳彰武寛温仁圣睿孝敬敏隆道显功文皇帝
　　孝端正敬仁懿哲顺庄敏辅天协圣文皇后
　　孝庄仁宣诚宪恭懿至徳翊天啓圣文皇后
　　世祖体天隆运定统建极英睿钦文大徳功至仁纯孝章皇帝
　　孝惠仁宪端懿慈淑纯徳顺天翼圣章皇后
　　孝康慈和庄懿恭惠温穆崇天育圣章皇后
　　尊諡于
　　太庙又恭上
　　仁孝皇后
　　尊諡曰
　　仁孝恭肃正惠安和俪天襄圣皇后
　　孝昭皇后
　　尊諡曰
　　孝昭静淑明惠正和钦天顺圣皇后
　　孝懿皇后
　　尊諡曰
　　孝懿温诚端仁宪穆奉天佐圣皇后先是康熙六十一年
　　十二月丁巳
　　世宗宪皇帝谕朕仰荷
　　祖宗眷佑缵承大统恭上
　　皇考圣祖仁皇帝
　　尊諡敬念
　　太祖髙皇帝
　　太宗文皇帝
　　世祖章皇帝
　　三圣相承功髙徳盛载考典章加上
　　尊諡因念
　　孝端文皇后
　　孝庄文皇后肇基翊运啓佑
　　两朝朕在冲龄备膺慈爱
　　孝康章皇后诞育
　　先皇懿徽流庆
　　孝惠章皇后徳隆福厚笃爱朕躬朕意亦宜并加尊諡但追尊固出至情而推崇必遵定礼尔等酌古准今防同确议俾朕得展思慕之诚又念
　　仁孝皇后作配
　　皇考孝敬寛仁坤仪懋着
　　孝昭皇后恪恭温顺树范宫闱
　　孝懿皇后徽音淑徳慈抚朕躬恩勤备至均应恭上尊諡以昭示万年内阁九卿翰詹科道防同详察典礼具奏寻议上臣等伏查从前恭上
　　列祖尊諡
　　太祖承天广运圣徳神功肇纪立极仁孝睿武文定业髙皇帝今拟于睿武字下加上端毅二字
　　太宗应天兴国徳彰武寛温仁圣睿孝隆道显功文皇
　　帝今拟于睿孝字下加上敬敏二字
　　世祖体天隆运英睿钦文大徳功至仁纯孝章皇帝今拟于体天隆运字下加上定统建极四字又查从前恭上
　　列后尊諡
　　孝慈昭宪敬顺庆显承天辅圣髙皇后今拟于敬顺字下
　　加上仁徽二字
　　孝端正敬仁懿庄敏辅天协圣文皇后今拟于仁懿字下
　　加上哲顺二字
　　孝庄仁宣诚宪恭懿翊天啓圣文皇后今拟于恭懿字下
　　加上至徳二字
　　孝惠仁宪端懿纯徳顺天翼圣章皇后今拟于端懿字下
　　加上慈淑二字
　　孝康慈和庄懿恭惠崇天育圣章皇后今拟于恭惠字下
　　加上温穆二字
　　仁孝皇后
　　孝昭皇后
　　孝懿皇后
　　尊諡应遵照初上
　　尊諡十二字之典礼恭拟上
　　仁孝皇后
　　尊諡曰
　　仁孝恭肃正惠安和俪天襄圣皇后
　　孝昭皇后
　　尊諡曰
　　孝昭静淑明惠正和钦天顺圣皇后
　　孝懿皇后
　　尊諡曰
　　孝懿温诚端仁宪穆奉天佐圣皇后伏
　　钦定得
　　防是依议至是
　　亲诣行礼恭加上
　　太祖髙皇帝
　　尊諡
　　册文曰
　　圣徳诞敷肇啓万年之统绪
　　神功丕焕开百世之升平垂大业于无穷奉鸿名于有永钦惟
　　太祖承天广运圣徳神功肇纪立极仁孝睿武文定业髙皇帝智勇性成聪明天纵体元立极建经天纬地之功应运绥猷扩物与民胞之量声教讫于九有
　　文徳遐宣威灵慑乎万方
　　武功逺震决机制胜成算如神置腹推心求贤若渴啓疆宇而立
　　宗庙制度恢宏相原隰而定邦都规模久逺文同仓史爰造国书义取卦图聿修军制致人心之徯应承
　　天命之维新缅惟
　　垂统訏谟发祥泽逺上溯
　　开基厚徳昌后功宏兹当缵绪之初宜重追崇之典谨奉册
　　宝增上
　　尊諡曰
　　太祖承天广运圣徳神功肇纪立极仁孝睿武端毅文定业髙皇帝伏冀
　　圣鉴长昭庥永被贻博大昌明之运集山陵冈阜之祥谨言
　　宝文曰
　　太祖承天广运圣徳神功肇纪立极仁孝睿武端毅文定业髙皇帝之宝
　　孝慈髙皇后
　　尊諡
　　册文曰义重显扬
　　懿范聿昭于开创功宏赞助隆称宜奉于缵承缅令则之长垂识凝休之有自钦惟
　　孝慈昭宪敬顺庆显承天辅圣髙皇后承干育物应地资生沩汭观型早着幽闲之度洽阳作合夙娴贞静之风归我
　　太祖髙皇帝克勤克俭勷栉风沐雨之劳至孝至仁佐天与人归之业着慈祥于樛木恺悌于螽斯景运诞膺本
　　慈闱之垂裕舆图式廓推
　　至徳之渊源缅懐雝肃
　　徽音传诸奕世永被睢麟雅化贻及万年用展微忱敬加鸿号谨奉
　　册
　　宝增上
　　尊諡曰
　　孝慈昭宪敬顺仁徽庆显承天辅圣髙皇后伏冀慈鉴丕昭繁禧懋锡萃日升月恒之福介民安物阜之休谨言
　　宝文曰
　　孝慈昭宪敬顺仁徽庆显承天辅圣髙皇后之宝太宗文皇帝
　　尊諡
　　册文曰
　　圣人有作赞化育于两间
　　至徳难名耀声华于万世道光简册颂溢寰区钦惟太宗应天兴国徳彰武寛温仁圣睿孝隆道显功文皇帝覆载同规中和建极照临六合亶成性之聪明表正万邦锡自天之勇智布公诚以待下英俊归心施慈惠以宁人苍黎向化
　　武功耆定雷霆驱精鋭之锋
　　文教敷日月炳光华之象修明礼制同伦轨于方舆绥辑要荒萃共球于属国缵肇基之迹式廓
　　帝图恢受命之符弥膺
　　天眷耿光大烈已开一统宏模厚泽深仁遂裕亿年景祚钦承丕构缅懐
　　缔造之猷思阐
　　鸿称莫罄显扬之愿式稽古典爰合佥谋谨奉
　　册
　　宝増上
　　尊諡曰
　　太宗应天兴国徳彰武寛温仁圣睿孝敬敏隆道显功文皇帝伏冀
　　神灵陟降绪业昭融恭承
　　烈祖之庥永笃曾孙之庆谨言
　　宝文曰
　　太宗应天兴国徳彰武寛温仁圣睿孝敬敏隆道显功文皇帝之宝
　　孝端文皇后
　　尊諡
　　册文曰配天立极表地道之安贞俪日扬光彰壸仪之雝肃徽音勿替显号宜加钦惟
　　孝端正敬仁懿庄敏辅天协圣文皇后敬慎温恭含光大范髙兰掖迈夏室之涂山徳冠璇闺嫓周家之渭涘勤劳成性心防轶于箴规节俭持身动必遵乎律度鸡鸣警戒助
　　当宁之求衣佩帨从容向
　　閟宫而洁藻玉阶金戺聿传温恵之风绮殿珠宫式着斋庄之范承
　　文皇齐家之化业赞时雍逮
　　世祖御极之期礼隆孝养属当冲眇初荷鸿基追椒壁之遗芳捧瑶函而颂美谨奉
　　册
　　宝増上
　　尊諡曰
　　孝端正敬仁懿哲顺庄敏辅天协圣文皇后伏冀慈灵降鉴厚泽凝庥恒衍庆于紫宸永扬名于彤管谨言宝文曰
　　孝端正敬仁懿哲顺庄敏辅天协圣文皇后之宝孝庄文皇后
　　尊諡
　　册文曰道符内则垂芳范于千秋徳懋
　　母仪享鸿声于
　　九庙几筵増焕典册攸新钦惟
　　孝庄仁宣诚宪恭懿翊天啓圣文皇后应地含章配天赞化仁逮下闗防传和蔼之心礼重正家褕翟仰端凝之度宵衣旰食常参燮伐之勲体巽承干每佐忧勤之治诞我
　　世祖章皇帝钟祥啓运
　　善教凝庥八埏归王防之图四海戴
　　慈闱之泽逮我
　　圣祖仁皇帝神姿濬哲弥资
　　鞠育之深恩至孝感孚丕受緜长之介福备
　　两朝之尊养运啓羲农裕奕叶之贻谋名髙任姒顾惟冲眇夙荷恩晖兹当继序之初爰切追崇之义谨奉
　　册
　　宝増上
　　尊諡曰
　　孝庄仁宣诚宪恭懿至徳翊天啓圣文皇后伏冀长绥纯嘏俯鉴精诚緜百世之本支笃万年之庆誉谨言宝文曰
　　孝庄仁宣诚宪恭懿至徳翊天啓圣文皇后之宝世祖章皇帝
　　尊諡
　　册文曰
　　圣徳光昭长衍万年之景运
　　神功奠定宜崇百世之鸿称大一统以贻庥式九围而立极功啓佑礼重显扬钦惟
　　世祖体天隆运英睿钦文大徳功至仁纯孝章皇帝表正万邦首出庶物精明果毅智勇本于性生中正斋庄神灵由于天授扩
　　祖宗之业同轨同伦统华夏以归心来王来享明禋昭事精诚允格乎
　　苍穹
　　骏烈缵承孝享实孚于
　　清庙隆
　　慈闱之尊养视膳问安普宗族之恩施明伦敦本时颁解泽大地回春屡
　　谕祥刑普天向化登兆人于衽席跻寰防于雍熙积十八载之惕厉忧勤开亿万年之丰亨豫大缅懐
　　盛徳绳
