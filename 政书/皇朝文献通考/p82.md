<!-- { "loadSidebar": true } -->
　　【臣】等谨按军资火药最重磺觔虑奸民私贩儌利自不得不严加讥察故凡商船出口及畨船归洋时与丝粟铜铁同一例禁其由海外运至内地者向亦为之严诘不许其携载入口于市舶情形殊多未便我
　　皇上圣谟深逺准其压带禁令则弗使烦苛商贩则咸资利益法良意美斟酌尽善防奸之道无不至柔逺之政蔑以加矣
　　四十二年户部言打箭鑪界近边陲嗣后税差请照山海等闗之例于宗人府正副理事官及各部院郎中员外郎等官内防选保送庶于务弹压有禆得
　　防允行
　　又奉
　　谕户部奏查核扬闗征收税银较雍正十三年短少三万二千六百余两请着落经管之道员孙栝赔补一折因命军机大臣交户部查该闗厯年盈余之数较雍正十三年多寡若何今阅单开各年盈余数目惟乾隆十四十七两年较雍正十三年有赢无绌其余各年则莭次短少并非始自近年各闗税课盈余例与上届相比较朕御极之初本不知各处所收闗税多寡之数因谕部臣即以雍正十三年为凖使胥吏不敢例外苛求监督不能征多报少且使毎年比较不致嵗渐加增加减无所底止实于体恤商民之中寓司闗税者不致作克减之意并非因雍正十三年闗税独多使各闗税必足其数也乃行之未久部臣因各闗奏报盈余较雍正十三年有赢者居多若置上届于不问恐监督以比旧已多即可从中侵隐易滋流请仍与上届相比较又复通行日久昨嵗考核淮闗鳯阳闗较上届屡形短绌因令复照雍正十三年比较则所短之数更多自系办理不善今扬闗亦复莭年短少且通计短少最甚者惟此三闗若因此而徧及诸闗未免窒碍且恐无识之徒疑朕于闗税必欲从其多者相核实不知朕体恤商民之本意矣朕有意于帑项增多则不三次通免天下钱粮其所増益不较此百倍乎又思乾隆二十八年临清闗征收盈余较二十七年短少朕曾谕户部令与二十五六两年再行比较嗣经部臣奏称该闗盈余之数虽较上届少银三万余两而较之五六两年尚多银一万五千余两即予免议葢课税盈缩率由于年嵗丰歉固难免参差不齐而通计三年即可得其大槩若多寡不甚悬殊原可无庸过于拘泥此法最为平允嗣后各闗征收盈余数目较上届短少者俱着与再上两年复行比较如能较前无缺即可核准若比上三年均有短少再责令管闗之员赔补彼亦无辞夫朕以雍正十三年为凖者本属美意今既有此求全之毁嗣后此例不必行所有扬闗本年比较盈余交该部照此例另行核议具奏并将此通谕知之四十五年奉
　　谕向来荆闗打箭鑪两处征收税务俱派部院司员前徃管理一年报满更换但派徃之员人地生疎又或经理不善徃徃易致缺额按例既不可不令其赔补而该员等因一二年小差以致折变房屋赔缴官项非所以示体恤虽该员等赔项毎加恩豁免而于帑项公务究属无济所有此两处税务由京派员前徃之处竟可不必其业派徃者俱着撤回嗣后着交该督抚照临清等闗之例派委妥员奏明管理
　　四十九年免粤海闗珍珠寳石等税【详见市籴考】
　　皇朝文献通考巻二十七
<史部,政书类,通制之属,皇朝文献通考>
　　钦定四库全书
　　皇朝文献通考卷二十八
　　征考【三】
　　盐
　　顺治元年整理长芦盐法詹事府通事舍人王国佐条奏长芦盐法十四事一复额引以疏壅滞一改引部以速引利一便引价以壮京圉一革防销以省商费一除滥赎以伸商寃一除变价以止奸欺一清焚溺以杜虚冒一止改告以一引盐一疏闗禁以通引楫一杜扰害以清私贩一核埸灶以清窝囤一复两坨以　讥察一免徭助以济孤商一设赏例以鼓富商部覆允行
　　二年
　　勅免陕西本年盐引额课三分之二
　　又定河东盐法改票用引户部议覆河东巡盐御史刘今尹疏言河东盐课银一十二万四千九百余两故明给宣大山西三镇宗禄军饷今应解京库其给发盐引之法河东地逺势不能先纳银而后领引应先解纸价后按引纳课旧例可循至河东地方去年十月方出汤火业于顺治二年春定期征解以苏商力其捞采之法均宜仍旧惟是山西太原府汾辽沁州欲行票盐似非画一当如山东例革票行引以信令甲而除私贩之从之又定原食淮盐之汝宁归两淮巡盐御史管理原食西和漳县盐之临洮巩昌归甘肃巡按兼管从河东巡盐御史刘今尹请也
　　定河南江北江南等处盐课征解例奉
　　谕防河南江北江南等处各运司盐课自顺治二年六月初一日起俱照前朝防计録原额征解官吏加耗重收或分外科敛者治以重罪
　　又准盐臣于户部领引召商纳课户部议覆两淮巡盐御史李发元疏言两淮盐引旧例于南京户部闗领今南直规制未定盐臣请于臣部急颁盐引以疏盐利应先给二十万引济目前急用其边商纳粟原为边计今中外一统防兵无多应令运司召商纳银依额解部从之
　　又给新引以杜混冒鳯阳巡抚赵福星疏言盐课为军需所闗今各商所行皆故明旧引其中不无混冒请速给新引以裕国课疏入如所请行又
　　诏免本年盐课三分之一奉
　　谕防各运司盐法明末逓年加増有新饷练饷及杂项加派等银深为厉商今尽行蠲免止照旧额按引徴收本年仍免三分之一
　　又核定本年行盐一百七十一万六千六百二十五引徴课银五十六万三千三百一十两六钱有竒
　　【臣】等谨按是年行盐一百七十余万引次年即行
　　引三百余万十六年行引四百余万固由升平之后户口日増民食渐广亦以我
　　朝鹾政之寛将故明加派名色尽与蠲除无积引套搭之苦无常股存积之名无新饷练饷追呼徴缮之扰埸灶煎晒可以当耕凿之勤自食其力而商贾出汤火之后额徴既减亦自易于转输是以行销既逺而课额日増传所云为之者疾用之者舒则财恒足盖盐法只国计之一端而因连嵗革除之苛政与逓年引目之加増由此识
　　维新治象与商民抃舞之效可以并观而互见也四年蠲免浙闽加派盐课时以浙东福建初定浙闽运司盐课自故明天启崇祯年间加派名色甚多甚为商厉今尽行蠲免止照万歴年间旧额按引徴课
　　又免江南崇明盐课银两允招抚江南大学士洪承畴请也
　　又严禁旗兵私贩奉
　　谕防兴贩私盐屡经禁约近闻各处奸民指称投充满洲率领旗下兵丁车载驴防公然开店发卖以致官盐壅滞殊可痛恨尔部即出示严禁有仍前私贩者被获鞭八十其盐觔等物入官巡缉员役纵容不行缉拿者事发一体治罪嗣于顺治五年六月以地方土棍串同满兵车牛成羣携带弓矢公然贩卖私盐
　　谕各管旗官员严行禁止并
　　敕部再加申饬地方巡缉擒拿解部依律治罪
　　又蠲免广东盐课加派银两以广东初定本省盐课照万厯四十八年旧额按引如数徴解其天启崇祯年间加派尽行蠲免
　　又议准山西盐法道归盐运司兼管
　　六年免四川商民盐课以四川未定免徴盐课从巡抚赵班玺请也
　　七年
　　敕广西驿盐事务归并布政使兼理
　　八年以盐课余银通饬各盐差御史奉
　　谕防各处所报盐课毎报余银若干细思盐课正额自应徴解若课外余银非多取诸商人即系侵尅百姓大为政户部都察院通行各盐差御史及各盐运司止许徴解额课不许分外勒索余银有御史及运司各官贪纵者许商民指实赴都察院首告审问确实奏请治罪用布朝廷恤商裕民至意
　　十二年稽核河东长芦盐务奉
　　谕防河东长芦等处各运司盐课原应商人办纳中有毎年派民纳课而民不见升合之盐者着该运司详加稽核从长计议务令公私两便经久可行毋得因循积又复差御史巡理盐政从科臣张王治请也十五年暂停长芦盐政解送光禄寺盐觔礼部议覆光禄寺条奏长芦运司所解青白盐盐砖厯年存剰六十万觔有零现在足用应暂停解本色自
　　十五年以后该地方官照时价改折解送光禄寺俟库内现存之盐用完日具题仍解本色应如该寺所议行从之
　　户部议准上元江宁等八县食盐九万六千七百引将原派纲盐十三万八千八百四十七引仍归纲地行销
　　十七年严粮船夹带私盐之禁巡盐御史李賛元疏请预杜粮艘夹带之回空粮船约有六七千只皆出瓜仪二闸其船一帮夹带私盐奚止数十万引合而计之实侵淮商数十万引盐之地查漕规回空利于速囘以便早赴下运如此夹带私盐必致躭延时日是害盐法亦所以害漕规乞令督抚转行漕道申饬禁缉发卖之地先穷其源所过之地严察其庶于盐法漕规两有禆益户部覆准令各该督抚檄行沿河各道府州县并山清髙宝等处地方官严加禁缉扬州钞闗乃万艘必由之地回空到彼势不能飞渡应令该巡盐御史逐船查騐即便放行如有仍前夹带者罪之后盐政李賛元复奏请缉私不力议处及拿获私盐议叙以次数分别轻重着为例
　　又议准按臣条奏清理四川盐政户部议覆四川巡按张所志奏蜀省之盐皆产于井必相山寻穴凿石求泉而井始成开凿艰难毎一井常费中人数家之产应照开荒事例三年起课以广招徕新凿盐井仍令毎年报部武弁抽索灶丁应严行申饬违者题叅重处贫民易食盐觔应令四十觔以下者准免课税四十觔以上者仍令纳课至蜀省盐课则例查明季万歴年间额盐九百八十六万一千二百四十觔嵗解陕西省银五万余两嵗留本省备用银二万一千余两其行盐地方系成都府嘉定州叙州府潼川府顺庆府保宁府广元县防州府广安州雅州也其告运行盐事宜锅井徴收则例应行该御史斟酌损益具题从之
　　又议准盐臣条奏清厘両淮盐务两淮御史李賛元条奏盐政八欵一毎年见行额引宜带积引附销一清厘府州县私贩之源一清厘三十盐场之一严饬各道巡缉各省越贩一稽核官引以杜夹带重复一淮北地方宜并引行盐一盐引日増请照长芦河东两浙例加课不加引一溢觔割没日重请照所发印簿实填下户部议行
　　十八年定盐引归部以杜盐贱引壅之巡视长芦盐政御史张冲翼疏言长芦旧例引存户部先课后引顺治十五年户部发引到司皆争先求售减价而沽以致盐贱引壅逋课甚多请仍循旧例将盐引归部庶引不虚发课无逋欠从之
　　又定临安府属枯木八寨牛羊新县四处食盐银两自顺治十七年为始编入防自县经制全书又免崇明县盐课户部议覆江南总督郎廷佐疏言崇明县地丁钱粮虽已蠲免其盐课仍应完解得
　　防崇明孤悬海外逆贼来犯皆赖兵民同心协力固守全城所欠盐课着与豁免
　　康熙元年以淮北食盐改拨淮南派额销引巡盐御史郑名疏言两淮南北纲引食盐原有定例派行州县户口不无盛衰宜设法疏理请行改销部议覆准既称淮北引壅酌量派销疏通淮安府等州县一万引改拨宁国府六千五百引和州含山三千五百引毎年奏销以为定额
　　三年免广东康熙元年分逋欠盐课银七万一千一百一十五两
　　又准江西吉安府改食淮盐江西总督张朝璘疏言吉安府向食粤盐但距粤千余里更有十八滩之险商贾裹足民多淡食请以康熙三年为始改食淮盐仍照粤额完课得
　　防允行
　　四年
　　恩诏蠲免盐课积欠银两时因遵奉
　　诏防蠲免直省旧欠钱粮推广及之
