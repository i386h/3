<!-- { "loadSidebar": true } -->
　　谕盛京额设马甲并随缺地畆皆为养赡该处满洲而设今年久生齿日繁若将伊等应得分例裁汰入官于伊等生计殊属无益如现在京中八旗户口繁盛生计不无拮据经朕特沛恩施另赏鳏寡孤独钱粮以资生理其派往西安凉州庄浪宁夏兵丁俱照所派之额在京挑补又添兵缺甚多每年帑金不下数万并无吝惜盛京满洲皆朕臣仆人丁日盛自宜酌量添给岂有转将伊等现在应得分例裁汰之理今各佐领下马甲额设不均固宜均行办理但此项裁汰钱粮地畆亦宜斟酌养赡多人或添设步甲或作为养育兵俾众人均沾实恵着将此项裁汰之马甲三百六十名钱粮交增海等或添设步甲或添设养育兵惟期普被恩施办理具奏其随缺三千一百六十晌如何使众人均有裨益之处并着増海等定议具奏将此通谕中外示朕优恤满洲至意嗣经将军增海等奏裁汰马甲应添步甲三百八十八名仍照原奏添设外余剩银二千六百一十六两请添设每月食五钱钱粮养育兵四百三十六缺分给八旗满洲古汉军各佐领下仍按鳏寡孤独人等之多寡酌量添设以资养赡又请将裁汰随缺地畆租银六百三十四两零每年赏给步甲三百九十六名每名银一两六钱置买皮袄穿用共步甲一千一百八十八名三年内可以均沾实恵嗣后隔二年各兵可得皮袄一件又请将现议养育兵内匀出一百四十分钱粮赏给
　　盛京官学生以资学习于造士实有裨益经部议得
　　防允行
　　三十九年戸部议
　　盛京将军宗室晌等奏请将各属陆续查出遗漏人丁遵照乾隆二十七年
　　恩防作为另户查现在查出遗漏正身户口与另记档案遵限自行呈首之人不同日久迁延难免借端滋请
　　防赏限一年仍交
　　盛京戸部会同该将军详慎确查务得实在根据疏入从之
　　【臣】等谨按编审丁册每户书另户某人某官无官者则曰闲散某或在籍或他往皆备书之至八旗正身壮丁年十五以上该管官查无假冒方准入册又八旗壮丁或寓亲友或流落乡屯向未入丁册者准其首报补入惟开户养子则有另记档案之例如冒入另户档内罪之凡以慎稽察而杜潜匿法至善也今查出遗漏正身与另记档案之人不同展限确查庶不迁延而滋矣
　　四十三年定编审打牲壮丁之例向例八旗壮丁三年编审一次乌拉打牲人丁户部派出旗员笔帖式前往编审若有假冒隠匿等情将该都统及领催等俱行治罪至是吉林将军福康安奏请编审打牲壮丁停派京员今该将军就近编审造册加具保结送部如有隠冒查实题防疏入得
　　防允行
　　四十四年军机大臣等议覆
　　盛京将军福康安奏
　　盛京旗人并旗下家奴携带眷口在吉林地方种地共四十户一百八十二名口内除正身旗人仍拿解本处照例办理其
　　盛京兵部工部内务府之壮丁并王公宗室之家奴及旗下家奴请入于吉林官庄耕种纳粮当差并饬该管官严加约束毋许滋事如再有犯逃者获日不论次数刺字发驻防兵丁为奴等因奉
　　防盛京吉林均系国家根本之地境壤毗连盛京旗人潜往吉林种地谋生本无关碍并非旗逃可比从前晌奏请解回治罪之处所办原属过当伊等皆满洲世仆盛京吉林有何区别其正身旗人六户即着入于吉林当差毋庸解囘盛京办理余依议
　　军机大臣议覆黒龙江将军富玉等奏黒龙江各城地方厯年由部发遣人犯随来子女内有聨亲生子又旗人内挑取兵丁得力者放出另行居住至今各城滋生共四百三十九户详讯伊等有情愿回籍者四十二户勒催起程有不晓原籍及另住旗人家奴等此二项人若归一处不能管理难保其不滋事端请于此二项三百九十七户五百三十六名内减半拣选壮丁在于齐齐哈尔黒龙江城墨尔根各官庄每年照例交粮各官庄设立领催一二名余人入于各城旧官庄册内以便挑补壮丁缺从之
　　四十六年
　　谕向来各省驻防满洲已安居百有余年京城并无伊等近族而京城满洲生齿日繁若准其进京无以为生反为无益是以概不准其来京自开辟新疆分派官兵前往驻劄以来在京满洲陆续驻防各省者甚多此内亦有派往驻防时因子弟在京当差仍留在京者为伊等在驻防处年老退休并无依倚之人即不免失所朕心深为不忍嗣后各省新派驻防人员内如有年老休退实无依倚之人京中尚有子嗣意欲就养者着该将军等查明令其回京就养但一概由官办理回京则不愿在彼之人不无借端皆欲回京反非朕爱惜旗人之意其老年退休欲回京就养者着令自备资斧来京不必由官办理着为令奴婢
　　天聪六年
　　谕家仆讦告伊主二事以上重罪有实据而轻罪虚者不以诬告论准出戸如开列欵内一欵有实据者亦不以诬告论若各欵俱实原告准出戸各欵俱虚及虚实相半者原告俱不准出户讦告二事以上轻罪有实据而重罪涉虚或止告一事而以轻为重者除实欵应坐外其诬告之欵反坐原告不准出户【互见刑考】
　　崇徳元年令家仆告主审实者原告拨与他人为奴
　　顺治三年
　　颁行大清律凡收留人家迷失子女不送官司而卖为奴婢者若收留在逃子女而卖为奴婢及自收留为奴婢者若冒认良人为奴婢及冒认他人奴婢者皆有罪凡家长与奴娶良人女为妻及妄以奴婢为良人而与良人为夫妻者俱有罪仍离异改正凡奴婢告家长及家长缌麻以上亲者与子孙告祖父罪同若雇工人告家长及家长之亲者各减奴婢罪一等凡奴婢殴良人者加凡人一等其良人殴伤他人奴婢者减凡人一等
　　八年
　　谕凡原在盛京编审另分户人有告称系伊奴仆者勿聴系户籍内人有告称非伊家奴仆者亦勿聴
　　九年令阵获人口准其赎回凡有赎人者令嫡亲家属领归其已经转卖者身价两家各取其半先是顺治五年议俘获人口有将其父子夫妇分卖者仍令给还完聚卖主鞭责至是有此令至康熙三十年又定出征所获之人有亲戚情愿来旗完聚者不得作为奴婢愿回本籍者聴
　　康熙二年定八旗买卖人口两家赴市纳税记册令领催保结若系汉人令五城司坊官騐有该管官印票准卖永着为例
　　八年
　　谕差遣官员并督抚提镇大小各官不许买良民为奴及转相餽送永行禁饬违者照畧卖良民例治罪又定旗下买民为仆者令本管官用印违者所买之人释放为民两主各鞭责有差至十八年又定用印衙门呈送户部转行该地方官晓谕里甲有不报部者分别降罚
　　又定有将定例所买之人揑作定例前年月用印者用印官及两主俱加等治罪
　　十一年申买人用印例凡在顺治十年以前买人未用印信中证明白及本人自称卖身是实者俱断与买主自顺治十年以后买人虽有中保未用印者断出为民
　　十七年定满汉违例买卖人罪满洲防古人口不许卖与汉军民人亦不许私赠违者将人口并价入官仍治买卖之罪其喀尔喀厄鲁特人亦照此例满洲防古家人其主准令赎身在本佐领及本旗下者聴若违禁放出为汉军民人者照买卖例治罪至雍正三年又定满洲防古家下开档另户人等有懒惰不能度日串通原主卖身卖后又称满洲肆行囮诈买主者将伊原主一并治罪仍给后买之主为奴
　　二十一年定旗下印劵所买之人及旧仆内有年老疾病其主准赎者呈明本旗令赎为民若将年壮旧人借名赎出者照买卖例治罪
　　二十六年
　　谕驻防满洲汉军将军以下官员兵丁在本省买人如有不行查原籍勒令地方官用印者着督抚指名题防三十九年禁盐灶户卖身旗下犯者枷三月杖一
　　百回籍着役仍追还原主身价
　　五十三年准四十三年以前白契所买之人俱断与买主四十三年以后若给原价仍准赎出为民雍正元年定白契买人例自康熙四十三年起至六十一年止白契所买之人俱不准赎身雍正元年以后若给原价俱准赎为民其妻亦准赎出若卖身后买主配有妻室者不准赎
　　三年申家仆告主之禁凡家仆告主除谋反谋叛隠匿奸细许其首告外其首告他事者所告之事不准行仍杖一百
　　又定旗下奴仆借名买赎罪例旗下奴仆或借别旗名色买赎或自行赎身本旗及州县册籍俱无姓名者察出即令归旗其有随家主出差在外私有积蓄欺压本主赎身者虽在民籍亦令归旗若果系数辈出力之人伊主聴其赎身本旗户部及州县有档册可据者仍归民籍旧主子孙不得借端控告
　　四年
　　谕厯来满洲风俗尊卑上下秩然整肃最严主仆之分家主所以约束奴仆者虽或严切亦无不相安为固然及见汉人凌荡之俗彼此相形而不肖奴仆遂生觖望虽约束之道无加于畴昔而向之相安者遂觉为难堪矣乃至一二满洲大臣潜染汉人之俗亦寛纵其下渐就陵替此于风俗人心大有关系不可不加整饬夫主仆之分一定则终身不能更易在本身及妻子仰其衣食赖其养生固宜有不忍负背之心而且世世子孙永逺服役亦当有不敢纵肆之念今汉人之奴仆乃有傲慢顽梗不遵约束加以诃责则轻去其主种种敝俗朕所洞悉嗣后汉人奴仆如有顽傲不遵约束或背主逃匿或私行讪谤被伊主觉察者应作何惩治与满洲待奴仆之法作何画一之处着定拟具奏嗣议定汉人家生奴仆印契所买奴仆并雍正五年以前白契所买
　　及投靠养育年久或婢女招配已生子者世世子孙永逺服役婚配俱由家主仍造册报明地方官存案嗣后汉人买仆及婢女招配并投靠之人俱立契呈明地方官钤葢印信其奴仆诽谤家长并雇工人骂家长等欵俱有律例应照满洲主仆论有背主迯匿者照满洲家人迯走例雇工人限内迯匿者照满洲白契所买家人逃走例其隶身门下为长随者有犯亦照典当雇工人论
　　乾隆三年定自乾隆元年以前白契所买作为印契者不准赎为民
　　四年令奉天买卖人口该管官騐明文契钤葢印信注册
　　二十一年定驻防官员买本省民为奴例凡直省驻防各官不许买本省之民为奴违者降二级调用若纵令家人买者处分亦如之该管官失察降一级留任其驻防兵丁量许买人【不得过二人违者计口论罪】令卖身人亲至地方官处取具亲供用印存案若未经取有亲供文契虽有情愿字様实为勒买者买主枷一月鞭一百若本官嘱兵丁买者照本官买人例议处
　　二十四年定八旗户下家人赎身例凡八旗户下家人不论逺年旧仆及近嵗契买奴仆如实系本主念其数辈出力情愿放出为民或本主不能养赡愿令赎身为民者呈明本旗咨部转行地方官收入民籍不准求谋仕宦至伊等子孙各照该籍民人办理倘有借他人名色认买私自出旗或将子孙改姓潜入民籍者照例治罪断归本主有钻营势力欺压幼孤赎身为民者倍追身价给主将人口赏给各省驻防将军副都统为奴如系本身得银放出潜入民籍者止科其不行呈报之罪仍准为民
　　二十五年令吉林宁古塔伯都讷拉林阿勒楚喀等处旗下家奴之女不许给与民人违者治罪二十八年定入官人口之例凡入官人口年在十嵗以上至六十嵗者每口作价银十两六十嵗以上作银五两九嵗以下每一嵗作银一两未周嵗免其作价
　　三十七年九月定发遣家奴妻室一体同发
