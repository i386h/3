<!-- { "loadSidebar": true } -->
　　衢州府在省治西南五百六十里东西距二百二十五里南北距二百二十里东至金华府汤溪县界一百十里西至江西广信府玉山县界一百十五里南至处州府遂昌县界一百二十五里北至严州府遂安县界九十五里东南至遂昌县界一百四十里西南至福建建宁府浦城县界一百八十里东北至严州府夀昌县界九十里西北至安徽徽州府源县界一百九十五里自府治至
　　京师四千六百四十里明初为龙防府寻改为衢州府
　　本朝因之领县五
　　西安县【附郭】
　　龙防县【在府东七十里】
　　江山县【在府西南七十五里】
　　常山县【在府西八十里】
　　开化县【在府西北一百六十里】
　　严州府在省治西南二百七十里东西距三百七十里南北距一百七十里东至杭州府富阳县界一百四十里西至安徽徽州府歙县界二百三十里南至金华府兰谿县界四十里北至杭州府于潜县界一百三十五里东南至金华府治一百四十五里西南至衢州府治二百里东北至杭州府治二百七十里西北至歙县治三百十里自府治至
　　京师四千四百二十八里明改为建安府后改为严州府
　　本朝因之领县六
　　建徳县【附郭】
　　淳安县【在府西一百六十五里】
　　桐庐县【在府东北九十五里】
　　遂安县【在府西少南一百八十里】
　　夀昌县【在府西南九十里】
　　分水县【在府西北一百二十三里】
　　温州府在省治东南八百九十里东西距一百六十里南北距五百里东至海七十里西至处州府青田县界九十里南至福建福宁府霞浦县界三百里北至台州府仙居县界二百里东南至海一百里西南至福宁府夀宁县界三百八十里东北至台州府治三百里西北至处州府治三百六十里自府治至
　　京师四千六百九十里明为温州府领县五
　　本朝因之雍正五年设同知分置玉环山地方为玉环防凡领县五防一
　　永嘉县【附郭】
　　瑞安县【在府南八十里】
　　乐清县【在府东北八十里】
　　平阳县【在府西南一百三十里】
　　泰顺县【在府西南三百七十里】
　　玉环防【在府东南海中旧名木榴山亦名木屿明洪武时徙其民于内地其地遂虚　本朝以其地分属温州府之乐清台州府之太平二县雍正五年设同知驻此专理民事仍于温州府】处州府在省治南一千九十八里东西距四百九十里南北距四百十里东至温州府永嘉县界二百七十里西至福建建宁府浦城县界二百二十里南至温州府泰顺县界二百三十里北至金华府武义县界一百八十里东南至温州府瑞安县治二百八十里西南至建宁府政和县治四百六十里东北至金华府永康县治一百八十里西北至衢州府龙防县治二百七十里自府治至
　　京师四千五百八十里明为处州府
　　本朝因之领县十
　　丽水县【附郭】
　　青田县【在府东南一百五十里】
　　缙云县【在府东北九十里】
　　松阳县【在府西一百二十里】
　　遂昌县【在府西少北一百八十里】
　　龙泉县【在府西南二百四十里】
　　庆元县【在府西南四百里】
　　云和县【在府西南一百十里】
　　宣平县【在府西北一百二十里】
　　景宁县【在府南一百四十里】















　　皇朝文献通考卷二百七十九
　　钦定四库全书
　　皇朝文献通考卷二百八十
　　舆地考【十二】
　　湖北省
　　【臣】等谨按禹贡以荆及衡阳表荆州之界实兼今湖北湖南全境而尔雅则称汉南曰荆州周礼职方则称荆州其川江汉盖南条之水以江汉为长江汉既治而其余附近诸水亦无不治其负汉络江为二渎之所交防者惟今之湖北形势为然汉水由郧西入境经郧阳襄阳安陆至汉阳府与大江防即书导汉自沧浪过三澨至大别入江之道也江水由巴东入境经宜昌荆州汉阳绕武昌府而南入江西界即书导江自澧过九江至东陵之道也是湖北一省禹迹防周徧焉总其地势则东引三呉西控巴蜀北枕闗雒而南跨乎洞庭江山雄伟为全楚扼要之地荆门夏口之间自古倚为重险自入
　　本朝以来承平日久舟车往来久为川陆通涂至于郧阳界川陜河南之交明时特设抚治都御史以镇之而施州故卫错镶黔中厯代又皆为土司所辖至我
　　朝以秦蜀宁谧久罢郧阳抚治之设其施南一府则以羣苗内面徧置流官即疆土之宜因时损益而
　　圣世广徳所及即于是徴焉盖江汉之化行固逺过周
　　南矣
　　湖北明湖广等处承宣布政使司治武昌府统辖湖南北共领府十五州二其武昌汉阳黄州徳安安陆荆州襄阳郧阳八府为今湖北地又增湖广都指挥使司领武昌等卫成化时又増置行都指挥使司分领荆州等卫及均州等守御千户所嘉靖时改安陆府为承天府又増置兴都留守以领卫所
　　本朝初改承天府为安陆府设湖广总督巡抚及布政使司按察使司皆驻武昌又设偏沅巡抚驻偏桥镇又设抚治郧阳都御史分治郧阳以控四川陜西河南湖南四省之交康熈三年以偏沅巡抚驻长沙又移湖广右布政使司于长沙分治湖南改湖广巡抚为湖北巡抚与左布政使司仍治武昌领武昌汉阳黄州徳安安陆荆州襄阳郧阳八府六年定湖北湖南为两省改左布政为湖北布政使司又裁郧阳抚治统归于湖北巡抚七年令总督兼辖四川为川湖总督移驻荆州府十九年仍为湖广总督还驻武昌雍正六年升荆州府属之归州为直州十三年升荆州府属之彛陵州为宜昌府又升归州属之恩施县为施南府仍降归州为属州属于宜昌府凡领府十各卫所以次裁并入州县其存者俱専司漕运不治民事东西距二千四百四十里南北距六百八十里东至安徽安庆府宿松县界五百五十里西至四川防州府巫山县界一千八百九十里南至湖南岳州府临湘县界四百里北至河南汝寜府罗山县界二百八十里东南至江西九江府瑞昌县界四百五十里西南至四川重庆府彭水县界二千五百十五里东北至安徽六安州霍山县界四百六十里西北至陜西商州山阳县界一千四百七十里在
　　京师西南三千一百五十里
　　武昌府为省治东西距五百三十二里南北距四百七十二里东至江西九江府瑞昌县界五百二十五里西至汉阳府汉阳县界七里南至湖南岳阳府临湘县界四百里北至黄州府黄冈县界七十二里东南至江西南昌府武寜县治四百五十里西南至岳州府平江县治六百三十里东北至黄冈县治一百八十五里西北至汉阳府黄陂县治一百二十里自府治至
　　京师三千一百五十五里明为武昌府降兴国路为属州
　　本朝初为湖广省治后分为湖北省治领州一县九江夏县【附郭】
　　武昌县【在府东北一百八十里】
　　嘉鱼县【在府西南一百五十里】
　　蒲圻县【在府西南三百六十里】
　　咸宁县【在府东南二百四十里】
　　崇阳县【在府南三百六十里】
　　通城县【在府西南五百里】
　　兴国州【在府东南三百八十里】
　　大冶县【在府东南一百五十里】
　　通山县【在府南一百八十里】
　　汉阳府在省治西北十里东西距三百二十七里南北距六百四十里东至武昌府江夏县界七里西至安陆府潜江县界三百二十里南至湖南岳州府临湘县界四百十里北至河南汝宁府罗山县界二百三十里东南至武昌府治十里西南至荆州府监利县治五百六十里东北至黄州府治一百八十里西北至徳安府治三百二十里自府治至
　　京师三千一百五十里明洪武九年省汉阳府入武昌府十三年复置府共领县二又降沔阳府为属州
　　本朝初属湖广省后分属湖北省雍正七年以黄州府之黄陂县徳安府之孝感县来属乾隆二十七年以安陆府之沔阳州来属又析沔阳州地置文泉县三十年复省文泉县入州凡领州一县四汉阳县【附郭】
　　汉川县【在府西北一百二十里】
　　黄陂县【在府北一百二十里】
　　孝感县【在府北一百四十里初属徳安府雍正七年改属汉阳府】
　　沔阳州【在府西南三百六十里初属安陆府乾隆二十七年改属汉阳府又析州地置文泉县三十年仍省入州】
　　黄州府在省治东北一百八十里东西距六百六十五里南北距四百八十里东至安徽安庆府界五百十里西至汉阳府界一百五十五里南至武昌府武昌县界十里北至河南汝宁府界四百七十里东南至江西九江府界四百二十里西南至武昌府界一百五十里东北至安徽凤阳府夀州界五百八十四里西北至河南汝寜府信阳州界五百六十里自府治至
　　京师三千二百六十里明为黄州府降蕲州为属州共领州一县八
　　本朝初属湖广省后分属湖北省雍正七年分黄陂县往属汉阳府今领州一县七
　　黄冈县【附郭】
　　蕲水县【在府东南一百十里】
　　罗田县【在府东一百六十里】
　　麻城县【在府东北一百八十里】
　　黄安县【在府北二百四十里】
　　蕲州【在府东一百八十里】
　　广济县【在府东二百五十里】
　　黄梅县【在府东三百五十里】
　　徳安府在省治西北三百二十里东西距三百八十里南北距三百八十里东至汉阳府孝感县界八十里西至襄阳府枣阳县界三百里南至汉阳府汉阳县界二百里北至河南汝宁府信阳州界一百八十里东南至汉阳府治三百十里西南至汉阳府沔阳州治三百四十里东北至河南光州治四百三十里西北至襄阳府治四百九十里自府治至
　　京师二千四百八十里明洪武初降徳安府为州属黄州府十三年复为徳安府领州一县五
　　本朝初属湖广省后分属湖北省雍正七年分孝感县往属汉阳府今领州一县四
　　安陆县【附郭】
　　云梦县【在府东南六十里】
　　应城县【在府南八十里】
　　随州【在府西北一百三十里】
　　应山县【在府北九十里】
　　安陆府在省治西北五百三十五里东西距五百二十里南北距四百十里东至徳安府应城县界二百七十里西至荆州府江陵县界二百五十里南至荆州府监利县界二百九十里北至襄阳府宜城县界一百二十里东南至汉阳府治五百六十里西南至荆州府治二百八十里东北至徳安府随州治三百里西北至襄阳府治三百二十里自府治至
　　京师三千二百里明洪武八年降安陆府为州嘉靖十年改为承天府以荆门州及沔阳州属之共领州二县五
　　本朝改为安陆府初属湖广省后分属湖北省乾隆二十七年分沔阳州往属汉阳府今领州一县五钟祥县【附郭】
　　京山县【在府东一百五十里】
　　潜江县【在府南二百二十里】
　　天门县【在府东南二百二十里旧为景陵县雍正四年改为天门县】
　　荆门州【在府西九十里】
　　当阳县【在府西二百十里】
