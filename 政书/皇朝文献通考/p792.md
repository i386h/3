<!-- { "loadSidebar": true } -->
　　敇谕曰尔困守孤城屡诏切责方知悔罪再三上书求免朕开宏度许尔亲盟所以命尔出城见朕者见尔诚心悦服欲加恩令永主尔国旋师以归示仁信于天下耳若以计诱尔何以示信天下是絶人归顺之路矣首谋败盟之人原欲尽诛方已尔果出城归命先缚送三四臣正国法以儆后人是日倧奏书称臣具言感戴
　　天恩倾心归顺但出城一节众情震骇臣身若出虽防陛下恩徳俾复主国而百官士庻必不欲戴以为君伏惟陛下哀怜至倡议败盟诸臣昨年已加屏斥倘大度付之小邦政刑之中益荷寛大之徳初倧之弃王京而走南汉山城也先遣其妻子及其大臣家口遁居江华岛岛在开州南海中意大军不能飞渡也
　　上命睿亲王多尔衮率兵造小船八十用车轮陆地曳行壬戌出渡口岛中出大船三十余艘分两路拒战为我红衣大炮撃溃我军径登岛岸撃败迎敌鸟鎗兵千人遂入岛城获王妃一王子二家属七十六人阁臣一侍郎一羣臣家口百六十六人置之别室令人防守禁毋侵犯王子与睿亲王同处待以优礼甲子
　　上敕谕倧告以江华岛已克家室无恙令速遵前降诏书出城来见倧仍犹豫奏书求免出城丁卯倧又奏言臣奉二十日
　　圣旨仰感生成归附益切非不知丝纶之降
　　皇天是临而循省臣躬邱山罪积是以中心惶怖累日徘
　　徊今闻旋
　　驾有日若不早觐
　　龙光则微诚莫伸追悔何及苐臣方以三百年宗社数千
　　里生民仰托于
　　陛下情实可矜倘或事有参差不如引剑自裁之为愈伏
　　望明降
　　诏旨以开臣安心归命之路戊辰解送倡议败盟之宏文
　　馆校理尹集修撰吴达济诣军前
　　敇谕倧曰朕览来奏知尔欲保全宗社束身来归且述二十日诏旨欲求信实朕诏已出宁肯食言既尽释前罪将永定规则以为君臣世守之信义尔若悔过自新委身归命子孙世守信义当去明年号纳明所与诰命册印躬来朝谒尔以长子并再令一子为质诸大臣有子者以子无子者以弟为质尔有不讳朕立尔质子嗣位从此一应文移奉大清国正朔万夀节及中宫千秋皇子千秋冬至元旦及庆吊等事俱行贡献之礼遣大臣内官奉表尔与使臣相见及尔陪臣谒见并迎送馈使之礼毋违明国旧例朕若征明调尔步骑舟师刻期会集数目限期不得有误今朕移师攻取皮岛尔可发兵船五十艘大军将还宜备礼物献犒军中俘获过鸭緑江后若有逃回者执送本主若欲赎还听从两主之便盖我军以死战俘获之人尔后毋得以不忍缚送为词尔与内外诸臣缔结婚媾以固和好新旧城垣不许擅筑尔国所有瓦尔喀具当刷送日本贸易听尔如旧当导其使者来朝东边瓦尔喀有私逃于彼者不得复与贸易往来若见瓦尔喀人便当执送尔以既死之身朕与生存保全尔之宗社复还所获当念朕再造之恩后日子孙毋违信义则邦国永存矣朕见尔国狡诈反覆故降兹诏谕每年进贡一次其方物数目黄金百两白金千两水牛角二百对貂皮百张鹿皮百张茶千包水獭皮四百张青黍皮三百张胡椒十斗腰刀二十六口顺刀二十口苏木二百斤大纸千卷小纸千五百卷五爪龙席四领各様花席四十领白苎布二百疋各色绵防二千疋各色细蔴布四百疋各色细布万疋布四千疋米万包于是倧以孤城困守妻子被俘八道离散旦夕
　　城陷防
　　上降敇赦罪许其归降乃顿首受命庚午服朝服率文武羣臣献上明国所给敇印出城归顺崇徳二年二月礼臣于汉江东岸三田渡筑坛设黄幄
　　上出营旗纛森列奏乐渡汉江登坛陞座设卤簿如常仪将士皆环甲列队倧率其羣臣离南汉山五里许步行令英俄尔岱马福塔迎于一里外指示礼仪引至仪仗下立
　　上降座率倧及其诸子羣臣拜
　　天行三跪九叩头礼毕
　　上还座倧率其羣臣伏地请罪求我国大臣代奏言皇帝天心赦臣万罪生已死之身存已亡之国自兹以后
　　改过自新世世子孙不忘厚泽奏上
　　上曰王既知罪来降朕岂念旧恶今后一心尽忠不忘恩徳可也前事毋再言及倧及其羣臣大悦奏曰
　　皇上恩德小邦不胜感戴
　　上命李倧朝见礼臣赞礼倧在前诸子羣臣以次后列行三跪九叩头礼毕礼部官还引至仪仗下立奏请李倧班次
　　上曰以威慑之不如以徳懐之王亦一国之主也令近前坐于左侧礼部官从仪仗外引至坛下左侧西向坐次和硕亲王多罗郡王多罗贝勒等以次坐右侧和硕亲王多罗郡王多罗贝勒等以次东向坐倧次子淏三子防次贝勒坐
　　赐宴毕江华岛所获倧妻子子妇及羣臣家口俱行三跪
　　九叩头礼
　　命尽放还赐倧黑貂袍褂鞍马王妃及其第三子防黑貂皮褂陪臣金等各赏赉有差倧率众谢
　　恩行两跪六叩头礼毕
　　命倧及其羣臣各与其妻子相见俱相抱恸哭曰稍缓数
　　日我等皆为灰烬幸遇
　　皇帝寛恩得赐完聚
　　上命英俄尔岱等防送朝鲜君臣家属入王京留其长子次子淏为质二月班师倧率其羣臣出王京十里外跪送遣英俄尔岱等送之还倧复疏言积弱以来民散财竭所在悬磬贡额或非地产且力有不逮愿察小邦危迫之私恢
　　大朝薄来之度
　　上遣范文程等传谕曰尔被围山城时已有成议今不当言尔国穷苦朕已知之丁丑戊寅两年准免贡物己卯年秋季始照例入贡表尔忠诚朕自有定夺今非尔言时也是时大军凯旋
　　车驾所临秋毫无犯朝鲜官民皆跪道迎送倧遣官解送倡议败盟之台谏官洪翼汉至三月洪翼汉尹集呉达济皆伏诛四月朝鲜陪臣金友等送质子李李淏偕其大臣质子二人至遣都察院承政国舅阿什达尔汉等导入城赐金友等宴遣归閠四月赐李李淏宴
　　上御崇政殿召赐坐时防古贡竒兽并黑狐皮令等观
　　之传
　　谕曰此兽乃黄河外夏国所产千百成羣颇为难致黑狐皮乃东海使犬国所贡因逺方罕见之物故令尔等观之等对曰此等异物但于书史闻之今始目覩以
　　皇帝圣徳普天之下凡珍竒之物无所不至臣以疎逺之
　　人防
　　皇上恩养何幸又得见异物食异味也五月倧遣陪臣左
　　议政李圣求等进表谢
　　恩贡方物求赎阵获人口以朝鲜助征皮岛功赐倧白金千两防缎百疋马二匹朝鲜从征总兵林庆业等赏赉有差内院拟撰宣谕朝鲜勅书
　　上曰尔等撰文毋过为夸大当顺理措辞朕素不乐闻夸大之语彼明国之主自比于天轻视他人身无徳义徒事矜张究何益哉嗣后撰拟切宜详慎于是遵
　　旨撰给
　　敇曰近者岛孽荡平朕絶门庭之冦海氛扫净尔无心腹之忧虽借诸臣之宣力实赖藩服之摅诚助朕兵船用张挞伐勲劳聿着忠顺可嘉宜颁恩锡以励有邦尔之将士人等已经一体赏赉其丽民投寓各岛者亦尽付安州陪臣柳琳讫兹特赐王银币马匹就令陪臣林庆业赍回尔可只领尚宜时严烽燎勿俾余孽之复猖益着忠贞作我东藩而永固是月召朝鲜质子李李淏
　　进
　　清宁宫赐宴六月陪臣李圣求等遣归令赍
　　敇谕倧曰惟尔黾勉作忠洗心陈谢吐丹诚于表状倾葵节于包茅王既坚事大之志朕爰宏字小之恩特赐王鞍马白金貂皮等物以示优眷王其佩服休命益励忠勤又
　　谕曰王在南汉时感部臣英俄尔岱马福塔等往来道达之恩各餽银二千两英俄尔岱马福塔奏朕方知伊等一则尽心为主一则以向尝往来欲保全尔国故身任役使岂望报耶王如知感存之于心可耳安用贿为且我国从来不加兵于无罪之国惟有罪则兴师致讨奉使诸臣岂有借以纳贿之理如谓与以贿则事成不与则事败宁有此事耶欲着忠诚全在小心正直恪守典常匪由通贿今两国一家猜疑尽释此后倘有贪婪之軰越理私索者不惟不可与王即当奏闻若知而不奏亦非理也是月倧以赎俘事遣陪臣辛竒荣赍疏来奏
　　上谕礼部曰朕曾谕朝鲜我士卒所俘人口有欲赎还者当听本主之便可谓曲体施恩矣今以价值艰难迫勒赎取殊为不合曩因朝鲜有罪兴师致讨若将有功士卒血战所得人口勒令赎还是以有罪者为功有功者为罪岂可乎七月倧执送被俘逃回四人至十月倧遣
　　陪臣崔鸣吉等表贺
　　万寿圣节贡方物并谢五月中所
　　赐奬谕银币是月
　　上命英俄尔岱马福塔达云等以一品服赍勅印制诰往
　　封倧为朝鲜国王
　　敕谕曰朕惟礼不废玉帛赏以劝忠诚所从来尚矣念尔归命宜有封锡今特遣英俄尔岱马福塔达云封尔为朝鲜国王赍赐玉纽金印诰命并黑狐套一领制防黑狐皮一张貂皮百张镀金雕鞍良马一匹王其只受以见朕优礼至意
　　制曰天地布寒燠之令帝王操赏罚之公惟叛服之无常故恩威之异用念尔朝鲜系我邻国往来行李不啻弟兄朕方期金石之坚王忽起参商之异拒我信使戒尔边臣王实兴戎朕方耀武虽云声罪以致讨惟图革面而回心王今既悔前非朕岂仍念旧恶从兹创始嘉与惟新既定藩封宜申新命爰销传国之印用颁同文之符特遣使臣赍捧印诰仍封尔李倧为朝鲜国王嘉乃恭顺金章寳册重新作我藩屏带砺河山不改立一时之名分定万载之纲常天地无私冠履不易王其洗心涤虑世修职贡之常善始令终永保平康之福敬之懋哉勿替朕命十一月倧遣陪臣崔鸣吉等表贺
　　万寿冬至贡方物赍奏疏二一请质子归国一言比遭雨
　　雹牛疫国内空虚民间相传谓
　　大朝早晚有徴兵之命疑惧逃窜伏望
　　皇上怜察又移咨礼部言陪臣柳琳林庆业先经从征皮
　　岛有功奉
　　召至京领赏庆业即时趋赴而琳以海洋未靖稍稽驰达已褫琳职予杖恳请转奏宴赉鸣吉等并赐倧鞍马貂皮白银贺表皆降
　　敕答之又
　　谕倧曰王奏称国内空虗民间疑惧诚若此王之奏请固宜朕岂虑不及此徴兵自量时势讵可强以难堪乎且王委身归诚为生灵计也朕所以置王者亦为生灵计也朕既为民而加恩于初宁不斟酌于其后乎所虑者恐王复似常年听书生迂见以空言掩饰耳又
　　谕曰王之二子朕非左右乏人而借为侍卫也言及于此不几误欤王果抒诚图报浑忘彼此不待奏请听其往来方是两国一家之象今既言君臣犹父子两国犹一家而复有归国之请万一朕心稍疑则如之何王子若兴此念王应训之云吾等忠诚未着胡为不俟上命如此乃为义方之训十二月倧遣陪臣韩亨吉等表贺元旦贡方物赐倧鞍马貂皮白金遣归嗣后凡元旦冬至
　　万寿圣节皆专遣陪臣表贺贡方物崇徳三年四月倧遣
　　陪臣右议政申景祯等来谢
　　赐封并降
　　敕训谕恩贡方物朝鲜兵使柳琳以免罪来谢
　　恩先是
　　上将征明徴朝鲜兵从征倧悮军期至是年十月遣陪臣
　　崔鸣吉等请罪部臣以
　　闻遣英俄尔岱等谕鸣吉曰朝鲜国王倾心归服朕既以非常之恩礼待王意王亦必以非常之忠顺报朕不意负恩至此朕格外施恩不降尔王爵俟征明之诸王贝勒回时降防议罪十一月倧以发还逃人上表谢
　　恩又以徴兵悮期奉
　　旨责其负恩惶恐甚遣锦阳君朴弥疏奏言臣业已挑选余甿取准原额聴明命凋兵弱卒虽不足备厮舆之末而区区下忱借以稍白苐惟
　　皇旨严切有非臣子所可闻者夫臣而负恩罪在罔赦使臣有此则天地所不容使臣无此而未防
