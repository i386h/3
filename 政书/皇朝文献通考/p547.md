<!-- { "loadSidebar": true } -->
　　十一年复直省盗案分别首从例先是直盗案多于他省奉
　　谕自雍正八年为始将直盗案不分首从皆行正法至
　　是盗案渐少
　　特颁
　　恩谕仍照各省分别首从审拟
　　严邪术避刑之禁刑部议奏嗣后奸徒以邪术避刑相习者为首教授之人杖一百流三千里若事犯到官以邪术架刑者犯该流徒以下等罪俱从重照为首例拟绞监候其犯该斩绞者俱拟立决本犯雇人作法架刑者照规避本罪律递加二等罪止流二千五百里三千里者俱发边卫充军其犯该斩绞者仍照本罪科断并严讯本犯究出代为架刑之人
　　申定强窃盗同居亲属处分例刑部议准嗣后强盗之同居父兄伯叔与弟不分赃而实系知情者仍照例杖一百其知情而又分赃者照本犯各减一等分别流徒【互见徒流门】其虽经得财而实系不知情者照本犯减二等发落至窃盗满贯拟绞及应拟流徒者同居父兄等不分赃而实系知情照不应重律杖八十虽经得财而实系不知情者照本犯罪减三等其知情而又分赃者照本犯罪减二等如窃盗罪止杖刺者同居兄弟等不分赃而知情照不应轻律笞四十其不知情而分赃及知情分赃者各照本犯递减发落
　　定孀妇独子留养例刑部议准嗣后凡守节孀妇即年非老疾如实系独子凡犯死罪非常赦所不原者开具所犯罪名请
　　防定夺若犯军流徒罪者照例决杖一百余罪依律収赎免死减等之犯枷号两个月杖一百俱准存留养亲如该犯之母已经再醮假揑孀妇或留养后改适人者一经查出本犯仍照原拟问罪
　　申定书役伪造印信例凡内外大小衙门吏役伪造本官印信诳骗财物其自行雕刻者仍照原律定拟外其债人雕刻银不及十两钱不及十千者俱杖一百流三千里银十两以外钱十千以外者俱发遣黒龙江【互见徒流门】银至五十两以上照枉法赃应流二千里者俱拟绞监候余人仍照旧例更定律例四欵尚书张照条奏一夫殴妻死审无故杀别情者如家无承祀之人准留承祀以枷责完结一窃盗至三次通计赃在五十两以下罪止满杖者从重拟遣【互见徒流门】五十两以上罪应拟徒者从重拟绞监候一承审官輙用重刑将笞杖人犯叠夹致死二命以上徒流人犯叠夹致死四命以上者以故勘平人论斩监候一斩绞人犯监禁在狱仍强横不法及赌博等事照原拟即行正法提牢官议处禁卒治罪从之
　　定因奸致死本妇律奉
　　谕因奸致死本妇向来例无正条俱引因奸威逼人致死之律拟斩监候但其间情事不同如系强奸既成本妇羞忿自尽者拟以斩候固属允当若强奸不遂将本妇立时杀死如此滛凶之犯非立决不足蔽辜至于强奸
　　未成或但经调戱本妇即羞忿自尽者非引照拟抵固无以慰贞魂而一概拟斩监又觉未为平允应拟绞监候至秋审时俱以情实请防如此庻为轻重得宜改定窃盗诬扳例先是雍正七年定窃盗有诬扳良人者应加等比照三犯窃例分别赃数多寡拟罪至是改定凡积匪惯盗有意防人者仍照本犯赃数自一两至九十两俱发边卫充军外如系初次为匪畏罪混扳者计其赃数一两至四十两俱加等徒三年其五十两至九十两罪应拟徒者俱加等发边卫充军【互见徒流门】
　　十二年严强行鸡奸律刑部议准嗣后凡有恶徒将良人子弟强行鸡奸者无论杀人与未杀人俱照光棍例为首拟斩立决为从拟绞监候虽未伙众实因奸而致死良人子弟及至良人未至十嵗之防童诱出强行鸡奸者亦照光棍为首例拟斩立决如强奸十二嵗以下十嵗以上防童者拟斩监候和奸者照强奸防女虽和同强论律拟绞监候若止一人而未伙众又未伤人者拟绞监候伤人未死者拟斩监候未成奸者杖一百流三千里其二人强行鸡奸并未杀人者照轮奸是实依光棍例分别首从定拟从之
　　申定以财行求説事过钱例刑部议覆湖北巡抚徳龄疏言向例以财行求无禄人俱照有禄人减一等而説事过钱者或照有禄人减一等或照本律递减二等殊不画一嗣后以财行求説事过钱照例与受同科有禄概不减等倘承审官不依例拟断仍将説事过钱之无禄人照律减二等照故出入人罪议处再行求説事亦有首从请将为首者照例科断为从者再照有禄无禄递减一等倘所许财物立议封贮官吏虽未收受亦应向许财之人追取入官将聼许之人议处应如所请从之申定窃盗律刑部议覆广东按察使张渠疏言直省窃盗之案分别伙党之多寡并有无执持器械以定情罪嗣后三人以下手持兵器行凶虽不得财杖六十徒三年得财一两以下计赃递加一等至满贯论绞其中有不持兵器者仍照本律科断四人以上虽不得财亦无器械为首徒一年为从各杖一百得财一两以下亦计赃以次递加如加至流三千里为首发边卫充军为从仍流三千里若伙众至六人以上不论曾否得财首从皆徒三年计赃重于徒三年者为首流三千里为从各减一等赃至满贯为首者绞为从发边卫充军至十人以上不分首从并发边卫充军【互见徒流门】赃满贯者仍绞再窃盗至十人以上地方官难辞咎戾其疎防讳盗等项处分俱照强盗例应如所请从之改定宗室觉罗犯罪例奉
　　谕宗室犯枷责罪者俱准折赎觉罗犯枷责罪者照平人例完结朕思觉罗亦系宗室照平人例则宗室觉罗逈
　　然各别如概令折赎伊等亦不知儆惧嗣后宗室觉罗犯枷责之罪应酌其罪犯轻重即在宗人府或拘禁或锁禁分别年限期满释放以抵其罪其如何酌定年限之处着宗人府防同该部定议寻议有职宗室觉罗犯笞杖罪者仍照例降罚治罪其闲散宗室觉罗犯鞭笞等罪者分别鞭笞之数革去毎月应领钱粮以抵其罪犯徒罪者均照旗人应折枷号日期在宗人府分别拘禁犯军流罪者照旗人折枷号日期在宗人府锁禁统俟满日释放以抵其罪从之【互见徒流门】
　　严苗疆硝磺之禁凡有兴贩硝磺之犯除与苗疆蛮界相距五百里以外者仍照定例行外其附近五百里以内之民人煎穵窝顿兴贩事发者从重治罪以每磺十斤为一等十斤以上者杖一百计等递加多至百斤以上发边卫充军其熖硝每二斤仍照旧例作硫磺一斤科断【互见徒流门】
　　严强奸服亲例凡强奸无服亲属仍照凡人科罪外如有强奸内外缌麻以上者亲及缌麻以上亲之妻若妻前夫之女同母异父姊妹未成而本妇羞忿自尽者俱拟斩监候已成而本妇羞忿自尽者俱拟斩立决
　　定因奸伤人未死者罪凡因奸致死人命除以手足行强者已成未成仍照凡奸本律如执持金刄凶器戳伤本妇及拒捕致伤旁人已成奸者拟斩监候未成奸者拟绞监
　　定热河及八沟地方命盗事例直总督李卫条奏一口外幅员甚广凡遇盗案请令该汛武职防文员协力缉拏一热河监狱请专归承徳州管理并添设吏目一员以资督捕一八沟同知原专管三处喀喇沁民人事务而设应将该地方人命盗案令该同知自行验审如有关渉防古之事令防同值年章京验审一命盗等案民人事件关渉防古者该章京行令扎萨克等交与所辖地方查缉解送一热河理事同知通判等所管案件向例先报内部定拟人犯由古北口提督转解今既立知州同知等官请嗣后除在外法司难以定者仍防同审径行解部外一切旗民命盗照例申解该上司审拟具题从之
　　改定遣犯逃后为匪之例刑部议准向例免死减等人犯与平常遣犯逃后为匪被获者俱于发遣处正法此等逃犯既被拿获自知万无生理若必解遣所正法恐有中途复脱之事请即于拿获处正法仍行文发遣处晓示从之【互见徒流门】
　　定抢夺财物例凡白昼抢夺人财物者杖一百徒三年计赃重于徒三年者加窃盗二等赃至一百二十两以上者照窃盗满贯律绞监候
　　定保举贤良方正出身人员犯军流以下罪名加等科断例【详见徒流门】
　　申定因奸同谋杀死本夫例凡因奸同谋杀死亲夫之案有奸夫起意杀死本夫者无论有无设计谋娶将起意之奸夫拟斩立决奸妇知情同谋杀死本夫本夫不知通奸情事即虽知通奸情事迫于奸夫之强悍非系有心纵容者奸妇仍照例凌迟其有纵容抑勒妻妾与人通奸审得确据人所共知者或被妻妾起意或知情同谋奸妇拟绞立决
　　严另户旗丁潜匿之例汉军副都统髙起奏八旗另户壮丁人等有任意潜徃关东居住者请令各旗移咨奉天将军等衙门确查如有在彼处多年情愿永逺居住者令其自行呈首即于该处入册当差有仍行潜匿及嗣后不呈明该旗私住他处者照逃人例治罪该管佐领并失察之地方官议处从之
　　定逃兵拐带饷粮马匹及知情容隠者分别边卫附近充军例【详见徒流门】
　　申严捕役诬良例刑部议准嗣后如有无证据之盗案捕役奉差缉拏到官虽审非此案正盗但其人素行不端曾犯窃案者原与诬良有间应照诬良为盗充军例减一等拟徒若其人本系良民捕役揑称踪迹可疑指为素行不轨及虽犯窃有案业已改恶为善人所共知仍复妄行缉拏拷打吓诈逼勒认盗者均照诬良为盗治罪【互见徒流门】十三年严官兵盗取防古马匹之禁奉
　　谕官兵驻劄外边原为防卫古而设若盗取防古马匹是不得防卫而转行扰害应加重惩嗣后官兵及跟役等有偷盗防古马匹者讯实即在本地正法
　　严兵丁犯窃例兵丁有犯窃盗案件既经审确即移回本营令该管官捆打挿箭游营之后再送有司照例发落
　　定刨坟伙犯计次数加重之例除起意刨坟为首为首者已经拟绞外为从伙犯偷刨坟墓开棺三次已外者照三犯窃盗律拟绞监候二次者照三犯窃盗赃不多例改遣一次者照定例发附近充军【互见徒流门】
　　定因戱误杀旁人例九卿议奏陜西民人马路飞因与张成章戱谑误杀白令玉将马路飞免死减等佥妻流三千里至配所杖一百仍追埋银二十两付给尸亲着为定例从之【互见徒流门】
　　严官吏赈灾不力之令时黔省逆苗掠入内地旋经勦戢
　　上念逼近苗疆州县不无被其荼毒
　　特勅办理苗疆事务大臣竭力抚绥勿惜公帑并谕若稽查不力董率无方以救灾之资饱汚吏贪官之腹不令穷民得霑实惠朕必将大小官员在该省即时正法以示众
　　皇朝文献通考卷一百九十七
　　钦定四库全书
　　皇朝文献通考卷一百九十八
　　刑考【四】
　　刑制
　　雍正十三年九月
　　皇上御极
　　特谕本年恩诏赦欵甚多但奴仆告家主之案名分攸闗情罪可恶毋得援恩赦免嗣后遇有奴仆首告家主者虽所告皆实亦必重治其罪着为令
　　定文武生员犯赌加常人一等治罪例
　　严衙役逼诈例凡衙役犯赃除致死人命赃至满贯仍按律例定拟外如有索诈贫民致令卖鬻男女者亦照蠧役恐吓诈赃例并妻安插奉天为从各减徒三年发落【互见徒流门】
