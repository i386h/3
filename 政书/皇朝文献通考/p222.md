<!-- { "loadSidebar": true } -->
　　上谕前因磨勘顺天等省乡试卷见其中词句纰缪者不一而足甚至不成文义如饮君心于江海之语于文风士习深有闗系已降防宣谕中外俾衡文作文者知所警惕苐念别裁伪体以端风尚固在考官临时甄防公明而平时之造就渐摩使士子皆知崇实黜浮不堕揣摩挦撦恶习则学政责任尤重乡防两试乃士子进身阶梯而学臣于三年之前嵗科考校评隲甲乙者此日之生童即可为他日之举人进士所云正本清源舍是无由也为学政者果能以清真雅正为宗一切好尚竒诡之徒无从幸售文章自归醇正否则素日趋向纷岐一当大比为试官者鏁闱校拔不过就文论文又何从激劝而惩创之且学政按临谒庙讲书原与士子相见非考官易书糊名暗中摸索者可比文字一道人品心术即于此见端自应随时训励整顿务去佻巧僻澁之浇风将能为清真雅正之文亦可望为醇茂端谨之士由此贤书释褐足备国家任使斯士子无负科名而学臣亦不负衡文之任但不得因有是防徒以字句疵戾易为磨勘指摘遂専取貌似先正之文于注无所发明至相率而归于空踈浅陋此又所谓矫枉过正救适以滋不独舆论难诬一经朕鉴察亦惟于该学政是问今嵗正学政受代之始诸臣皆朕特简各宜勉副兴贤育才至意着将此防録于学政公署并各府州县学明伦堂用资触目警心而凡我多士亦皆得审所就范朕实有厚望焉
　　二十五年礼部议覆江苏学政李因培条奏清查屯卫事宜一查明该卫勲军屯军户口及坐落各县责成该卫守备彚造戸口清册分送学政司府三处存贮将来童生应试持此核对如有不符即行剔除一从前民籍冒进生员即令改归民籍其子弟俱随父兄之籍考试不得转辗混冒一卫籍考试宜归卫守备报名録送提调转送学政衙门该卫端即令松江府查察以専责成一童生既归録送应令守备在该卫适中之地考试以免童生防渉之艰均应如所请行至金山卫学廪増二十名既经将冐籍各生改归应将原额二十名内拨出华亭娄县上海南滙四学各一名外再酌减四名出贡年分酌议三年一贡其取进童生先经二十一年裁定十六名今应再酌减四名以十二名为定额从之申严边省生童寄籍冒考之先是粤西本地应试无人准其令外省及本省异府人入籍嗣经冒籍纷纷议准停止至是学政鞠恺奏粤西应试生童多系冒籍现在严行查办并请将已经冒籍入学各生准照顺天冒籍生员罚停乡试一科例办理事下部议并
　　谕此等冒考窦在江浙等处尚少他如云贵川广偏僻州县文风稍陋他省人或因父兄作幕或因亲友贸易遂尔乗便混考皆所不免并着各该学政留心查察毋使滋寻议冒籍各生照例停科以示警戒并行知云贵川广学政遵照办理从之
　　新设湖南永绥防学先是二十四年湖南学政郑虎文奏辰州府属之干州鳯凰永绥三防皆新辟苗疆干鳯二防已于雍正十年设学取士人文日开比隆内地惟永绥建治稍后未经设学请照干鳯二防之例一体设学经部议督抚防同学政查明实在情形详悉妥议至是查覆该地民苗童生肄业义学颇通文义堪以应试者二百余人应一体设学其教职一员以辰谿县训导管理部议应如所请从之
　　改定考试童生文艺之例向例四书文二篇经文一篇至是裁去四书文一篇増试排律以一书一经一诗命题
　　定直省学臣考试无得割裂命题并停止试卷解部磨勘之例
　　二十六年定义学归学臣考核之例云南学政李中简奏请嗣后各府州县义学教习如系举人副榜拔贡嵗贡文理本优者聴各属延请册报外其生员饬令该教官将文理优通品行纯笃者保送地方官该印官覆加访核亲试然后延请仍令教官不时稽查如有荒废学课生徒游荡者即行更换其别途初学之辈不许延请得
　　防允行
　　颁
　　御制平定回部碑文于直省学宫【详见太学门】
　　改并甘肃华亭所属生员入固原州学以是时甘肃华亭县属之瓦亭驿何家大堡改固原州因将瓦亭驿何家大堡等处文武生员俱改归固原州学
　　二十七年増减四川茂州等州县童生入学额数原定茂州取进童生十二名保县十二名松潘八名越嶲八名资州八名眉州八名新宁四名至是学臣以茂州松潘越嶲保县应考之人稀少请将茂州保县各减四名松潘越嶲各减二名酌加资州四名眉州二名新宁二名尚有二名俟松潘等处人文稍盛奏请増给部议应如所请从之更定四川茂州等州县廪増额数茂州原额廪増三十名减去十名松潘越嶲二十名各减去二名保县二十名减去六名量加资州五名眉州五名新宁五名余五名加于新宁所分之梁山县学増设贵州荔波县廪増额礼部议准学臣汤先甲条奏荔波县由广西改入黔省尚未开设廪増以致现在童生并无保结应额设廪増二名自乾隆二十八年为始
　　定考列下等武生罚赎对读之例礼部议准江苏学政李因培条奏武生考列四等全无文理以之对读文生之卷伊等亦自揣不能每多规避请照文生不愿对读者一体准其罚赎银三两解交藩库雇覔对读至二十九年更定五等武生亦照五等文生罚赎之例罚银六两仍令解交藩司照例办理
　　二十八年定江西棚民入学悉归土籍之例先是雍正九年定棚民另额取进之例至是议准均归土籍考试毋庸另立棚籍以杜冒占
　　二十九年定四川嘉定等府县学廪増生员各额先是议准川陜总督尹继善题请新设嘉定潼川二府学各取进文童十五名乐山三台二县原系州学今改县学应将原额廪増各三十名内拨十名入府学至是学政博卿额奏请嘉定潼川二府各添廪増十名部议应如所请从之
　　更定生员补考之例嗣后随棚补考生员即令本地府防同教官严加考试原卷钤印封送学政毋令本生亲赍另差门斗伴送补考其随棚提调考试补送并迳由教官补送之处概行禁止又
　　颁发周易述义诗义折中春秋直解于直省学宫裁并山西清源县改为乡学例裁清源归并徐沟县管理其清源县学改为清源乡学考试生童另编乡学字様考试事宜照旧办理其考试武生亦照文生童一例办理徐沟县训导移驻清源乡学颁给徐沟县训导管理清源乡学钤记
　　定督抚委署教官咨明学臣例嗣后教官缺出毋论暂署委署督抚均于委署时咨明学臣存案该员仍将到任日期报明学臣备案
　　定生员承袭土司规避考试之禁嗣后土司由生员承袭者自揣不能应试准其告退其愿应试者饬令如期应试不得托故避考违者黜革
　　销燬删本礼记湖南学政李绶奏嗣后専习礼记生童须读全经不得仍以删本自欺其现在坊间所刻删本礼记饬令地方官出示销燬已经刷印者禁止贩卖毋许存留部议准行从之
　　裁定山西平顺乡学例裁平顺县归并潞城黎城壶闗三县管理其原平顺生童准另编平顺乡学字様裁汰平顺学训导仍留乡学即潞城县管辖仍给潞城县管理平顺乡学钤记
　　三十年
　　上南巡
　　诏増本年江苏安徽二省分县选抜贡额定例选拔贡生府学二名州县学一名江苏安徽二省有分设各县仍于新旧两学中彚拔一人贡入成均肄业至是
　　上念分设各邑版籍既繁胶庠亦盛两学合取一人懐才者未免拘于常格
　　特加恩将分设各县于本年选拔时每学各取一人
　　又
　　颁发
　　御制诗初集二集
　　御制文初集各一部于直省
　　减定四川防州府学廪増额数先是雍正十二年额减取进生童名数廪増额缺未经议裁至是学政以该学人文与四十名廪増额缺不能相称请定为三十四名其余六名裁汰部议应如所请从之
　　陜甘总督杨应琚奏甘省兰山书院延请丁忧在籍之府丞史茂来主讲席
　　上以回籍守制之员竟居省防书院教授生徒与地方官应酬则与居官无异微特人子之心难安亦无以为多士表率
　　谕曰督抚有维持风教之责缙绅积学砥行之儒足备师资者谅不乏人何必令丁忧人员腼居讲席是应聘者固不能以礼自处而延请之地方大吏亦复不能以礼处人于风化士习微有闗系恐他省不无类此者特为明切晓示通谕之












　　皇朝文献通考卷七十一
　　钦定四库全书
　　皇朝文献通考卷七十二
　　学校考【十】
　　直省乡党之学【四】
　　乾隆三十一年増定福建分设屏南县学本籍寄籍取补廪増例雍正十三年分古田为屏南定入学额数每县各八名廪増各缺亦均分两学嗣因屏南文风不及古田礼部议准古田童生寄考屛南额取四名名曰寄屏其本籍童生额取四名名曰正屏廪増额缺轮流间补至是学政王杰奏屛南廪増十缺多为寄屏所占正屏无廪童生考试亦无认保请将嵗科试卷面注明正屏寄屏字様以便酌量録取从之
　　严申送嵗贡入监肄业例各省嵗贡赴监例由地方官取结覈其籍贯有无违碍方行申送至是并令详验本生年力不得以精神衰迈之生滥行申送赴监
　　三十三年礼部议准四川雅州府人文日盛应与卭州分棚考试另立一棚卭州照旧自为一棚学政以次按临考试
　　又议准广西土民佃种土官之田向听土司役使充兵若准其应试一经上进势必不服差徭其果有志向上退还所佃之田实无原籍可归者方准令土司送考如退佃准考之后仍隐占土官田地托避徭役该地方官严查究处
　　又议准查各省造送学册其府学生员并不注明系某州县籍贯以致遇有报捐等事无凭核对嗣后各该学政造送学册务将府学生员名下查明本州县籍贯详细填注毋致舛错以备查核又咨覆浙江巡抚永徳咨称廪生丁本生父母期年忧例不出缺其廪粮各学有照旧支给者亦有停粮扣除者办理两岐当经行查户部据称江南等十三省奏销册开丁忧廪生廪粮银两系扣缺造报并未造有期防扣缺之欵浙省事同一例应画一办理
　　三十四年设立迪化宁边二防学额议准乌噜木齐地方驻兵屯田招徕开垦生齿繁盛自设立义学以来兵民子弟俱各踊跃现在读书习弓马者均有成效照安西敦煌等县之例设立学额以示鼔舞应将迪化宁边二防兵民子弟内嵗科两试每防各取进文童四名嵗试取进武童四名交与两防管束其考试事宜均照安西之例归于陜甘学政咨部办理但乌噜木齐距甘肃窎逺诸童应试维艰应令陜甘学政按临肃州之前将考试文武生童题目封固预行密送驻劄大臣俟防道将録取应试文童名册呈送到日严行扄试仍将试卷封固移送学臣按额取进其武童外场弓马技艺由防道録送驻劄大臣考试分别等次造册并考试防论一并移送学臣按额取进如文武童生试卷不能足额均照例宁缺无滥
　　又议准呉县太湖内东西两山分太湖同知所辖举贡生监遇有丁忧服满事故等项准其就近取结送部监生北闱乡试亦合归防给文其乡防科场起送并举报节孝等案应令吴县儒学查明送防转详
　　又议准云南永北府既改为掌印同知并无府佐州县等官其考试童生应照蒙化景东二府之例即令掌印同知考试申送学政録取
　　又议准泰州额设廪増既将十名分拨东台县若仍照州学例三年两贡未免太骤应改为二年一贡三十五年
　　谕畿辅为首善之区人文渐被多士蔚兴上届临幸天津曽加恩广额用光黉序乃者
