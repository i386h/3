<!-- { "loadSidebar": true } -->
　　圣祖仁皇帝御制序曰诗至唐而众体悉备亦诸法毕该故称诗者必视唐人为标准如射之就彀率治器之就规矩焉盖唐当开国之初即用声律取士聚天下才智英杰之彦悉从事于六义之学以为进身之阶则习之者固已専且勤矣而又堂陛之赓和友朋之赠处与夫登临防赏之即事感怀劳人迁客之触物寓兴一举而托之于诗虽穷达殊途悲愉异境而以言乎摅写性情则其致一也夫性情所寄千载同符安有运防之可区别而论次唐人之诗者辄执初盛中晚岐分疆陌而抑扬轩轾之过甚此皆后人强为之名非通论也自昔唐人选唐诗有殷璠元结令狐楚姚合数家卷帙未为详备至宋初撰辑英华收録唐篇什极盛然诗以类从仍多脱漏未成一代钜观朕兹发内府所有全唐诗命诸词臣合唐音统籖诸编参互校勘搜补缺遗畧去初盛中晩之名一依时代分置次第其人有通籍登朝嵗月可考者以嵗月先后为断无可考者则援据诗中所咏之事与所同时之人系焉得诗四万八千九百余首凡二千二百余人厘为九百卷于是唐三百年诗人之菁华咸采撷荟萃于一编之内亦可云大备矣夫诗盈数万格调各殊溯其学问本原虽悉有师承指授而其精思独悟不屑为茍同者皆得殚其才力所至沿寻风雅以卓然自成其家又其甚者宁为幽僻竒谲杂坐于变风变雅之外而絶不致有蹈袭剽窃之是则唐人深造极诣之能事也学者问途于此探珠于渊海选材于邓林博収约守而不自失其性情之正则真能善学唐人者矣岂其漫无持择泛求优孟之形似者可以语诗也哉是用制序卷首以示刻全唐诗嘉与来学之防海内诵习者尚其知朕意焉
　　【臣】等谨按是编
　　圣祖仁皇帝以胡震亨所辑唐音统籖多所舛漏特命删补其书勒为全帙凡目録十二卷帝后宗室诸王公主宫嫔诗九卷郊庙乐章七卷乐府十三卷王珪以下一千三百九十四人诗七百三卷五代诗三十三卷无爵里世次可考者二十一卷联句七卷逸句二卷名媛九卷释子四十六卷道士四卷神仙怪十三卷谐谑四卷判歌防记语谚谜謡酒令占词求各一卷补遗七卷词十二卷共诗四万八千九百余首搜罗精核纎悉不遗正变源流灿然大备滙总集之大观洵无过于此书者矣
　　御定厯代题画诗类一百二十卷
　　康熙四十六年翰林院编修陈邦彦奉
　　勅编
　　圣祖仁皇帝御制序曰粤攷有虞氏施采作绘而绘事以起周礼冬官采有设色之工典画缋之职传所称火龙黼黻昭其文三辰旂旗昭其明者是也至汉世图写功臣用示褒异则又人物之肖象粲然着见于史册者矣
　　嗣是工绘事者日众自天文地舆鸟兽草木以及宫室器用与一切登临游览之胜皆假图画以传于世晋宋而后莫盛于唐五代迄宋作者軰出金元明间亦代有闻人方其诣精入理足以体隂阳含飞动为稽古博物者之所取证不仅以丹青擅长而已而能搜抉其义蕴发摅其旨趣者则尤借有题画之诗歴代各体题咏以万计防置诸集无所统纪翰林陈邦彦裒辑彚钞得八千九百余首分为三十类编次一百有二十卷缮本呈览朕嘉其用意之勤命授工锓梓兹刋成装潢来上万几余暇时一披阅凡两间之名象庶类之棼错无不该载于中且不逾几席而得流观山川险易之形近在目前而可考镜往代留遗之迹以至农耕蚕织纎悉具陈鸡犬桑麻宛然如覩庶几于昔人豳风无逸之图有互相发明者焉夫图绘艺事也而近于道题画诗之一类也而通于治杜甫诗谓绘事功殊絶幽襟兴激昻读是编者可以触类而知所务矣爰制序题于卷端以识始末云
　　【臣】等谨按是书仿孙绍逺声画集之例以歴代题画之作分类编次然绍逺书止八卷分二十六类配隶多有舛漏此则分天文地理山水名胜古迹故实闲适古像写真行旅羽猎仕女仙佛神渔樵耕织牧养树石兰竹花卉禾麦蔬果禽类兽类鳞介花鸟合景草虫宫室器用人事杂题等凡三十类诗八千九百六十二首条理分明包举简括胥由
　　睿裁精审故虽艺事之末而即物寓道洞见本原洵乎圣人之心能见其大也
　　御定厯代诗余一百二十卷
　　康熙四十六年翰林院侍读学士沈辰垣等奉
　　勅编
　　圣祖仁皇帝御制序曰诗余之作盖自昔乐府之遗音而后人之审声选调所由以縁起也而要皆昉于诗则其
　　本末源流之故有可言者古帝舜之命防典乐曰诗言志歌永言声依永律和声可见唐虞时即有诗而诗必谐于声是近代倚声之词其理固已寓焉降而殷周孔子删而为三百五篇乐正而雅颂得所考其时郊庙明堂升歌宴飨以及乡饮报赛莫不有诗以叶于笙箫琴瑟之间自诗变为骚骚衍为赋虽旨兼出乎六义而声弗拘于八音至汉而郊祀房中铙歌鼔吹琴曲杂诗皆领于乐官于是始有乐府名迄于六代操觚之家按调属题徴辞赴节日趋婉丽以导宫商唐兴古诗而外创为近体而五七言絶句或传于伶人顾他诗不尽协于乐部其间如李白之清平调忆秦娥菩萨鬘刘禹锡之浪淘沙竹枝词洎温庭筠韦庄之徒相继有作而新声迭出时皆被诸管弦是诗之流而为词已权舆于唐矣宋初其风渐广至周邦彦领大晟乐府比切声调篇目颇繁栁永复增置之词遂有専家一时绮制可谓极盛虽体殊乐府而句栉字比亷肉节奏不爽寸黍其于古者依永和声之道洵有合也然则词亦何可废欤朕万几清暇博综典籍于经史诸书有闗政教而禆益身心者良已纂辑无遗因流览风雅广识名物欲极赋学之全而有赋彚欲萃诗学之富而有全唐诗刋本宋金元明四代诗选更以词者继响夫诗者也乃命词臣辑其风华典丽悉归于正者为若干卷而朕亲裁定焉夫诗之扬厉功德铺陈政事固无论矣至于桑中蔓草诸什而孔子以一言蔽之曰思无邪葢蕙茝可以比贤者嘤鸣可以喻友生苟读其词而引伸之触类之范其轶志砥厥贞心则是编之含英咀华敲金戛玉者何在不可以思无邪之一言该之也若夫一唱三叹谱入丝竹清浊高下无相夺伦殆宇宙之元音具是推此而沿流讨源由词以溯之诗由诗以溯之乐即箫韶九成其亦不外于本人心以求自然之声也夫
　　【臣】等谨按是编以调之多寡为次每一调之中又以时代为序自十六字至二百四十字凡一千五百四十调九千余首分为百卷后附词人姓氏十卷自唐至明凡九百五十七人词话十卷凡七百六十三则一洗旧本之陋独集词选之成所以为倚声之律者洵乎其博且精已
　　御选四朝诗二百九十二卷
　　康熙四十八年右庶子张豫章等奉
　　勅编
　　圣祖仁皇帝御制序曰生民之始禀二仪之精含五常之性而其理具于一心人心之灵日出而不穷诗大序谓在心为志发言为诗其阐明虞廷言志之意而归本于心者其意深矣盖时运推移质文屡变其言之所发虽殊而心之所存无异则诗之为道安可谓古今人不相及哉观于宋金元明之诗而其义尤着焉世之论诗者谓唐以诗赋取士故唐之诗为独盛夫唐之诗诚盛矣若夫宋之取士始以诗赋熈宁専主经义而罢诗赋元祐初复诗赋至绍圣而又罢之其后又复与经义并行
　　金大畧如宋制元自仁宗罢诗而存赋明则诗赋皆罢之士于其时以其余力兼习有韵之言専之则易美兼之则难工而其至者亦往往嫓北宋而追三唐岂非人心之灵日出而不穷者欤此又可见古今人不甚相逺也朕夙兴夜寐永图治安念养士育才国家盛典考言询事曩代良规亦既试之制艺使通经术兼以论表判防俾达古今而于科目之外时以诗赋取人每当省方观民之防士之所进诗赋古文止辇受观停舟延问亲试而拔其尤者亦多矣葢举斯世而措之礼陶乐淑之中被以温柔敦厚之教故所以奬劝之者靡弗至焉近得全唐诗己命儒臣校订刋布海内由唐以来千有余年之乆流传自昔未见之书亦可谓斯文之厚幸矣遂又命博采宋金元明之诗每代分体各编自名篇钜集以及断简残章罔有缺遗稍择而録之付之剞劂用以标诗人之极致扩后进之见闻譬犹六代逓奏八音之律无爽九流并遡一致之理同归然则唐以后之诗又自今而传矣夫诗之日逺而日新如此而皆本于人之一心孔子云诗三百一言以蔽之曰思无邪子之言诗法也即心法也子夏味绚素之章子贡悟琢磨之句二子者一以文学列于四科一以多识得闻一贯朕于是有以见夫天之所以畀于人者此心此理随在流通愿学者谨其所存而审其所发将以上达夫大本大原而充广乎万事万物岂惟诗之为道也哉
　　【臣】等谨按是编凡宋诗七十八卷金诗二十五卷元诗八十一卷明诗一百二十八卷每代之前各系以作者之姓名爵里首帝制次四言次乐府次歌行次古体次律诗次絶句次六言次杂言以体分编合四朝七百余年之著作裒为巨帙网罗繁富持择精严良由我
　　圣祖仁皇帝防心艺苑
　　乙览无遗故能集四代之钜观垂万世之矩矱匪特诗家正变源流灿然具备即歴朝盛衰治乱之原亦昭然共着也已
　　御定全金诗七十四卷
　　康熙五十年中书郭元釪奉
　　勅编
　　圣祖仁皇帝御制序曰金有天下武功文治灿然昭明人材之萃多在大定明昌之间骎骎乎盛矣然北元南宋终金之世争伐聘问殆无暇日其典章名物湮没于当时而不传于后者不知凡几矣太原元好问撰中州集以人属诗以事属人后世有诗史之目而浑源刘祁亦着归潜志可与中州集相参互证焉葢其人文之可考者犹赖此两书之存也朕尝览金史多采用好问中州集益信所谓诗史不虚也因是亦欲得金诗之全以补金史之所未备卓然成一代之书防有全金诗之进遂命更加搜辑凡金人集之断简残篇有可存者皆令附以入及诸山经地志川泽之纪闻缀摭荟藂钜细不遗使观者弗厌其详而皆有以自择焉夫金世德乆逺涵
　　濡蒸育才俊辈出迄今反覆斯编可以见邦国之光与笃生之富矣顾金去今垂六百年其礼乐声明载在艺林之咏言者若非中州归潜二书后之人亦乌从而知之也况夫兼二书之所未备可不永其传也哉
　　中书郭元釪奏畧曰臣尝读金人元好问所选中州集清真淡宕有宋诗之新而无其鄙俚有元诗之丽而无其纎巧文质得宜正变有体而好问所作小传词意斐亹足为史氏采择然所载诗未备纪事与刘祁归潜志往往不合元郝经称好问着中州集一百卷而今存者止十卷未为全书【臣】窃念金有天下一百一十七年大定明昌承平底定文治之盛不减于他代今唐宋元明诗皆有备本而金独无之使不荟萃表章则河岳菁英乆愈散失不揣愚陋留意收拾采辑遗逸渐成卷轴小传之下参以归潜志及金元人铭表题跋并説部诸书凡金人入元不仕者皆附入其末而即终之以元好问刘祁期于一代文献歴歴可攷臣弇鄙无学金人遗集恐有未见或致疎漏伏乞
　　赐之刋正将一代人文千载如见不惟存诗而已【臣】等谨按元釪所增之诗视旧加倍所增之人视旧三倍金源一代之歌咏搜辑殆尽然犹有疎漏之处荷防
　　圣裁指授荟萃排纂始极精详而卷端仍留元釪衔名尤
　　仰见片长必録之
　　至意焉
　　御选唐诗三十二卷附録三卷
　　康熙五十二年
　　圣祖仁皇帝御定
　　圣祖仁皇帝御制序曰古者六艺之事皆所以涵养性情而为道德之助也而从容讽咏感人最深者莫近于诗故虞廷典乐依永和声帝亲命焉成周时六义领在乐官而为教学之先务自三百篇降及汉魏六朝体制递
