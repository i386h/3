<!-- { "loadSidebar": true } -->
　　令直省各置学田凡直省各学贫生听地方官覈实申文该提学于所在学田内动支银米酌给至七年改江宁国子监为府学嵗征田房租银钱稻谷留给贫生等春秋祭祀亦于租银内动支二年以近京废地拨给壮丁垦种有余为牧马厰至十一年给亲王牧厰方八里郡王牧厰方四里十二年又定亲王牧厰方二里郡王牧厰方一里额外多占者查出拨给新壮丁凡畿辅牧厰之数镶黄旗牧厰坐落武清宝坻东自唐畦西至陈林庄七十里南自张家庄北至上马台九十里正黄旗牧厰坐落天津西北自俞家庄东北至小稍子三十五里西南自孙家庄东南至秋家庄四十七里正白旗牧厰坐落天津东自好字沽西至白家庄四十二里南自城儿上北至清沟六十五里正红旗牧厰坐落瓮山十五顷芦沟桥西髙陵二十七顷六十亩镶白旗牧厰坐落通州二十四顷八十四亩镶红旗牧厰坐落顺义县天主马房村三十五顷二十八亩芦沟桥西四顷八十亩正蓝旗牧厰坐落丰台王兰等庄东西三十里南北五十里镶蓝旗牧厰坐落草桥十里廊房八里凡口外牧场曰杨柽木牧厰在锦州府广宁县北二百一十里彰武台边门外东西距百五十里南北距二百五十里曰
　　御马厰亦曰上都牧厰在独石口东北百四十五里博啰城东西距百三十里南北距百九十七里曰礼部牧厰在张家口西北二百三十里察竒尔图察罕城东西距四十六里南北距六十五里曰太仆寺左翼牧厰在张家口东北百四十里哈喇尼敦井东西距百三十里南北距五十里曰太仆寺右翼牧厰在张家口西北三百十里齐齐尔罕河东西距百五十里南北距六十五里曰镶黄正白镶黄正蓝四旗牧厰在张家口北百里崆果罗鄂博冈东西距百四十里南北距百五十里曰正黄正红镶红镶蓝四旗牧厰在张家口西北二百里诺穆罕博啰山东西距百三十里南北距二百五十里
　　四年以江宁旧有十二马羣场地今为民垦熟田毋令弃业
　　五年以奉天屯卫地令八旗均分为牧场奉天中前所前屯卫中后所三处地分与八旗自东迄西先给两黄旗次两白旗次两红旗次两蓝旗六年顺义等处设马厰顺义清河漷县沙河芦沟桥五处荒地一千四百六十八顷四十四亩潞河沙河清河芦沟桥两岸各长五里濶三里俱令丈作马厰又定嗣后弃地为马厰永行停止如沙地不堪耕种者仍留牧马
　　十一年耕耤于南郊耤田在正阳门外之西中为
　　先农坛坛内地一千七百亩其二百亩给坛戸种五谷蔬菜以给祭祀之需余千五百亩收租银三百两以备修理
　　坛墙凡耤田嵗收黍一石二斗二升一合八勺谷一石五斗五升七合八勺大麦五斗七升九合七勺小麦一石三斗五升三合藏之神仓
　　臣等谨案耕耤仪详见郊社考今取马氏之例载其田制于此
　　十四年清厘学田直省学田不许豪强隠占令各督抚严查州县额征田租逐一清厘应征课税责成有司提学官定其殿最赈济贫生如有余剰仍令解部
　　康熈元年以天师庵草场归并崇文门部员管理顺治二年天师庵草场设场尉笔帖式及兵丁防守至是俱裁去
　　以榆林城外牧地令民人耕种榆林城外牧马地十六顷三十六亩零令地方官招民耕种明年以甘州镇牧地三顷二亩招民承种入甘州中卫征粮又奉天府锦县马厰地留备驻牧不许民间开垦
　　二十四年给
　　先圣周公祭田五十顷又广孔林地十一顷十四亩有竒皆除其赋
　　又减免曲阜顔氏地亩额粮有差
　　三十年更定徳州驻防官马厰徳州官兵向在沧州牧放因越省不便令将霑化县邵家庄荒地为马厰其应征地亩银两准豁除
　　三十九年以天津等牧地招民垦种天津等十二州县卫所牧马厰地特派都统会同直巡抚查明余地交与地方官招垦起科东翼四旗丈出一万二百六十一顷零西翼四旗丈出一万一千三百七顷七十二亩
　　雍正二年复查马厰及其余地八旗存留马厰并马厰余地派官员查明可以垦种者交与地方官招民垦种其不堪耕种之处仍交八旗为马厰是年总计天下学田三千八百八十六顷七十八亩五分四厘九毫有竒征租银二万三千四百五十八两二钱二分七毫粮一万五千七百四十五石七斗七升八合三勺有竒钱六万二千四百六十文
　　顺天府学田八十二顷八十一亩九分二厘八毫租银四百三十四两六钱三厘三毫谷一十八石三斗八升一合杂粮六石三斗钱四万二百四十文直等处学田一千一百八十八顷九十二亩三分二厘二毫租银二千三百十五两七钱七分二厘谷一千二十四石八斗八合六勺米五百十七石七合七勺麦四十二石一斗二升七勺豆七石江南江苏等处学田四百三十五顷九亩二分七厘六毫租银五千七百一十六两有竒钱二万一千六百文
　　安徽等处学田一百五十八顷七十七亩八厘四毫租银一千六百三十八两四钱一分八厘谷五百八十九石七斗五升八勺
　　山西学田二百七十五顷五十三亩一分有竒租银二百九十八两七钱六分五厘五毫粮一千一百八十二石二斗六升有竒
　　山东学田四百一十八顷二十二亩五分有竒租银一千四百二十三两二钱一分有竒
　　河南学田一百六十顷九十三亩五分有竒租银八百八十四两九钱四分有竒
　　陜西西延等处学田五十四顷六十四亩租银一百五十四两四钱有竒粮一千一百二十一石九斗有竒
　　临巩等处学田三百一十一顷二十六亩有竒租银二十七两一钱有竒粮一千四百五十三石八升有竒
　　浙江学田一百七十五顷六十三亩五分二厘租银四千一十三两二钱三分有竒
　　江西学田六十八顷三亩五分九厘八毫有竒租银一十八两六钱三分谷八千四百一十七石七斗一升八合二勺
　　湖北学田八十七顷七十八亩七分三厘有竒租银六百四十三两六钱八分有竒谷一百八十四石九斗八升有竒
　　湖南学田四十二顷八十五亩一分租银四百一十八两四钱八分五厘谷九十七石三斗三升四川学田三顷六十三亩七分有竒租银四两七钱四分一厘有竒谷二百三十九石八斗七升有竒
　　福建学田八十六顷五十亩四厘五毫山园池屋共租银二千一百四十九两八钱五分二厘八毫有竒
　　广东学田一百五十一顷一十六亩五分六厘有竒山塘房地共租银一千九百三十两八分七厘一毫
　　广西学田一百三十五顷五十四亩九分二厘三毫塘圃屋共租银一千五十七两八钱九分七厘有竒米三十二石七斗三升五合七勺
　　云南学田不计顷亩租银六十九两五钱二分一厘有竒谷一百石租谷折银三十六两六钱七分有竒
　　贵州学田四千三百二十九亩五分有竒租银一百一十一两二钱八分米谷折银一百二十五两二钱有竒谷三百五十七石八斗一升有竒米三百三石二升有竒
　　四年
　　谕曰礼天子为耤千亩诸侯百亩此则耤田之礼亦可通于天下朕意欲令地方守土之官行耕耤之礼使凡为官者时存重农课稼之心凡为农者亦无茍安怠惰之习着九卿详议具奏九卿会议请通行奉天直各省于该地方择地为耤田每嵗仲春行九推之礼明年颁耕耤仪于直省令择东郊官地洁浄丰腴者立为耤田如无官地则置买民田以四亩九分为耤田于耤田后立
　　先农坛令守坛之农夫灌溉耤田所收谷数造册报部乾隆十二年除免福建闽县先贤二十三祠祭田粮此田粮自
　　国初已优免后地方官误以溢额报解至是尽免并豁其积欠
　　十三年遣官勘大淩河锦州马厰地时以裁减马羣议将余地给官兵耕种遣大臣分定四至注册
　　以免日后侵占寻据差往大臣会同牧羣总管等议言锦州大淩河马场东至右屯卫西至鸭子厰南至海北至黄山堡东西长九十里南北长十八里至六十里不等计地万七千九百余顷原议自西界横截十里给与官庄就近耕种今丈量西边自南至北长十八里有竒东边自南至北长二十里有竒其自东至西应截地内南界窄狭北界有山有足截十里者有不足截十里者照地势裁给计地九百三十八顷有竒分定界址将所截之处建筑封堆以杜将来垦占从之
　　十八年总计天下学田一万一千五百八十六顷有竒租银一万九千零六十九两有竒
　　直学田千四百二十九顷八十八亩租银二千七百七十六两粮千九百十有六石各有竒江南江苏学田四百十有八顷五十八亩租银五千四百九十一两各有竒
　　安徽学田二百二十顷十有八亩租银千六百四十两各有竒
　　山西学田二百七十七顷九十八亩租银二百五十七两粮十有六石各有竒
　　山东学田四百一十七顷七十二亩租银千三百二十九两各有竒
　　河南学田二百十顷七十一亩租银九百六十五两各有竒
　　陜西西安学田五十二顷二十亩租银百五十四两粮千二百四十九石各有竒
　　甘肃学田三百十有一顷二十五亩租银八十九两粮千二百九十四石各有竒
　　浙江学田三百顷十有七亩租银三千五十两各有竒
　　江西学田六十八顷租银十有八两粮八千四百十有七石各有竒
　　湖广湖北学田百二十顷五十七亩租银八千三十二两粮百九十二石各有竒
　　湖南学田七千三百顷八十亩租银二十九两粮四千三百五十八石各有竒
　　四川学田二十三顷有竒田不起租以赋给贫士福建学田九十顷七十亩山园池屋不计数租银百五十四两粮千二百四十九石各有竒
　　广东学田百五十一顷十有六亩租银千九百三十两有竒
　　广西学田百三十四顷七亩租银千七十三两粮三十二石各有竒
　　云南学田十有四顷八十八亩租银三十六两粮五百九十一石各有竒
　　贵州学田四十四顷十有八亩租银二百四十六两粮四百八十七石各有竒
　　凡学田専供修学及赡给贫士其田与赋即在州县田赋之中惟佃耕收租以待学政檄发间有山塘园屋统名曰田所收有银有钱有粮统名曰租田之多寡租之重轻各学不齐旧无定额
　　二十一年清丈直马厰地给民为永业改名
　　恩赏官地天津静海青沧盐山丰润宝坁宁河大城文安任邱新安武清十三州县于雍正二年查出马厰地六万一千九百七十七顷零给民垦种至是
　　命侍郎吉庆等会同督臣查丈得十一万五千一百二
　　十六顷零至二十二年复
　　命督臣覆丈实得十万一千一百二十四顷零除已经垦种升科外其已垦未升科地一万五千六百五十二顷零应按亩酌定科则天津静海青沧盐山武清宝坻任邱新安九州县地分为上中下三等每亩徴银五分至一二分不等宁河县苇草地分为二等每亩征银三分一分不等文安县地每亩征银五分五厘大城县地每亩征银五分五厘九毫零其余未垦荒地俟召垦成熟之后按则起科又丰润县原报垦地三千五百余顷系海滨斥卤不能耕治仍应归入未垦项下如有民人愿认为业者照河泊苇草地之例起科
　　二十六年准湖广荆州八旗马厰垦熟陞科地给民人管业
