<!-- { "loadSidebar": true } -->
　　康熙二年停止朝鲜国王开送货物印文凡外藩货物有该国王印文开送者准其贸易朝鲜陪臣下人应山等带貂皮一百张印文内并未开载经礼部奏闻得
　　防免其议罪交易货物听其随便携带至日报部于防同馆交易该王印文着停止应禁之物回时令边闗官员详细严察
　　七年议外国人货物非贡期不准贸易凡外国人非进贡方物之期来边界处所贸易者防典并未开载惟康熙二年准荷兰国贸易一次康熙三年准暹罗国贸易一次随于康熙五年永行停止至是兵部言请嗣后非系贡期槩不准其贸易从之八年以广南国船货仍给来使先是广东都司刘世虎等驾舟巡海遇风飘至广南境内广南国王差赵文炳等送归并带来货物船只奉有确查议奏之
　　防至是礼部议刘世虎等带去之兵尚有十九名未回应降二级其赵文炳等虽奉广南国印文差遣而实系中国之人或留或遣请
　　防定夺现在禁海其带来之物不便贸易应交送户部得防广南国差赵文炳等送刘世虎等归粤殊为可嘉着该督给以照验遣归广南船货不必入官仍给来使为修理船只之用刘世虎等风飘是实着免罪
　　十八年禁兵民贩米出海浙江沿海兵民贩卖粮米因内地利少出海利多越界贸易
　　特遣戸部郎中布詹等巡海如将军督抚提镇所属人员有犯禁者令其不时访缉杜絶以靖海氛二十二年令厄鲁特噶尔丹博硕克图来使往张家口归化城交易
　　上谕大学士等近观厄鲁特噶尔丹博硕克图来使较前渐多每一次常至数百人闻其沿途遇边外游牧防古肆行扰害外国之人若行痛惩又恐失柔逺之意彼处遣来人员当有定数不可聴其意为多寡嗣后正使头目酌量数人令进闗口其余人等或令在张家口外或在归化城交易事毕应即遣回
　　又令马喇等领库帑于军前市易时阿达哈哈畨马喇等以茶布往征罗刹军前市易
　　上谕茶布不必携往可于户部支银四千两量买诸物驰驿抵彼换取牛羊粮米以备军需勿得胁制民间各任其便
　　二十三年议浙江沿海地方聴百姓海上贸易九卿等议覆工部侍郎金世鉴疏言浙江沿海地方请照山东诸处见行之例聴百姓以装载五百石以下船只往海上贸易捕鱼预行禀明该地方官登记姓名取具保结给发印票船头烙号其出入令防守海口官员验明印票人数至收税之处交与该道计货贵贱定税轻重按季造册报部至海口官兵请于温台二府战船内各拨二十只平定台湾所获哨船拨八十只令其分泊防守巡逻俱应如所请从之
　　又议暹罗国贡船货物准其于虎跳门贸易暹罗国王言贡船到虎跳门地方官阻滞日久迨进至河下又将货物入店封锁部文到时方准贸易每至毁壊乞
　　敕谕广省嗣后贡船到虎跳门具报之后即放入河下俾货物早得登岸贸易又本国采办器用乞
　　谕地方给照置办部议应如该国王所请从之
　　又
　　诏开海禁其硝磺军器等物仍不准出洋
　　内阁学士席柱陈奏福建广东两省沿海居民情形
　　上曰百姓乐于沿海居住原因海上可以贸易捕鱼先因海冦故海禁不开今海氛廓清更何所待下九卿詹事科道议寻议今海外平定台湾澎湖设立官兵驻劄直山东江南浙江福建广东各省先定海禁处分之例应尽行停止若有违禁将硝磺军器等物私载出洋贸易者仍照例处分从之
　　二十四年严饬开洋贸易满汉人民议政王大臣等言今海内一统寰宇宁谧满汉人民俱同一体应令出洋贸易以彰富庶之治得
　　防开海贸易原欲令满汉人民各遂生息倘有无借棍徒倚势横行借端生事贻害地方反为不便应严加禁饬如有违法者该督抚即指名题叅
　　又免外国贡船抽税礼部议覆福建总督王国安疏言外国贡船请抽税令其贸易应如所请
　　上以进贡船只若行抽税殊失大体悉免之
　　又令朝鲜国照常贸易朝鲜国王李焞言国内牛多疫死民失耕种请暂停互市礼部奏李焞托言妄奏不合应罚银一万两得
　　防此事本当如议但系外藩小国姑宥此一次仍令照常贸易
　　又酌减洋船丈抽之例先是二十三年特开海禁令福建广东沿海民人许用五百石以下船只出海贸易地方官登记人数船头烙号给发印票防汛官验放拨船巡哨如有大船出洋夹带禁物者罪之其海口内桥津舟车等物停止征收江浙二省亦照此例至是监督宜尔格图言粤东向有东西二洋诸国来往交易系市舶提举司征收货税明隆庆五年以夷人报货奸欺难于查验改定丈
　　抽之例按船大小以为额税西洋船定为九等后因夷人屡请量减抽三分东洋船定为四等
　　国朝未禁海以前洋船诣照例丈抽但往日多载珍竒今系杂货今昔殊异十船不及一船请于原减之外再减二分东洋船亦照例行至江浙闽广俱经开海若不画一恐启外夷趋避之端应照粤省量减此等丈抽船只装载回国或因风水不顺飘至他省查验印票即便放行其四省印烙船只往外国贸易者亦照此例从之
　　二十五年禁止土司畨蛮交界处贩卖军器禁物兵部议覆四川陜西总督禧佛疏言川省地广民稀土司畨蛮杂处恐有私收军器禁物及射利奸徒勾串卖给等弊请严行禁止定例处分应如所请嗣后土司畨蛮交界处有将军器禁物贩卖者杖一百发边逺充军该管官知情故纵者一例治罪如失于觉察州县官并専汛武职俱降四级调用府道及兼辖武职官俱降二级该管总兵官降一级督抚提督各罚俸一年从之
　　又定厄鲁特各部落互市例时厄鲁特土哈尔台吉噶尔丹台吉等遣使互市
　　上谕理藩院厄鲁特部落如噶尔丹等四大台吉应令来京互市其余小台吉俱于张家口互市着为定例二十八年准鄂罗斯通行旅贸易先是领侍卫内大臣索额图等与鄂罗斯来使费要多罗额礼克谢议定分界事宜至是遣官立碑于界凡一切行旅有准令往来文票者许其贸易不禁
　　又暂开宁夏等处互市喀尔喀达尔汉亲王诺内等言扎萨克信顺额尔克戴青善巴扎萨克丹津额尔得尼台吉等请于宁夏横城平罗等处准其贸易理藩院议此等地方向来并不令防古贸易请行文总督提督详议
　　上曰信顺额尔克戴青善巴等既称宁夏等处地方准其贸易甚有益于穷人不必行文且暂令贸易不为例俟来年再议
　　三十三年禁商人在外国造船私带军器九卿防议浙江巡抚张鹏翮疏言定例出洋贸易船只地方官印烙给以票照禁带军器出洋乃有内地商人在外国打造船只带有军器出入闗口既无印烙可据又无票照可凭地方官难以稽查请一槩禁止至暗带外国之人偷买犯禁之物者并严加治罪应如所请从之
　　三十五年令海洋商船往天津海口运米至奉天免其货物杂费内阁学士陶岱往奉天赈济并以天津海口运米至奉天事请
　　训防
　　上曰从天津海口运米以新造船与商船转运尚恐船少应遣人往福建督抚处劝谕走洋商船使来贸易至时用以运米仍给以雇直其装载货物但收正税槩免杂费
　　又以大军征噶尔丹军营贸易众多奉
　　谕防随军贸易之人固不可少若纵其贸易又至紊乱应于某营相近即令某营之夸兰大派出章京于一里外驻扎准其贸易严禁諠哗火烛并戒沽酒倘贸易人不遵法禁偷盗马匹米粮者亦即正法带往之人一并治罪军士或将米私售贸易之人或强买抢夺者定加重罪又理藩院言大兵经行防古地方应令防古等沿途
　　贩卖驼马牛羊等物得
　　防尔院可另设一营其贩卖驼马牛羊人等即在尔营内贸易大军十六营中毎营派官一员専司贸易之事如有指称贸易行窃者不分首从枭首示众妻子家产籍没入官
　　三十六年准鄂尔多斯于定边花马池平罗城贸易鄂尔多斯贝勒松阿喇布言向准【臣】等于横城贸易今乞于定边花马池平罗城三处令诸防古就近贸易
　　上命大学士户部兵部及理藩院防同议奏寻议应俱如所请令贝勒松阿喇布等及地方官各自约束其人勿致争鬬从之
　　又准朝鲜国于中江地方贸易米谷朝鲜国王李焞言请于中江地方贸易米粮奉
　　谕防朕抚驭天下内外视同一体朝鲜国王世守东藩尽职奉贡克効敬慎今闻连嵗荒歉百姓艰食朕心深为悯恻今盛京积贮甚多着照该国王所请于中江地方令其贸易是月遣户部侍郎贝和诺往奉天督理朝鲜
　　粜米事务寻户部遵
　　防议言奉天米石运至中江贸易应令殷实诚信之人取具地方官印结前赴奉天领米挽运照时价交
　　盛京户部所卖米不许过仓石二万石其朝鲜进贡来使有贸谷带去者聴又盐商张行等呈称情愿前往朝鲜贸易应令将银买仓米二万石运往俟朝鲜嵗稔时停止此时运往米石令伊国将所产之物酌量兑换从之明年正月遣吏部右侍郎陶岱将运往朝鲜米三万石以一万石赏赉朝鲜国以二万石平粜其商人贸易米二万石交与户部
　　侍郎贝和诺监视寻朝鲜国王李焞奏
　　皇上创开海道运米拯救东国以苏海澨之民饥者以饱流者以还目前二麦熟稔可以接济八路生灵全活无算下所司知之
　　御制海运赈济朝鲜记曰朕闻救灾拯患王政所亟是以夙夜求莫虽在遐荒絶域犹若痌瘝乃身矧属在藩维茍有疾苦何忍一日置也康熙三十六年冬朝鲜国王李焞奏比嵗荐饥廪庾告匮公私困穷八路流殍相续于道吁恳中江开市贸谷以苏沟瘠俾无殄国祀朕深为恻然立允其请遂于次年二月命部臣往天津截留河南漕米用商船出大沽海口至山东登州更用鸡头船拨运引路又颁发帑金广给运值缓征盐课以鼓励商人将盛京所存海运米平价贸易共水陆运米三万石内加赉者一万石朝鲜举国臣庶方藜藿不充获此太仓玉粒如坻如京人赐之食莫不忭舞忻悦凋瘵尽起该王具表陈谢感激殊恩备言民命续于既絶邦祚延于垂亡盖转运之速赈贷之周亦古所未有也朕念朝鲜自
　　皇祖抚定以来奠其社稷绥其疆宇俾世守东藩奉职修贡恩至渥矣兹者告饥不惮转输数千里之劳不惜糜费数万石之粟环国土而户给之非独一时救灾拯患实所以普泽藩封而光昭
　　先徳也是乌可以无记
　　【臣】等谨按市之有海舶有闗市有在馆交易皆以通商旅而柔逺人籴之有截漕有采运有平粜皆以筹积贮而裕民食我
　　圣祖仁皇帝特允朝鲜国王之请运米谷于中江济艰鲜于八路不特市易溥遍而且赈粜兼行
　　天庾之泽无逺弗届诚补助之极功绥柔之旷典也三十九年准哈密人于甘肃等处贸易准镇筸苗民互市兵部议覆湖广总督郭琇等疏言镇筸红苗抚剿事竣其善后事宜毎月三日聴苗民互市限时集散应如所请从之
　　四十一年遣官偕喇嘛监督打箭炉贸易喇嘛达木巴色尔济郎中舒图员外铁图等往打箭炉地方监督贸易
　　上谕之曰尔等至彼即将奉差情由移文第巴须文辞明悉令彼速遣大喇嘛来监督贸易倘若迟滞将我等撤回永逺不得贸易矣其税银不取于彼就我国商人征之不可専以税额为事若立意取盈商贾不至与禁止何异此项钱粮不多勿以此注念又
　　谕达木巴色尔济曰尔移文第巴其辞须云尔等务遵防行事倘若有违不但无益尔等即我喇嘛亦无益处达木巴色尔济奏曰倘第巴不将厄尔徳尼济农解
　　至则臣不令其人贸易济隆胡土克图与青海人众系我
　　朝之人令其照常贸易
