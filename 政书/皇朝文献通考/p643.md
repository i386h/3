<!-- { "loadSidebar": true } -->
　　圣祖仁皇帝御书匾额也其诗编年分集多鸣盛之和声
　　倚云阁诗集一卷
　　汪灏撰灏字文漪一字天泉临清人康熈乙丒进士官至贵州廵抚
　　老编年诗钞十三卷
　　金张撰张字介山钱塘人

　　皇朝文献通考卷二百三十四
　　钦定四库全书
　　皇朝文献通考卷二百三十五
　　经籍考【二十五】
　　集【诗集】
　　鬲津草堂诗集【无卷数】
　　田霡撰霡字子益号乐园又号香城居士徳州人康熙丙寅防贡生官堂邑县教谕
　　【臣】等谨按霡与兄需雯并以诗名虽材力富徤较逊于雯而娟润深秀令人得之于恬吟宻咏之余与王士祯同郡同时格律实与相近葢舍其兄而趋新城者生平以七言絶句自负故所作为独多箐庵遗稿一卷
　　汪筠撰筠字禹吹苏州人编修琬之子
　　学古堂诗集六卷
　　沈季友撰季友字客子平湖人康熙丁夘副榜贡生
　　半庵诗稿【无卷数】
　　劳巁撰巁字贞着阳信人
　　药亭诗集二卷
　　梁佩兰撰佩兰字药亭番禺人康熙戊辰进士改庶吉士
　　鉢山堂诗集十九卷
　　陈阿平撰阿平字献吉东莞人康熙中诸生枤左堂诗集六卷词四卷续集三卷
　　孙致弥撰致弥字恺似嘉定人康熙中被荐以太学生
　　赐二品服出使朝鲜采诗戊辰成进士改庶吉士官至翰
　　林院侍读学士
　　【臣】等谨按致弥书法为世所推得董其昌之遗意初未尝以诗名而诗亦跌宕流逸张鹏翀朱厚章得钞本于戴玑家选而刻之
　　峇防山人集【无卷数】
　　谢乃寔撰乃寔字华函福山人康熙戊辰进士官兴宁县知县
　　过江集四卷
　　史申义撰申义字叔时号蕉饮江都人康熙戊辰进士选庶吉士防馆改给事中
　　楝亭诗钞五卷附词钞一卷
　　曹寅撰寅见子类
　　眺秋楼诗八卷
　　高岑撰岑字岘亭商邱人官丰城县知县
　　赤嵌集四卷
　　孙元衡撰元衡字湘南桐城人康熙中官至东昌府知府
　　王士祯序曰湘南赤嵌集可追踪建安蹑迹长公四香楼集四卷
　　范缵撰缵字武功娄县人
　　【臣】等谨按缵尝馆陈元龙家故元龙称其长于堪舆然缵实记问淹博相传元龙所辑格致镜原即出其手
　　舟车初集二十卷
　　陶季撰季原名澂字季深后以一字为字又以字行宝应人
　　燕堂诗钞八卷
　　朱径撰径字恭亭宝应人
　　集古梅花诗【无卷数】
　　张吴曼撰吴曼字也倩上海人
　　根味斋诗集二十卷
　　徐志莘撰志莘字任可一字商农徳清人工部尚书元正子由荫生官顺天府通判
　　观树堂诗集十四卷
　　朱璋撰璋字鹿田钱塘人由举人官至泽州府知府
　　息庐诗一卷
　　陶尔穟撰尔穟字頴儒华亭人
　　顔光敏防曰頴儒七古似青莲长吉近体不专一家而各尽其妙
　　固哉叟诗钞八卷
　　高孝本撰孝本字大立号青华嘉兴人康熙辛未进士官绩溪县知县
　　葛庄诗钞十三卷　葛庄编年诗【无卷数】
　　刘廷玑撰廷玑见子类
　　梦月岩诗集二十卷
　　吕履恒撰履恒见别集类
　　例畧曰诗或经嵗一改或一月数改如洛阳秋思河上寓目诗之颔联嫌其调近七子辄加窜易金陵杂感之结句嫌其渉于怒骂亦复易之又曰
　　盛朝诗选所载秦中怀古诗洛阳秋思诗怀公毅诗字句皆有所窜乱今悉从原本
　　残本赋清草堂诗钞六卷
　　张棠撰棠字吟樵华亭人康熙丙子举人官至桂林府知府加衔太仆寺少卿
　　山舟堂集十二卷
　　周士彬撰士彬字介文娄县人康熙丙子副榜贡生
　　菀青集【无卷数】
　　陈至言撰至言字山堂一字青厓萧山人康熙丁丑进士官翰林院编修
　　华鄂堂集二卷
　　周彞撰彞字防铭娄县人康熙丁丑进士官翰林院编修
　　栁堂诗集十二卷
　　呉祖修撰祖修字慎思吴江人
　　祖修子大庚防曰曩时曾板行五七言古诗已而悔之谓诗当以编年为次不当分体今所编诗十二卷其半犹出手定也
　　畏垒山人诗集四卷
　　徐昂发撰昂发见子类
　　超然诗集八卷
　　张逺撰逺字超然侯官人康熙己夘举人官禄丰县知县
　　杭世骏榕城诗话曰张逺领康熙己夘乡荐第一游京师与竹垞初白诸人倡和甚富有集梓行初尝挟策游四方未有所遇登滕王阁题诗一达官嗟赏为之延誉诗名遂振其咏松涛有月明何处雨风定数声钟亦佳句也
　　云存诗钞九卷
　　查祥撰祥字星南海宁人康熙辛巳进士官翰林院编修
　　秋江诗集六卷
　　黄任撰任字莘田永福人康熙壬午举人官至四防县知县
　　杭世骏榕城诗话曰任工书法好宾客诙谐谈笑一座尽倾罢官归里压装惟端溪石数枚诗柬两牛腰而已其诗源出温李往往刻露清新别深怀抱如杨花絶句云到底不知离别苦后身还去作浮萍春日杂思云夕阳大是无情物又送墙东一日春所为縁情绮靡殆于近之
　　秋叶轩诗四卷
　　张琳撰琳字佩嘉一字玉田钱塘人
　　黒蝶斋诗钞四卷
　　沈岸登撰岸登字覃九号惰耕邨叟平湖人楼村集二十五卷
　　王式丹撰式丹字方若宝应人康熙癸未进士第一官翰林院修撰
　　敬业堂集五十卷
　　查慎行撰慎行见经类
　　王士祯序曰黄晦木比其诗于陆劒南若论其竒创之才则逊于陆绵至之思则胜之至其五七言古体有陈师道元好问之风
　　纬萧草堂诗六卷
　　宋至撰至字山言商邱人吏部尚书荦之子康熙癸未进士官翰林院编修
　　澹初诗稿八卷附见山堂诗钞一卷
　　沈翼机撰翼机字西园号澹初海宁人康熙丙戌进士官至翰林院侍读学士见山堂诗钞其子廷荐撰廷荐字澄怀雍正壬子举人未仕早卒絸斋诗选二卷
　　张谦宜撰谦宜号稚松胶州人康熙丙戌进士法辉祖序曰全稿三千余首暮年自订仅存诗四百余篇
　　蓬庄诗集六卷
　　沈虹撰虹字渭梁长洲人
　　雄雉斋选集六卷
　　顾图河撰图河字书宣江都人康熙己丑进士官翰林院编修
　　青溪诗偶存十卷
　　蒋锡震撰锡震字契潜宜兴人康熙己丑进士青要集十二卷
　　吕谦恒撰谦恒字天益河南新安人康熙己丑进士官至光禄寺卿
　　【臣】等谨按青要山名见山海经所谓帝之密都也谦恒尝读书是山因以名集
　　性影集八卷
　　王时宪撰时宪号褉亭太仓人康熙己丑进士官翰林院庶吉士
　　石川诗钞三卷
　　方觐撰觐字近雯江都人康熙己丑进士官至西安布政使
　　残本云川阁诗集九卷
　　杜诏撰诏字紫纶无锡人康熙乙酉
　　圣祖仁皇帝南巡迎
　　銮献诗
　　命供奉
　　内廷壬辰防试
　　钦赐进士改庶吉士
　　闾邱诗集六十卷
　　顾嗣立撰嗣立字侠君长洲人康熈壬辰进士由庶吉士改补中书舍人
　　江南通志曰嗣立博学有才名尤工诗所居秀野草堂常集四方知名士觞咏无虚日风流文雅照映一时
　　朴学斋诗集十卷
　　林佶撰佶见子类
　　今有堂诗集六卷附茗柯词一卷
　　程梦星撰梦星字午桥号香溪江都人康熙壬辰
　　进士官翰林院编修
　　三华集四卷
　　梁机撰机字仙来泰和人康熙癸巳进士
　　约园诗钞二卷
　　郭雍撰雍字仲穆一字书禅号约园福清人康熙癸巳举人
　　雍自述曰前后所作多属近体于古体歌行间存一二乐府则有待而未及
　　瓦缶集十二卷
　　李宗渭撰宗渭字秦川嘉兴人康熙癸巳举人挹青轩诗稿一卷
　　华浣芳撰浣芳苏州女子
　　龙溪草堂集十卷
　　王世睿撰世睿字道存章邱人康熙乙未进士官上海县知县
　　陈玉几诗集三卷
　　陈撰撰撰字楞山号玉几鄞县人
　　据梧诗集十五卷
　　管抡撰抡见史类
　　滋兰堂诗集十卷
　　沈元沧撰元沧见经类
　　元沧孙廷芳识曰是编凡六集康瓠集为家居侍亲及为查氏赘壻时作灌畦集为移居龙山时作今雨集为入直
　　武英殿时作紫贝集为官文昌时作劳薪集为罢官后自京赴粤时作西征集为由粤赴京谪居银州时作
　　樊榭山房集二十卷
　　厉鹗撰鹗见史类
　　寒香阁诗集四卷
　　邓钟岳撰钟岳见子类
　　墨麟诗十二卷
　　马维翰撰维翰字墨麟海盐人康熙辛丑进士官至四川川东道
　　香屑集十八卷
　　黄之隽撰之隽见别集类
　　【臣】等谨按之隽记诵博洽才华富赡是编皆其集唐之作卷首集唐四六序尤为工絶
　　桐村诗九卷
　　冯咏撰咏字防飏金谿人康熙辛丑进士官翰林院编修
　　南园诗钞十卷
　　尤世求撰世求字念修长洲人官南充县知县华林庄诗集四卷
　　姚孔撰孔字梁贡号于巢桐城人康熙中诸生
　　瓠尊山人诗集十七卷
　　夏熙臣撰熙臣字无易孝感人七嵗补诸生由嵗贡生官安陆府教授
　　道腴堂诗集四卷
　　曹煜曾撰煜曾号麓蒿上海人康熙中贡生王延年序曰麓蒿诗懒不自惜多防佚今所传者皆其孙口授
　　长啸轩诗集六卷
　　曹煐曾撰煐曾字祖望号春浦上海人煜曾之弟康熙中贡生
　　放言居诗集六卷
　　曹炳曾撰炳曾字为章号巢南上海人康熙中诸生
　　随村遗集六卷
　　施撰号随村宣城人
　　钟水堂诗三卷
　　顔肇维撰肇维字次雷曲阜人官临海县知县帯月草堂诗集一卷
　　顔怀礼撰怀礼字约亭曲阜人袭世职为五经博士
　　桐乳斋诗集十二卷
　　梁文濓撰文濓字谿父钱塘人大学士诗正之父杭世骏序曰文濓尝南浮衡湘北抵碣石践歴嵩华回旋宋卫之郊颇躭怀山水故纪游之诗为多橡村集四卷
　　朱缃撰缃字子青号橡村歴城人补主事苍雪山房稿一卷
　　朱纲撰纲字子骢歴城人官至福建巡抚
　　吾友于斋诗钞八卷
　　张锡爵撰锡爵字担伯号中岩嘉定人
　　树人堂诗七卷
　　帅念祖撰念祖字宗徳号兰臯奉新人雍正癸夘进士官至陜西布政使縁事谪戍
　　南陔堂诗集十二卷
　　徐以升撰以升字阶五号恕斋雍正癸夘进士官至广东按察使
　　江声草堂诗集八卷
　　金志章撰志章字绘卣仁和人雍正癸夘举人官至口北道
　　谦斋诗稿二卷补遗一卷
　　曹庭枢撰庭枢字六芗嘉善人雍正癸夘副榜贡生乾隆元年荐举博学鸿词
　　司业诗集四卷
　　陈祖范撰祖范见经类
　　祖范自序曰诗之作出于无心则其情真又必各有所为则其义实故一国之事系一人之本而匹夫匹妇之歌吟可以察治忽也后之诗人既以诗自命人亦以诗相属于是外物为主而诗役焉诗为主而心役焉于是无真性情真比兴然而情实弥隠词采弥工义理弥淆波澜弥富而又格律以绳之派别以严之时代以区分之回视诗教之本来其然乎其不然乎
　　锄经余草十六卷
　　王文清撰文清见经类
　　明史杂咏四卷
　　严遂成撰遂成字海珊乌程人雍正甲辰进士官云南知州
　　绛跗阁诗稿十一卷
　　诸锦撰锦见经类
　　餐秀集二卷
　　黄千人撰千人字证孙余姚人宗羲之孙官泰安县丞
　　赐书堂诗选八卷
