<!-- { "loadSidebar": true } -->
　　钦二三员集中式武举按照防试原册弓刀石觔重号数令其逐一演试如有前后参差者即行防奏将该武举照文防试磨勘之例罚停
　　殿试仍将原挑之监射大臣交部议处从之
　　又兵部议覆江南道御史李廷钦条奏监射大臣各围箭册俱系自行登记毋庸假手官员应请概不准随带至随带跟役概不得过四名之外其监射大臣及兵部堂官宣
　　防后即不准归私宅亦不准在外围附近武举之处居
　　住武闱乡试亦照此办理从之
　　又尚书公福隆安奏嗣后每遇武防试时监射大臣较准弓力即亲画押外场事毕将原弓存贮兵部俟
　　殿试后再交本处领回如此似觉更为详慎从之四十五年
　　谕向来武乡防试考试技勇内硬弓一项原以十二力为头号如果从容满引可以中式即力量较优亦不过多加二三力足以见长近来士子每多热中竞胜且得失之念太重辄填注十七八力及至较试时类皆勉强从事并竟有不能者殊属无谓嗣后考试武场硬弓务以满足入彀为度其注考册内有能过头号弓十二力以上者亦不得出十五力着为令四十七年兵部议覆山东道御史杨九思奏武乡防试内场出题之日令监试御史偕同提调等官亲入号舍照例挨查倘有坐号不对立即究治至水火夫役于白昼差使完毕即扄闭空房外加封锁不许擅行出入其围墙以外严饬巡绰员弁多派兵丁昼夜巡逻以肃场规从之
　　【臣】等谨按中枢政考直省武乡试中额顺天一百五十一名内汉军四十名奉天三名江南六十三名浙江五十名江西四十四名湖北二十五名湖南二十四名福建五十名山东四十六名山西四十名西安五十名甘肃五十名四川四十名广东四十名河南四十七名云南四十二名贵州二十三名广西三十名














　　皇朝文献通考卷五十三
<史部,政书类,通制之属,皇朝文献通考>
　　钦定四库全书
　　皇朝文献通考卷五十四
　　选举考【八】
　　任子
　　【臣】等谨按虞书有云赏延于世而殷盘诰诫亦云世选尔劳葢因乃祖乃父之勤于王事而恩及其子孙任子之制从来尚矣西汉门廕人才最盛如苏武之忠汲黯之直刘向冯野王之文学吏治皆在于是则任子中亦大有人在也第以恩泽得官其类不一有赐任者有奏任者有恩任者如南郊圣节致仕遗表秩满两任皆得廕及子弟所谓尚嬉竹马已获荷囊未应娶妇已得任子时已觉其太滥至如东汉延熹中宦官任子布满州县故明王振廕及貂珰拖朱曳紫比比皆是又其甚焉者矣我
　　国家慎重名器不以爵赏滥施凡勲阀故家子孙或袭世爵或袭世官皆得以才地与选宿卫日侍
　　殿廷
　　教训而成立之以备
　　国家桢干之选其因
　　恩诏赐廕者例应视祖父品级入监肄业考试授官又虑其稚齿颛恃前人之资廕面墙不学莅事为慙是以令在部学习行走分别优劣以辨去留其长于骑射愿改武途者聴之既以昭
　　朝廷世及之恩亦以安臣子承家之分所谓仁之至义之尽也至人臣临危尽节致命遂志不复虑及后昆而
　　卹典施于身后裔嗣以难廕受官是又我
　　国朝所以劝忠既徃垂训方来不嫌于优渥者也因述选举备着于左方
　　顺治十一年国子监奏觉罗廕生一例送监读书俟月分满日亦与官员廕生一例照等铨授从之十三年定满洲古恩廕例一品二品官廕生俱以六品博士用三品官廕生以七品笔帖式用十八年奉
　　恩诏满汉官员文职在京四品以上在外三品以上武职京外二品以上送一子入监读书三年期满铨凡官员非现任者及未承廕之先曾经縁事治罪者俱不准廕至康熙三年题准各官廕监生其父缘事革职其廕子未仕者革廕已仕者免止于降调者仍留廕康熙六年定各官不论品级暨宫保等衔均照实俸廕子其遇
　　诏各官廕子均查明准廕以后称遗忘补请者不准康熙十年议准文职虽革尚存武职者仍留廕康熙十二年定原品解任食俸者准廕武职恭遇
　　恩诏銮仪卫銮仪使提督总兵及带一品衔管副将事等官各准廕一子入监读书都督佥事管副将事及将管副将事者各送一子入监读书其署副将以下小衔副将不准廕监
　　康熙元年奉
　　谕防原任大学士希福范文程完我额色黒皆自太宗文皇帝厯任内院賛理机务効力最久勤劳素着其子宜加擢用以示鼓励范文程子范承谟额色黒子塞色黒已补内院学士希福完我各一子亦着以学士用
　　吏部题请补用恩廕生秦保等十四人得
　　防长春宫读书大臣之子均防
　　世祖章皇帝选入今当补用在内俱着授以二等侍卫在部院俱着授以郎中
　　三年定承补恩廕例凡承廕先以嫡长子孙如嫡长子孙出仕或有故方廕适次子孙无适次子孙方廕庶长子孙庶长皆无方廕弟暨兄弟之子应合承继者其子孙在
　　诏后生者不准廕其廕生未仕而故准补一人患病残废者騐明退廕别补已补而又故者不准再补又定各官廕监生已得官职暨科目中式者不准补廕定汉军难廕生均以州县选用凡汉军难廕生例俱以知县知州随到随补汉人难廕生例俱以小京官用据廕生袁象干等呈称缺少人多永无补用之期得
　　防汉军汉人陞转既已一体以后汉人难廕生俱着照汉军之例行旋议改汉军廕监生亦照举人例以知县用又定汉军汉人殉难廕生三品以上者以知州用四品以下者以知县用布按都三司首领及州县佐贰六品七品官之子以县丞用八品九品官之子以县主簿用未入流之子以州吏目用六年准旗人廕监生分别学习定例满洲防古汉军廕生监生武官之子以部院衙门用文官之子照品级随旗上朝至是吏部奏准嗣后不论文武年二十以上者照分部进士之例分派各部院衙门学习二年期满果行走勤慎熟悉部务该堂官奏准移咨吏部照例铨补其有才识出众之员许堂官指名具题即行捕用其不能学习情愿随旗上朝者各照品级准其随旗上朝或已经学习而行走平常不能办理部务者咨回该旗行走定廕生授官例公侯伯一品官廕生以部院衙门五品缺用二品官廕生以六品缺用三品官廕生以七品缺用四品官廕生以八品缺用寻定
　　恩诏廕生汉正一品官以员外郎治中用从一品官以主事用正二品官以主事都察院经厯京府通判用从二品官以光禄寺署正大理寺寺副用正三品官廕生以中行评博通政司经厯太常寺典簿用从三品官廕监生以光禄寺典簿銮仪卫经厯詹事府主簿京府经厯用四品官廕监生与捐贡监考职人员一体考定职衔入于应选分内分缺轮班选授汉军正一品从一品官以员外郎用正二品从二品官以主事大理寺寺正用正三品从三品官以七品笔帖式用四品官以八品笔帖式用八年吏部奏定八旗满洲汉军文武官员廕生监生内有不能兼习满汉字者有古廕生监生内不识满字亦有全不识字者不便以部院衙门用应报明吏部或愿学习或愿子弟顶补或愿随旗上朝分别办理
　　又加
　　恩旧臣之子廕户部尚书苏纳海子瓦尔达兵部尚书朱昌祚子朱绂工部尚书王登聮子王盛唐入监读书以通政使左右通政大理寺少卿督捕左右理事官等缺用
　　九年准包衣下官员子弟一体承廕凡包衣佐领下官员子弟向不准为廕生监生至是吏兵二部奉
　　谕防内外官员効力相同加恩岂宜有别嗣后包衣佐领下官员子弟准为廕监尔部定议具奏寻议包衣下一品官子弟许其承廕二品至四品各廕一子入监读书从之
　　又礼部奏据国子监呈称顺治初年八旗官学生不论文武官员子弟每佐领下选择二名移送国子监教习顺治十八年停止今奉
　　谕防文武廕生仍以部院衙门録用以后应仍遵徃例送
　　监学习应如所请从之
　　十三年兵部奏旧例武职官阵亡皆照依职任闲散之官未经议及至是奏准将有部劄効用闲散各官阵亡者不论衔级大小皆廕子弟一人以卫千总用
　　十四年
　　赐殉难副将逰击各廕子弟一人以守备用外委官俱廕子弟一人以千总用福建江西阵亡殉难官皆仿此例
　　又吏部奏靖逆将军甘肃提督俟张勇出首逆贼吴三桂伪劄今又恢复河州洮州为国効力克尽忠诚应将伊子一品官廕生张云翼从优以大四品京堂用从之
　　五十二年宗人府以宗室内素无廕子入监读书之例奉
　　万夀恩诏授宗室之子为廕生其应将何等宗室给与廕生及廕生入监读书期满作何行走之处具奏奉
　　防未入八分公以下镇国将军辅国将军及宗室内为一二品大臣者俱准给廕生其廕生入监读书之后即令随旗行走
　　雍正元年定考试廕生例先是文武廕生监生由国子监肄业期满咨送吏部系武职廕生咨查兵部品级题廕年月有无事故文职廕生吏部查照品级题廕年月俱俟国子监咨送到日吏部将年二十以上者查明有二三人到部即考试履歴进
　　呈带领引
　　见归于月分先后挨选其同日题廕者照题疏先后録用
　　未经考试者不准铨选至是奉
　　谕防内外廕生监生等到部考试繙译书法再分派各部行走令伊等咸得勉力学习至世袭官员所得三品廕生内若考试有列优等者仍着奏闻赐以所应得原品如此则伊等必痛自砥砺以求上进不但国家得有用人才足供任使即各部院衙门亦不至令无知子弟羣厠其间率意肆行为众人所讥议矣
　　三年考试八旗满洲汉军廕生头等遇缺即用二等照本班挨次补用三等随旗上朝
　　吏部议覆詹事钱以垲条奏嗣后提镇诸臣所得廕生除通习文理者照例考试以文职补授外其有幼习武艺人材壮健愿改武职者令其呈明吏部移咨兵部考试简用凡廕生改用武职者京官一品尚书等官及外任总督将军廕生俱以都司佥书衔管都司佥书用二品侍郎等官及巡抚提督廕生俱以署都司佥书衔管都司佥书用三品副都御史通政使等官廕生总兵官布政使廕生俱以守备衔管守备用按察使廕生加一品大衔副将廕生俱以署守备衔管守备用二品衔副将之廕生以守御所千总用小衔副将之廕生以卫千总用又定廕生愿改武职者呈部咨送考騐弓马技艺将年力精壮者带领引
　　见恭
　　钦侍卫外其余或交巡捕营行走学习或交外省督抚提镇随营试用俟弓马熟娴营务通晓在巡捕营者该统领带领引
　　见交兵部按品补用都司以人文到部先后补用守备卫千总于各班之末轮补一人守御所千总归入劄班内补用在外省试用者该督抚提镇按品题补四年领侍卫内大臣等奉
　　谕防朕思教育三旗之记名功臣子孙若令伊等在一处读书则教授之人必不加勉而众幼童聚于一处亦不得实在肄业将此内二十嵗以上曽习清汉书者各与二两钱粮米石令在部院为贴写笔帖式该管大臣将优者保奏以笔帖式补用若二十嵗以上之不曽读书者照防军与四两钱粮米石令在捕牲执事人处行走优者即可用为侍卫或补授官职其十九嵗以下者如在家延师教训无容并及其余每月与四两钱粮以为延师肄业之费此次恩施并将大臣等之子孙一体均沾交伊等父兄令将子弟之文武学业加意教训俟伊等至二十嵗时奏闻朕所以如此施恩者凡欲成就功臣之子孙也伊等父兄理宜仰体朕心各自谆切教其子弟庶文武学业俱得渐进以底于成就矣
