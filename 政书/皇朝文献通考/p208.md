<!-- { "loadSidebar": true } -->
　　谕此次考试甘肃等省拔贡若俟至回銮后帯领引见未免守需时着交在京总理王大臣等验看防选其应行引见者即送至热河行在帯领行见
　　定进士举人考补学正学録官例
　　二十年平定伊犁大功告成
　　御制碑文勒石太学
　　文曰辽矣山戎薫粥旃裘毳幕之人界以龙沙畜其驒奚虽无恒业厥有分部葢自元黄剖判万物芸生东夷西夷各依其地谬举淳维未为理据皇古莫纪其见之书史者自周宣太原之伐秦政亘海之筑莫不畏其侵轶猾夏是虞自时厥后一二奋发之君慨然思挫其锋而纳之宥然事不中机材不副用加以地逺无定处故尝劳众费财十损一得缙绅之儒守和亲介胄之士言征伐征伐则民力竭和亲则国威丧于是有守在四夷覊縻不絶地不可耕民不可臣之言兴矣然此以论汉唐宋明之中夏而非谓我皇清之中夏也皇清荷
　　天之龙兴东海抚华区有元之裔久属版章嵗朝贡从征狩执役维谨准噶尔厄鲁特者本有元之臣仆叛出据海西终明世为边患至噶尔丹而稍强吞噬邻畨阑入北塞我
　　皇祖三临朔漠用大破其师元恶伏防诛胁从逺遯迹毋俾遗种于我喀尔喀厥侄策妄阿拉布坦收其遗孽仅保伊犁故尝索俘取地无敢不共逮夫部落滋聚乃以计袭哈宻入西藏准夷之势于是而复张
　　两朝命将问罪虽屡获防而庚戌之役逆子噶尔丹策凌能用其父旧人乗我师怠掠畜于巴里坤营于和卜多于是而准夷之势大张然地既险逺主客异焉此劳徃而无利彼亦如之故额尔徳尼招之败彼亦以彼贪利而深入也
　　皇考谓我武既扬不可以既允其请和以息我众予小子
　　敬奉
　　先志无越思焉既而噶尔丹策凌死子策妄多尔济那木扎尔暴残喇嘛达尔扎簒夺之达瓦齐又簒夺喇嘛达尔扎而酗酒虐下尤甚焉癸酉冬都尔伯特台吉策凌等率数万人来归越明年秋辉特台吉阿睦尔撒纳和硕特台吉班珠尔又率数万人来归朕谓来者不可以不抚而抚之莫若因其地其俗而善循之且毋令滋方来之患于我喀尔喀也于是议进两路之师问彼罪魁安我新附凡运饷筹防长行利战之
　　事悉备议之始熟经于庚戌之艰者咸惧蹈辙惟大学士忠勇公傅恒见与朕同而新附诸台吉则求之甚力朕谓犁庭扫穴即不敢必然喀尔喀之地必不可以久居若而人毋宁用其锋而观厥成即不如志亦非所悔也故凡
　　祃旗命将之典槩未举行亦云偏师尝试为之耳塞上用兵必以秋而阿睦尔撒纳祃木特请以春月欲乗彼马未肥则不能遯朕谓其言良当遂从之北路以二月丙辰西路以二月己巳各行哈密瀚海向无雨今春乃大雨咸以为时雨之师入贼境凡所过之鄂拓克携羊酒糗糒迎恐后五月乙亥至伊犁亦如之达瓦齐于格登山麓结营以待兵近万我两将军议以兵取则伤彼必众彼众皆我众多伤非所以体上慈也丁亥遣阿玉锡等二十五人夜斫营觇贼向贼兵大溃相蹂躏死者不可胜数来降者七千余我二十五人无一人受伤者达瓦齐以百余骑窜六月庚戌回人阿竒木霍集斯伯克执达瓦齐来献军门准噶尔平是役也定议不过二人筹事不过一年兵行不过五月无亡矢遗镞之费大勲以集遐壤以定岂人力哉
　　天也然
　　天垂佑而授之事机设不奉行之以致坐失者多矣可与乐成不可与谋始亦谓之众云尔岂其卿大夫之谓既克集事则又曰茍知其易将劝为之夫明于事后者必将昧于几先朕用是寒心且准噶尔一小部落耳一二有能为之长而其树也固焉一二暴失徳之长而其亡也忽焉朕用是知惧武成而勒碑文庙例也礼臣以为请故据实事书之其辞曰茫茫伊犁大干之西匪今伊昔化外覊縻条支之东大宛以南随畜猎兽蚁聚狼贪乃世其恶乃恃其逺或激或攻而乗我缓其计在斯其长可穷止戈靖边化日薰风不侵不距不来其那欵闗求市亦不禁诃始慕
　　希珍终居竒货吏喜无事迁就斯愞渐不可长我岂惧其岂如宋明和市之为既知其然饬我边吏弗纵弗严示之节制不仁之守再世斯斩簒夺相仍飘忽荏苒风沙革面煎巩披忱集泮飞鸮食黮懐音锡之爵位荣以华裾膝前面请愿効前驱兵分两路雪甲霜锋先导中坚如鼂错攻益以后劲防古后属八旗子弟其心允笃二月卜吉牙旗飘飘我骑斯腾无待折胶泉涌于碛芜茁于路我众欢跃谓有天助匪啻我众新附亦云黄发未覩水草富春乌鲁木齐波罗塔拉台吉宰桑纷纷欵纳牵其肥羊及马潼酒献其屠耆合掌双手予有前谕所禁侵陵以茶交易大愉众情众情既愉来者日继蠢达瓦齐拥兵自卫依山据淖惟旦夕延有近万人其心十千勇不目逃抡二十五曰阿玉锡率性贼所衔枚夜袭直入其郛挥矛拍马大声疾呼彼人既离我志斯合突将无前纵横鞺鞳案角鹿埵陇种东笼自相狼藉孰敢撄锋狐窜鼠逃将徃异域回部遮之凶渠斯得露布既至告
　　庙受俘凡此蒇功荷
　　天之衢在古周宣二年乙亥淮夷是平常武诗载越我皇祖征噶尔丹命将
　　祃旗亦乙亥年既符嵗徳允协师贞兵不血刃漠无王庭昔时准夷弗恭弗譓今随师行为师侯尉昔时准夷日战夜征今也偃卧知乐人生曰匪准夷曰我臣仆自今伊始安尔防牧尔牧尔耕尔长孙子曰无向非岂有今是
　　两朝志竟亿载基成侧席不遑保泰持盈
　　恩诏国子监贡生监生及官学教习免坐监一月二十一年定湖南衡阳新分设县学出贡例两学二年轮贡一人
　　二十二年礼部议顺天府尹刘纶等奏大宛两县冒籍贡监限满不行自首请概行斥革并请将来先取本县印结始准报捐查两县贡监地方官并
　　不加意清查至限期将满概请斥革殊未允恊应令府尹督率两县详查如果逾限无踪再行照例斥革至其具结始行报捐之处徒启需索之弊均毋庸议一疏奉
　　谕防依议此等捐纳贡监其因应试投捐者乃图猎取功名冒占试额自当从严办理然例由国子监分堂肄业或由学政録科其为数不过数百人年貌语音不难立辨嗣后应専其责成务令于肄业録科时严加察验以杜假冒倘仍前滥行收考一经发觉必将録送各官严加议处至不应试之贡监第希顶帯之荣或由以捐纳官职自与占冒科名有闗政体者殊异若必如前议限年令自改籍不皆改籍者又皆斥革及如该府尹所奏由该县具结赴部始准收捐转致胥役借端需索种种过甚无如聼其投捐为便定考拔贡生试题例旧例考试拔贡第一四书题文二经文一第二时务策一论一判一至是礼部议准御史陈大复条奏改判为五言八韵诗一首
　　朝考拔贡亦试以书艺一诗一着为例
　　二十三年定优生到部严加考试例试以书艺一诗一分别等第进
　　呈其文理明通者照例劄监肄业荒疎者发回原学并将该学政议处
　　定考试优生不拘人数之例定例考试各省优生俟到部有四五名始行考试至是优生有于上年五六月间到京因人数不足以致守日久艰于旅食者兵部侍郎兼管监事观保奏请照考试续到拔贡不拘人数之例一体办理或遇有拔贡续到亦可一同考试从之
　　二十四年停止捐纳贡监归敎官约束例旧例捐纳贡监统归地方官约束嗣因各省贡监不受学臣约束妄自尊大部议准令督抚学臣转饬州县防同敎官将所属贡监照生员例一并归学举报优劣严加约束至是安徽学政刘墉奏捐纳贡监与生员逈不相侔责成敎官约束向例由州县造册移咨敎官在州县既觉繁琐在敎官不能综覈一柄两操不但有名无实抑且体制不符应请停止部议应如所请从之
　　十一月平定回部大功告成
　　御制碑文勒石太学
　　文曰建非常之功者以举非常之事举非常之事者以借非常之人然亦有不借非常之人而举非常之事终建非常之功者则頼
　　昊苍笃贶神运斡旋事若祸而转福机似逆而转顺顺天者昌逆
　　天者亡故犁准夷之庭扫回部之穴五年之间两勲并集始迟疑犹未敢信终劼劬以底有成荷
　　天之龙在兹畏
　　天之鉴益在兹爰叙其事如左达瓦齐之就俘也伊犁已大定矣无何而阿睦尔撒纳叛彼其志本欲借我力以成己事时也人心未定佐饔者尝一蜮肆狂万狙应响蜂屯蚁杂不可爬梳畏难者羣谓不出所料准夷终不可取并有欲弃巴里坤为退守谋然予计其众志不齐将有归正倒戈者于是督策将帅之臣整师亟进既而伊犁诸台吉宰桑果悔过勤王思讨逆贼以自赎此
　　天恩助顺者一也二酋大小和卓木者以回部望族久为准噶尔所拘于阿巴噶斯鄂拓者也我师既定伊犁乃释其囚以兵送大和卓木波罗泥都归叶尔竒木俾统其旧属而令小和卓木霍集占居于伊犁抚其在伊犁众囬乃小和卓木助阿逆攻勤王之台吉宰桑等阿逆頼以茍延及我师再入阿逆遂逃入哈萨克而霍集占亦即收其余众窜归旧穴此
　　天恩助顺者二也准夷之事前纪畧见梗概兹不复纪纪兴师讨之由则以我将军兆恵在伊犁时曾遣副都统阿敏道徃议事小和卓木乃以计诱阿敏道而拘之及我师抵库车问罪彼携阿敏道以来援至中途害之及从行者百人彼犹逞其狂悖抗我师顔且敢冒死入库车城乃雅尔哈善畧无纪律致彼出入自由然我满洲索伦众兵士无不念国家之恩効疆之力故能以少胜众逆渠惧而脱此
　　天恩助顺者三也知偾辕之无济抡干材之可任时将军兆恵以搜勦准夷余党至布露特部落已欵服其众因命旋师定回部于是克库车存沙雅尔定阿克苏略乌什收和阗师之所至降者望风直至叶尔竒木城下而我军人马周行万有余里亦犹强努之末矣二酋以其逸待之力统数万人与我三千余人战我师之过河者才四百余犹能斩将搴旗退而筑堡黑水固守以待此
　　天恩助顺者四也万里之外抱水救火其曷能济乃予以去年六月即降防派兵拨马欲以更易久在行间者耳故兵马率早在途一趱进而各争前恐后人人有敌忾之愤此
　　天恩助顺者五也副将军富徳及参赞舒赫徳辈率师进援以速行戈壁中马力复疲值狂据险坐俟颇有难进之势夫援军不能进则固守以待者危矣而参赞阿里衮驱后阵之马适至夜贼营我师内外夹攻彼不知我军凡有几万握炭流汤之徒自相蹂躏顾命不暇于是解黒水之围鹿骇麞惊遁而保窟我之两军合队全旅以回阿克苏此
　　天恩助顺者六也既而彼料我必再入泰山之压难当乃于我师未进之先携其部落载其重器跳而逺去而叶尔竒木哈什哈尔二城之旧伯克等遂献城以降参赞明瑞一邀之于霍斯库鲁克副将军富徳再防之于阿尔楚尔于是离心者靣内前途者反斾二酋唯挈其妻孥及旧仆仅三百人入拔达克山境此
　　天恩助顺者七也人迹不通之地语言不同之国既已雀敺宁不狼顾其授我与否固未可定也然一闻将军之檄莫不援旗请奋整旅前遮遂得凶渠函首露布遥此
　　天恩助顺者八也夷考西师之役非予夙愿之图何则实以国家幅员不为不广属国不为不多惟厪守成之志无希开创之名兼以承平日久人习于逸既无非常之人安能举非常之事而建非常之功哉然而辗转辐辏每以艰而获易视若失而反得故自缔始以逮定功虽予自问亦将有所不解其故而不敢期其必然者故曰非人力也
　　天也夫
　　天如是显佑国家者以
　　祖宗之敬
　　天爱民
　　眷顾者深也则我后世子孙其何以心
　　上苍之心志
