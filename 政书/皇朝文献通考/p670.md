<!-- { "loadSidebar": true } -->
　　圣恩优渥以有加众情感服而难喻谨查睿亲王本无子嗣从前曾将豫亲王之子多尔博承继为嗣后因定议罪案业令归宗今睿亲王既以复其宗支应仍令多尔博一支继嗣所复睿亲王爵应即令多尔博之四世孙淳颖承袭罔替至淳颖承袭之公爵毋庸另袭一豫亲王屡建竒功所向克捷入关以后即率师追流贼李自成复平定江南两浙于诸王中战功最着原封和硕豫亲王嗣子多尼承袭后改号曰信旋以睿亲王母弟追削王爵顺治年间仅降封信郡王应遵
　　防追复亲王还号为豫一体配享
　　太庙其豫亲王爵即遵
　　防令现袭信郡王之修龄承袭亦世袭罔替一礼亲王诚心推戴功德茂昭郑亲王肃亲王克勤郡王皆忠冠一时勋垂奕世其原封爵号自应永绍嘉名勿令改易俾诸王子孙得知承家袭庆之由咸勗继祖效忠之志所有现袭之康亲王仍复号为礼亲王现袭之简亲王仍复号为郑亲王现袭之显亲王仍复号为肃亲王现袭之平郡王仍复号为克勤郡王至改复旧号之亲王郡王止就现在袭爵者为始向后永逺遵循其从前原袭已故之康
　　亲王等封号俱无庸追改奏入
　　上从之
　　四十三年三月初二日
　　上谕阁臣曰朕因我朝开国时宗室懿亲勤劳佐命其殊勲茂绩实为史册罕有如睿亲王多尔衮受诬黜爵豫亲王多铎縁事降封朕为核其生平事迹昭雪加恩复还原封世爵又礼亲王代善郑亲王济尔哈朗肃亲王豪格克勤郡王岳托等并令称其原号用昭惇叙酬庸渥典其余诸王贝勒内如饶余亲王阿巴泰及其子安亲王岳乐俱屡着功绩其子孙内止有奉恩将军一人不足以酬劳阀着加恩赏封辅国公一人又敬谨亲王尼堪功勲颇显且以力战捐躯其子孙内现在止有一辅国公亦着加恩晋封镇国公至谦郡王瓦克达巽亲王满达海镇国公屯齐从前亦均着有功绩现无承袭之人并着加恩瓦克达子孙赏给一等镇国将军满达海子孙赏给一等辅国将军屯齐子孙赏给一等奉国将军此次加赏之公爵世职俱着世袭罔替
　　【臣】等谨案古者分土建国衣食租税故封建前考详纪国邑至颁禄之制则或着或不着焉我
　　朝封爵而不建国膺封者皆受禄于朝视其爵以为等次禄制不可不考也以详见国用考俸饷门中故不复载
　　【臣】等谨案封爵等级每以功罪为升降故一人之身或升降递见是卷书爵凡身受者以
　　玉牒书纲之爵为据或升或降以次叙入其子孙袭爵纵有升降亦照所袭之爵载入俾世袭者了如指掌惟降袭者则分条纪载以章别也他若追赠者则从五朝续通考例从后附载追降者则以没时之爵为断而以追降之爵附入至于削爵者亦得按爵备载以原封二字冠之若夫一爵之中叙次先后并遵
　　玉牒世系不更以封爵编年云
　　宗室
　　和硕亲王
　　【臣】等谨案宗藩先后之序首亲王次郡王以逮奉恩将军盖序爵也同爵则以系之逺近为序同系则以属之尊卑为序同属则以所自出者之长幼为序先逺而后近先尊而后卑先长而后幼各从其序庶秩然可考焉
　　显祖系
　　和硕郑亲王济尔哈朗
　　显祖皇孙赠和硕亲王舒尔哈齐子初封贝勒崇德元年四月以军功晋和硕郑亲王顺治元年十月晋信义辅政叔王五年三月坐事降多罗郡王闰四月复晋和硕郑亲王九年二月晋叔和硕郑亲王十二年五月薨諡献　济度济尔哈朗子顺治八年闰二月封多罗简郡王九月封世子十四年五月袭和硕亲王仍号简十七年七月薨諡纯　德塞济度子顺治十八年二月袭康熙九年三月薨諡惠无嗣　喇布济度子康熙七年正月封三等辅国将军九年九月袭二十年十月薨二十二年坐事追削爵　雅布济度子康熙十一年封三等辅国将军二十二年四月袭四十年九月袭諡修雅尔江阿雅布子康熙三十六年十二月封世子四十一年正月袭雍正四年二月坐事削爵　神保住雅布子康熙五十五年四月封三等奉国将军雍正四年三月袭乾隆十三年九月坐事削爵德沛
　　显祖五世孙赠和硕简亲王福存子雍正十三年五月封镇国将军乾隆十三年九月袭十七年六月薨諡仪　竒通阿
　　显祖五世孙赠和硕简亲王巴赛子雍正四年八月封三等辅国将军九年十二月袭不入八分辅国公乾隆十七年十月袭二十八年六月薨諡勤　丰讷亨竒通阿子乾隆八年二月封三等辅国将军二十八年十月袭四十年十二月薨諡恪　积哈纳丰讷亨子乾隆四十年四月授头等侍卫四十一年五月袭封本月授散秩大臣四十三年正月追复和硕郑献亲王始封之号
　　特防令现袭之简亲王复号曰郑
　　太祖系
　　和硕礼亲王代善
　　太祖皇二子初封贝勒天命元年封和硕大贝勒崇德元年四月以军功封和硕兄礼亲王顺治五年十月薨諡烈　满达海代善子崇德六年五月封辅国公顺治二年十月晋固山贝子六年四月袭和硕礼亲王八年二月改号巽九年二月薨諡简　常阿岱满达海子顺治九年七月袭十六年十月坐事降多罗贝勒【详贝勒】　杰书代善孙赠和硕亲王祜塞子顺治六年十月封多罗郡王八年二月
　　赐号康十六年十二月晋袭仍号康熙三十六年三月薨諡良　椿泰杰书子康熙三十六年七月袭四十八年五月薨諡悼　崇安椿泰子康熙四十八年十月袭雍正十一年九月薨諡修　巴尔图杰书子崇安伯父康熙三十二年四月封三等辅国将军雍正十二年四月袭乾隆十八年三月薨諡简永恩崇安子雍正十二年四月封多罗贝勒乾隆十八年五月袭四十三年正月追复和硕礼烈亲王始封之号
　　特防令现袭之康亲王复号曰礼
　　原封和硕英亲王阿济格
　　太祖皇十二子初封贝勒崇德元年四月晋多罗武英郡王顺治元年十月晋和硕英亲王二年八月降多罗郡王寻复封八年十月以罪赐死爵除和硕睿亲王多尔衮
　　太祖皇十四子初封和硕睿亲王顺治七年十二月薨寻坐事追削王爵乾隆四十三年正月奉
　　特防复封諡忠　淳颖多罗信恪郡王如松子多罗贝勒多尔博四世孙乾隆三十六年袭封奉恩辅国公四十三年正月
　　特防承袭睿亲王爵世袭罔替
　　和硕豫亲王多铎
　　太祖皇十五子初封贝勒崇德元年四月以军功晋封五月降多罗贝勒七年七月以军功晋多罗豫郡王顺治元年十月仍晋和硕豫亲王二年以军功晋和硕德豫亲王四年七月晋辅政叔德豫亲王六年三月薨寻坐事降多罗郡王康熙十年五月追諡通乾隆四十三年正月奉
　　特防复封　多尼多铎子崇德七年七月封多罗郡王顺治六年十月袭八年二月封和硕信亲王九年三月降袭郡王【详郡王】　修龄信懿郡王德昭子乾隆三十六年袭多铎之四世孙如松爵为信郡王四十三年追复豫通亲王原封
　　特命现袭之信郡王晋袭豫亲王　裕丰修龄子乾隆
　　五十一年袭
　　和硕敬谨亲王尼堪
　　太祖皇孙广略贝勒褚英子初封固山贝子顺治元年十月晋多罗贝勒五年九月晋多罗敬谨郡王六年三月晋多罗敬谨亲王寻坐事降多罗郡王八年五月复封和硕亲王九年十一月以定边大将军征湖南薨于阵諡庄　尼思哈尼堪子顺治十年十二月袭十二年四月晋和硕敬谨亲王十七年十一月薨諡悼　兰布尼堪子顺治十三年正月封三等辅国将军十八年六月晋多罗贝勒康熙六年二月以父尼堪功袭敬谨郡王七年八月晋袭八年五月坐事降镇国公【详镇国公】
　　原封和硕成亲王岳托
　　太祖皇孙和硕礼亲王代善子天命十一年十一月以军功封贝勒崇德元年四月议功晋封寻坐事降多罗贝勒【详贝勒】
　　原封和硕端重亲王博洛
　　太祖皇孙赠和硕饶余亲王阿巴泰子崇德元年封固山贝子顺治元年十月以军功晋多罗贝勒四年六月晋多罗郡王五年九月
　　赐号端重六年三月晋和硕亲王七年坐事降多罗郡王八年正月复晋和硕亲王九年三月薨諡定十六年十月坐事追降多罗贝勒夺諡　齐克新博洛子顺治九年八月袭和硕亲王十二年四月晋袭和硕端重亲王十六年十月以父罪降多罗贝勒【洋贝勒】
　　原封和硕安亲王岳乐
　　太祖皇孙赠和硕饶余亲王阿巴泰子初封多罗贝勒顺治八年二月袭封多罗安郡王十四年十一月晋和硕亲王仍号安康熙二十八年二月薨諡和三十九年十二月坐事追降多罗郡王【袭详郡王】原封和硕顺承亲王锡保
　　太祖五世孙多罗顺承郡王诺罗布子【封详郡王】雍正九年八
　　月以军功晋封【削爵详郡王】
　　太宗系
　　和硕肃亲王豪格
　　太宗皇长子初号贝勒天聪六年六月封和硕贝勒崇德元年四月以军功晋和硕肃亲王六年三月坐事降多罗郡王七年七月以军功复晋封顺治元年四月坐事削爵十月复封五年三月坐事削爵幽禁四月自尽八年追赠和硕肃亲王諡武　富绶豪格子顺治八年二月袭和硕亲王改号显康熙八年十二月薨諡懿　丹臻富绶子康熙九年六月袭四十一年五月薨諡密　衍潢丹臻子康熙四十一年八月袭乾隆三十六年十二月薨諡谨蕴着富绶孙赠和硕显亲王拜察礼子乾隆三
　　十七年四月袭四十三年正月追复肃武亲王始封之号奉
　　特防令现袭之显亲王复号曰肃是年四月薨　永锡丹臻孙奉国将军成信子乾隆四十三年闰六月袭
　　和硕承泽亲王硕塞
　　太宗皇五子顺治元年十月封多罗承泽郡王六年三月晋和硕亲王七年八月降多罗郡王八年闰二月晋和硕承泽亲王十二年十二月薨諡裕　博果铎硕塞子顺治十二年六月袭改号庄雍正元年正月薨諡靖无嗣　允禄
　　圣祖皇十六子雍正元年二月奉
　　防为庄靖亲王后袭爵乾隆三十二年二月薨諡恪　永瑺允禄孙赠庄亲王普子乾隆八年七月降袭辅国公三十二年六月袭
　　和硕襄亲王博穆博果尔
　　太宗皇十一子顺治十二年十二月封十三年七月薨諡
　　昭无袭
　　世祖系
　　和硕裕亲王福全
　　世祖皇二子康熙六年正月封四十二年六月薨諡宪保泰福全子康熙四十一年四月封世子四十二年十月袭雍正二年十一月坐事削爵　广宁福全孙赠和硕悼亲王保绶子雍正二年十二月袭四年十月坐事削爵　广禄广宁弟雍正四年十月袭
　　和硕恭亲王常宁
　　世祖皇五子康熙十年正月封四十二年六月薨子降袭
　　多罗贝勒【详贝勒】
　　和硕纯亲王隆禧
　　世祖皇七子康熙十三年正月封十八年七月薨諡靖富尔祜伦隆禧子康熙十九年三月袭是年十一月薨无袭
　　圣祖系
　　原封和硕诚亲王允祉
　　圣祖皇三子康熙四十八年三月以多罗贝勒晋封雍正六年六月降多罗诚郡王八年二月复封是年五月坐事削爵【卒详郡王】
　　和硕恒亲王允祺
　　圣祖皇五子康熙三十七年三月封多罗贝勒四十八年三月晋封雍正十年闰五月薨諡温　晊允祺子雍正三年十月封辅国公五年七月晋镇国公十年九月晋袭乾隆四十年六月薨諡恪子降袭【详郡王】
　　和硕淳亲王允祐
　　圣祖皇七子康熙三十七年三月封多罗贝勒四十八年三月晋多罗淳郡王雍正元年四月晋和硕淳亲王八年四月薨諡度子降袭【详郡王】
　　和硕履亲王允祹
