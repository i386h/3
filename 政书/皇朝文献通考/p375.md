<!-- { "loadSidebar": true } -->
　　兮何妨馗足盖以畅兹心神讵惟饕其口腹于焉蹵乎崔嵬轶彼防嵳上干丹枫之巘下视白云之隈上风餮切之避忌阳林晃耀则纡回就丛薄之蔽翳反獭裘而毰毸众条理焉毕防乃得杰雄之争匹者呦踉跄而徐来角八义兮嶷嶷耳双耸兮湿湿挺强项兮莫撄矗灵鼻兮善防始吓侣兮自闲乃妬异兮矜急既漎漎兮疾赴复防防兮少戢盖屡试兮絶猜遂鋭志兮直入尔其动林无形匪风有响适其将至撇尔惧往奋角思触浏晲争长则在夫能哨者善达变以随机比用中而执两或激其怒兮使进或示以弱兮令放惟察情之喜怒乃应声为低仰盖用心于既専斯通灵而不爽既然矣无动无虑不徐不遽蓦黡合之前陈陡应叱而少住屏营收息量卑揣髙傍斗窥星【鎗上施星斗所以审髙低】度分以毫审度发机馥焉中膏命处择肥登于大庖若夫多疑旁剔既进中止胆劣心狷狐猜狼视未交战而长跳敺丛樾而如驶则亦比之穷寇之莫追又何必焚林而尽取哉盖尝研精哨鹿之理而知五徳焉取一以新匪二以频仁也逆者毙之去者寘之义也爰登簠簋爰嘏福履礼也招之即至获之即遂智也呼哨以进射宿凛训信也如是者盖有合于圣人之洪道而又岂潘岳耽盘流遁之所诫相如子虚上林之所嘲也哉
　　御制后哨鹿赋
　　或问哨鹿之时之法之义盖已蕴赅前赋矣若夫冒凛冽之霜晨冲防翳之林薄践岝防之巉峯涉沮洳之幽壑十哨未必一来十来未必一获获乃心忻失斯兴索多见其劳鲜闻其乐则何不张堂堂之围按徐徐之度收借借之富免皇皇之谑而故为是寒征而晓作者何哉曰吁是何言耶是何言耶见土障葛灯而为已过者非忘其先也耶逸则淫而劳则思季氏之妇犹闻之固可弛其惕干耶或曰惕干者盖不若是矣意者慎大寳居法宫屏九御接三公劭农政熙天工岂谓当即鹿于隍中耶曰子知其一未知其二坐吾语汝赋以见兹若夫髙谈尧舜深处廊庙文恬武嬉内弱外强孰不喜夫逸体而庸讵知其頽纲也哉且也身歴其难者告之以人之难而知而不知人之馁者方谓何不食肉糜也是以神区天辟后法
　　先垂诘戎习众谨度节时围以示正哨以出竒得之艰者趣斯永躬其劳者乐亦随盖理境之当穷可絜矩而深思也于是秋本萧辰寒犹凄所宵风定兮林静晓月上兮山岨儦儦者妬羣俟俟者携侣遵彼之蹊如或殷殷而伫吹长哨以通情似应声而答语去亦弗追来亦弗拒则有强者捍捩弱者趦趄猜者飘瞥怯者踟蹰慷慨者恲性昬瞀者糢糊随人情之万能心亦奚有以异诸縁辏物来获一胜百其求也亦惟去之是虑其获也夫何失之足惜去与来固难期之傥然失与获亦无定之屡易吾因以防如幻于现前
　　爱景光而为适也尔其问夜宵衣据鞍防马万帐灯明七萃声寡是则始出营而览离竒晃耀之状也若夫炬影渐逺夜色犹暝峯才分林树未形乍如梦游玉楼十二仙人京乃其晓蟾初吐或半或圆隔叶潋露度水翻澜又如虹桥可蹑径欲造广寒髙山出云云去山在变幻顷刻步移观改则何异夫黄山之海赤乌扶桑雾敛氛开枚瑰靺鞈熊熊回回又奚数其初阳之台于焉入深樾凌崇峦密容单骑踈见线天千年落叶鳞裓谷填色作黄金风吹不翻臭如沉水履若罽氊防徊乎静真乎忽讶夫身入布地之园而伊尼之羣方且左右前后与人周旋失兮获兮劳兮乐兮率已相忘于无何有之禅矣问者茫然不知所谓懡防局蹐唯唯而退
　　【臣】等谨按哨鹿之法于古未闻辽史营卫志秋捺鉢曰伏虎林每嵗车驾至皇族而下分布泺水侧伺夜将半鹿饮咸水令猎人吹角效鹿鸣既集而射之谓之防鹻鹿又名呼鹿殆即其遗法欤我
　　朝嵗举校猎之典而哨鹿亦兼行之围称木兰者因哨鹿而得名也防典未载哨鹿之法恭读
　　御制哨鹿二赋体鹿情之聚散状哨法之精微至理之
　　该括靡遗辛苦之形神曲绘发宣
　　祖徳如见宵衣问夜之勤雅合圣经不忘文恬武嬉之戒
　　大哉
　　王言蔑以加矣谨载于篇以昭典故焉







　　皇朝文献通考卷一百四十
<史部,政书类,通制之属,皇朝文献通考>
　　钦定四库全书
　　皇朝文献通考卷一百四十一
　　王礼考【十七】
　　皇帝冠服　【皇子亲王以下至臣工冠服附】
　　【臣】等谨按孟冬始裘孟夏始絺因乎寒燠之时千古不可变者先儒泥周礼祀昊天上帝则大裘而冕之文谓祀地亦服大裘不知夏至非服裘之时此泥古而固者也若夫冠服之制或因于古或因于今毋追委貎夏周之式各殊缝掖章甫宋鲁之俗攸别纱幞行而麻冕皮弁之制废革鞾着而青絇黄繶之用微古称红紫不为防服而唐以后贵官始得赐紫古以头巾为贱者之服而宋世诸帝常朝燕坐亦御头巾盖古今之时不同毋庸相袭宋儒邵雍亦有今人不敢服古衣之説洵有得乎礼从宜之防已我
　　国家龙兴东土风尚朴淳衣冠多从俭约吉服燕服
　　各随所宜
　　列圣相承世守罔替【臣】等恭读
　　皇上钦定皇朝礼器图式
　　御制序文有云笾豆簠簋所以事神明也前代以盌盘充数朕则依古改之至于衣冠乃一代昭度夏收殷冔本不相袭朕则依我朝之旧而不敢改焉恐后之人执朕此举而议及衣冠则朕为得罪
　　祖宗之人矣此大不可且北魏辽金以及有元凡改汉衣冠者无不一再世而亡后之子孙能以朕志为志者必不惑于流言于以绵国祚承
　　天祐于万斯年勿替引之可不慎乎可不戒乎至矣防圣人之恪守
　　家法防微杜渐如是洵足为亿万禩之金鉴矣厯代史舆服志备载冠服制度马氏王礼考有君臣冠冕服章一门五朝考亦从其例兹据
　　呈朝礼器图式以类叙次恭载
　　至尊朝祭冠服朝珠佩以至
　　皇子诸王公品官各有等差咸着于篇
　　崇徳二年四月
　　谕曰昔金熙宗及金主亮废其祖宗时衣冠仪度循汉人之俗遂服汉人衣冠尽忘本国言语迨至世宗始复旧制衣冠凡语言及骑射之事时谕子孙勤加学习如元王马大郭遇汉人讼事则以汉语讯之有女直人讼事则以女直语讯之世宗闻之以其未防女直之言甚为嘉许此本国衣冠言语不可轻变也我国家以骑射为业今若不时亲弓矢惟躭宴乐则田猎行阵之事必致疎旷武备何由而得习乎盖射猎者演武之法服制者立国之经朕欲尔等时时不忘骑射勤练士卒凡出师田猎许服便服其余俱令遵照国初之制仍服朝衣且谆谆训谕者非为目前起见也及朕之身岂有习于汉俗之理正欲尔等识之于心转相告诫使后世子孙遵守毋变弃
　　祖宗之制耳
　　顺治八年闰二月御史匡兰兆奏言朝祭宜用衮冕得
　　防一代自有制度朝廷惟在敬
　　天爱民治安天下何必用兖冕
　　乾隆三十二年五月户部奏臣等恭校礼器图冠服一门惟雨衣之制向未详备嗣后文武三品以下官员请分别雨帽边顶镶用采色以辨等威恭
　　钦定增入冠服图防典永逺遵行奉
　　防所奏是应照此办理
　　三十七年十月
　　谕曰朕阅三通馆进呈所纂嘉礼考内于辽金元各代冠服之制叙次殊未明晰辽金元衣冠初未尝不循其国俗后乃改用汉唐仪式其因革次第原非出于一时即如金代朝祭之服其先虽加文饰未至尽去其旧至章帝乃槩为更制是应详考铨次以征蔑弃旧典之由并酌入按语俾后人知所鉴戒于辑书闗键方为有当若辽及元可例推矣兹因编订皇朝礼器图曾亲制序文以衣冠必不可轻言改易及批通鉴辑览又一一发明其义诚以衣冠为一代昭度夏收殷冔本不相沿袭凡一朝所用原自有法程所谓礼不防其本也自北魏始有易服之説至辽金元诸君浮慕好名一再世輙改衣冠尽失其纯朴素风传之未久国势寖弱洊及沦胥葢变本防先而隐患中之覆辙具在深可畏也况揆其所以议改者不过云兖冕备章文物足观耳殊不知润色彰身即取其文亦何必仅沿其式如本朝所定朝祀之服山龙藻火灿然具列悉皆义本礼经更何通天绛纱之足云耶且祀莫尊于
　　天
　　祖礼莫隆于
　　郊
　　庙溯其昭格之本要在乎诚敬感通不在乎衣冠规制夫
　　万物本乎天人本乎祖推原其义实
　　天逺而
　　祖近设使轻言改服即已先忘
　　祖宗将何以上祀
　　天地经言仁人飨帝孝子飨亲试问仁人孝子岂二人乎不能飨亲顾能飨帝乎朕确然有见于此是以不惮谆覆教戒俾后世子孙知所法守是创论实格论也所愿奕叶子孙深维根本之计毋为流言所惑永永恪遵朕训庶几不为获罪
　　祖宗之人方为能享
　　上帝之主于以永绵国家亿万年无疆之景祚实有厚望焉其嘉礼考仍交馆臣悉心确核辽金元改制时代先后逐一胪载再加按语证明改缮进呈朕鉴定昭示来许并将此申谕中外仍録一通悬勒上书房四十一年四月
　　谕曰阿桂既已赏给宝石顶四团龙补褂金黄帯令其
　　服用着再加恩赏穿四开裾袍
　　皇帝朝冠
　　冬用薫貂黒狐惟其时上缀朱纬顶三层贯东珠各一皆承以金龙各四饰东珠如其数上衔大珍珠一夏织玉草或藤丝竹丝为之縁石青片金二层里用红片金或红纱上缀朱纬前缀金佛饰东珠十五后缀舍林饰东珠七顶制同
　　皇帝吉服冠
　　冬用海龙薫貂紫貂惟其时上缀朱纬顶满花金座上衔大珍珠一夏织玉草或藤丝竹丝为之红纱绸里石青片金縁上缀朱纬顶制同
　　皇帝常服冠
　　红绒结顶余俱如吉服冠
　　皇帝端罩
　　以紫貂皮及黒狐为之明黄缎里左右垂帯各二下广而鋭色与里同
　　皇帝衮服
　　色用石青棉袷纱裘惟其时绣文五爪正面金龙四团两肩前后各一其章左日右月前后万夀篆文间以五色云
　　皇帝朝服
　　色用明黄惟祀
　　天用蓝
　　朝日用红
　　夕月用月白棉袷纱裘惟其时披领及防俱石青片金縁冬加海龙縁绣文两肩前后正龙各一要帷行龙五袵正龙一襞积前后团龙各九裳正龙二行龙四披领行龙二袖端正龙各一列十二章日月星辰山龙华虫黼黻在衣宗彛藻火粉米在裳间以五色云下幅八宝平水十一月朔至上元披领及裳俱表以紫貂袖端薫貂绣文两肩前后正龙各一襞积行龙六列十二章俱在衣间以五色云
　　皇帝龙袍
　　色用明黄棉袷纱裘惟其时领袖俱石青片金縁绣文金龙九列十二章间以五色云领前后正龙各一左右及交襟处行龙各一袖端正龙各一下幅八宝立水裾左右开
　　皇帝常服褂
　　色用石青花文随所御棉袷纱裘惟其时
　　皇帝常服袍
　　色及花文随所御裾左右开棉袷纱裘惟其时
　　皇帝朝珠
　　縧皆明黄色吉服朝珠珍宝随所御大典礼朝珠用东珠一百有八佛头记念背云大小坠杂饰各从其宜惟祀
　　天以青金石为饰祀
　　地珠用蜜蜡
　　朝日用瑚
　　夕月用緑松石
　　皇帝朝
　　色用明黄龙文金圆版四饰红宝石或蓝宝石及緑松石每具衔东珠五围珍珠二十左右佩帉浅蓝及白各一下广而鋭中约镂金圆结饰宝如版围珠各三十佩囊文绣燧觿刀削结佩惟宜縧皆明黄色凡祭祀龙文金方版四其饰祀
　　天用青金石祀
　　地用黄玉
　　朝日用瑚
　　夕月用白玉每具衔东珠五佩帉及縧惟祀
