<!-- { "loadSidebar": true } -->
　　九经三事殿内正中銮仪卫设龙亭华葢御仗于
　　圆明园
　　宫门外乐部设导迎乐于龙亭前内阁礼部堂官率属俱蠎袍补褂齐集
　　圆明园大宫门外大学士自内阁奉
　　奏书出陈于龙亭内校尉舁亭华葢御仗前导导迎乐作内阁礼部官前引大学士学士礼部堂官随行至
　　畅春园大宫门外乐止大学士于龙亭内奉
　　奏书内阁学士礼部堂官前引入
　　畅春园大宫门至
　　九经三事殿内大学士恭奉
　　奏书陈于黄案上礼部堂官转传内监总管恭奉奏书诣
　　皇太后宫陈设届时
　　上衣龙袍衮服诣
　　畅春园请
　　皇太后安恭进
　　奏书礼成
　　上还圆明园大学士以下皆退
　　尊封
　　皇祖妃嫔
　　皇考妃嫔仪凡
　　尊封
　　皇祖妃嫔
　　皇考妃嫔
　　制下礼部诹吉以
　　闻豫期制
　　册宝印　　【皇贵太妃　　贵太妃　　册寳太妃　　册印　　太嫔　　册】均送内
　　阁镌字行礼如仪
　　右诹日具册宝
　　届期前一日遣官各一人只告
　　太庙后殿
　　奉先殿如常仪
　　右祗告
　　至日内监设仗　　【皇贵大妃　　贵太妃仪仗　　太妃以下采仗】于
　　【太妃太嫔】宫门外銮仪卫备采亭于内阁门外五鼓礼部尚
　　书一人朝服诣内阁内阁礼部官奉
　　册宝印于亭内銮仪校舁行册亭前宝印亭后导以繖仗礼部司官十人前引大学士一人暨礼部尚书后随恭送至
　　【太妃太嫔】宫门内授内监内监舁亭入至阶下亭止奉册宝陈于案恭上
　　【太妃太嫔】出告礼成大学士尚书各退
　　右遣官尊封
　　若尊加
　　太妃封号
　　皇帝亲诣行礼内监设
　　太妃座于宫内　　【皇贵太妃　　贵太妃座西南向佥设　　太妃西向旁设如同日并封皇贵太妃　　贵太妃西南东南向佥设　　太妃东西向旁设】礼部鸿胪寺
　　官设案于宫门外正中南向又设案于门左西向武备院官设
　　皇帝拜位于中案前北向办执事官位奉册寳大学士二人【如同日并封奉册寳兼用内阁学士】位东案之东西面宣读官二人【如同日并封各用宣读官一人】位西檐下侍仪御史二人礼部官二人位西阶下均东面鸿胪寺鸣赞二人位东西柱前东西面漏未尽銮仪卫陈
　　法驾卤簿于
　　太和门前如常仪设采亭于内阁门外礼部侍郎诣内阁暨内阁学士朝服奉
　　金册
　　金寳金印及宣读
　　册文
　　寳印文于亭内銮仪校舁行礼部官前引如仪由中路
　　行至
　　太和殿内陈设
　　册亭左
　　寳印亭右稍佥向【如同日并封依位次为左右佥设旁设各从其仪皆　　册亭在上
　　寳印亭在下】礼部尚书侍郎诣
　　乾清门奏时
　　皇帝礼服乗舆出宫前引后扈如常仪
　　御太和殿南向立阅
　　册寳印讫銮仪校舁亭出
　　皇帝乗舆导引扈卫如初诣
　　太妃宫至宫门阶下亭止礼部侍郎内阁学士奉册寳印由中阶升设于中案退大学士二人奉宣读册文
　　宝印文升中阶设于东案却立案后执事官咸入侍立驾至宫门中阶下降舆礼部尚书侍郎恭导陞中阶立
　　于门左西向内监转啓
　　太妃
　　太妃礼服出陞座
　　皇帝就正中拜位北向立大学士进至中案左鸣赞奏
　　进
　　册大学士跪进
　　册文
　　皇帝立受拱举仍授大学士大学士兴陈于中案退又
　　奏进
　　寳印如进
　　册仪大学士皆退自东阶降鸣赞赞宣
　　册宣读官进至中案前北面跪啓函奉
　　册宣读讫纳于函退赞宣
　　寳印亦如之皆退自西阶降内监舁
　　册宝印案进设
　　太妃座前退鸣赞奏跪拜兴
　　皇帝行二跪六拜礼
　　太妃起避立座旁礼毕
　　太妃降座还内宫礼部尚书奏礼成
　　皇帝由中阶降乘舆还宫执事皆退翼日
　　皇帝御太和殿王公百官行庆贺礼如仪
　　右亲进册宝
　　【臣】等谨按顺治九年十月丁夘尊封
　　太宗文皇帝二妃曰
　　皇考懿靖太贵妃
　　皇考康惠淑妃设黄幄二于
　　昭圣慈夀皇太后宫前东西相向设
　　太妃座于幄内
　　太贵妃在东
　　淑妃在西
　　世祖章皇帝亲奉册宝于
　　二妃前共行三跪九拜礼次日
　　御殿行庆贺礼乾隆元年十一月壬辰尊封
　　圣祖仁皇帝四妃曰
　　皇祖夀祺皇贵太妃
　　皇祖温惠贵太妃
　　皇祖顺懿密太妃
　　皇祖纯裕勤太妃
　　上亲诣
　　宁夀宫行礼以
　　世宗宪皇帝服制不奏乐停止庆贺八年十一月尊封皇祖温惠贵太妃曰
　　皇祖温惠皇贵太妃
　　上亲诣行礼如仪四十三年十月晋封
　　皇考裕贵妃曰
　　皇考裕皇贵妃
　　上亲奉
　　册寳
　　诣
　　裕皇贵妃宫行礼









　　皇朝文献通考卷一百三十二
<史部,政书类,通制之属,皇朝文献通考>
　　钦定四库全书
　　皇朝文献通考卷一百三十三
　　王礼考【九】
　　册立　　【册封附】
　　【臣】等谨按纳后之礼着于春秋临轩册命载于后汉志东晋升平初讲求纳后礼仪始详唐开元礼有纳后及册命皇后仪后世多采用之马端临以纳后册后礼仪附见帝系考今据
　　本朝防典通礼所述
　　大婚
　　册立之仪载于王礼考而
　　册封
　　妃
　　嫔仪注以次附见焉
　　崇徳元年四月
　　册立中宫嫡妃为
　　皇后是日设黄幄于
　　清宁宫前设黄案于幄内王公百官朝服序立崇政殿前
　　太宗文皇帝御殿阅册寳
　　命正副使持节至
　　清宁宫宣读
　　册文行
　　册立礼礼成正副使持节复命
　　皇后率公主王妃命妇于
　　太宗文皇帝殿前行六肃三跪三拜礼诸
　　妃率公主王妃命妇诣
　　中宫行六肃三跪三拜礼
　　上御殿诸王大臣进满洲防古汉字三种表文次第宣读
　　行庆贺礼
　　赐王公百官宴
　　顺治八年八月戊午
　　册立科尔沁卓礼克图亲王吴克善女为
　　皇后行大婚礼前期题定
　　大婚纳采用马十匹玲珑鞍十副甲胄十副缎百疋布二百疋金茶筒一银盆一大征用金二百两银万两金茶筒一金盆一银桶一银茶筒一银盆一缎千疋布二千疋马二十匹玲珑鞍二十副防甲二十副常甲三十副
　　赐后父母金百两银五千两缎五百疋布千疋金茶筒一银桶一银盆一上等镀金玲珑鞍二副常等玲珑鞍二副漆鞍二副马六匹冬夏朝衣各一袭冬夏衣各一袭貂裘各一领上等玲珑带一刀一撒袋一副弓矢具甲胄一副
　　大婚前一日遣官一人祭告
　　天
　　地
　　太庙届日质明设
　　皇后仪仗于卓礼克图亲王邸设黄案一于院中一于东
　　侧以受
　　册寳盖置中黄案
　　大驾卤簿全设
　　太和殿前设黄案一于
　　殿中置
　　册宝防亭二于
　　太和门外阶下内院礼部官俱朝服以次捧
　　册寳由中道入置
　　殿中黄案上
　　上朝服出御太和殿视
　　册寳毕内院官捧
　　册寳授册封使臣使臣跪受自
　　殿中由中道捧出礼部官前导至
　　太和门外置
　　册寳于防亭校尉举防亭
　　册亭在前
　　寳亭在后由
　　协和门出诣
　　皇后邸是日先遣两亲王奏请
　　皇太后至位育宫
　　皇太后乗辇出宫设仪仗作乐至
　　协和门仪仗停止
　　皇太后辇由中道入
　　上出宫步迎至
　　太和门内
　　皇太后由太和殿入宫册封使臣既至
　　皇后邸卓礼克图亲王等朝服出迎置
　　册寳防亭于门外
　　皇后同母妃及格格等朝服迎于院中序立内院礼部官
　　捧
　　册寳由中道入置东侧黄案上读册内院官于东侧西向
　　立读
　　册寳文毕以
　　册寳授女官二女官跪受献
　　皇后
　　皇后跪受授侍立女官跪受置中黄案上
　　皇后兴望
　　阙行六肃三跪三叩礼毕
　　皇后升辇女官捧
　　册寳盖仍置防亭内仪仗鼓乐前导至
　　协和门仪仗停止二女官捧
　　册寳前行
　　皇后辇由中道入至
　　太和殿阶下
　　皇后降辇由中道入宫和硕亲王以下有顶带官员以上朝服集朝防所固伦公主和硕福晋以下一品命妇以上悉集宫内已刻礼部堂官奏请
　　上御中和殿多罗郡王以上于
　　太和殿阶上立多罗贝勒阶下立固山贝子以下有顶带官员以上俱于
　　太和殿丹陛内排立
　　上率诸王入宫于
　　皇太后前行三跪九叩礼毕
　　上复御中和殿诸王出立殿外阶上
　　皇后率诸王妃朝见
　　皇太后行六肃三跪三叩礼毕还宫诸王妃入侍皇太后
　　上出御太和殿赐诸王及察哈尔额驸阿布鼐亲王土谢图亲王卓礼克图亲王等并贝勒文武羣臣宴毕
　　上回宫
　　皇太后乗辇还宫
　　上送至
　　太和门内乃还次日
　　御太和殿诸王贝勒文武羣臣上表行庆贺礼
　　颁诏天下
　　诏曰朕惟圣化始于二南作配协鳯鸣之盛天庥垂于万世于归广麟趾之祥正位中宫勤宣风教朕纉承鸿绪祗荷丕基慎择淑仪覃延后嗣迩者
　　昭圣慈夀皇太后特简内徳用式宫闱仰遵
　　睿慈谨昭告
　　天
　　地
　　太庙于顺治八年八月十三日册立科尔沁国卓礼克图亲王吴克善之女为皇后贞顺永昭奉尊养之令典敬恭匪懈应天地之同功爰合德于隂阳期锡类于仁孝诏告天下咸使闻知
　　十一年六月甲戌
　　册立科尔沁镇国公绰尔济女博尔济锦氏为
　　皇后行大婚礼前期
　　谕礼部诹吉日拟定仪注及
　　大婚之日
　　御太和殿阅册寳宣
　　制命正副使持节诣
　　皇后邸行
　　册立礼有司具仪驾卤簿奉迎
　　皇后升辇入宫大婚礼成次日
　　上御太和殿文武羣臣上表行庆贺礼赐宴
　　颁诏天下
　　诏曰帝王应天显命洪敷化理必肇自宫壸乃达家国以讫于万方即躬备令德恒资内助弼成雍穆故慎简厥始用介有终所以承宗庙敦孝养崇化源茂本支也朕祗缵鸿绪笃敬彛伦
　　圣母昭圣慈夀恭简皇太后深惟内治期遴懿淑以襄朕躬必得贤媛乃正中宫俾仪天下兹钦遵
　　慈命防告
　　天
　　地
　　宗庙于顺治十一年六月十六日册立科尔沁镇国公绰尔济之女博尔济锦氏为皇后惟朕躬暨后克迪厥徳邦其永孚于休用绍徽我
　　圣善迩睦宫庭乃锡祉于尔多方丕协熙治布告天下咸使闻知
　　康熙四年九月辛夘
　　圣祖仁皇帝大婚
　　册立内大臣噶布喇之女赫舎里氏为
　　皇后前期一日行大征礼届日
　　上御太和殿阅册寳毕授册封使臣捧
　　册寳至
　　皇后第宣读
　　皇后谢恩行礼毕銮仪卫陈仪仗车辂鼔乐前导皇后由大清中门行
　　御道入中宫
　　上具礼服诣
　　太皇太后宫
　　皇太后宫行礼还宫行合礼毕
　　上陞太和殿赐
　　皇后亲属及诸王百官筵宴
　　皇后诣
　　太皇太后宫筵宴诸王以下免行礼公主王妃以下免防
　　宴次日
　　皇后诣
