<!-- { "loadSidebar": true } -->
　　谕防据舒辂奏称上江各属存贮节年未买粮价及本年平粜价银二十七万余两一时不能采买而频年存贮州县库中将来恐不免于侵那现在筹酌如仓额未足与存价少者俱令将价先行解贮该管府州秋后领银采买其存价甚多一时不能买足者分别酌留应买之数外余价俱行提解司库等语舒辂如此办理较为妥协朕前降防各省仓谷俱照康熙雍正年间旧额其余皆停止采买则所存谷价银两与其存留各州县以启侵那之不如令解藩库以备临时动拨可传谕各省督抚照舒辂所奏提解司库将来各州县即有应用再从司库请拨亦为妥便如康熙雍正年间旧额之内应行买补者其谷价仍存州县以备酌量买补若旧额之外所余粮价有必应需用之处准其分别酌留其余悉令解司该督抚等就各省情形悉心查办仍遵前防一面将康熙雍正年间额数及现年实存粜借等项数目速行具奏应否动拨之处聴军机大臣等防议寻议直省常平仓所贮米谷康熙年间或未经定额或定额无多间有档册不全难以稽考应请照雍正年间旧额内惟云南地处极边不近水次西安甘肃沿边积贮兼备军糈各该省雍正年间仓贮多寡亦属无定应以乾隆十三年以前现额为准云南积谷七十万一千五百石西安二百七十三万三千有十石甘肃三百二十八万石又福建环山带海商贩不通广东岭海交错产谷无几贵州跬步皆山不通舟楫仓贮均宜充裕酌量三省情形即以现存之谷作为定额福建二百五十六万六千四百九石有竒广东二百九十五万三千六百六十一石有竒贵州五十万七千十石有竒其余直奉天山东山西河南江苏安徽江西浙江湖北湖南四川广西悉以雍正年间旧额为准直二百十五万四千五百二十四石奉天百二十万石山东二百九十五万九千三百八十六石山西百三十一万五千八百三十七石河南二百三十一万九百九十九石江苏百五十二万八千石安徽百八十八万四千石江西百三十七万七百三十石浙江二百八十万石湖北五十二万九百三十五石湖南七十万二千百三十三石四川百有二万九千八百石广西百二十七万四千三百七十八石通计一十九省应贮谷三千三百七十九万二千三百三十石有竒较之乾隆十三年以前现额四千八百一十一万六百八十石有竒计减贮谷一千四百三十一万八千三百五十石应令该督抚按所属大小均匀存贮其间有转运难出产少地方要以及提镇驻劄处所并各省犬牙相入之处彼此可以协济者均应分别加贮至各省有余不足之数查直江苏江西湖北湖南山西广西安徽山东四川云南西安福建广东贵州一十五省皆系额外有余奉天浙江河南甘肃四省皆系额内不足查额外有余省分内除四川现办军粮山东西安赈务未竣动存数目尚难确计外其余直等一十二省现在实存谷并米折谷共一千六百二十万八千六百八十二石有竒出借谷并米折谷二百七十五万七百一石有竒平粜谷并米折谷二百六十五万八千八十一石有竒存价银一百九十九万五千七百七十三两有竒钱九万五千七百五十千文有竒臣等将实存并借粜谷数划抵定额外约计溢额谷及以米折谷三百二十一万九千一百七石有奇存库粜价银一百四十二万八千一百二十七两有竒又钱三万六千二百三千文有竒应令将现在溢额谷石及出借徴还余剰谷石以次出粜其现在溢数粜价提贮司库酌拨或额内出借谷石一时不能催交齐全而该处丰收价平即于此项粜价银内奏明酌留买补再额内不足省分原应就近协拨但查奉天一省现据该府尹奏明以徴收地米陆续补足河南现据该抚奏明本年收捐本色尚未截报除抵补外缺额亦属无几浙江甘肃现存米谷尚有未备而邻近省分实在溢额之谷亦皆无多均应以收捐本色渐次补足毋庸彼此拨运至于存粜之法定例存七粜三然风土有燥湿年嵗有丰歉价值有贵贱地方有冲僻各省情形不同向来办理亦量为増减其每年平粜之谷照例秋收以原价买补价平则买价贵则停总在地方大吏因时因地妥酌奏办使仓储有充余之益而闾阎无食贵之虑从之
　　【臣】等谨按是年核定各省常平贮谷额数具列如前此外另仓贮备各省有无不一大率皆因地之宜而为之制今依防典所载条列如左
　　河南漕谷仓贮谷七十七万五千一百四十三石有竒
　　江宁省仓贮谷万二千石
　　崇明县仓贮米抵谷二万石
　　浙江永济仓贮米八万四千四百三石有竒玉环同知仓贮谷六十石
　　广东广粮通判仓见存谷九万二千七百八十五石平粜谷六千三百四十五石存价银三千三百八十四两有竒
　　福建新设台湾仓贮谷四十万石见存三十九万六千七百十六石有竒











　　皇朝文献通考卷三十六
　　钦定四库全书
　　皇朝文献通考卷三十七
　　市籴考【六】
　　籴
　　乾隆十五年山东麦收丰稔巡抚准泰请于沿河麦价平减之处采买麦十五万石分运徳州临清二处抵谷贮仓奉
　　谕防若因收买数多致市价腾踊是民间并未有被旱之形而先有麦贵之苦不可不为致虑着传谕该抚诸事应随宜措置非至谷贱伤农之时未可轻言采买以明春
　　巡幸江浙
　　命两省各截留漕粮十万石以资平粜时复准两江总督黄廷桂请再截留五万石俾粜用充裕寻复奉
　　防将浙省漕粮再截留五万石凡截留二十万石又停止八旗米局收买米石并令八旗五城设厰平粜奉
　　谕防八旗设立米局收买米石原视市价之低昻以备平粜之用今米价既不无稍昻若再行收买恐目下未受平粜之益转滋食贵之虞着暂行停止如明春应需平粜之时令管理米局大臣酌量需用米数由仓支领旋复奉
　　谕防近来京师米价稍昻时届隆冬小民艰于糊口着将八旗米局现在收买存贮米石照时价酌减发粜如有不敷着于京仓支领五城由京仓各领米一千石照八旗定价一体设厰平粜交该御史等严行稽查毋令囤户乗机射利察出从重治罪
　　十六年于京外四乡每厰拨米四千石接续出粜五月复拨米十万石分发各厰照前所办章程办理以裕民食又拨仓贮黒豆八万石交与八旗减价平粜
　　又以浙省温台等属米价昻贵
　　命拨运平粜时温台等属本地存仓米谷不敷平粜之用
　　谕江浙二省督抚于稍近州县常平仓谷内酌量应需数目作速动拨碾米运往温台等属接济平粜其常平所缺之额即于浙省冬间兑运漕粮内照数截留拨补还仓嗣又拨闽省谷数万石楚省谷碾米二十万石赴浙以备赈粜之用复奉
　　谕防本地有谷之家或能出其所余照官价一体平粜该抚计其所粜之数照乐善好施例优加议叙嗣复
　　命将浙江应运漕粮截留五十万石并截留江苏漕粮三十万石运赴浙省以资赈粜其各州县仓储有应酌补者于本省截留五十万石内通融拨补又议定八旗米局通融酌办之法奉
　　谕防八旗米局原因铺户乗贱收买居竒擡价有妨民食起见但现设二十四局不能尽得妥协之人经理其事以致办理多有未善或任聴奸民赴局私买囤积渔利转滋弊窦应将现在米局酌量裁并或八旗共立八局分为左右二翼特派大臣综理其在局办事人员亦俱慎为遴选所有一切收支数目俱由该处自行销算于年终奏明交部查核责成既専自可随时调剂以平市价于京师民食似为有益其应如何裁并之处着八旗大臣议奏防副都统朱伦瀚言米局之米本出自京通两仓而两仓之米发局出粜者暂也用为官俸甲米者常也其米仅老米稄米二色乃各省输将漕运以供
　　天庾俱系预年征收运交通仓并无闗于本年近地之旱涝现在收成之丰歉既非由商贾贩载所致更
　　非同北直产植所出不识何故而遽为在京之行市铺贩得以操其定价良以官兵支领俸粮甫经
　　出仓或以急用需银或以车脚未便立即转卖以致尽落行贩之手私囤暗聚平时既借称丰歉低昻价值又复窥伺将及闗米之时故为大减其价以贱买现闗之米一过闗米遂任意腾贵五城内外大小行铺同风相应兼之通衢僻巷多设碓房既收舂斛之利更为敛囤之区虽米局例只许一人斗米而伊等以多人更畨轮替循还往来使人莫辨更或因办理未善致滋弊窦臣愚以为附京逺近旗民以及外来之游食百工官丁诸色人等并非买食黍粟菽米俱系日食老米稄米此二色米于在京行铺市价絶无闗涉乃伊等并无越疆隔省水陆运载之劳只于官兵转行售卖之米盘取剥利尤为官米局之大蠧仰恳
　　皇上勅下该管大臣一面严行明白晓谕令其及早改悔收心不许任意长价一面饬令仿照官米局议定二色米价无论卖出买入除量留车脚微利外作一定例价值通行饬遵如有仍敢盘踞抗违者治以重罪奉
　　防此折着军机大臣防同八旗大臣归于裁并米局案内一并议奏寻议八旗原设二十四局随时籴粜以平市价嗣因米价渐减乾隆元年二月议将二十四局并为八局乾隆三年三月复经臣舒赫徳等奏照旧分为二十四局惟是每局分一旗经管多员并无综理之人责成不専未免意见防差彼此观望一切派员分办因时籴粜之处稍未合宜即难免滋弊但京师内外户口繁多官局米石必多收广贮以资调济一局之中为地窄狭收贮无多且籴米人众易至拥挤转恐市商囤贩得以混迹其中从前各旗办理未善原因经管人众责任不専所致嗣后八旗官局应遵
　　防分为左右二翼不必拘定旗分其应裁之局仍旧存留交派出综理大臣通融酌办如该局坐落地方户口繁盛需米数多即于原额五千石之外多为收贮若需米较少之局即酌量减少不必拘定原额则旧设每旗虽有三局仍同一局办理至朱伦
　　瀚奏请仿照官局二色米价作一定例价值通行查行户囤积居竒实为民害但官兵闗领俸甲米石转为售卖亦势所不免每放米之时仓内所出
　　官兵留食者约三四分官局收买者约二三分余俱在外流通民间借以接济京师
　　辇毂之下商民云集每年所出仓粟不敷食用尚赖各项杂粮添补是以年谷顺成杂粮价贱则老米稄米不能独昻倘年成稍歉四外杂粮运赴京师者少则老米稄米亦必长价市肆商民辗转粜卖亿万之众欲遍行稽核令其遵守定价实属势有难行今奉
　　防派有専管大臣一切稽查自必较前严密凡局内出粜米石务絶商贩私买之弊以资贫民糊口并交步军统领一体严查如有违犯私买囤积者查出严行究治从之
　　又奉
　　谕防今嵗恭遇
　　圣母皇太后六旬万夀海宇臣民愿效祝厘者甚众现在辐辏京师各城米价或致少昻着于京仓拨米二万石分给五城减价平粜
　　十七年
　　命京仓拨米四万石分给左右翼米局交该管王大臣等仿照时价酌减平粜
　　又停止八旗米局奉
　　谕防设立米局原为便益旗民自设立米局以来米价并未能平且勒买米石反累旗人嗣后米局停其买米将近今恩赏出仓平粜米石粜卖完后米局即行停止如后来米价昻贵应需平粜该部奏闻酌量平粜至五月管理通州米局公丰安言通州左右两翼米局于乾隆九年设立每季开仓收买官员出卖之米遇价贵平价出粜今八旗米局俱已停止又
