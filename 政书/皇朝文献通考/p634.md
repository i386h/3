<!-- { "loadSidebar": true } -->
　　皇考法天行之刚健协坤徳之含宏察于人伦明于庶物尊六经而礼先儒厘六官以敷大政故是书之成贯三才之道而靡所不该通万方之畧而靡所不究也我
　　皇考金声玉振集五帝三王孔子之大成是书亦海涵地负集经史诸子百家之大成前乎此者有所未备后有作者又何以加焉敬藏石室寳垂乆逺用叙其本末缀于篇首上以彰
　　皇考好学之圣徳右文之盛治并纪朕继志述事兢兢业业罔敢不钦若于
　　丕训云尔
　　【臣】等谨按是书分六彚编三十二典首厯象彚编为典四曰乾象典二十一部嵗功典四十三部厯法典六部庶征典五十部次方舆彚编为典四曰坤舆典二十一部职方典二百二十三部山川典四百一部边裔典五百四十二部次明伦彚编为
　　典八曰皇极典三十一部宫闱典十五部官常典六十五部家范典三十一部交谊典三十七部氏族典一千六百九十四部人事典九十七部闺媛典十七部次博物彚编为典四曰艺术典四十三部神异典七十部禽虫典三百十七部草木典七百部次理学彚编为典四曰经籍典六十六部学行典九十六部文学典四十九部字学典二十四部次经济彚编为典八曰选举典二十九部铨衡典十二部食货典八十三部礼仪典七十部乐律典四十六部戎政典三十部祥刑典二十六部考工典一百五十四部通六千一百九部凡一万卷典制纪畧【无卷数】
　　孙承泽撰承泽见经类
　　【臣】等谨按承泽熟于典故是编广征博引颇资考核然体例不免厐杂
　　经世篇十二卷
　　顾炎武撰炎武见经类
　　【臣】等谨按是书颇近埸屋策料葢应科举者钞撮类书为之而托名于炎武耳
　　考古类编十二卷
　　柴绍炳撰绍炳见经类
　　绍炳自述曰此书取便童防比于小学绀珠之类广羣辅録六巻
　　徐汾撰汾字武令钱塘人
　　王晫今世説曰汾喜著书苦无由得钱为楮翰常于破几上起草束麻濡煤以作字
　　【臣】等谨按陶潜圣贤羣辅録乃后人假托为之此编补续尤未免冗芜至明代七才子十才子之目乃系词人标榜亦妄载之则苦于编摩而短于裁别矣
　　二酉彚删二十四巻
　　王训撰训字敷彛安邱人顺治丁亥进士
　　古今疏十五卷
　　朱虚撰虚字邵斋号可庵又号介庵曹州人顺治丁亥进士官至绍兴府知府
　　政典彚编八巻
　　王芝藻撰芝藻见经类
　　三才藻异三十三卷
　　屠粹忠撰粹忠号芝岩定海人顺治戊戌进士官至兵部尚书
　　三才彚编四卷
　　龚在升撰在升字闻园嘉善人顺治己亥进士官苏州府推官
　　教养全书十一卷
　　应防谦撰防谦见经类
　　【臣】等谨按是书之例畧仿马端临通考特改分选举学校治官田赋水利国计漕运治河师役盐法十考而多载明代掌故间附己见议论亦醇韵粹一百七卷
　　朱彛尊撰彛尊见经类
　　宫闺小名録四卷后録一卷
　　尤侗撰侗见史类
　　格致镜原一百卷
　　陈元龙撰元龙字广陵海宁人康熈乙丑进士厯官文渊阁大学士諡文简
　　编珠补遗二卷　续编珠二卷
　　髙士竒辑士竒见经类
　　【臣】等谨按徐干学序谓编珠四卷隋大业中著作佐郎杜公瞻奉敕撰凡十四门门各有类惟取其事之切于用者故卷帙不多考隋经籍唐艺文二志并无此书他书録亦皆不注士竒偕干学奉
　　命校勘阁中书得之已逸其后二卷士竒博采故实以补
　　其阙又广其门类之未备者
　　古事苑十二卷
　　邓志谟撰志谟字景南饶安人
　　行年録【无卷数】
　　魏方泰撰方泰字日干号鲁峯江西广昌人康熈
　　癸未进士官至礼部右侍郎翰林院学士
　　石楼臆编五卷
　　周纶撰纶字鹰垂江南华亭人康熈中官国子监学正
　　五经类编二十八卷
　　周世樟编世樟字章成太仓人
　　古事比五十三卷
　　方中徳撰中徳字田伯桐城人
　　典引辑要十八卷
　　丁昌遂撰昌遂字秀崖怀宁人
　　读书记数畧五十四卷
　　宫梦仁撰梦仁字定山泰州人康熈戊戌进士官至福建巡抚
　　花木鸟兽集类三卷
　　吴寳芝撰寳芝石门人
　　广事类赋四十八卷
　　华希闵撰希闵字豫原无锡人康熈庚子举人根黄集十巻
　　杨文源撰文源长泰人
　　【臣】等谨按是书排纂三礼之文分律吕封建井田学校祭祀为五门每门之中各具子目其曰根黄者葢取黄钟为万事根本之意
　　三体摭韵十二卷
　　朱昆田撰昆田字西畯秀水人
　　文献通考节贯十卷
　　周宗濓撰宗濓见儒家类
　　考古畧八卷　考古原始六卷
　　王文清撰文清见经类
　　春秋经传类聫【无巻数】
　　王绳曾撰绳曽字武沂无锡人雍正庚戍进士官扬州府教授
　　绳曽自序曰宋徐晋卿有春秋类对赋拘于声韵选词难工事弗类从犹如野战乃犹入经解得与诸家炳如列星并垂不朽兹编分类彚集聫为骈体以便记诵宁律不谐不使句弱宁句不工毋使语俗开府之长庶几有取乎
　　杜韩集韵三卷
　　汪文柏撰文柏字季青号柯庭嘉兴人官兵马司指挥
　　古今记林二十九卷
　　汪士汉撰士汉见杂家类
　　士汉自述曰此书义例有二一纪淑慝以示劝戒一搜瑰琦以资见闻
　　古学捷録十卷
　　陈应麐撰应麐原名应明字缙英莆田人
　　读古纪源九卷
　　何懋永撰懋永字念修山阴人
　　经济宏词十二卷
　　汪学信汪以时同编学信字四如以时字太易新安人
　　唐句分韵初集四卷二集四卷续集二卷四集五卷
　　马瀚撰瀚字炎州顺天人
　　政谱十二卷
　　朱栗夷撰栗夷字心庵山阴人
　　是庵日记十四卷
　　杨拥编拥字蔚芝号是庵爵里无考
　　例畧曰是编防心即録叙次不伦挂漏孔多体殊握要类书纂要三十三卷
　　周鲁撰鲁字南林无锡人
　　骈语类鉴四卷
　　周池撰池见史类
　　右类书
　　御定佩文斋书画谱一百卷
　　康熈四十四年礼部侍郎孙岳颁等奉
　　勅纂
　　圣祖仁皇帝御制序曰书者六艺之一昔柳公权言心正则笔正程子谓作字须敬即此是学葢以纪事载言行之天下垂之乆逺书诚重矣夫书以传其意而画以肖其形事若不相侔其义有可连类而并论者焉苍颉史皇以来厯代载籍多能道之而时数相推材智间出繁重者变而之简易朴拙者渐而之巧丽亦天地自然之理也其初古文继为篆而今之所谓真书行草三者实权舆于斯矣然三者皆肇兴于汉逮夫魏晋去古未逺多见古人篆故钟繇书有其遗法而王羲之踵美垂徽祧前启后士林所称以为归极矣若图画之事始自秦汉盛于六朝其间作者辈出曹卫顾陆擅能于前董展孙扬流声于后隋有何郑唐则阎呉大抵皆画佛像人物下笔辄依故事迨气韵之超极于泼墨写生之精穷于没骨而画之变尽焉朕万几燕闲披览典册间
　　临书家名迹每观前代纪録书画诸书种类错互漫无统纪遂即佩文斋所有者编辑之使各以类相从为一百卷凡书画之源流古今工于此者之姓氏以至闻人之题防厯代之鉴藏悉备考而慎其择亦可谓详且尽矣昔唐太宗好书亲序王羲之传自以为心慕手追而当时内府之图籍亦号最盛迄于今日流传者日逺日少晋唐已为隆古而况前此者乎然溯流者必穷其源习今日之书而不推本于篆亦犹齐末之观也故上自苍颉史皇下暨近代皆列焉朕于书画偶有题防检出数十则以为一卷从诸臣之请也要之尚稽曩昔用以摅适性情泳陶清暇附于古圣人游艺之意并为世之嗜古者树毫楮之表凖宏考索之防趣则牙籖万卷之中是编其亦可以永传也夫
　　【臣】等谨按书画之品昉于齐梁唐张彦逺撰法书要録厯代名画记自谓家世藏法书名画李绰尚书故实亦亟称之嗣后收藏鉴识家记载日繁大抵就所见闻品题真伪若考证之资固未能赅备也我
　　圣祖仁皇帝万几余暇翰墨怡情
　　御制书画题防
　　奎章炳燿云汉昭回乃复
　　诏辑中秘之藏分门列目博采旁搜订为兹谱首论其艺
　　次传其人而
　　宸翰之所品评故府之所题识以及名人手防审定真赝
　　者咸着録焉
　　秘殿珠林二十四巻
　　乾隆九年刑部尚书张照等奉
　　勅编
　　【臣】等谨按晋唐以来书家所缮经典杂列法帖邓椿画继分八目亦以仙佛神为首然均未尝别为一书也我
　　皇上以二氏之教畛域攸分爰
　　勅内府所藏书画有闗于释典道箓者别为编録体例
　　精详巻端首载
　　三朝宸翰
　　皇上御笔次列厯代名人书画而凡印本绣线刻丝之属以类附焉次为臣工书画次为石刻木刻经典语録科仪及供奉经像三藏旁罗七籖并列金题玉躞真有出于寻赏鉴之外者已
　　石渠寳笈四十四卷
　　乾隆九年刑部尚书张照等奉
　　勅编
　　【臣】等谨按书为游艺画属考工古未有所谓専门名家也东汉以来始以笔法为能事至书评书断
　　画品画记综甄益精纪载日伙六朝三唐代有传人其于名姓品第收藏着録题防古迹辨别真伪或限于一家之见闻或误于一时之鉴别迄未能罗厥众美勒为鸿编惟我
　　皇上摛藻为春尺素寸牋天工黙契而
　　内府藏弆者复多人间所未睹储积日富品鉴弥精
　　勤政之余萃成钜帙其次序先册次卷次轴其记载则先书后画先分后合以及欵式髙广印记题防胪载既详而
　　列圣宸章
　　几余寳翰尤炳燿于册府之中允为艺林之盛事也已庚子销夏记八卷　研山斋图绘集览三卷孙承泽撰承泽见经类
　　【臣】等谨按承泽品行士论薄之而于鉴别书画实别具只眼退居后尝于夏日録所藏墨迹画卷石刻及所见他人处者为之评隲考据详明名曰销夏记图绘集览三卷成于年八十二时其文多具销夏记中以有其子炯所补且间有同异处故附録于后别有墨迹集览法书集览四卷则全与销夏记同无庸复载
　　无声诗史七卷
　　姜绍书撰绍书见杂家类
　　李光映序曰是书出于郡城项氏因多譌脱乃校定重刻焉
　　书学彚编十巻
　　万斯同撰斯同见经类
　　【臣】等谨按斯同録厯代善书之人凡一千五十四搜罗既博考证亦精由其邃于史学也
　　画法年纪一卷
　　郭础撰础字石公江都人顺治壬辰进士官至顺徳府知府
　　绘事备考八巻
　　王毓贤撰毓贤字星聚镶红旗汉军人官至湖广按察使
　　【臣】等谨按毓贤吏治精敏而案牍之暇不废赏鉴是编先撮録诸家画法为总论次取古来画家姓名事迹以时代分序上自轩辕下至北宋虽祖述张彦逺厯代名画记夏文彦图绘寳鉴二书而搜辑详赡一览周知谓之青出于蓝可矣
　　书法正传十卷
　　冯武撰武号简縁常熟人
　　【臣】等谨按武为冯班从子书学颇有渊源此其年八十一时所作阅厯既深论断亦颇可据
　　江村销夏録三卷
　　髙士竒撰士竒见经类
　　式古堂书画彚考六十卷
　　卞永誉撰永誉字令之镶红旗汉军人官至刑部侍郎
　　王士祯居易録曰卞中丞永誉贻书画彚考六十卷凡诗文题跋悉载上溯魏晋下迄元明所收最为详博
　　南宋院画録八卷
　　厉鹗撰鹗见史类
