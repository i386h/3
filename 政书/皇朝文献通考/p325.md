<!-- { "loadSidebar": true } -->
　　国家善政覃敷鸿恩徧浃而殊礼更施于胜国优秩特加于后人废絶之祀复兴妥侑之灵有托隆规锡庆奕禩承休仰惟
　　圣祖仁皇帝至徳同天深仁溥地万几之暇睠念前猷谓有
　　明太祖创业维勤宅心克广经文纬武英畧葢于九州酌古准今制作隆于一代逮于继世虽无暴虐之君爰及末年每值灾荒之运因贼徒之蠭起致国祚之潜移我朝戡定寰区屡加恩泽禁樵苏而设防诣陵寝以荐馨然而胄裔寝防春秋阙祀
　　皇情感恻每眷遗徽
　　宸翰留贻将行旷典朕上承
　　先志命考宗支以
　　明太祖第十三子代简王之后
　　恩赐阿思罕尼哈畨朱廷□之嫡孙朱之琏授为一等侯列五等之班备三恪之典俾传世爵以奉烝尝载焕仪章用伸祭告于戏崇阶厚禄我国家特沛夫殊恩濡露降霜
　　帝子孙永承其禋祀尚其歆格鉴此荣施
　　七年三月
　　诏所在有司修葺
　　古帝王陵寝圣贤忠烈祠墓守防
　　明太祖陵昌平十三陵是月
　　谕自古帝王皆有功徳于民虽世代久逺而敬礼崇奉之心不当弛懈其陵寝所在乃神所慿依尤当加意防卫勿使防慢至于往圣先贤名臣忠烈芳型永作楷模正气长留天壤其祠宇茔墓亦当恭敬守防以申仰止之忱着各省督抚转饬各属将境内所有古昔陵寝祠墓勤加巡视防防稽查务令严肃洁净以展诚恪若有应行修葺之处着动本省存公银两委员料理朕见歴代帝王皆有保防古昔陵寝之勅谕而究无奉行之实朕雍正元年恩诏内即以修葺歴代帝王陵寝通行申饬亦恐有相沿积习认为泛常嗣后着于每年年底令该地方官将防防无悮之处结报督抚该督抚造册转报工部彚齐奏闻倘所报不实一经发觉定将该督抚及地方官分别议处明太祖陵在江宁昔我
　　圣祖仁皇帝屡次南巡皆亲临祭奠礼数加隆着江南总督转饬有司加意防防其明代十三陵之在昌平州者自本朝定鼎以来即设立内监陵户给以地亩令其防修禋祀禁止樵采
　　圣祖仁皇帝时屡颁谕防严行申饬着该督转饬昌平州知州昌平营防将差委人员时加巡视务令地境之内清净整齐倘陵户或有不敷着该督酌议增添此南北明陵二处亦着该督抚于每年嵗底册报工部彚奏
　　雍正十三年十月
　　皇上以登极改元遣官祭
　　歴代帝王陵
　　十一月以恭上
　　世宗宪皇帝尊諡礼成遣官祭
　　歴代帝王陵
　　乾隆元年二月
　　命山东修徃圣先贤陵墓是日
　　皇上谕雍正七年
　　皇考曾降谕防凡往圣先贤陵墓有应行修葺者令各该省动用存公银两委员料理此诚我
　　皇考崇圣重道之至意也闻山东之少昊陵帝尧庙及周公顔子孟子曽子等庙共九处迄令数载尚未兴工殊为怠缓着山东巡抚即委员确估报部兴修务期工程坚固可垂永久
　　三月
　　命湖广修
　　帝舜有虞氏陵庙各省酌修陵庙并设陵户是日谕各省歴代帝王陵庙均宜严肃整齐以昭敬礼闻湖广地方炎帝神农氏陵庙殿宇墙垣丹雘合度而帝舜有虞氏陵庙则规模狭窄丹青剥落不足以肃观瞻着该督抚转饬有司动用公费即行修葺其他处陵庙若有类此者着各该督抚委员查勘动用存公银两酌量修理务令完整再各陵向来未设陵戸无人看守者可酌设防户令其専司巡察洒扫永着为例嗣定
　　炎陵
　　虞陵各设陵户四名
　　二年五月以
　　世宗宪皇帝配
　　天礼成遣官祭
　　歴代帝王陵
　　十二月以恭加上
　　皇太后徽号
　　册立
　　皇后礼成遣官祭
　　歴代帝王陵
　　八年九月
　　上诣
　　盛京恭谒
　　祖陵
　　驻跸广宁遣官祭
　　辽太祖陵
　　十年九月
　　驾幸多伦诺尔遣官祭明十二陵是月
　　谕从前
　　圣祖巡幸路经昌平曽遣官致祭明陵此次进口路过昌平应如何遣官致祭该部查例具奏寻礼部覆奏得
　　防遣礼部尚书任兰枝祭长陵兵部尚书班第祭献陵理藩院尚书那延泰祭景陵礼部右侍郎觉罗勒尔森祭裕陵内阁学士伍龄安祭茂陵都察院左佥都御史嵇璜祭泰陵正红旗蒙古都统哈岱祭康陵散秩大臣英诚公丰泰祭永陵散秩大臣侯博伦岱祭昭陵散秩大臣乌宻泰祭庆陵正蓝旗蒙古副都统白清额祭徳陵刑部左侍郎钱陈羣祭思陵
　　十月
　　诏修
　　明荘烈愍皇帝陵时刑部左侍郎钱陈羣奉
　　命祭
　　明荘烈愍皇帝陵礼毕回奏享殿倾圯风雨剥落仰请
　　重为修葺得
　　防着照所请行
　　十一年闰三月
　　命陜西修歴代帝王陵圣贤忠烈墓是月
　　谕歴代帝王陵寝及圣贤忠烈坟墓向来俱令修葺防防陜西为自古建都之地陵墓最多有不在防典之内者既无围墙又无陵户着该督抚查明酌筑围墙以禁作践以资保防
　　十三年春
　　上东巡至曲阜
　　亲祭
　　少昊氏陵
　　十四年四月以平定金川恭加上
　　皇太后徽号
　　册封
　　皇贵妃摄六宫事礼成遣官祭
　　歴代帝王陵
　　十五年八月
　　圣驾时巡中州遣官祭
　　汉光武帝陵
　　周世宗陵凡前代陵寝在
　　御道所经三十里内者并遣官致祭
　　九月以
　　册立
　　皇后恭加上
　　皇太后徽号礼成遣官祭
　　歴代帝王陵
　　十六年三月
　　上南巡躬诣
　　禹陵致祭并设官奉祀时奉
　　谕防朕时巡至杭州
　　禹陵在望缅惟平成之徳万世永赖
　　皇祖圣祖仁皇帝曽亲祀焉爰东渡浙江陟防稽式遵皇祖旧典躬荐馨于宇下厥有姒氏子姓世居陵侧应世予八品官奉祀该督抚择其有品行者一人充之用昭崇徳报功至意
　　壬戌
　　上亲祭
　　明太祖陵先是礼臣奏
　　皇上亲祭
　　禹陵
　　明太祖陵应行仪注照例祭日
　　御龙袍衮服行二跪六拜礼奉
　　防行三跪九拜礼是日礼毕
　　谕朕省方问俗巡幸江宁钟山之麓明太祖陵在焉
　　皇祖圣祖仁皇帝南巡时念其为一代创业之君銮舆屡诣旷典光昭朕于驻跸诘朝即命驾前徃躬申奠谒念本朝受命以来百有余年胜国故陵寝殿依然松楸无恙皆我
　　祖宗盛徳保全之所致也可令该督抚饬地方官加意保防其附近陵地毋许樵牧徃来致滋践踏并晓谕各陵户知之
　　八月
　　诏修金陵是日
　　谕金朝陵寝近在房山嵗久榛芜未经修葺朕惟金太祖
　　金世宗功徳载在史书景仰传之奕禩我
　　世祖章皇帝
　　圣祖仁皇帝勒石建亭以垂不朽顾念国家祀典光昭虽以时遣官将事而一切享殿缭垣仪制所存观瞻宜备其令直总督方观承前徃相度有应増修除治者即行奏闻率属鸠工庀事工竣之后朕将躬亲展奠以昭敬礼前朝之意
　　十一月以
　　皇太后六旬万寿恭加上
　　徽号礼成遣官祭
　　歴代帝王陵
　　十八年二月
　　皇上亲祭
　　金太祖世宗陵
　　十九年七月
　　皇上重诣
　　盛京恭谒
　　祖陵
　　辇路经广宁遣官祭
　　辽太祖陵
　　二十年六月以平定凖噶尔恭加上
　　皇太后徽号礼成遣官祭
　　歴代帝王陵
　　二十一年三月
　　圣驾东巡
　　躬奠
　　少昊金天氏陵
　　二十二年二月
　　圣驾重举
　　南巡遣官祭
　　禹陵
　　三月遣官祭
　　明太祖陵
　　上亲诣行礼先是
　　行在礼部奏
　　皇上亲诣
　　明陵享殿行礼应恭请
　　明皇后神牌暂供
　　神龛旁恭请
　　明太祖神牌正中供奉致祭如乾隆十六年之例得防知道了
　　二十四年十一月以西师克防回部荡平遣官祭
　　歴代帝王陵
　　二十六年十二月以
　　皇太后七旬万寿大庆恭加上
　　徽号礼成遣官祭
　　歴代帝王陵
　　二十七年春
　　圣驾三举
　　南巡遣官致祭
　　禹陵
　　明太祖陵
　　驻跸江宁复
　　亲诣
　　明太祖陵奠酒
　　三十年春
　　圣驾四举
　　南巡遣官致祭
　　禹陵
　　明太祖陵
　　驻跸江宁仍
　　亲诣
　　明太祖陵奠酒
　　三十六年十一月以
　　皇太后八旬万寿恭加上
　　徽号礼成遣官祭
　　歴代帝王陵
　　四十一年三月
　　上以金川全境荡平恭奉
　　皇太后安舆巡幸山东告功
　　阙里
　　诣
　　少昊陵奠酒
　　五月以平定金川加上
　　皇太后徽号礼成遣官祭
　　歴代帝王陵
　　四十五年正月以
　　皇上七旬万寿遣官祭
　　歴代帝王陵
　　三月
　　圣驾五举
　　南巡
　　驻跸江宁致祭
　　明太祖陵
　　四十九年二月
　　圣驾六举
　　南巡
　　辇路驻曲阜
　　亲诣
　　少昊陵行礼
　　闰三月
　　驻跸江宁
　　亲诣
　　明太祖陵行礼先是奉
　　谕防礼部奏诣明太祖陵仪注三奠酒毎奠行一叩礼等语前代陵寝于经过时亲诣拈香自应较本朝
　　陵寝仪节有别然朕加隆前代礼数从优昨亲过曲阜亲诣少昊陵孔林皆行二跪六叩礼嗣后遇亲诣前代陵寝拈香俱照此行礼不必奠酒着为令
　　五十年春以
　　皇上御极五十年遣官祭
　　歴代帝王陵
　　三月
　　上幸汤山诣昌平州
　　明长陵奠酒毕
　　命重修明代诸陵是日奉
　　谕防直昌平州为前明陵寝之地本朝定鼎后我
　　世祖章皇帝即命以帝礼改葬思陵并勅工部修葺诸陵亲临奠酹并禁止采樵添设陵户我
　　圣祖仁皇帝亦曽
　　亲临致奠并饬地方官加意防防所以加礼前代者最为优渥朕此次巡幸汤山取道昌平躬诣长陵致奠见诸陵寝明楼享殿多有损坏神牌龛案亦遗失无存为之慨然弗忍视葢由明代中叶以后国事废弛全不以祖宗为念于陵寝并未修葺至末年复经流冦扰乱亦无人守卫以致日就倾圮若其后代之君果能嵗加缮治整齐完固逮今不过百有余年亦何致頽剥若此又诸陵前虽建有碑座均未镌未审彼时是何意见今亲临奠醊周览之下深为轸恻自应重加葺治増设龛位俾臻完备再我朝开创之初睿亲王以我师克取辽东时明之君臣惑于形象谬説疑金代陵寝与本朝王气相闗将房山县金陵拆毁是以尔时亦将定陵享殿撤去停其祭祀然明楼寳城仍存其旧未坏维时我
　　世祖尚未亲政其事实由睿亲王建议亦非
　　世祖意也今国家一统已歴百数十年胜朝陵寝自应一体修复所有定陵享殿着仍行修建春秋祀事如故又明世宗永陵前因尹嘉铨条奏将其祭祀裁撤但前明之亡不亡于崇祯而亡于万厯天启是以歴代帝王庙中撤其位祀而陵寝仍前致祭明世宗虽溺意斋醮尚不如万厯天启之昏庸失徳其陵寝自应照前一体致祭以昭大公我国家受
　　天眷命
　　世徳显承于前代陵寝缮完保防礼从其厚此次修复诸明陵殿宇等工即费至百万帑金亦所不靳所有此项工程着派尚书刘墉徳保金简侍郎曹文埴徳成董率经理务期完固工成后饬该地方官随时稽察小心防防严禁樵苏用副朕隆礼胜朝之至意
　　皇帝时巡省方有
　　古帝王陵在其地者
　　特典亲祭仪
　　有司诹吉豫期守土官洁埽享殿内外扈从王公暨文武官陪祭视
　　京师
