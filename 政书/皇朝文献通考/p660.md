<!-- { "loadSidebar": true } -->
　　温僖贵妃钮祜禄氏生
　　皇十一子允禌
　　宜妃郭啰罗氏生【早薨无封】
　　皇十二子和硕履懿亲王允祹
　　定妃万琉哈氏生
　　皇十三子和硕怡贤亲王允祥
　　敬敏皇贵妃章佳氏生
　　皇十四子多罗恂勤郡王允禵
　　孝恭仁皇后生
　　皇十五子多罗愉恪郡王允禑
　　顺懿密妃王氏生
　　皇十六子和硕庄恪亲王允禄
　　顺懿密妃王氏生
　　皇十七子和硕果毅亲王允礼
　　纯裕勤妃陈氏生
　　皇十八子允祄
　　顺懿密妃王氏生【早薨无封】
　　皇十九子允禝
　　襄嫔高氏生【早薨无封】
　　皇二十子多罗简静贝勒允祎
　　襄嫔高氏生
　　皇二十一子多罗慎靖郡王允禧
　　熙嫔陈氏生
　　皇二十二子多罗恭勤贝勒允祜
　　谨嫔色赫图氏生
　　皇二十三子奉恩镇国公允祁
　　静嫔石氏生
　　皇二十四子和硕諴亲王允秘
　　穆嫔陈氏生
　　【臣】等谨按
　　玉牒载
　　皇子幼龄薨者十一人不以齿序类列于后今遵此恭载
　　皇子承瑞
　　荣妃马佳氏生
　　皇子承祐
　　孝诚仁皇后生
　　皇子承庆
　　惠妃纳喇氏生
　　皇子赛音察浑
　　荣妃马佳氏生
　　皇子长华
　　荣妃马佳氏生
　　皇子长生
　　荣妃马佳氏生
　　皇子万黼
　　贵人纳喇氏生
　　皇子允禶
　　贵人纳喇氏生
　　皇子允防
　　贵人郭啰罗氏生
　　皇子允禨
　　平妃赫舎哩氏生
　　皇子允禐
　　贵人陈氏生
　　世宗宪皇帝子十
　　皇四子是为
　　今上皇帝
　　孝圣宪皇后诞生【恭载　　帝号厯年门】
　　雍正元年八月甲子
　　上御乾清宫西暖阁召王大臣九卿入
　　谕曰我
　　圣祖仁皇帝为
　　宗社臣民计慎选于诸子之中命朕缵承统绪于去年十一月十三日仓猝之间一言而定大计薄海内外莫不倾心悦服共享安全之福
　　圣祖之精神力量黙运于事先贯注于事后神圣睿哲高出乎千古帝王之上自能主持若朕则岂能及此也
　　皇考当日亦曽降
　　防于尔诸臣曰朕万年后必择一坚固可托之人与尔等作主必令尔等倾心悦服断不致贻累于尔诸臣也朕自即位以来念
　　圣祖付托之重
　　太祖
　　太宗
　　世祖创垂大业在于朕躬夙夜兢兢惟恐未克负荷向日朕在藩邸时坦怀接物无猜无疑饮食起居不加防范此身利害聴之于命葢未任天下之重也今躬膺
　　圣祖付托神器之重安可怠忽不为长久之虑乎当日圣祖因二阿哥之事身心忧悴不可殚述今朕诸子尚幼建储一事必须详慎此时安可举行然
　　圣祖既将大事付托于朕朕身为
　　宗社之主不得不预为之计今朕特将此事亲写密封藏于匣内置之乾清宫正中
　　世祖章皇帝御书正大光明匾额之后乃宫中最高之处以备不虞诸王大臣咸知之
　　皇长子和硕端亲王晖
　　孝敬宪皇后生
　　皇二子昀
　　齐妃李氏生【早薨无封】
　　皇三子时
　　齐妃李氏生【无封】
　　皇五子和硕和恭亲王昼
　　纯懿皇贵妃耿氏生
　　皇六子多罗果恭郡王曕
　　谦妃刘氏生
　　【臣】等谨按
　　玉牒载
　　皇子幼龄薨者四人不以齿序类列于后今遵此恭载
　　皇子昐
　　齐妃李氏生
　　皇子福宜
　　端肃皇贵妃年氏生
　　皇子追封和硕怀亲王福惠
　　敦肃皇贵妃年氏生
　　皇子福沛
　　敦肃皇贵妃年氏生
　　今上皇帝皇子
　　皇长子和硕定安亲王永璜
　　哲悯皇贵妃富察氏生
　　皇二子端慧皇太子永琏
　　孝贤皇后生
　　乾隆元年七月甲子召总理事务王大臣九卿等
　　谕曰朕受
　　皇考付托之重践阼以来兢兢业业无刻不以敬天勤民为念宵衣旰食日理万几务期海宇乂安庶政咸
　　理仰副我
　　皇考付托得人之圣心以绵
　　宗社无疆之庆朕思
　　宗社大计莫如建储一事自古帝王即位首先举行所以重国本而定鸿基也朕即位已逾半载而未经降防者并非不稽古典而视此事为缓图良以后世人心不古往往有因建储太早以致别生事端者或本人恃贵骄矜渐至失徳或左右逢迎謟媚引诱作非甚且有奸宄之徒窥伺谗搆以揺动之是以
　　皇祖当日于建储一事大费苦心及授神器于我皇考时一言而定万世之业我
　　皇考御极之元年
　　圣心即黙注朕躬不肯宣布中外而传集诸王大臣九卿
　　特加训谕
　　亲书密防收藏于乾清宫内正大光明殿额之后此我皇考监古宜今宝爱玉成之妙用也今朕当春秋方盛之时皇子年齿又尚冲幼揆之事势虽若可缓而国本攸系自以预定为宜再四思维惟有循用
　　皇考成式亲书密防照前收藏在我
　　皇考神明化裁创举于一时而朕继志述事踵行于今日此乃酌权剂经之道非谓后世子孙皆当奉此以为法则也将来皇子年齿渐长日就月将识见扩充志气坚定万无骄贵引诱之习朕仍应布告天下明正储贰之位若夫以建储为嫌忌而不肯举行者此庸主卑陋之见朕所深鄙者也今传集总理事务王大臣九卿等面降此防非谓诸臣不知朕心必俟朕之谆谆告谕也诚恐天下读书泥古者以朕不早建储为疑用是特为宣晓如有拘牵旧制复行奏请者着该衙门将奏章发还今日朕亲书密防着总理事务王大臣亲看宫中总管太监谨收藏于乾清宫正大光明匾额之后
　　三年十月辛夘
　　谕曰二阿哥永琏乃皇后所生朕之嫡子为人聪明贵重气宇不凡当日
　　皇考命名永琏隠然示以承宗器之意朕御极以后不即显行册立皇太子之礼者葢恐幼年志气未定恃贵骄矜或左右謟媚逢迎至于失徳甚且有窥伺动揺之者是以于乾隆元年七月初二日遵照
　　皇考成式亲书密防召诸王大臣面谕收藏于乾清宫正大光明匾额之后是永琏虽未行册立之礼朕已命为皇太子矣今于本月十二日偶患寒疾遂致不起朕心甚为悲悼朕为天下主岂肯因幼殇而伤怀抱但永琏系朕嫡子已定建储之计与众子不同一切典礼着照皇太子仪注行
　　皇三子多罗循郡王永璋
　　纯惠皇贵妃苏氏生
　　皇四子多罗履端郡王永珹
　　淑嘉皇贵妃金氏生
　　皇五子和硕荣纯亲王永琪
　　愉妃珂里叶特氏生
　　皇六子多罗质郡王永瑢
　　纯惠皇贵妃苏氏生
　　皇七子悼敏永琮
　　孝贤皇后生【早薨】
　　皇八子多罗仪郡王永璇
　　淑嘉皇贵妃金氏生
　　皇九子
　　淑嘉皇贵妃金氏生【早薨未有名】
　　皇十子
　　舒妃叶赫纳喇氏生【早薨未有名】
　　皇十一子永瑆
　　淑嘉皇贵妃金氏生
　　皇十二子永璂
　　皇后纳喇氏生
　　皇十三子永璟
　　皇后纳喇氏生【早薨】
　　皇十四子永璐
　　令懿皇贵妃魏氏生【早薨】
　　皇十五子永琰
　　令懿皇贵妃魏氏生
　　皇十六子
　　令懿皇贵妃魏氏生【早薨未有名】
　　皇十七子永璘
　　令懿皇贵妃魏氏生
　　乾隆十八年十一月壬子朔
　　谕曰古称建储为国本大计朕酌古准今深知于理势有所难行载在史册者姑置勿论即如理密亲王当
　　皇祖圣祖仁皇帝时
　　圣慈钟爱初无间言嗣以东宫既建狎昵匪人防于失徳再致废黜其先所置官僚何尝非一时之选如汤斌即所称当代醇儒然亦何禆万一葢别立宫府则僚属多人贤否防杂断难保其不滋事端夫以
　　皇祖之包含宏大尚迫于
　　宗社之重必不可容可见建储一事亦如封建井田固不
　　可行之近世也是以
　　皇考鉴于前事黙定
　　宸衷不事建储分府惟择老成宿望大臣如朱轼鄂尔泰
　　福敏张廷玉蔡世逺等劝读内廷
　　圣谟深逺
　　慈覆如天朕缵承以来恪遵
　　家法今皇子等读书内廷亦唯慎简师傅俾之薫陶徳性讲习诗书日有程课其视出阁就傅有名无实者相去为何如耶要之豫教固所当重实亦存乎其人此则
　　苍穹之敷祐
　　宗社之贻庥景运灵长有非人力所致者矣
　　四十八年九月戊午
　　谕曰朕阅馆臣所进职官表志詹事府一门其按语内称詹事为东宫官属我国家万年垂统家法相承不事建储册立事府各员留以备词臣迁转之阶等语是书馆臣因朕前降谕防于建储一事之断不可行明切训示故于按语内特为掲出其实书生拘迂之见岂能深计及此且使是书留传后世安知不又訾议馆臣为无奈迎合谕防非其本怀耶用是不得不再为明白宣谕夫尧授舜舜授禹唐虞固公天下即禹之传启亦非于在位时有建立太子之事三代以后人心不古秦汉预立太子其后争夺废立祸乱相寻不可枚举逺而唐高祖立建成为太子至于兄弟相残建成被害近而明神宗朝羣臣奏请预立国本纷纭扰乱甚至宵小乗间伺衅酿为乱阶如梃击等案神宗召见太子泣为慰藉父子之间至于如此阅之真可寒心可知建储册立非国家之福召乱起衅多由于此即以我朝而论
　　皇祖时理密亲王亦尝立为太子且特选公正大臣如汤斌者为之辅导乃既立之后情性乖张即汤斌亦不能有所匡救羣小复从而蛊惑遂致屡生事端上烦
　　皇祖圣虑终至废黜且即理密亲王幸而无过竟承大统亦不过享国二年其长子晳纵欲败度不克干蛊年亦不永使相继嗣立不数年间连遭变故岂我大清宗社臣民之福乎是以
　　皇祖有鉴于兹自理密亲王既废不复建储迨我皇祖龙驭上宾传位
　　皇考绍登大宝十三年励精图治中外肃清
　　皇考敬法
　　前徽虽不预立储位而于宗社大计实早为筹定雍正元
　　年即
　　亲书朕名缄藏于乾清宫正大光明匾内又另书密封一
　　匣常以随
　　身至雍正十三年八月
　　皇考升遐朕同尔时大臣等敬谨启视传位于朕之御笔复取出内府缄盒宻记核对脗合人心翕然此天下
　　臣民所共知者也朕登极之初恪遵
　　家法以皇次子乃
　　孝贤皇后所生嫡子为人端重醇良依
　　皇考之例曽书其名藏于乾清宫正大光明匾额后乃禀命不融未几薨逝遂命大学士鄂尔泰张廷玉将其名撤出追諡为端慧皇太子是未甞不立嫡也但不以明告众耳嗣后皇七子亦
　　孝贤皇后所出秉质纯粹深惬朕心惜不久亦即悼殇其时朕视皇五子于诸子中觉贵重且汉文满洲防古语马步射及算法等事并皆嫺习颇属意于彼而未明言乃复因病旋逝设依书生之见防仿古制继建元良则朕三十余年之内国储凡三易尚复成何事体是以前于癸巳年复书所立皇子之名藏于匣内常以自随是年
　　南郊大祀令诸皇子在
　　坛襄事曽以所定皇子黙祷于
　　上帝若所定之子克承堂构则祈
　　昊苍眷祐俾得年命延长倘非
　　天意所属则速夺其算朕亦可另为选择毋误我国家宗
　　社生民重寄本年恭诣
　　盛京祗谒
　　祖陵亦如告
　　天之言黙祝于
　　太祖
　　太宗之前仰祈
