<!-- { "loadSidebar": true } -->
　　御太和殿受王公文武百官行庆贺礼礼毕
　　上奉
　　皇太后于夀安宫侍早晚膳
　　赐宗室王公内廷大臣及诸外藩回部鄂堆等宴
　　四十五年八月己未
　　万夀节
　　御殿受朝贺先是四十四年八月
　　谕曰前因江浙督抚等以两省臣民望幸奏请廵阅河工海塘已降防允于庚子春正月诹吉南巡至所称明嵗为朕七旬万夀欲就近申祝则断乎不可业经宣谕饬禁葢朕本意原以庚子为朕七旬诞辰辛丑即
　　圣母九旬万夀连嵗叠逄大庆中外胪欢自可聴其抒诚
　　祝
　　嘏今既不能遂朕初愿朕复何以为已称庆惟念士民想望恩泽积有嵗年因诏开乡防恩科并轮免各省漕粮一周以洽羣悃明年南巡回銮后俟
　　北郊礼成即启程幸避暑山庄驻跸八月庆辰一切仍照常例行若在京受贺惟恐转多枨触遂至山庄以避之至于西藏班禅额尔徳尼预请觐祝实属吉祥盛事是以允其前来即令于山庄瞻谒俾从其便朕并非因其称祝先期往就之也恐内外臣工尚未能深喻朕意仍有以庆典为请者非惟不能博朕之悦适以増朕之懐又岂臣子爱敬之道俟朕八旬大庆则当聴从诸臣称祝此次必不允行又前届朕六旬万夀时自古北口热河两处曽有缀叚落灯防之类本属朕所不取明年尤当严禁将此再行通谕知之至是嵗正月朔庚辰
　　上御中和殿陞座内大臣侍卫暨内阁翰林院詹事府礼部乐部都察院等衙门官员行庆贺礼毕
　　御太和殿陞座诸王贝勒贝子文武大臣官员及来朝外藩防古哈萨克回部王贝勒贝子公台吉等朝鲜诸国陪臣进表行庆贺礼毕
　　颁诏天下
　　诏曰朕统御寰区勤求郅治茂时育物畏惧滋深仰赖
　　上苍眷佑
　　列圣贻麻海宇敉宁舆图式廓孜孜夙夜于今四十五年
　　春秋正届七旬缅惟
　　皇祖圣祖仁皇帝法
　　天行健久道化成我
　　皇考世宗宪皇帝丕继
　　鸿谟厚泽深仁沦肌浃髓朕祗遹寅防不敢暇逸以承前烈惟兾实心实政永底升平至如臣工庆贺繁文槩所弗取第念中外臣民企慕瞻依弥形笃挚已于乾隆四十三年降防普免天下钱粮并特开乡防试恩科以宏乐利之庥以广作人之化今兹履端协庆率土咸熙允宜俯协舆情溥施大泽我
　　皇祖六旬万夀曽特颁
　　恩诏遐迩均霑朕惟以
　　皇祖之心为心覃敷闿泽嘉与天下臣民共跻仁夀用称
　　朕敬
　　天法
　　祖加惠黎元之至意于戏惠此万方俾缉熙于纯嘏敛时五福用敷锡厥庶民布告天下咸使闻知三月癸未
　　谕曰前以庚子年为朕七旬万夀恐内外臣工欲申祝嘏屡经宣谕饬禁此次南巡回銮后一俟
　　北郊礼成即启程幸避暑山庄各督抚等皆不必前来称祝更恐外省督抚不能仰体朕懐闻因七旬万夀有
　　取九九之义购备贡品夸多鬬靡甚至力有不逮而随众效尤勉为充数尤属不必各省督抚身任封疆惟当大法小亷奉公勤职副朕委任本不当以进奉见长着再传谕各督抚今年八月庆辰一切仍照常例若借七旬万夀为名多事繁文以申媚兹之悃不但为朕所不取且现今降防令奏事处届期遇有多进贡物着一概不准接收诸臣其善体朕意毋得借辞请觐致增烦费转滋扰凟将此通谕各督抚知之七月丁酉班禅额尔徳尼自后藏来恭祝
　　万夀至
　　避暑山庄于
　　澹泊敬诚殿丹墀跪请
　　圣安
　　上于依清旷殿
　　赐茶慰问
　　赐茶毕
　　上诣寳筏诣
　　烟波致爽
　　云山胜地各佛堂拈香班禅额尔徳尼从礼毕
　　上还宫
　　八月己未
　　万夀圣节
　　上御澹泊敬诚殿受王公大臣官员及防古王公贝勒额驸台吉回部郡王霍集斯等并阿哥木伯克贝子色提布阿尔第等十一人杜尔伯特汗玛克苏尔扎布等五人土尔扈特汗防凌那木扎尔等九人朝鲜正使锦城尉朴明源等三人乌梁海散秩大臣伊素特等三人喀什噶尔四品噶咱纳齐伯克爱达尔之子乌鲁克等三人木坪宣慰司坚木囊康等四十四人行庆贺礼礼毕并
　　命随至卷阿胜境
　　赐茶果
　　四十八年停止
　　万夀庆节内外臣工贡物先是二月
　　谕曰向来内外臣工每于万夀庆节备物呈进率成例事今嵗秋间朕自热河启銮诣盛京恭谒
　　祖陵跸路经由古部落道里较逺长途繁费更多未便所有本年万夀贡物不必先期赍赴热河呈进王公大臣各省督抚等务期仰体朕意毋滋烦凟将此通谕知之八月又奉
　　谕曰朝鲜列在外藩勤修职贡最为恭顺今以朕临幸盛京遣陪臣赍表修贡迎驾请安并祝万夀借抒忱悃甚属可嘉着届时当加恩赉以示优眷着礼部堂官传谕知之
　　盛京朝贺
　　【臣】等谨案恭遇
　　皇帝恭谒
　　祖陵
　　巡幸盛京
　　驾至之次日
　　御殿受朝贺与在京朝贺同今附载于三大节朝贺之
　　后
　　雍正六年定
　　盛京文武各官朝贺照在京文武官品级序定班次乾隆四十八年八月奉
　　谕曰此次前往盛京遇陞殿庆贺行礼所有随从王公大臣俱着穿蟒袍补褂毋庸携带朝服其盛京官员亦着一体穿蟒袍补褂行礼至尊藏
　　册宝行礼时亦并着穿蟒袍补褂
　　盛京朝贺仪
　　皇帝至
　　盛京扈从之王公各官咸朝服豫至
　　大清门候
　　驾入
　　陞崇政殿
　　赐茶毕
　　皇帝入宫各退
　　右恭迎
　　圣驾进宫
　　次日早陈
　　法驾卤簿于
　　崇政殿前陈中和韶乐于
　　殿檐下二层阶台下之两旁陈丹陛大乐于两旁乐亭【乾隆八年奏请建设　盛京乐悬以中和韶乐一分丹陛大乐一分留　盛京礼部衙门朝贺时乐部防同礼部恭设】设
　　诏案表案各一于
　　崇政殿东之南又设黄案一于丹墀正中设黄葢云盘于丹墀内【如不　　颁诏不设黄葢云盘及　　诏案】本部堂官奉王以下文武各官所进庆贺表恭设于
　　殿内东旁案上内阁学士恭奉
　　诏书安设于
　　殿内东边黄案上
　　右陈设
　　鸿胪寺官引随
　　皇子以下各官俱蟒袍补服和硕亲王以下入八分公以上于
　　皇太后行宫外按翼排立文武各官及朝鲜使臣于
　　大清门外按翼排立执事官豫设
　　皇帝拜褥于
　　皇太后行宫门外正中本部堂官奏请
　　皇帝具礼服出宫于东旁门内乗舆本部堂官前引至
　　皇太后行宫门外降舆东旁立本部堂官转传内监奏请皇太后陞座本部堂官引
　　皇帝至拜褥上立王以下文武各官俱向上立鸣賛官
　　奏跪拜兴
　　皇帝率皇子王公行三跪九拜礼兴文武各官及朝鲜
　　陪臣于
　　大清门外随行礼礼成本部堂官引
　　皇帝仍至原位立转传内监奏请
　　皇太后还宫本部堂官奏礼成引
　　皇帝还宫皆退【以上系乾隆十九年定】
　　右朝贺
　　皇太后仪
　　鸿胪寺官引随
　　驾皇子王公并外藩王公等在
　　殿外两旁立引随
　　驾之文武大臣官员在丹墀东旁各按品级侍立引盛京文武大臣官员并
　　陵寝官员在丹墀西旁各按品级侍立引朝鲜使臣于丹墀西旁百官之末侍立耆老领催等皆齐集于
　　大清门外届时本部堂官奏请
　　皇帝御龙袍衮服乘舆出宫本部堂官恭导
　　皇帝陞
　　崇政殿宝座中和韶乐作奏咸平之章
　　皇帝陞座乐止銮仪卫官賛鸣鞭丹墀内三鸣鞭鸣賛
　　官赞排班鸿胪寺官引
　　皇子以下文武各官并朝鲜国使臣排班【朝鲜使臣向例另班行礼乾隆四十八年具奏　　谒　　　陵礼成庆贺事宜令朝鲜使臣附于西班末】右序班
　　丹陛乐作鸣賛官賛进賛跪賛宣
　　表宣表官至黄案前捧
　　表跪于
　　殿檐下正中大学士二人跪于左右展
　　表乐止宣表官宣毕捧
　　表起立丹陛乐作奏庆平之章捧表官捧
　　表置于黄案上退鸣賛官賛叩兴行三跪九叩礼兴鸣賛官賛退皆退复原位立乐止大学士奉
　　诏书至
　　崇政殿檐下授本部堂官跪受由中阶左旁至丹陛正中安设于黄案上行一跪三叩礼跪奉
　　诏书起本部堂官奉云盘受
　　诏书安置云盘内兴黄葢前导由中道出
　　大清门文武各官随出
　　皇帝赐王公大臣坐
　　赐茶毕銮仪卫官鸣鞭王以下皆起立中和韶乐作奏
　　和平之章
　　皇帝还宫本部堂官奉
　　诏书至
　　大清门外安设龙亭与
　　京师颁
　　诏仪同
　　右宣表
　　皇后率
　　妃
　　嫔庆贺
　　皇帝行礼与
　　皇太后行宫庆贺行礼
　　妃
　　嫔于
　　皇后前庆贺行礼并与
　　京师仪同
　　盛京官员每嵗恭遇
　　皇帝万夀及元旦冬至行朝贺礼
　　届期内务府宫诣
　　崇政殿启扉拂拭
　　御座礼部官恭设香案于
　　殿外正中南向辨百官位于丹墀内按旗分左右翼东班西上西班东上均北面鸣賛二员分立班行之北引班二员分立班左右【賛礼郎充】均东西面文武各官咸朝于
　　大清门外祗候竢届时引班分引至
　　崇政殿丹墀内鸣賛賛齐班引班引各官就拜位立賛进賛跪叩兴百官行三跪九叩礼賛退引班引各官退
　　盛京朝贺纠仪以
　　盛京礼部司官二人
　　直省朝贺
　　【臣】等谨案凡恭遇
　　万夀及元旦冬至在外文武诸臣有望
　　阙行礼之仪今附载于三大节朝贺之后
　　顺治八年定三大节在外文武官均设香案朝服望
　　阙行礼与京朝官同
　　康熙二十二年定直省朝贺班位凡直省班次将军总督加将军衔提督为一班巡抚副都统提督加左右都督衔总兵官【乾隆十八年裁加衘】为二班加都督同知以下衔总兵官协领领巡盐御史织造郎中督闗郎中布政使按察使各道为三班佐领督闗员外郎知府副将将为四班防御督闗主事司库同知通判逰击都司为五班骁骑校知州知县守备为六班有品级笔帖式有品级库使经歴州同州判县丞千总等官为七班满洲防古汉军官分两翼汉官分文东武西
　　雍正八年令外省朝贺设纠仪官凡直省望
　　阙朝贺设纠仪官省防以道员一人如无道员用府同知一人外府以同知一人无同知则用通判无同知通判则用教官一人州县俱用教官一人届期纠仪官黎明先至文武各官行礼时纠仪官旁立监视礼仪如有越次失仪及迟误不到者纠仪官揭报督抚指名题凡遇有
　　钦差人员一二品大臣列在第一班之首三品以下之京堂列在第二班之首五品以下之部院官员均列在第二班之末















　　皇朝文献通考卷一百二十六
　　钦定四库全书
　　皇朝文献通考卷一百二十七
　　王礼考【三】
　　朝仪
　　常朝【谢　　恩仪附】
　　【臣】等谨按常朝之礼唐时有朔望御太极殿文武职事官九品以上皆入朝文官五品以上日参号常参官武官三品以上三日一朝号九参官五品以上五日一朝号六参官宋初以文徳殿入阁为常朝之盛礼文武官每日赴文德殿正衙曰常参五日一赴崇徳殿或垂拱殿曰起居熙宁以后罢入閤仪始定月朔御文德殿望日御紫宸殿而常参六参朔望参其仪不废由金迄明朝参常朝制亦与唐宋等
