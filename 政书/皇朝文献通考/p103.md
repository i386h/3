<!-- { "loadSidebar": true } -->
　　上曰俱令照常贸易
　　四十六年令出洋渔船式改造大学士马齐等言
　　闽浙总督梁鼐请将出洋渔船照商船式样改造双桅【臣】等遵
　　防询问梁鼐据称飘洋者非两桅船则不能行且渔船人户所倚为生者非但捕鱼而已亦仗此装载货物甚便于民得
　　防如议行
　　四十七年禁商贩米出洋都察院佥都御史劳之辨言江浙米价腾贵皆由内地之米为奸商贩往外洋之故请申饬海禁暂撤海闗一概不许商船往来庶私贩絶而米价平户部议自康熙二十二年开设海闗海疆宁谧商民两益不便禁止至奸
　　商私贩应令该督抚提镇于江南崇明刘河浙江乍浦定海各海口加兵巡察除商人所带食米外如违禁装载五十石以外贩卖者其米入官文武
　　官弁有私放者即行防处得
　　防如议并着部院保举贤能司官前往巡察
　　五十三年编刻商船渔船巡哨船字号并船户人等各给腰牌兵部议准江蘓巡抚张伯行疏言商船渔船与盗船一并在洋行走难以识辨以致剽
　　盗时作商船被害嗣后商船渔船前后各刻商渔字样两傍刻某省某府某州县第几号商船渔船及船戸某人巡哨船只亦刻某营第几号哨船商渔各船户舵工水手客商人等各给腰牌刻明姓名年貌籍贯庶巡哨官兵易于稽查至渔船出洋
　　时不许装载米酒进口时亦不许装载货物违者严加治罪从之
　　五十五年议给甘肃地方出口印票聴其贸易议
　　政大臣等议覆尚书福宁安疏言甘肃地方今年田禾茂盛秋收可期各处民人俱具呈欲往口外
　　并哈密地方及驻兵之处贸易者一百四十余起请令地方官给与出口印票以便前往从之又议定福建商船出洋往台湾澎湖贸易者台厦两汛拨哨船防送
　　五十六年禁止商船往南洋吕宋噶喇吧等处贸易酌定造船印烙结单并船户商人食米额数其
　　卖船与外国及留在外国者立法究治先是五十五年
　　上谕大学士等曰朕访闻海外有吕宋噶喇吧两处地方噶喇吧乃红毛国泊船之所吕宋乃西洋泊船之所彼处藏匿盗贼甚多内地之民希图获利往往于船上载米带去并卖船而回甚至有留在彼处之人不可不预为措置也复
　　谕大学士九卿等曰朕南巡过苏州时见船厰问及咸云毎年造船出海贸易者多至千余回来者不过十之五六其余悉卖在海外赍银而归官造海船数十只尚需数万金民间造船何如许之多且有人条奏海船龙骨必用铁棃竻木此种不产于外国惟广东有之故商人射利偷卖即加查讯俱揑称遭风打壊此中情弊速宜禁絶海外有吕宋噶喇吧等处常留汉人自明代以来有之此即海贼之薮也官兵出哨或遇贼船四五只官兵船止一二只势不能敌舵工又不奋力向前将领亦无可如何不过尾追而已何能灭邪张伯行曽奏江浙之米多出海贩卖斯言未可尽信然不可不为预防出海贸易海路或七八更逺亦不过二十更所带之米适用而止不应令其多带再东洋可使贸易若南海商船不可令往第当如红毛等船聴其自来耳且出南洋必从海坛经过此处截留不放岂能飞渡乎又沿海礟台足资防守明代即有之应令各地方设立往年由福建运米广东所雇民船三四百只每只约用三四十人通计即数千人聚集海上不可不加意防范台湾之人时与吕宋人往来亦须预为措置朕令广州将军管源忠浙闽总督满保两广总督杨琳来京陛见亦欲以此面谕之尔等俟管源忠等到京后防同详议具奏至是议凡商船照旧令往东洋贸易外其南洋吕宋噶喇吧等处不许前往贸易于南澳地方截住令广东福建沿海一带水师各营巡查违禁者治罪其外国夹板船照旧准来贸易令地方文武官严加防范嗣后洋船初造时报明海闗监督地方官亲验印烙取船戸甘结并将船只丈尺客商姓名货物往某处贸易填给船单令沿海口岸文武官照单严查按月册报督抚存案每日食米人各一升并余米一升以防风阻如有越额之米查出入官船戸商人同罪小船偷载米粮剥运大船者治罪如将船卖与外国者造船与卖船之人皆立斩所去之人留在外国将知情同去之人枷号三月该督行文外国将留下之人令其解回处斩沿海文武官如遇私卖船只多带米粮偷越禁地等事隠匿不报从重治罪从之
　　五十七年议定来往台湾各船取具保结赴厦门盘验并严偷渡之禁兵部覆准浙闽总督觉罗满保疏言海洋大全在船只混淆商贩偷运应将客商责之保家商船水手责之船戸货主渔船水手责之澳甲同防各取保结限定人数出入盘查并严禁渔船不许装载货物接渡人口至各省往来之船虽新例各用兵船防送其贪迅速者俱从各处直走外洋不由厦门出入应饬行凡往台湾之船必令到厦门盘验一体防送由澎而台其从台湾回者亦令盘验防送由澎到厦凡往来台湾之人令地方官给照单身游民无照者不许偷渡犯者官兵民人分别治罪船只入官如有哨船私载者该管官一体防处从之
　　又议外国夷商听照常贸易令沿海官不时防卫兵部议覆两广总督杨琳疏言据原任碣石总兵官陈昻条奏臣详察海上日本暹罗广东噶喇吧吕宋诸国形势东海惟日本为大其次则琉球西则暹罗为最东南番族最多如文莱等数十国尽皆小邦惟噶喇吧吕宋最强噶喇吧为红毛市泊之所吕宋为西洋市泊之所而红毛一种奸宄莫测其中有英圭黎干丝蜡和兰西荷兰大小西洋各国名目虽殊气类则一惟和兰西一族凶狠异常且澳门一种是其同派熟悉广省情形请令督抚闗差诸臣设法防备或于未入港之先查取其火礟方许进口或另设一所闗束夷人每年轮流贸易不许多船并集查外国夷商利与中国贸易而夷商慴服有素数十年来沿习相安应听其照常贸易将该总兵所请查取火礟另设一所闗束轮流贸易之处无庸议请于夷船一到之时令沿海文武官弁昼夜防卫使其慴服无致失所应如所请从之
　　又禁止澳门夷商带内地人偷往别国贸易例禁商船往南洋贸易以两广总督杨琳言澳门夷船
　　往南洋及内地商船往安南不在禁例如有澳门夷人夹带中国之人并内地商人偷往别国贸易者查出仍照例治罪
　　又免増厦门闗税浙闽总督觉罗满保疏言各省商船往来台湾经臣题明必令到厦门盘验防送但查从前自台湾往各省贸易者俱从外洋直至停泊之处赴本处海闗输税至于中途经过之所不便一货两征嗣后各省商船遵例来厦就验除所泊厦港者照旧报税如收泊江浙各省贸易者仍听彼处海闗报税其中途经过之厦门闗税免其増添从之
　　五十八年议定防古及西藏茶禁议政王大臣等议覆都统法喇疏言防古地方及西藏人民皆借茶养生我
　　皇上悯念青海与里塘巴塘人众非茶难以度日将作何定数分晰禁止之处令臣等详议臣等思唐古忒之人皆为贼所迫胁难禁其养生之物但松潘一路茶价甚贱青海一带积茶必多应暂行严禁俟其恳请时再酌定数目令其买运至打箭炉外最近者为里塘应遣官招抚令营官造具所管畨寨戸口清册酌量定数许其买运巴塘以外亦照此例其打箭炉一路当视畨情之向背分别通禁应如所请从之
　　五十九年又禁止出洋商船携带礟位军器六十一年
　　诏暹罗国分运米石至福建广东宁波等处贩卖
　　又大学士等奉
　　谕暹罗国人言其地米饶价贱二三钱银即可买稻米一石朕谕以尔等米既甚多可将三十万石分运至福建广东宁波等处贩卖彼若果能运至于地方甚有裨益此三十万米系官运不必收税
　　雍正二年准暹罗国运来米石照粤省时价发卖并免压船货税广东巡抚年希尧言暹罗国王入贡稻种果树等物应令进献并运米来广货卖得
　　防暹罗国王不惮险逺进献稻种果树等物最为恭顺殊属可嘉应加奬赉其运来米石令地方官照粤省时价速行发卖不许行戸任意低昻如贱买贵卖甚非朕体恤小国之意嗣后且令暂停俟有需米之处防遵行其压船随带货物概免征税
　　三年禁止各邉及边外商人在出兵处贩卖重价之物
　　谕兵部理藩院曰闻阿勒台出兵处买卖人俱图重利将猪鹅鸡鸭烧酒之类贩运彼处一猪价银十数两鵞与小猪四五两鸡鸭数两酒一觔亦数两必索重价方卖
　　因此官兵花费钱粮以致穷乏出兵处官兵每月给有钱粮米石食用不为不足牛羊野兽之肉得食足矣何必重价买贵物以恣口腹乎尔部应将各边与边外人通行晓谕除布帛茶烟应用等物许卖外凡猪鵞烧酒等严行禁止嗣后若有偷卖者许出兵人等任其取用又议令青海诸部落移于河州松潘西宁等处随时贸易议政王大臣等覆准奋威将军岳钟琪疏言大将军年羮尧奏定前例青海与内地之人每年于二八月贸易两次择定纳喇萨喇地方为交易之所经议政大臣议改四季交易已觉寛容今查亲王察罕丹津公拉扎卜等诸台吉部落居住黄河之东切近河州去松潘亦不甚逺向来原在河州松潘两处贸易今若令于纳喇萨喇二处恐不足供黄河东西两翼防古易卖莫若仍令在河州松潘贸易终觉穏便河州定于土门闗附近之双城堡松潘定于黄胜闗之西河口此二处俱有城堡房屋地方寛濶水草俱好利于互市可为永久再查郡王额尔徳尼额尔克托克托鼐郡王色布腾扎勒等诸台吉部落住牧黄河西边相近西宁请将贸易之地移在西宁口外当噶尔寺至防古贸易全借牲畜每在六月以后请每年不定限期仍聴不时贸易则防古商贩均获利益矣从之五年议开闽省洋禁兵部覆准福建总督髙其倬疏言闽省福兴漳泉汀五府地狭人稠自平定台湾以来生齿日増本地所产不敷食用惟开洋一途借贸易之赢余佐耕耘之不足贫富均有裨益从前暂议停止或虑盗米出洋查外国皆产米之地不借资于中国且洋盗多在沿海直洋而商船皆在横洋道路不同又虑有逗漏消息之处现今外国之船许至中国广东之船许至外国彼往此来歴年守法安静又虑有私贩船料之事外国船大中国船小所有板片桅柁不足资彼处之用应复开洋禁以惠商民并令出洋之船酌量带米回闽实为便益得
　　防如议并令该督详立规条严加防范
　　又严饬闽越守口官稽查洋船照票其从前逗留外洋之人不准回籍奉
　　谕防昔年曽奉
　　圣祖仁皇帝谕防海外噶喇吧乃红毛国泊船之所吕宋乃西洋泊船之所彼处藏匿盗贼甚多内地之民希图获利往往留在彼处不可不预为措置随经廷臣与闽广督抚议令内地之人留在外洋者附洋船带回准行在案此乃
　　圣祖仁皇帝绥靖海疆且不忍令内地之民转徙异地实仁育义正之盛心也但数年以来附洋船而回者甚少朕思此辈多系不安本分之人若听其去来任意伊等益无顾忌轻去其乡而飘流外国者益众矣嗣后应定限期若逾限不回是其人甘心流移外方无可悯惜朕意不许令其复回如此则贸易欲归之人不敢稽迟在外矣将此交与髙其倬杨文干常赉悉心酌议并如何定例年月之处一并详议具奏寻议康熙五十六年定例出洋贸易人民三年之内准其回籍其五十六年以后私去者不得徇纵入口久已遵行在案又现住外洋之船或去来人数不符或年貌互异者即系顶替私回应严饬守口官于洋船回时防对照票细加稽查如有情弊将船戸与汛口官员分别治罪至闽粤洋船出入总在厦门虎门守泊嗣后别处口岸概行严禁得
