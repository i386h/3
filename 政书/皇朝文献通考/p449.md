<!-- { "loadSidebar": true } -->
　　先蚕坛乐县祭日乐部率掌仪司内监设乐于坛下建鼓一在东琴四瑟四箫六笛六笙六杖鼓二方响十有六云锣二板二东西分列乐工歌工【以童内监为之】序立于东西乐县之次
　　皇后躬桑乐器是日内侍率童监歌采桑词者十人司金司鼓司板司笛司笙司箫各四人于台前东西序立
　　太嵗坛乐县祭日乐部率太常寺协律郎设中和韶乐于殿内太簇鏄钟一编钟十有六建鼓一柷一麾一在东太簇特磬一编磬十有六敔一在西琴四瑟二箫四笛四排箫二笙四壎二箎二抟拊二东西分列乐工歌工乐舞八佾序立东西乐县之次
　　歴代帝王庙乐县祭日乐部率太常寺协律郎设中和韶乐于殿外阶上鏄钟一【春用夹钟秋用南吕特磬同】编钟十有六特磬一编磬十有六建鼓柷敔琴瑟笙箫壎箎抟拊之属东西分列器数歌工舞佾并与
　　北郊同
　　先师孔子庙乐县祭日乐部率太常寺协律郎设中和韶乐于殿外两阶鏄钟一【春用夹钟秋用南吕特磬同】编钟十有六在东特磬一编磬十有六在西皆县以虡业东建鼓一柷一麾一西敔一东西分列琴六瑟四箫六笛六排箫二笙二壎二箎四抟拊二旌二羽籥三十有六乐工歌工文徳之舞六佾于阶上乐县之次东西序立阙里

　　【臣】等谨按直省
　　敔琴瑟笙箫壎箎歌工舞佾之数并与
　　太学同惟备编县不设鏄钟特磬
　　皇帝时巡致祭
　　方岳乐县祭日乐部率太常寺协律郎设中和韶乐于庙阶上编钟在东建鼓一柷一麾一编磬在西敔一东西分列琴四瑟二箫四笛四排箫二笙四壎二箎二抟拊二乐工歌工分立于东西乐县之次不设舞佾
　　景惠殿
　　显佑宫
　　火神庙
　　东岳庙
　　闗帝庙
　　城隍庙
　　黑龙潭
　　玉泉山龙神
　　门神
　　司土
　　司工
　　礟神
　　窑神各羣祀乐器祭日和声署设乐于西阶上鼓一笙一管二云锣一笛二板一
　　日月食行救防礼乐器鼓二十有四金钲二画角十有二掌以民尉救防日食在礼部月食在太常寺俱设于衙门甬道左右
　　皇帝御太和殿乐县是日乐部和声署设中和韶乐于殿檐前鏄钟一【正月至十二月各按十二律吕特磬同】编钟十有六在东特磬一编磬十有六在西皆县以虡业建鼓一在钟东琴四瑟二箫四笛四壎二箎二排箫二东西分列器各一人皆北向立笙八左右各四抟拊二左右各一麾一柷一在东敔一在西器各一人均东西向立歌生四人左右各二在笙前立设丹陛大乐于
　　太和门檐下大鼓二架方响二虡东西各一云锣二箫二笙管笛各四杖鼓拍板各一俱在东器各一人均北向立司戯竹二人夹丹陛中阶东西向立銮仪卫率官校设卤簿鼓吹大乐于
　　午门外防鼓二十有四金二杖鼓四拍板四横笛十有二防鼓二十有四画角二十有四金钲四小号大号各八署史六十有八人民尉百六十有四人画角前防鼓后
　　乾清宫
　　重华宫
　　盛京崇政殿
　　热河
　　避暑山庄正殿乐县器数陈设并与
　　太和殿同
　　皇太后御慈宁宫乐县是日内监设中和韶乐于慈宁宫檐下设丹陛大乐于
　　长庆门檐卞中和乐设南吕鏄钟一南吕特磬一皆县以虡业东西分列其余乐器暨丹陛乐均与
　　太和殿同
　　皇后御交泰殿乐县是日内监陈设中和韶乐于宫檐前设丹陛大乐于
　　宫门内中和乐设南吕鏄钟一南吕特磬一皆县以虡业东西分列其余乐器暨丹陛乐均与
　　太和殿同
　　皇帝筵宴乐县是日中和韶乐丹陛大乐陈设如朝防仪设清乐二部每部笛二笛二管二云锣二杖鼓一手鼓一拍板一一部在中和乐东后立一部在丹陛乐东后立庆隆舞乐琵琶八三八奚琴一筝一节拍各十六司抃十六人【世徳舞徳胜舞乐噐并同】笳吹乐笳一胡琴一筝一口琴一番部合乐筝琵琶三火不思番部胡琴笙管笛箫云锣二月琴提琴轧筝拍各一髙丽国俳笛一管一鼓一瓦尔喀部乐觱篥四阮四回部乐达卜一那噶喇二哈尔扎克一喀尔奈一塞他尔一喇巴卜一巴拉满一苏尔防一均俟于
　　殿外东隅
　　皇太后筵宴乐县器数陈设均与
　　皇帝筵宴同
　　皇帝巡幸铙吹乐器大铜角八小铜角八金口角八云锣二龙笛二平笛二管二笙二金二铜鼓四铜四钹二行鼓二古角二
　　皇帝亲征鼓吹大乐器金二金钲四钹二防二鼓二笛四云锣二管二笙二金口角八小号八大号八
　　亲征祭纛乐器防古角十有六海螺二百
　　凯旋郊劳铙歌乐器金四大铜角四小铜角四锣二铜鼓二铙四钹四小钹二金口角八花腔鼓四得胜鼓四海笛四管六箫六笛六笙六箎六云锣四人各一器司铙歌二十人
　　凯歌乐器方响一钹二杖鼓二管十二防二笛四星二笙四铴二箫四大钹二云锣四司乐器共四十八人司凯歌十二人
　　大阅乐器是日乐部陈设铙歌鼓吹大乐于
　　行宫门外
　　御营左右设防古画角十鸣角军二十有一人其前设五旗诸王古画角十鸣角军二十人承传鸣螺亲军十有二人汉军骁骑火器营金五鸣金兵十人鼓一舁鼓兵四人击鼓兵二人号螺五鸣螺兵五人汉军鸟鎗营金五鸣金兵十人鼓一舁鼓兵四人击鼓兵二人号螺十有三鸣螺兵十有三人防军鸟鎗营号螺十鸣螺兵十人骁骑鸟鎗营号螺十鸣螺兵十人前锋营号螺五鸣螺兵五人骁骑营号螺十鸣螺兵十人防军营号螺六鸣螺兵六人

　　皇朝文献通考卷一百六十八
　　钦定四库全书
　　皇朝文献通考卷一百六十九
　　乐考【十五】
　　乐歌一
　　圜丘乐章
　　康熈十六年定
　　迎
　　神奏始平之章
　　敬承纯佑兮于昭有融时维永清兮四海攸同输忱元祀兮从律调风穆将景福兮乃眷防躬渊思髙厚兮恐负鸿则聿章彛序兮夙夜宣通云軿鸾辂兮忽降中坛翠旂纷袅兮列缺丰隆肃始和畅兮庆洽陶匏百灵只卫兮斋明辟公恭仰
　　颢穹兮神来燕喜协昭慈恵兮逖鉴予
　　奠玉帛奏景平之章
　　灵旗爰止兮奉玉筵执事有恪兮骏奔前有美珪
　　璧兮荐缟纎经纬获理兮耀瑚琏来格洋洋兮思俨然孔忱翼翼兮告中防
　　进爼奏咸平之章
　　升肴珍错兮列豆笾吉蠲为饎兮格干圜九州美味兮荐膏鲜特牲洁敬兮苾芳筵愿垂降鉴兮驻云軿锡嘉福兮亿万斯年
　　初献奏夀平之章
　　玉斚肃陈兮明光桂浆初醖兮信芳臣心廸恵兮捧觞醴齐载徳兮馨香灵慈徽眷兮矞皇勤仰止兮斯徜徉
　　亚献奏嘉平之章
　　考钟拂舞兮再进瑶觞翼翼昭事兮次第肃将睟顔容与兮苍几辉煌穆穆居歆兮和气洋洋生民望泽兮仰睨玉房荣泉瑞露兮庆无疆
　　终献奏雍平之章
　　终献兮玉斚清肃秬鬯兮荐防诚磬管锵锵兮协气升盈盈防酒兮勿替思成尚其醉止兮懐嘉生八龙蜿蜒兮苞羽和鸣
　　彻馔奏熙平之章
　　盥荐毕兮精白申虞燕娭兮劳
　　帝神百辟肃雍兮倾罍尊福施下逮兮宜祐人民
　　送
　　神奏太平之章
　　嘉徳夙成兮晻蔼坛场穆思廻盼兮云驾洋洋山河日月兮朗曜崇深青龙按节兮白虎低昻洪钧涤荡兮妖孽潜消我求时恵兮感思馨香鸣玉锵金兮肃若有望紫坛嶻嶪兮赫赫皇皇臣乗寳厯兮载须我辅愿防博产兮河岳钟良天施地育兮不可殚究殖我嘉师兮沐浴休光
　　望燎奏安平之章
　　雷车电迈兮飞逺扬有防秉火兮焫越芳繁防贲镛兮奋龙旂俾尔昌炽兮降萧光烝民歌福兮富夀康予获畴祉兮万亿斯皇
　　皇帝还宫导迎乐奏祐平之章
　　皇天有命
　　列圣承之我
　　后配徳文匡武绥海隅寕谧神灵宴娭于万斯年流庆
　　降厘
　　乾隆七年重定
　　迎
　　神奏始平之章
　　钦承纯祐兮于昭有融时维永清兮四海攸同输忱元祀兮从律调风穆将景福兮乃眷防躬渊思髙厚兮期亮天工聿章彛序兮夙夜宣通云軿延伫兮鸾辂空蒙翠旗纷袅兮列缺丰隆肃始和畅兮恭仰
　　苍穹百灵只卫兮斋明辟公神来燕娭兮惟
　　帝时聪协昭慈恵兮逖鉴臣
　　奠玉帛奏景平之章
　　灵旂爰止兮乐在县执事有恪兮奉玉筵聿昭诚敬兮骏奔前嘉玉量币兮相后先来格洋洋兮思俨然臣忱翼翼兮告中防
　　进爼奏咸平之章
　　吉蠲为饎兮肃豆笾升肴列爼兮敢弗防毛炰茧栗兮荐膏鲜致洁陶匏兮香水泉愿垂降鉴兮驻云軿锡嘉福兮亿万斯年
　　初献奏夀平之章
　　玉斚肃陈兮明光桂浆初醖兮信芳臣心廸恵兮捧觞醴齐载徳兮馨香灵慈徽眷兮矞皇勤仰止兮斯徜徉
　　亚献奏嘉平之章
　　考钟拂舞兮再进瑶觞翼翼昭事兮次第肃将睟顔容与兮苍几辉煌穆穆居歆兮和气洋洋生民望泽兮仰睨玉房荣泉瑞露兮庆无疆
　　终献奏永平之章
　　终献兮玉斚清肃秬鬯兮荐和羮磬管锵锵兮祀孔明防酒盈盈兮勿替思成明命顾諟兮福羣生八龙蜿蜒兮苞羽和鸣
　　彻馔奏熙平之章
　　一阳复兮协气伸盥荐毕兮精白陈旋废彻兮敢逡巡礼将成兮乐欣欣瞻九阊兮转鸿钧福施下逮兮佑此人民
　　送
　　神奏清平之章
　　升中告成兮晻蔼坛场穆思廻盻兮云驾洋洋臣求时惠兮感思馨香愿防博产兮多士思皇天施地育兮百谷繁昌殖我嘉师兮正直平康望燎奏太平之章
　　隆仪告偹兮诚既将有防秉火兮焫越芳雷车电迈兮九龙骧紫氛四塞兮灵旂扬烝民福兮顺五常惟予小子兮敬戒永臧
　　皇帝还宫奏导迎乐章
　　崇德殷荐升燎告防惟
　　圣能飨至诚
　　天眷驾六龙临紫烟佑命申图箓绵
　　【臣】等谨按祭祀乐歌俱重定于乾隆七年其奏乐章名则乾隆十一年奉
　　御笔更定也
　　方泽乐章
　　康熙十六年定
　　迎
　　神奏中平之章
　　吉蠲兮玉宇开薰风兮自南来鳯驭纷兮后先岳渎蔼兮徘徊肃展礼兮报功沛灵泽兮九垓奠玉帛奏广平之章
　　神州吉土兮中坛毖我郊畤兮孔严辟公趋跄兮吉蠲考钟伐鼓兮肆筵黄琮纎缟兮陈列灵光下烛兮诚悃宣
　　进爼奏咸平之章
　　玉爼金奏兮未央嘉肴有践兮大房牲牷告歆兮惟恪民力普存兮肃将厚载资生兮无外几筵俯鉴兮洋洋
　　初献奏夀平之章
　　匏尊泛齐兮朝践扬博硕升庖兮鼎方清风穆穆兮灵旂张神明和乐兮举初觞洽百礼兮禋祀罄九土兮丰穰
　　亚献奏安平之章
　　江茅兮缩浆山罍云羃兮馨香介黍稷兮芳防再展防诚兮趋跄乐成八变兮乐只俨
　　皇只兮悦康
　　终献奏时平之章
　　方坛兮丰荐盈防酒思柔兮中和平陟降从容兮驻云軿礼成三献兮捧玉觥含广大兮德厚灵祐丕基兮永清
　　彻馔奏贞平之章
　　樽爼毕兮诚未亏黄琮告彻兮仪景晖晏隂定兮邀灵锡南讹秩兮奏薫时肃惟昭明兮孔迩覃博厚兮载羣黎
　　送
　　神奏宁平之章【望瘗同】
　　灵旂兮云际屯飞龙兮逝骎骎隂仪粹兮德纯眷四海兮无尘配
　　皇穹兮化宣绥百禄兮烝民
　　皇帝还宫导迎乐奏祐平之章　　　【辞同祀圜丘不复载】
　　乾隆七年重定
　　迎
　　神奏中平之章
　　吉蠲兮玉宇开薰风兮自南来鳯驭纷兮后先岳渎蔼兮徘徊肃展礼兮报功沛灵泽兮九垓奠玉帛奏广平之章
