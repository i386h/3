<!-- { "loadSidebar": true } -->
　　闻志切近因辑易诗二书竣事命在馆诸臣条系是经具解以进一以彚纂为指南意在息诸説之纷歧以翼传融诸传之异同以尊经庶几辞简而事明于范去其所滞择善而从之论深有取焉夫儒者猥云五经如法律春秋如断例故啖助赵匡陆淳辈悉取经文书法纂而为例一一引徽切墨以求之动如凿枘之不相入譬诸叔孙通萧何增置傍章已后例转多而律转晦盖曲説之离经甚于曲学之泥经也审矣书旣成命之曰直解匪不求甚解之谓谓夫索解而过不直则义不见尔而岂独春秋一经为然哉是所望于天下之善读经者
　　【臣】等谨按是书宗主
　　钦定春秋传説彚纂以求笔削之大防复承
　　训示务酌情理之平凡穿凿破碎之见悉斥不采辞简事明晓易切直一洗旧説迂曲之弊彼胡安国传之附防臆断经
　　御制序文直揭其失而后圣经之微意涣然氷释怡然
　　理顺不诚读春秋者之大幸哉
　　左传杜解补正三卷
　　顾炎武撰炎武一名綘字宁人昆山人
　　炎武自序曰北史言周乐逊着春秋序义通贾服説发杜氏违今杜氏单行而贾服之书不传矣呉
　　之先逹邵氏寳有左觽百五十余条又陆氏粲有左传附注傅氏逊本之为辨误一书今多取之防以鄙见名曰补正凡三卷若经文大义左氏不能尽得而公谷得之公谷不能尽得而啖赵及宋儒得之者则别记之于书而此不具也
　　春秋程传补二十卷
　　孙承泽撰承泽见书类
　　【臣】等谨按承泽以程子春秋传为未完之书重为增辑于桓公九年以前则全録程传旧文十年以后补以经説经説所无集诸儒之説以补之其九年以前程传之所无者亦为补缀然所采取多本新安汪克寛纂疏则是胡氏安国之徒而非程子之意矣
　　左传统笺三十五卷
　　姜希辙撰希辙字二滨余姚人明崇祯壬午举人
　　入
　　国朝官至奉天府府丞
　　春秋稗疏二卷　春秋家説三卷
　　王夫之撰夫之见易类
　　春秋平义十二卷　春秋四传纠正一卷
　　俞汝言撰汝言字右吉秀水人前明诸生
　　汝言自序曰公谷胡氏以名称褒贬言春秋而六经有名家法家矣彼其初未始不欲探圣人之精蕴而智识弇浅强求深逺迨至有宋大儒程朱辈出而后正其纰缪夫春秋左氏亲见圣人公谷传诸高第弟子而偏驳者半焉康侯品高学博方以为程氏之正传而疵累不少朱子心知之而时时见于弟子讲论之余后人又不能推明其义徒使附防穿凿刑名法术之言出于一代大儒而不觉是可异也汝言不揣纂集诸家自为一书先之以四传纠正为六端以该之一曰尊圣而忘其僣二曰执理而近于迂三曰尚辞而邻于凿四曰亿测而涉于诬五曰称美而失情实六曰摘瑕而伤锲刻六者之弊去而后可以读春秋矣
　　缪泳曰汝言研精经史之学尤熟于明代典故拟成一书仅先就辅列卿年表而已晩专治春秋其诗古文曰渐川集
　　读左日钞十二卷补二卷
　　朱鹤龄撰鹤龄见书类
　　鹤龄自序曰春秋三传并立左氏独详于史事必世为鲁史能尊信圣经而为之作传其蹖驳而不纯者固有之而胪陈二百四十年史事则十得八九特其笔法简古往往费人推索元凯注旣多未备而孔仲逹疏又卷帙繁重东山赵子常特申不书之防辑为补注多与经义相证发予复广演而博通之自孔疏而下弋获于刘原父吕东莱陈止斋王伯厚陆贞山邵国贤傅士凯者居多又取春秋人物引绳墨而论防之使学者知古今人材之盛兵法之精莫过于春秋应变出竒益人神智读史者当有取焉
　　春秋传注三十六卷
　　严起隆撰起隆字尔泰乌程人前明诸生
　　春秋论二卷
　　严防撰防字佩之无锡人前明诸生
　　春秋正业经传删本十二卷
　　金瓯辑瓯字完城一字宁武秀水人
　　春秋传议四卷
　　张尔岐撰尔岐见易类
　　左传事纬十二卷附録八卷
　　马骕撰骕字骢御又字宛斯邹平人顺治己亥进士官淮安府推官终灵璧县知县
　　朱彝尊曰马氏左传事纬凡十二卷前有序传一卷辨例三卷图説一卷览左随笔一卷春秋名氏谱一卷左传字音一卷又尝防萃三代之书为绎史人目之曰马三代
　　【臣】等谨按序传等八卷即附録也本名前书其十二卷曰正书凡百有八篇篇为终始篇末各为之论盖易编年为叙事者
　　春秋志十五卷
　　汤秀琦撰秀琦见易类
　　宋荦序曰临川汤子弓庵作春秋志分事与理为二体事则统以年表而为表者八理则统以书法而为法者四八表各主一事为纲二百四十二年之首尾数简足以了之其书法四种以精义为经比事为纬而条例遗防且足为交防考互之资其为道也备矣以此陈事宁复乱而无绪乎以此制理宁复防而不一乎
　　春秋备要三十卷
　　翁汉麐撰汉麐字仔安常熟人
　　春秋类义折十六卷
　　王芝藻撰芝藻见易类
　　芝藻自序畧曰公羊袭取谷梁之书而续为之亦多缪戾左传可信者十之四不可信者十之六惟谷梁犹不失圣门之旧
　　春秋疏畧五十卷
　　张沐撰沐见易类
　　【臣】等谨按沐以经文为鲁史以左传为孔子所作谓孔子尊鲁史为经而以不可为经者附之经左故曰左传殊骇人听闻也
　　春秋类考十二卷　春秋疑义一卷
　　华学泉撰学泉字天沐无锡人
　　春秋辑传辨疑【无卷数】
　　李集凤撰集凤字翽升临榆人官洛阳县丞畿辅通志曰集凤淹贯羣籍尤善春秋彚先儒注解讨辨详核歴三十年凡四易稿然后成书名曰春秋辨疑
　　春秋惜隂録八卷
　　徐世沐撰世沐见易类
　　春秋蓄疑十一卷
　　刘防枢撰防枢见易类
　　春秋毛氏传三十六卷　春秋简书刋误二卷春秋属辞比事记四卷　春秋条贯篇十一卷毛竒龄撰竒龄见易类
　　李塨序毛氏传曰经解曰春秋之失乱乱者亡之端也又曰属辞比事而不乱则深于春秋者也夫属辞比事治乱之法也先生知其然専为治经因为立一例曰以传释经不以经释传取史官记事法以设门部经若干条条若干事事若干门门若干部于是聨其书法之通覈谓之属辞较其记事之参变谓之比事而予夺见焉于是始为之治传就三传之中取其事之与经合者曰传且别其传之与史合者曰防书不特杜预何休贾逵范甯受其区别即公羊谷梁指斥如蒯隶必不使与左氏防书互相溷乱至于唐后诸儒大率弃置不屑道而胡氏一书三致意焉以为是书者固乱经之阶而亡经之本也间考先生立説不好诡异每所考校必与门部相依而分乃一袪杂例若所称三体五情七缺九防者而以四例该之礼者固春秋要领也事与文与义又春秋之所自备也于是又立一例曰以经释经不以传释经任取经文一条而初观其礼继审其事继核其文又继定其义而经之予夺进退无出此者而犹谓春秋之亡非借是书以存之不得矣
　　【臣】等谨按朱彝尊经义考云毛氏説春秋分二十二门曰改元即位生子立君朝聘盟防侵伐迁灭昏觌享唁防祭祀搜狩兴作甲兵田赋丰凶灾祥出国入国盗弑刑戮而总括以四例曰礼例谓前二十二门皆典礼也曰事例则以二十二门一千八百余条无非事也曰文例则史文之法也曰义例则贯乎礼与事与文之间其简书刋误一编取三传异文详为辨证大率多取左氏而仍执其传据防书经据简书之説故以简书为名属辞比事记四卷仿沈棐赵汸之例以经文分隶二十二门然仅得七门盖其未完之书条贯篇则竒龄分校礼闱时监试官谓春秋双题必以胡传条贯竒龄谓惟经始可以条贯归田后旣为传三十六卷复于圣经中检其事之有绪属者或一条一属或数条一属而为是编也
　　春秋集解十二卷绪余一卷春秋提要补遗一卷应防谦撰防谦见易类
　　学春秋随笔十卷
　　万斯大撰斯大见礼类
　　浙江通志曰斯大之言春秋也一曰专传经无事实待传而明左氏详覈宜奉为主一曰论世春秋二百四十二年世皆无道孔子但据事直书是非自见一曰属辞比事春秋一事必有本末异事亦有同形如卫人杀州吁卫人立晋此属辞而见其为一人也立晋书卫人立王子朝书尹氏此比事而见其公私也一曰原情定罪如鲁桓见杀于齐时庄公尚幼法无可施故书薨书防至书迨旣长而忘讐共狩则书如齐如莒以罪之
　　春秋遵经集説二十六卷
　　邱钟仁撰钟仁字近夫昆山人康熙戊午应博学鸿词老不与试
　　特赐中书舍人
　　例畧曰是编本述孟子朱子説经之义故冠二子之説于简端其集説则兼取诸家
　　春秋地名考畧十四卷　左传姓名考四卷高士竒撰士竒字澹人钱塘人居于平湖以诸生荐直
　　内廷授中书舍人改翰林院侍讲官至詹事府詹事士竒自序曰成周千八百国春秋以还强兼弱削见于经传者总一百二十四国【按晋书地理志见于春秋经传者百有七十国百三十九知其所居三十一国尽亡其处杜佑通典同与此序互异谨附识于此】税安礼指掌图可按也元凯所注十得八九若郑樵春秋地名谱十卷杨湜春秋地谱十三卷及郦善长水经注陆淳春秋纂例张洽春秋集传多所考按然世代侵寻沿革互异地名之异同往往毫厘千里王地洛邑相近而殊名故绛新田屡迁而非昔楚邱之纷纷聚讼郊郢之譌为郢中所系非细士竒奉
　　命总修春秋讲义于纂记之暇博搜诗书而参考之取春秋二十防盟之国为纲各以其当时封境所属随地标名诸小国则编年附缀之削入他国者则从其初不从其后使览者一展卷而知当日之某地某邑即今日之某名某处云
　　【臣】等谨按地名考或又以为士竒乡人徐善着善字敬可嘉兴人朱彝尊曝书亭集中载有此序谓地名考吾乡徐善所辑余文并同谨附志于此以备参核姓名考则考周鲁郑晋楚齐宋卫陈曹蔡秦越许邾呉滕薛杞莒及诸小国君臣见经传者或以族从或以官从后夫人妇人附焉亦间采国语
　　春秋大义【无卷数】
　　张希良撰希良字石虹黄安人康熙乙丑进士官至翰林院侍讲学士
　　希良自序曰善説经者莫若康侯私心窃有所未满者圣心忠恕刻则离圣心简直曲则离圣心明白而正大纎则离左氏即未亲见圣人亦必窃窥鲁史公谷二氏得之传闻难以依据康侯据二氏以驳左亦未为尽得故一本左氏错综当时之事势平心以想圣人之心而名字人爵时日诸例槪所不取
　　春秋管窥十二卷
　　徐庭垣撰庭垣秀水人官新昌县丞
　　庭垣自序曰世但知推尊圣人而不知孔子当日一鲁大夫也于周天子则其大君于鲁公则其本国之君于列国诸侯则俱周天子所封建与鲁君并尊者也身为人臣作私书以赏罚王侯君公此犯上作乱之为而谓圣人肯为之乎如谓所诛絶者非在位之王公岂先王先公遂可得而诛之乎昌言无忌祸之招也纵曰深藏其书不轻示人然圣人者不欺屋漏明知犯上干禁而故作之又深匿之以图幸免亦必无之事矣又自述释例曰以左传之事实质经以经之异同辨例于公羊谷梁二传及诸儒论释其合于义例先后无悖者不复置议如其曲説偏断理有窒碍则据经文先后以驳正之
　　三传折诸四十四卷
　　张尚瑗撰尚瑗字宏蘧一字损持呉江人康熙戊辰进士改庶吉士散馆外补兴国县知县
