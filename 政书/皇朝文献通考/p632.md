<!-- { "loadSidebar": true } -->
　　圣祖仁皇帝亲为防定者其他著述极为繁富衍九章之未备着今法之靣形论中西形体之变化释弧矢勾股八线之比例葢中西法至难贯通文鼎原原本本洞究精微实为数家之总滙大统书志因明初大统术详为推衍分为法原立成推步三部法原凡七目立成凡四目推歩凡六目辨论详明有条有理厯算书记各疏其论撰之意于中西诸法一一得其要领自郭守敬徐光启以来无有出其右者矣
　　秦氏七政全书【无卷数】
　　秦文渊撰文渊爵里未详
　　勾股引防五卷　勾股述二卷
　　陈訏撰訏字言扬海宁人由贡生官淳安县教谕
　　隠山鄙事四卷
　　李子金撰子金号隠山柘城人
　　勾股矩测解原二卷
　　黄百家撰百家见儒家类
　　【臣】等谨按勾股测量昉于絜矩其术至精其用至广测高则用立矩测深则用覆矩测逺则用偃矩顾方可测圆不可测于是割圆之法立平可测险不可测于是重差之术生周髀开方之图刘徽海岛之算传者寥寥不絶如线自
　　本朝三角形测量法立较勾股至为径防简易功用悬殊要之仪表相辅而行勾股之法实不可废百家是书虽不过摭陈古法而测量之学颇足以资考证焉
　　少广补遗一卷
　　陈世仁撰世仁海宁人康熙乙未进士
　　【臣】等谨按少广之术所赅不一是编専取少广中堆垜一条因其仅具边数层数求积数法未具以积数求边数层数法且算家鲜通其故乃以一靣尖堆及方底三角底六角底尖堆各半堆等题分为十二法复有抽竒抽偶诸目反覆推求以补少广所未偹实为有禆算学惜其图説未之及焉厯算丛书六十二卷
　　梅防成重定其祖文鼎之书防成宣城人康熙乙未进士官至左都御史
　　庄氏算学八卷
　　庄亨阳撰亨阳字元仲南靖人康熙戊戍进士官至淮徐海道
　　九章録要十二卷
　　屠文漪撰文漪字莼洲松江人
　　围径真防【无卷数】
　　顾长发撰长发字君源江苏人
　　全史日至源流三十三卷
　　许伯政撰伯政见经类
　　算学八卷续一卷
　　江永撰永见经类
　　八线测表图説一卷
　　余熙撰熙字晋斋桐城人
　　右推算
　　御定星厯考原六卷
　　康熙五十二年
　　圣祖仁皇帝御定
　　【臣】等谨按古者重黎世职羲和命官所以顺天行而成人事也后世阴阳之术颇沿其流方技之家遂滋其説葢荒诞无稽者往往而有矣是书简汰诸説之纷繁而括其纲要凡分六目一曰象数本要二曰年神方位三曰月事吉神四曰月事凶神五曰日时总类六曰用事宜忌毎一目为一卷俾趋吉避凶者了如指掌
　　大圣人所为敬承天道而不拘于小数不牵于禁忌者宜
　　万世奉行而勿替也已
　　钦定协纪辨方书三十六卷
　　乾隆六年和硕庄亲王允禄刑部侍郎张照等奉
　　敕撰
　　皇上御制序曰粤昔帝尧命羲和敬授人时厥民知析因夷隩之节后圣有作推而弥广至于外事用刚日内事用柔日此皆载之经典百王不易者也厥后滥觞日以讹谬术士以吉凶祸福之説震惊朕师不可方物如褚少孙补史记所称彼家云吉此家云凶彼家云小吉此家云大凶茫乎不知其畔岸汉武以来已如聚讼而荀悦王充辈斥为理之所无弃而勿论者也虽然天以日月行四时人奉天而时若向明而治向晦而息后王君公所以奉若天道也日出而作日入而息羣黎百姓所以奉若天道也否则不能晨夜不夙则暮诗人讥焉人人所知也然则举大事动大众协乎五纪辨乎五方以顺天地之性岂无寸分节解以推极其至精至微之理者欤其支离昧拘牵谬悠之説乃术士之过而非可因噎而废食者也钦天监旧有选择通书刻于康熙二十二年其书成于星官之手因讹袭谬见之施行往往举矛刺盾
　　皇祖圣祖仁皇帝知其荒率不可以训曽纂为星厯考原一书刋刻颁行而未将监本改正葢以待夫后人
　　圣人之心慎而又慎如此也以喻监臣监臣曰通书之谬允宜改正朕因其请谓及今犹有庄亲王等数人曽经
　　皇祖指授稍明此理使此时不加订正恐后此益复无可任使爰命编辑成书颁布天下较之旧本谬説少除然俗所乆沿则亦不能尽去便民用也命名曰协纪辨方书夫协纪辨方者敬天之纪敬地之方也一作止一语默天地实式临之况其大乎如曰如是则吉如是则凶如是则福如是则祸则明者所弗道也虽然敬不敬之间吉凶祸福随之矣是为序
　　【臣】等谨按旧本选择通书羣疑滋甚
　　皇上特命诸臣详加驳正定为斯编凡本原二卷义例六卷立成宜忌用事各一卷公规二卷年表六卷月表十二卷日表一卷利用二卷附録辨讹各一卷凡五行之生克神煞之吉凶一一绘图立説以识趋避之端举术家之傅防不经繁碎拘碍者悉破除之仰见
　　圣人利用前民无不本乎至正大中之义有如是之深
　　切着明者耳
　　禽遁七元成局书十四卷
　　汪汉谋编陈锟校録汉谋锟里籍俱未详
　　【臣】等谨按是书用翻禽倒将之法世颇称之然与池本理所论以翻覆为翻禽倒转为倒将不能尽合葢犹未离乎俗説也
　　陈子性蔵书十二卷
　　陈应选撰应选字子性广州人康熙中诸生右五行
　　易冒十卷
　　程良玉撰良玉字元如歙县人
　　良玉自序曰用爻随大随细可求吉凶良玉向成筮类五十篇内设三百七十有七问适楚遇枯匏老人授以阐易之书数十种立法四十一篇计九十一章列成卦成爻之由立世立应之法葢易者象也告于蓍则以蓍占告于五行则以五行占告于焦氏则以焦氏占可也其成卦成爻一也皇极数钞四卷
　　陶成撰成南城人康熙己丑进士官翰林院编修卜法详考四卷
　　胡煦撰煦见经类
　　画前易衍【无巻数】
　　徐灿撰灿字朗亭号玉峯昆山人乾隆辛酉举人【臣】等谨按灿取周子太极图説衍为是编法用十六事为纲以十六事相错得二百五十六毎事各为五兆合为一千二百八十兆古来言数者所未有也
　　右占筮
　　画荚图一卷撼龙经一卷
　　孙光撰光字丹扶余姚人顺治辛夘副榜贡生官藁城县知县
　　定穴立向开门放水坟宅便览要诀四卷
　　梅自实撰自实字有源宣城人
　　山法全书十九卷
　　叶泰撰泰字九升婺源人
　　例畧曰山法流传既乆其正形正象俱去无遗故曰有遗穴无遗龙若言遗龙惟竒形怪穴人所不能识人所不敢下者耳于今日而言山穴舍竒怪无从也
　　尚书天地图説六卷
　　潘咸撰咸见经类
　　【臣】等谨按是书多涉堪舆之説虽借尚书以立名实则支离蔓衍渺不相闗故附于形法之末右形法
　　握机经解一卷
　　王防撰防字始旦绛州人
　　【臣】等谨按李卫公问对三卷本宋阮逸伪撰防乃据以定此书为太公之文多见其考古之疏耳孙子彚徴四卷
　　郑端撰端见儒家类
　　武经体注大全防解七卷
　　夏振翼撰振翼字遯闇芜湖人
　　兵镜十一卷
　　邓廷罗撰廷罗字叔竒号偶樵江宁人顺治中防贡生官至湖广荆南道
　　武偹志畧五卷
　　傅禹撰禹字服水义乌人
　　厯代车战叙畧一卷
　　张泰交撰泰交字洎谷阳城人康熙壬戍进士官至浙江巡抚
　　练阅火器阵记一卷
　　薛熙撰熙字孝穆苏州人
　　右兵家
　　御定医宗金鉴九十卷
　　乾隆四年大学士伯鄂尔泰等奉
　　敕撰
　　【臣】等谨按医虽小道而学必深于古用必酌乎时岐伯秦越人后精其业者不少槩见虽以宋代重医而官撰局方或未能实禆于疗治我
　　皇上仁育万民同登夀宇特为厘定此编凡订正伤寒论注十七卷订正金匮要畧注八卷删补名医方论八卷四脉要诀运气要诀各一卷诸科心法要诀共五十一卷正骨心法要防四巻斟酌适中权衡允当洵乎拯济生民之要术也已
　　尚论篇八卷　医门法律六卷附寓意草一卷喻昌撰昌字嘉言南昌人选贡生
　　【臣】等谨按是书有三百九十七法凡太阳经篇一百五十五法阳明经篇七十三法少阳经篇二十一法附合病九法并病五法壊病二法痰病三法太阳经全篇九法少阴经前篇后篇四十四法厥阴经全篇五十五法附过经不解病四法差后劳复病六法隂阳易病一法有自序以为引伸触类究不敢于仲景论外溢一辞至医门法律者治则着以法误则罪以律也
　　金匮要畧论注二十四卷
　　徐彬撰彬字忠可嘉兴人
　　圣济总録纂要二十六卷
　　程林删定宋政和中原本林字云来休宁人【臣】等谨按宋徽宗御制圣济经十卷又诏海内名医纂辑二百卷林撮其大要汰其荒诞别择具有条理足为岐黄家资考证焉
　　证治大还四十巻
　　陈治撰治字三农华亭人
　　治自述曰余家五世业医所著书有璜溪医学解外台秘典脉学骊珠各种皆斟酌尽善择其近要者付之梨枣
　　马师津梁八卷
　　马元仪撰元仪苏州人
　　石室秘箓六卷
　　陈士铎撰士铎字逺公山隂人
　　李氏医鉴十巻续补二卷
　　李文来编文来字昌期婺源人
　　【臣】等谨按此编全据休宁汪桓医方集解本草偹要二书排纂而成末附桓所作三焦命门辨一篇颇称简要
　　张氏医通十六巻　伤寒缵论二卷绪论二卷本经逢原四卷　诊宗三昩一卷
　　张璐撰璐字路玉号石顽吴江人
　　璐自序医通曰是书初名医归未及刋行佚其目科痘疹二册晩年命子以倬重辑目科治例以柔重辑痘疹心传补成完帙改题此名
　　又自序本经逢源曰濒湖博洽今古尚尔舍本逐末仅以本经主治冠列于首以为存羊之意缪氏仲淳开凿经义迥出诸家之上而于委曲难明之处则旁引别録等説疏作经言未免朱紫之混医学彚纂指南八卷
　　端木缙撰缙字仪标当涂人
　　伤寒舌鉴一卷
　　张登撰登字诞先吴江人
　　【臣】等谨按以舌观病之法始于汉张机伤寒论此编分胎色八种为图一百二十视金镜録观舌心法等书繁简尤为得中也
　　伤寒兼证柝义一卷
　　张倬撰倬字飞畴吴江人
　　绛雪园古方选注三巻附得宜本草一卷
　　王子接撰子接字晋三长洲人
　　续名医类案六十卷
　　魏之琇撰之琇字玉横钱塘人
　　临证指南医案十卷
　　叶桂撰桂字天士吴县人
　　济阴纲目十四卷
　　武之望撰汪淇笺释之望字叔卿自署闗中人淇字澹漪一字右子钱塘人
　　保生碎事一卷
　　汪淇撰
　　释骨一卷
　　沈彤撰彤见经类
　　彤自序曰此编为吴文球讲明经穴而作
　　医学求真録总论五卷
　　黄宫绣撰宫绣宜黄人
　　素问悬解十三卷　灵枢悬解九巻　难经悬解二卷　伤寒悬解十五卷　伤寒説意十一卷金匮悬解二十二卷　长沙药解四卷　四圣心源十卷　四圣悬枢四卷　素灵微蕴四卷　玉楸药解四巻
　　黄元御撰元御见经类
　　神农夲草经百种録一卷　兰台轨范八卷　伤寒类方一卷　医学源流论二卷　难经经释二卷　医贯砭二卷
　　徐大椿撰大椿字灵胎号洄溪吴江人
　　【臣】等谨按大椿説医犹毛竒龄説经论病如秦越人论方如孙思邈辈无不遭其诋排然其辨论实有切中肯綮之处固非庸医所能知也
　　成方切用十四卷　伤寒分经十卷
