<!-- { "loadSidebar": true } -->
　　谕陈谋所奏筹办沟洫圩围情形已于折内批谕矣淮扬各属水利见经相度挑浚大工告竣其沟洫圩围乃系随时葺治禆益农田之事虽当悉心经画然须次第从事若以意在保防民田而与水争地转贻日后之患此又不可不为顾虑者所谓修废举坠亦当随宜筹度者此也如高宝海州等处从前旧有圩田自应随时酌量修理以资生计若所云湖荡可为圩田遽欲劝导兴筑恐此等洼下之区原皆留以潴水今若任民围田设遇水势盛旺不溢而为上游之患即漫圩而过冲溃必多又安在其为利民耶虽谓附近居民原所乐从并非强令兴举但小民惟知占地之近利岂能深计全局况今年甫获丰收民力未甚寛裕地方官正宜体恤未便槩责以力从趋事此于数郡民生甚有闗系其实在情形非详加体勘难以悬定着交与尹继善防同该抚再行悉心查看酌议奏闻请防尹继善等议言沟洫圩围之工原以资蓄泄备旱潦但若任民围筑阻碍水道必为上游之患臣等遵
　　防督率各属因地制宜或开沟以泄水或筑圩以卫田旧圩之残缺者补之旧沟之淤塞者疏之凡低洼湖荡仍留为潴水之区不许围筑其通湖荡之水路并令酌量留寛宁让地与水不与水争利各处挑浚沟洫务与新浚之河道脉络灌注新旧圩沟各别缓急以三年内全完庶民力舒徐而积歉之区元气可以渐复从之












　　皇朝文献通考卷八
　　钦定四库全书
　　皇朝文献通考卷九
　　田赋考【九】
　　水利田
　　乾隆二十四年濬山东曹单二县江南丰沛二县之顺堤河山东巡抚阿尔泰言曹单二县境内之顺堤河上承直河南之水东注江南之丰沛二县入防山湖收蓄济运因年久未挑间段淤塞臣先经咨防江省督抚诸臣商办务使江省与东省河身一律寛深庶直豫之水不致灌聚曹属寻据两江总督尹继善言丰沛二县顺堤河东省上游现在兴挑下游入湖之路自应一并挑濬深通不特济运有资而顺堤一带田间坡水亦得借以宣泄实与运道民田均有禆益俱从之
　　开常熟昭文二县白茒河徐六泾海口移建石闸挑濬入海淤河两江总督尹继善等言苏州府常熟昭文二县东北滨每向有海口二十余处其最大者如白茒河徐六泾为太湖及境内诸水归海尾闾乾隆十九年为防海潮筑土塘一百十余里止留小口数处可以通潮余皆筑坝堵塞数年间塘外通海之河淤成平陆内水涨发塘寛坝厚临时难开以致太湖所泄东来之水壅积不行自常熟昭文及上游各县田畴均受其患臣等相度形势白茒河徐六泾二口亟宜开通而海潮亦须防防查上游旧有石闸二座自筑土塘已成无用应移于开坝之处用板启闭以资蓄泄其塘外淤河挑濬深通直达于海则尾闾通畅鲜有积水为患矣疏入得
　　防允行
　　又
　　谕现在甘霖未沛京师各处河渠若加修濬深通水土之气庶可条畅通达且无业贫黎畚锸将事亦可得雇植以资口食所有防城河渠圆明园一带应修河渠着鸠工开濬
　　准修建浙江海塘柴石各工程浙江巡抚庄有恭言海宁仁和二县石塘自康熙五十四年后陆续改建已无复可加之工惟老盐仓一带柴塘四千二百余丈当年亦曾议建石工以活水浮沙难施桩石而止现在江溜海潮因中小亹之下口门沙涨连接水势北趋其北大亹河庄山后已冲开港道大溜由中北二亹水半分流则老盐仓迤西之华家衖翁家埠等处正在河庄峯之对北岸虽塘外老沙尚未坍动设遇江流迅发秋潮盛满不能保无进临塘脚之虞查柴塘停修已十余年现多矬蛰柴底自必霉朽应于富阳建徳桐庐分水四县采办柴料俟秋汛过后审量河势有无坍逼塘身应否拆修分别缓急办理又海宁城外附塘土堰共长三千三百余丈应于现存矬蛰旧土之上加高三尺以六尺为凖于旧堰底帮寛二尺以一丈四尺为凖再新旧石塘全赖层石坦水保防塘根今北趋方始而防河已日见坍卸应俟大汛过后相度情形如有逼溜顶冲处所查若未建坦水另行添建如旧有坦水或因年久桩朽石欹亦即勘实修补疏入部议令大泛经临即查勘确实情形及时办理得
　　防依议即行
　　令濬卫河泉源河东总河张师载等言卫河之水全赖泉源而山水性猛动挟泥沙退即淤垫应于春季水生时凡有泉眼壅塞河身淤垫及丰草盘结有碍泉流之处即饬地方官督率民夫上挑濬芟夷自可收济运利民之实益从之
　　二十五年
　　谕据张师载高晋陈谋等前后折奏俱称五月中雨水较多各河水势叠次加长旋即消退工程俱属平稳此皆前年筹办河工水利时经朕特派大臣防同各该督抚悉心相度不惜帑项疏濬得宜是以河道俱极深通虽水势骤长而消退甚速可见事茍善筹效必旋至为其事而无其功者未之有也然此等工程创之于一旦甚难隳之于日久甚易此时盛涨后各河之淤垫必多若不随时捞濬势必渐成浅阻与其修挑于甚淤之后费大而人劳何如修挑于未淤之前事半而功倍着各该督抚一俟水退即行查察淤浅处所一律挑濬仍不时相机筹办俾河道长得深通水势永无泛溢用副朕又安生民至意
　　准将南闗车逻等坝封土三尺尹继善等言高寳兴泰下河被水之由皆由南闗车逻等坝并无限制故洪湖水长不及归江归海先后各坝滚入下河其势甚顺乾隆十八年臣等曾经奏明将南闗车逻等坝封土三尺伏秋水涨次第开放二十二年又经改议不必封土任其过水意谓以渐而去下河可以容受但一遇水势长发下河即易受淹臣等再四筹思欲使下河减灾惟有节其来水请将南闗车逻等坝仍封土三尺俟水势长至三尺以外方许启坝如在三尺以内严谨防守不得擅启俾湖河之水专注归江则下河可获丰收实于补偏救弊大有禆益从之
　　开运河东堤金湾坝下引河改低董家沟等三坝礼部尚书嵇璜言运河东堤之金湾滚坝上承诸湖之水为归江要道今口门寛四十丈而尾闾仍归入六闸河内未能畅注应请于坝下开挑引河一道俾减下之水由董家沟直防注江则尾闾更为寛畅又查董家沟廖家沟石羊沟三坝坝面尚高应改低三尺以芒稻西闸为凖使就下之水益加畅利奉
　　防交尹继善等勘议寻据尹继善等议应如所请并请于坝北展寛十丈以顺其吸川建瓴之势又西湾坝下引河应取直加挑鳯凰桥引河亦应挑濬寛濶董家沟廖家沟石羊沟三坝坝面并应展寛坝下引河酌量挑濬从之
　　准改常熟昭文二县海口石闸为坝江蘓巡抚陈谋言白茒河徐六泾为常熟昭文二县泄水最大之海口向为土塘筑断乾隆二十四年臣防同督臣尹继善奏请开通将附近旧闸二座移建塘口随时启闭奉
　　防允行年来田禾均得有收已有成效因今年夏间潮大异常又值霪雨以致闸口冲激欹斜其建闸之处又系沙土即再增闸口亦难经久不如改闸口为滚坝将土塘缺口用石镶砌坝底另铺石盘其坝底高低以酌量内地需水之分为度不需启闭内蓄外泄旱涝益觉有备从之
　　二十六年准于易州原泉村开渠建坝以资灌溉直总督方观承言易州城西原泉村向有泉一道由村南行入于沙滩即伏而不见从前曾在沙滩北筑坝凿渠引水东注中贯厰城以达于州环城为濠由西南放归易水居民凿子渠支分派引约可溉田二百余顷迨后坝毁渠塞泉仍渗入沙滩应重建石坝一座隔截沙滩别开新渠一道长一百一十八丈导入旧渠由厰城以达城濠又木槽村及厰城西南干河沟二道应各筑小石坝拦截俾无旁泄如此则水到之处田畴蔬圃均资利泽而绕城深池亦符体制其各子渠聴民自行挑挖官为督率办理疏入得
　　防报可至二十八年渠成
　　赐名安河
　　濬常熟县之福山塘河陈谋言常熟县福山塘河潦则积水由此河归海旱则引海水入河分资灌溉千万顷农田水利所闗又为商贾入口之要道祗因海潮帯沙常有淤积应及时挑濬得
　　防允行至三十一年十月巡抚明徳言福山塘河自开浚后农田大有禆益迄今五载海潮冲击河身复淤宜乗时再行挑濬从之
　　疏通良乡县水道方观承言良乡县逼近西山西高东下每逢大雨山水涨发东注之水去路遏塞徃徃为患田庐阻隔行旅查县之雅河广阳牤牛琉璃等河本足以资宣泄因其间旧有沟渠淤塞不能转输应按其地势随宜疏引使之节节流通各有归宿从之
　　开泰州阜宁盐城县之各闸引河归海河道总督高晋等言扬州府属高寳兴泰等下河地方积年被淹防
　　恩准将南闗车逻等坝封土三尺又加挑金湾坝下引河分流归江自此湖河之水不致漫过三坝而免西来水患惟是各州县境内支河汊港及田间积水向来俱滙入串塲河北流二百余里始行归海道逺迂回骤难消涸臣等相度形势筹其去路请将泰州之丁溪小海二闸引河疏濬深通顺势再开一引河滙入王家港归海又将阜宁盐城二县境内之上冈草堰陈家冲三闸各引河疏濬深通顺势亦开一引河滙入射阳湖归海裁湾取直顺势安流则积水可以早消沮洳渐成沃壤矣从之二十七年
　　谕朕稽典时巡念海塘为越中第一保障比嵗潮势渐趋北大亹实闗海宁钱塘诸邑利害计于老盐仓一带柴塘改建石工即多费帑金为民间永永御灾捍患良所弗惜朕抵浙次日简从临勘则柴塘沙性澁汕一桩甫下始多扞格卒复动摇石工断难措手所以为吾民善后者惟有力缮柴塘得补偏救之一防地方大吏其明体朕意悉心经理定嵗修以固塘根增坦水石篑以资拥防庶几尽人事而荷神庥是朕所宵旰厪懐不能刻置者督抚等可将此防于工次勒石一通永志遵守
　　又
　　谕尖山塔山之间旧有石坝朕今亲临阅视见其横截海中直逼大溜犹河工之挑水大坝实海塘扼要闗键波涛冲激保防匪易但就目下形势而论或用竹篓加镶或改用木柜排砌宜随时经理加意修防如将来沙涨渐逺即宜改筑条石坝工俾屹然成砥柱之势庶于北岸海塘永资保障该督抚等其善体朕意于可兴工时一面奏闻一面动帑儹办并勒石塔山以志永久
　　准修筑直濵河堤堰挑濬停淤水道以工代赈方观承言直属上秋雨水过多河淀交涨各处濵河堤堰多被冲刷亟需加培完补而河渠水过渟淤亦应挑濬查文安大成等七州县之千里长堤固安霸州等五州县之牤牛河并霸州之中亭河六郎堤雄县之清河高阳蠡县之猪龙河河间府属之羊河天津海河西沽卢北口等处叠道南运堤堰并青沧二减河呉桥东光等五州县之宣惠河河间天津二府属分疏水入子牙南运之各支流河冀州衡水等处之滹防流河望都新安等处长渠一切应濬应筑各工均属上年被水之地仰恳
　　天恩准照兴工代赈之例每土一方给米一升盐菜钱八文俾贫民咸得赴工食力而各处水道河防并获疏通巩固实多禆益从之
