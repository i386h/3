<!-- { "loadSidebar": true } -->
　　徽音而同符髙厚审上諡而莫罄名言行本
　　孝斯无以加徳推
　　圣为不可尚阐实一根乎至性考衷兼协夫羣情敬成大
　　礼于
　　山陵弥眷哀思于俎豆肇
　　神宫之妥祀跻太室以升香燕天之
　　灵爽式凭诹吉之彞章备举祗告
　　天
　　地
　　宗庙
　　社稷于乾隆四十二年三月十六日率诸王贝勒文武羣臣恭奉
　　册寳上
　　尊諡曰
　　孝圣慈宣康惠敦和敬天光圣宪皇后四月二十五日奉
　　安
　　泰东陵礼成五月初一日升祔
　　太庙既表崇亲之大谊当推锡类之深仁于戏懿行扬光展悃报劬劳之徳馨闻孝飨延厘闳昌炽之庥布告中外咸使闻知
　　四十三年正月甲申
　　上恭谒
　　泰东陵行
　　初周年大祭礼先是正月癸未
　　谕曰本月二十三日
　　圣母孝圣宪皇后大事业届
　　初周诸皇子及王公大臣等已满期年今既经查照旧例一切自应如旧其挂朝珠及穿补褂蟒袍之处以言朝廷礼有常经万年体制所关宜从此议朕亦不能矫为过礼至因尊敬朕躬而设则朕于二十七月内尚系素服而臣工服饰如常朕心实有所不忍对之所有王公大臣等如遇朕在宫内及诸臣有事进朝服色俱着照旧如朕驻跸圆明园非正朝可比随往及奏事引见之大臣官员仍照上年所议行统俟过二十七月后再行复旧庶为心安理得余依议三月戊辰
　　上恭谒
　　泰陵
　　泰东陵礼成己巳
　　上以清明节诣
　　泰东陵行添土礼
　　四十四年正月戊申
　　上恭谒
　　泰东陵行
　　二周年大祭礼
　　四月癸酉
　　上诣
　　泰东陵行释服大祭礼
　　谕曰朕于本月恭祭
　　泰东陵行释服礼二十七月之制古礼相沿已久不得不从惟是时序易迁益增怆慕葢礼有节而哀则无尽耳至朕躬所释之服今昔不同其故当明白宣示国俗于亲丧服缟素百日而除朕昔遭
　　皇考大故欲持服三年
　　圣母谕云满洲旧俗服缟素即不薙髪故止能以百日为断若百日外仍服缟素亦不当薙髪经二十七月之久蓄髪甚长不几如汉人之蓄发乎此必不可之事且国俗不薙髪即不祭神而旧制从无三年不祭神之事缟素百日已为得中不宜太过钦此朕因敬遵
　　慈训然于释缟素后仍存缟素之服葢因其时
　　山陵之礼未蒇诣
　　几筵则服之而寻常则遵
　　皇考家法素服三年前年
　　圣母大事仍如前缟素百日百日后因即释缟素而不存葢即位时年力正壮自问可终三年之礼今春秋已望七设或精力稍有未逮存之而弗克尽礼于心转有不安此今之所以异于昔非敢厚于前而薄于后也先王制礼不敢过亦不敢不及朕心犹歉然如不足焉将此通谕中外知之
　　孝贤皇后陵
　　慧贤皇贵妃
　　哲悯皇贵妃
　　淑嘉皇贵妃从葬在遵化州昌瑞山
　　孝陵之西
　　乾隆十七年十月庚子奉移
　　孝贤皇后梓宫于
　　陵寝先是九月丙子
　　谕曰本年十月二十七日行
　　孝贤皇后安奉地宫礼稽之国家旧典
　　皇祖圣祖仁皇帝于
　　孝诚仁皇后
　　孝昭仁皇后
　　孝懿仁皇后俱经亲送自应谨遵
　　祖制但奉移梓宫距安奉地宫之期计逾旬日朕于十月十三日至静安庄临送后拟于二十三日自京起銮恭谒
　　祖陵礼毕届期诣
　　孝贤皇后陵寝亲行视奠甲辰
　　孝贤皇后梓宫至
　　陵寝暂安奉
　　飨殿甲寅奉安
　　梓宫于
　　地宫是日
　　上亲临祭酒届时奉移龙輴由隧道入
　　地宫奉安于寳牀次移
　　慧贤皇贵妃
　　哲悯皇贵妃金棺同葬
　　上亲视奉安毕乃还
　　十一月癸酉奉安
　　孝贤皇后神位于
　　陵寝飨殿是日冬至行大祭礼毕乃奉安
　　孝贤皇后神牌于
　　殿中寝室
　　慧贤皇贵妃
　　哲悯皇贵妃神牌于西一室均南向每年清明孟秋望冬至嵗暮大祭与各
　　陵寝同
　　二十二年十一月庚寅奉移
　　淑嘉皇贵妃金棺于
　　孝贤皇后陵安葬奉安
　　神牌于
　　飨殿西室
　　哲悯皇贵妃之次
　　列圣奉安
　　山陵仪前期礼部疏
　　闻预
　　简王公大臣相度吉壤工部营治
　　山陵其制甃石为
　　地宫筑以黄土环以
　　寳城前起方城覆以崇楼上题
　　陵名内碑一镌
　　庙号方城阶下设祭台上陈石香炉一烛台花缾各二祭台前二石柱一门朱櫺又前三琉璃花门为
　　陵寝门前为
　　隆恩殿重檐五间殿中设暖阁
　　寝室如
　　太庙之制东西庑各五间左右燎炉各一前为
　　隆恩门五间三门缭以朱垣门外东西厢各五间守防
　　官军班房左右各三间前为
　　神道碑备镌
　　尊諡庙号覆以亭皆绘五采饰金亭前石桥三桥左右下马石牌各二宰牲亭神厨神库井亭皆绘采桥南神路正中龙凤门门外两旁班房各三门文臣武士及麒麟狮象马驼等石象左右序列前为望柱二又前石桥一桥前
　　圣徳神功碑覆以崇楼擎天柱前后各二神道前为大红门门三绘采脊四下左右角门二南石坊一东西石坊二左右下马石牌各一大红门内左为
　　具服殿缭以周垣门一殿三间均西向为
　　乘舆更衣之所凡神路两旁封以树十株为行各间二丈周垣之外植红桩以为界限禁樵采耕种右营治山陵
　　内阁撰拟
　　陵名进呈
　　钦定先期礼部会内务府疏
　　闻徧布诸司供备乃封
　　陵名遣礼部尚书侍郎致祭太常寺具祝版香帛皇帝御中和殿
　　阅视如仪祭日有司设坛于
　　陵东南承祭官奠献行礼如告祭
　　岳渎之仪
　　山陵工峻复祭
　　陵山同日并遣官致祭
　　后土
　　司工之神如兴工祭仪
　　右封祭
　　乃
　　简大臣为向导总领率向导官相视
　　梓宫所出之都门至
　　山陵量地逺近计日分程工部平治道路为
　　行殿于宿次
　　行殿及
　　陵旁均设庐供张毕备前期三日遣官各一人以奉移山陵祗告
　　天
　　地
　　太庙后殿
　　奉先殿
　　社稷均如仪
　　右视途祗告
　　奉移前一日祖奠陈祭筵三十有一羊九酒十有五尊楮帛十有五万内外齐集读文哭奠如啓奠仪
　　右祖奠
　　届日五鼓所司陈
　　法驾卤簿大升轝于
　　殡宫门外设
　　册
　　寳亭于阶下执事官各供乃事治丧仪王大臣率官役豫
　　入
　　殡殿出缀衣黼扆王公百官素服毕集四品以下官豫于都城外齐集祗竢王以下三品以上于门外卤簿之末左右序立三旗内务府官于大臣班后序立福晋以下二品命妇以上集于大门内内务府妇女集于门外届时礼部尚书奏请
　　皇帝丧服诣
　　梓宫前举哀奠酒三爵每奠行一拜礼众随行礼毕皇太后诣
　　梓宫旁三奠爵
　　皇后率
　　妃
　　嫔暨公主福晋郡主等皆集于殿内举哀行礼如仪卒奠
　　皇帝退立于左西向
　　皇太后
　　皇后
　　妃
　　嫔以下退立殿后奉
　　册
　　寳官奉香
　　册香
　　寳安于亭内治丧仪王大臣工部銮仪卫率执事官校尉
　　进小轝恭移
　　梓宫由中门出内外齐集者各于其次跪举哀过兴皇帝由殿左门出诣大升轝之左北向跪
　　梓宫登轝礼部尚书祭轝奠酒三爵行三叩礼毕皇帝兴步行恭送
　　皇太后
　　皇后以下瞻仰
　　梓宫啓行由别道诣宿次福晋命妇等亦由别道先行灵驾发
　　册
　　寳亭及
　　骑驾卤簿前导治丧仪王大臣礼部工部内务府銮仪卫官属夹道巡行豹尾班侍卫佩仪刀弓矢侍卫扈从三品以上官按品随行校尉按班舁轝及更班
　　皇帝率众跪【凡途中更班皆跪后同】毕乃行
　　梓宫出都门内大臣奠酒三叩【凡过门桥皆奠酒后同】四品以下官
　　各于其次跪举哀过兴
　　皇帝乗舆由别道预往宿次祗
　　灵驾将至宿次王公百官先至幔城北门外
　　皇帝率王公百官举哀跪迎过兴
　　梓宫奉安于
　　行殿正中借以氊毯前设供牀案几左右陈
　　册
　　寳陈
　　骑驾卤簿于门外王公百官按翼按品序立所司进果筵皇帝行晡奠礼祭酒三爵三拜众随行礼卒奠阖门皇帝退居庐治丧仪王大臣戒所在官军祗严宿卫翼
　　日昧爽
　　皇帝诣
　　行殿朝奠举哀祭酒众随举哀行礼均如晡奠仪治丧
　　仪王大臣率舁校进
　　灵驾发导引翼卫如前仪
　　皇帝率王公百官跪送啓行步送里许仍乘舆由别道先诣宿次祗竢羣臣步从至舁校更班之所乃乘马凡在途皆朝夕奠如初
　　皇太后
　　皇后
　　妃
　　嫔以下与朝奠不与晡奠每朝奠毕瞻仰
　　灵驾啓行仍乘舆先诣宿次
　　御道所经百里内守土官素服跪迎于道右举哀至宿次于幔城外行三跪九叩礼奠献时于右翼班末随行礼如仪凡在途之日并同
　　右宿次朝夕奠
　　灵驾将至
　　陵
　　皇帝
　　皇太后
　　皇后
　　妃
　　嫔预至
　　陵所恭竢守
　　陵贝勒公大臣官员于十里外举哀跪迎自红门设法驾
　　卤簿前导
　　灵驾至
　　皇帝迎于大门之左跪举哀王公百官随
　　驾先至者均随跪举哀从
　　梓宫后行者近
　　陵桥下马步从
　　灵驾至
　　享殿门桥南大升轝止
　　皇帝跪视降轝校尉恭舁
　　梓宫由
　　享殿中门外
　　皇帝由左门入奉安
　　梓宫于
　　享殿正中陈设几筵毕
　　皇帝诣殿内奠酒三爵率羣臣举哀行礼如仪出还居庐众退
　　皇太后
　　皇后
　　妃
　　嫔等入
　　享殿右门诣殿内奠拜毕均囘
　　行宫是日遣官祗告各
　　陵并
　　后土
　　皇陵山神各如仪翼日行飨奠礼【旧作遣奠乾隆四十二年奉　　谕改称飨奠】
　　所司陈卤簿于
　　享殿门外设幕于门内之左置奠案陈祭文于殿檐下陈祭筵二十有五羊七酒十有五尊楮币九万往送王公百官及在
　　陵贝勒公大臣官员皆按班齐集届时
　　皇帝由
　　享殿左门入诣殿内举哀奠酒读文行礼众随行礼举哀
　　均如祖奠之仪
　　右飨奠
　　诹日奉安
　　元宫前三日遣官各一人祗告
　　天
　　地
　　太庙后殿
　　奉先殿
　　社稷如常告仪工部官豫设
　　芦殿于方城门外接方城以木为平台陈龙輴于芦殿正中设戗桥于方城前及
　　陵门外布木轨于隧道内自方城径达
　　元宫寳牀之前先一日
　　皇帝行迁奠礼如飨奠仪卒奠王公百官于
　　隆恩门外按品齐集如初福晋以下命妇等预诣方城
　　西旁立竢
　　皇帝于幄次少竢执事王大臣率属戒办届时皇帝诣
　　梓宫前举哀祭酒三每祭一拜众皆举哀随行礼毕皇帝退立于丹陛之左执事者入殿恭奉
　　梓宫降中阶循殿东行
　　皇帝跪过兴豫入
　　陵左门
　　梓宫登戗桥由
　　陵中门入至平台奉安
　　梓宫于
　　寳城前
　　芦殿正中登龙輴北向去幠陈设几筵毕
　　皇帝诣
　　梓宫前举哀祭酒三每祭一拜众皆举哀随行礼乃彻送
　　燎
