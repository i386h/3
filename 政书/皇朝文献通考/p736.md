<!-- { "loadSidebar": true } -->
　　崇徳二年三月虎勒湖南平地涌泉是日壬午
　　太宗文皇帝大驾驻跸上都河源已刻上都河西虎勒湖
　　南平地泉涌高五尺
　　六年六月朝鲜国获地中黄金朝鲜国庆尚道咸阳郡新溪书院之侧每夜有光怪掘地得瓦罂一贮黄金二十四觔内有金片刻宜春大吉字罂葢上刻一千年三字国王遣使进献奉
　　谕防还之
　　【臣】等谨按藏金出土本非物异然其光气自腾铭文叶吉则实有若或启之者葢
　　天佑
　　圣朝上以示卜年之庆而下以坚属国忠顺之忱地合灵
　　契非偶然也故敬録于篇以昭
　　眷顾
　　是年九月乙亥有白虹自巽至干其形如云又有黒虹自艮至兑其形如烟辛巳寅刻东方有金光大如斗内复有金光一道形如椽冲天而起顺治元年六月庚午有白气自西南至东北二年正月河南孟县黄河清二日
　　二月山西交城县牛产犊遍生鳞甲又榆次县产灵芝又江西庐山生瑞芝九本
　　五月山西陵川县新郑书院产紫芝二茎又河道总督杨方兴进瑞麦麦产山东济宁州有三四岐至十岐者得
　　防时和年丰人民乐业即是祯祥不在瑞麦地方官当益知抚辑恵养元元副朝廷爱民徳意
　　【臣】等谨案嘉禾之篇见诸书序葢孔子删定所録也马氏纂成周以后北宋以前嘉禾瑞麦之类凡三十四事总题曰谷异而竹米野谷附见焉皆前代史书称为上瑞者也我
　　世祖抚临函夏亭育寰区导元气之太和涤前朝之余沴即位二载瑞麦旅生地寳天符响然丕应而
　　宸谦抑却而勿居轸念民依倍申咨儆煌煌
　　寳训垂示万年是以
　　列圣以来克承
　　家法每逢嘉应谨凛弥深从无铺张扬厉之事而四海臣
　　庶亦皆仰见
　　圣心一切瑞麦嘉禾草野或不尽闻于官司官司或不尽登于章奏其纪于史册者不过千百之一二职是故也然一茎一穂物理之常麦至两岐禾逾九頴异乎常矣异乎常者固考物异者所不容畧也故恭録
　　谕防见
　　圣朝不崇符瑞之意而其事则仍从马氏之例据实备载
　　焉
　　閠六月浙江钱塘江潮连日不至定国大将军和硕豫亲王多铎既定南京进取浙江驻营江岸敌兵见之以为潮至必淹没乃江潮连日不至惊为神助相率纳欵
　　八月浙江杭州府梅花大放栁生桃如栗十月木生介
　　是年江南通州甘露降又降于萧县
　　【臣】等谨按江南通志载此事不书月分敬附书此年之末后凡月分无考者皆仿此
　　三年正月壬戍夜北方有赤光如火影良久乃散五月钱塘江水浅可涉大军征浙东伪帅等营于江东岸我军未能渡江忽江沙暴涨水浅可涉都统图頼等防马径渡遂败贼兵
　　是年江南和州学宫产芝三十六茎又浙江余姚县甘露降于松又湖广黄安县山石骤长四年正月芝草生于河南嵩山廵抚呉景道表贺奉
　　谕防政教修明时和年稔方为祥瑞芝草何必称竒五月庚戍有白气起于西南长二丈余
　　七月福建延平府飞虎入城隍庙
　　十一月山东济阳县获文豹
　　是年山西临县城堞火光熖发以物击之即燃视之不燬又陜西咸阳县渭水清又福建瓯宁县梅岐里桐树叶化刀剑形
　　【臣】等谨按顺治初年朱聿键僣号延平新经戡定而明季土防啸聚者尚多余孽未尽削平故余沴犹为变怪飞虎见延平树化刀剑见瓯宁皆其地也然桐叶望秋先陨最易凋零实为不久之象示其兆于桐叶变乱之易平神告之矣
　　五年陜西兴平县获异兽兴平河得一物色青黒头角如鹿尾如马而秃目下别有二窍深寸余是年福建建阳瓯宁二县竹生米又江南萧县产芝三本
　　六年九月陜西岐山县润徳泉复见泉在县西北十五里即古卷阿水相传世治则出唐时尝涌见于表奏明初复见后乆涸至是涌出
　　八年四月山西绛州泮池水香气如龙脑
　　五月江南丹阳县麦秀双岐
　　十一月陜西静宁州黄河清
　　九年湖广竹结实味甘可食
　　十年二月山东曹县夜有火光烛天大小不一三月乙亥午刻日有黄光照地
　　四月浙江杭州府巨兽食虎余杭诸乡多虎患一日太山有巨兽高八尺长丈余紫鬛白身黒尾逐虎食之虎患遂息
　　是年江西贑州府产灵芝高二尺又江南含山县生嘉禾一茎五穂
　　十二年六月庚午北方有青黒云气变化如龙是年湖广江华县甘露降又直所属谷多双穂又湖广辰州府鸟异辰州有鸟万计色黒大如鸠自北而南所下处草为之赤时辰州尚为黔防所据识者以为灭贼之兆
　　又驺虞见于甘肃静宁州有异兽防于西北野白质黒文时谓驺虞
　　十三年二月河南宁陵县陨石时日方午空中有声不絶黒气如斗光芒如灯坠于宁陵如石砚重五十三两抚臣以闻
　　【臣】等谨按春秋僖公十六年陨石于宋五周内史叔兴以为是阴阳之事非吉凶所生故物异之徴有异则兆灾者彗孛出之类是也有灾即为异者糓洛鬭之类是也有灾而不为异者计倪论太阴所处金穣水毁木康火旱之类是也有异而不兆灾者即叔兴所论陨石之类是也葢二气摩荡偶然凝结而下陨事非常见不得不谓之异而实非人事所闗汉儒以谶纬説经务欲一一穿凿举天下之事悉归于咎徴则谬且妄矣
　　九月湖北黄州府教军塲有白气起平地蜿蜒如龙向空而没湖南有白光自东射西长数丈是年福建建阳县井水自溢又云南昆明县竹结实如稻
　　十七年河南新郑县生白雀又冬鸿雁至于云南云南旧无鸿雁至是千百为羣皆西去自后年年见之
　　十八年云南临安府小白蝶羣飞蔽天月余乃止是年云南安宁县甘露降于学宫古柏形如贯珠味如饴又江南定逺县民家牛产麟
　　康熙元年云南师宗州白蝶羣飞如临安
　　是年江南建徳县学宫枯树复生又云南宁州田禾徧生双穂
　　三年八月福建邵武府学宫银杏树生火以水沃之不灭
　　是年夏山东兖州府有苍诸虫虫飞蔽天声如流水形如蜣螂而差小色如金识者以为苍诸【臣】等谨按苍诸之名古书罕见通志称识者以为嵗凶之兆葢田家占騐之言也然
　　圣朝钦若
　　昊天勤求民寞察禨祥而偹丰凶恒不遗于昆虫草木之细而是嵗兖州实有旱灾其説亦似有徴者故谨録于篇凡篇中以微物而登载者例皆仿此四年湖广永州府竹实如麦民以为食
　　是年浙江永嘉县露凝树枝其甘如蜜
　　五年四月江西南昌县民家牛产麟
　　是年鳯凰见于河南唐县
　　七年福建泉州府学宫榕树生芝
　　八年四月四川茂州麦秀七岐
　　六月山西绛州夜见流火光明如昼飞入学宫明伦堂栋间更许乃隠是月乐平县鳯凰山神泉自涌土人名灵瑞泉
　　十一月河南寳丰县杨公渠氷成梅花形九年正月朔广东信宜县儒学有五色祥光是年春山西荣河县黄河清又山东济南府趵突泉溢
　　十年五月云南有异鸟来大鸟见于昆明是年大水又见于剑川州其喙如锄张喙则小鸟飞于喉中以礮击之不动数日而去二十四年见于广通县足高四尺翼倍之
　　十一年二月丁丑朔宣化府东山庙山泉自涌成河时
　　大驾驻跸东山庙庙旧有井易涸水不足用是日山泉忽
　　涌成河人马皆给
　　十二年四月山西静乐县流火西行有声是年江南镇江府有大鸟如凤毛羽五色羣鸟从之又山西长治县生嘉禾一茎五六穂
　　十三年五月甘肃宁逺县有声如雷坠地化为石十四年山西阳城县凿石得石龙阳城人侍郎张尔素家凿石中有石龙一鳞甲头角宛然刻画长丈余
　　是年广西庆逺土司家马头生两肉角身有炎焰十六年三月四川顺庆府甘露降味如饴四月又降秋又降
　　十七年山西平陆县木棉花如牡丹
　　【臣】等谨案
　　实録载是年八月逆藩吴三桂将死有犬升其案而坐三
　　桂悖逆乱常自干
　　天讨当豕突将踣之日有犬妖为祸之形于逆藩为覆族
　　之徴于
　　国家即为平贼之兆用附识其事以见助顺殄逆
　　天道彰彰云
　　二十年云南有异象由普洱入思茅旧道甚险辛酉嵗有异象出于普夷人逐之象从一高岭行人步从之遂成通道今尚有象迹
　　是年江南防城县麦秀五岐
　　二十一年陜西平凉县产芝高尺余大如盘盂五色俱偹
　　是年江西瑞金县甘露降径一里许阅四十余日二十二年六月师征台湾有鹿耳门潮涌之异大军进取台湾鹿耳门险隘难入兵至潮涌舟随潮进遂平之
　　十一月山西蒲州至平陆黄河清十有五日是年福建台湾水始冰台湾土气炎热从无霜雪是嵗八月始入版图遂见雪冰传为异事
　　是年江南贵池县竹实如麦又云南化府有异鸟鸟头如鸽项有红毛尾如帚火光星落
　　二十三年江南崇明县海一日三潮
　　二十四年山西广灵县民家牛产麟又山东厯城等县生嘉禾一茎五六穂
　　是年黒龙江有羣鹿之异是时征雅克萨城之兵驻黒龙江粮食匮乏忽有鹿数万自山趋下军人取之获五千余以为奏功之兆
　　二十六年贵州毕节县白蛾羣飞有鸟啄食之又河南寳丰县鹯雀食蝗
　　二十八年四月云南曲靖府李树菜花皆结豆是年浙江镇海县民家牛生犊徧体肉鳞二十九年七月贵州婺川县陆地生莲花又生树杪
　　三十年正月朔江南武进县木介七日
　　三十一年正月朔江南木介
　　三十二年江南合肥县民家牛产麟
　　三十三年秋福建漳浦县晚稻方插吐穂结实三十五年正月江西雩都县学宫桂树盛花是年大军西征有灵泉忽涌之异是嵗
　　大驾亲征噶尔丹四月至塔尔竒喇掘井无水及驾至清泉忽涌导成巨流人马资用不竭众皆大悦五月至燕图库列图地方乏水侍卫等过一平山忽泉源涌出水极甘美充用有余次年二月
　　驻驆李家沟地方沟水甚少是日水从山沟涌出俄顷深二三尺乡人惊异次日至辇鄢村山岭险峻仅有二井
　　大驾甫之南山之下见有水痕众趋视之地中各处泉涌顷刻洋溢众咸欢呼曰如此神异诚所以佑
　　圣主也
　　三十七年十一月福建龙巗州甘露降
　　三十八年江西贑县产紫芝七茎高三尺余又江南石埭县学宫古桧结毬大逾斗
　　三十九年秋直巡抚防进嘉禾四十一本是年甘肃镇畨州之白亭海水潮丈余井水皆溢又江南武进县黒雕集于郭外形如人翅广丈余四十二年春山东济南府舜井水溢
　　四十三年云南防峩县生嘉禾
　　四十四年江南六合县古松结毬如斗者二团圞
　　玲珑经年不朽
　　四十五年陜西静宁州白杨开花如莲
　　四十七年五月四川绵竹县麦穂六岐
　　七月山西交城县署牡丹盛开
　　是年山东潍县牛产麟
　　是年山东巡抚奏进嘉谷自二三穂至十穂不一四十九年夏江西兴国县官舍桑树生黄芝大如盘径二尺阅三年每年长一台
　　五十年秋山东滋阳县产瑞谷双穂成畆
　　五十一年夏山西临汾县瑞麦徧野一茎多至八九穂又秋山东阖省进嘉禾双穂者三千六百本是年云南剑川州竹花结实甘淡可食
　　五十二年夏山西平阳府产瑞芝
　　五十三年江南徐州麦秀四五岐自是连年皆稔五十六年四月陜西固原州黄河清又湖南产嘉禾
　　五十八年江南泾县竹生实民采食之
