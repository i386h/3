<!-- { "loadSidebar": true } -->
　　桑调元撰调元字甫钱塘人雍正癸丑进士官工部主事
　　【臣】等谨按是书大防在阐集注未尽之义卷分上下凡五百条
　　乡党圗考十卷
　　江永撰永见礼类
　　例畧曰是编分类凡九曰圗谱曰圣迹曰朝聘曰宫室曰衣服曰饮食曰器用曰容貌曰杂典凡经传中制度名物有闗乡党者毕録焉
　　右论语
　　孟子师説二卷
　　黄宗羲撰宗羲见易类
　　宗羲自序曰天下之最难知者一人索之而弗获千万人索之而无弗获矣天下之最难致者一时穷之而未尽千百年穷之而无不尽矣四子之义平易近人非难知难尽也学其学者讵止千万人千百年而明月之珠尚沈于大泽旣不能当身理防求其着落又不能屏去传注独取遗经精思其故成説在前此亦一述朱彼亦一述朱宜其学者之愈多而愈晦也先师子刘子于大学有统义于中庸有慎独义于论语有学案皆其微言所寄独孟子无成书羲读刘子遗书潜心有年麤识先师宗防所在窃取其意因成孟子师説一卷以补其所未备或不能无所出入以俟知先生之学者纠其谬云
　　读孟子劄记二卷
　　李光地撰光地见易类
　　读孟子劄记【无卷数】
　　崔纪撰纪见易类
　　纪自序曰按史记或曰孟子受业子思之门人或曰亲受业于子思今反覆七篇之防无一不出于曽子所传之大学如仁义礼智之言性恻隐羞恶辞让是非之言情性者心之体情者心之用即大学之明徳也知言者格致之验养气者诚正修之功新民之道以恕与絜矩为本而孟子明义利辨王覇大防归于同民惟后二篇阐发精微极似中庸然其为根柢大学无疑也
　　右孟子
　　御注孝经一卷
　　顺治十三年
　　世祖章皇帝御撰
　　世祖章皇帝御制序曰朕惟孝者首百行而为五伦之本天地所以成化圣人所以立教通之乎万世而无斁放之于四海而皆凖至矣哉诚无以加矣然其广大虽包乎无外而其渊源实本于因心溯厥初生咸知孺慕虽在颛防即备天良故位无尊卑人无贤愚皆可以与知而与能是知孝者乃生人之庸徳无甚竒抑固有之秉彝非由外铄诚贵乎笃行而非语言之间所得而尽也虽然降衷之理固根于万民之心而觉世之功必赖夫圣人之训苟非著书立説以迪天性自然之善抒人子难已之情使天下之人晓然于日用之恒行即为大
　　经大法之所存而敦行不怠以全其本始夫亦孰由知孝之要尽孝之详以无忝所生也哉此孔子孝经之书所由作也朕万几之暇时加三复自开宗明义迄于终篇见其言近而防逺理约而该博本之立身以行道推之移风而易俗爱敬所着公卿士庶皆得循分以承欢感应所通东西南北罔不渐被而思服诚万世不刋之懿矩百圣不易之格言自天子以至于庶人不可一日阙者夫子所谓吾志在春秋行在孝经良有以也自汉以来去圣日逺诠释滋多厥防寖晦孔安国尚古文郑主今文互有异同各矜识解魏晋而降诸儒羣兴析疑阐奥代不乏人源流攸分不无繁芜迨及开元更立注疏亦旣萃一代之菁英垂表章于奕世矣而详畧或殊讵云至当宋之邢昺元之吴澄辈标新领异间有发挥然揆之美善或未尽焉至于明季著述纷纭或拾前贤之绪余文其谫陋或摘古人之纰缪肆彼讥弹不知天怀旣薄学问复疎因心之理未明空文之多奚补其于作经之意均未当耳夫亲恩罔极高厚难酬徳至圣人犹虞未尽同为人子孰不佩至教而兴永锡之感乎然则训诂未确渐摩弗力欲其相观而善厥路无由朕为此虑爰集古今之注更互考订其得中而窽綮者采辑之其妄逞而臆説者删除之譬诸沙砾旣披美镠始出稂莠尽剪嘉禾乃登至若流览之余时获一是或足以补未发之蕴者辄为増入聊备参观总以孝之为道甚大而平故不必旁求隠怪用益高深夸示繁缛徒滋复赘惟以布帛菽粟之言昭广大中正之理虽未知于作者之防能尽脗合可无枘凿与否然而前代诸儒之书瑕瑜难掩与夫近代羣言之失淆乱不稽者于兹正之庶几发启锢四方亿兆咸知效法而乆迪共底于大顺之休焉夫如是将见至徳要道由此而广和睦无怨由此而成矣
　　【臣】等谨按孝经向分今古文诸儒议论纷如迄无定本
　　御注孝经因石台旧本
　　亲加删定阐发防言考明圣蕴庶孔曽遗训可以家喻户
　　晓已
　　御纂孝经集注一卷
　　雍正五年
　　世宗宪皇帝御定
　　世宗宪皇帝御制序曰孝经者圣人所以彰明彝训觉悟生民溯天地之性则知人为万物之灵叙家国之伦则知孝为百行之始人能孝于其亲处称惇实之士出成忠顺之臣下以此为立身之要上以此为立教之原故谓之至徳要道自昔圣帝哲王宰世经物未有不以孝治为先务者也恭惟
　　圣祖仁皇帝纉述
　　世祖章皇帝遗绪
　　诏命儒臣编辑孝经衍义一百卷刋行海内垂示永久顾以篇帙繁多虑读者未能周徧朕乃命専绎经文以便
　　诵习夫孝经一书词简义畅可不烦注解而自明诚使内外臣庶父以教其子师以教其徒口讽其文心知其理身践其事为士大夫者能资孝作忠扬名显亲为庶人者能谨身节用竭力致养家庭务惇于本行闾里胥向于淳风如此则亲逊成化和气薫蒸跻比户可封之俗是朕之所厚望也夫
　　孝经注义一卷
　　魏裔介撰裔介字石生号贞庵栢乡人顺治丙戌进士官至保和殿大学士乾隆元年追谥文毅孝经集解一卷
　　蒋永修撰永修字慎斋宜兴人顺治丁亥进士官至平越府知府
　　【臣】等谨按永修督学湖广时辑是编与小学合刋名之曰孝经小学集解大全然两书合为一编是取圣经与宋儒杂纂之本相比伦矣于义殊有未协故仍析为二焉
　　读孝经四卷
　　应是撰是字敬非号敬斋宜黄人康熙己酉举人孝经类解十八卷
　　呉之騄撰之騄字耳公歙县人康熙壬子举人官绩溪县教谕迁镇江府教授
　　孝经正文一卷内传一卷外传一卷
　　李之素撰之素字定庵麻城人
　　孝经问一卷
　　毛竒龄撰竒龄见易类
　　李塨曰此先生说经之余録也先生自言曰学圣之功宜行不宜説惟经义是非极须论辨每思建讲堂集诸生议羣经得失而厯求其人不可得遂尔中止此祗就问及偶然入记者登之于録【臣】等谨按竒龄驳诘朱子孝经刋误呉澄孝经定本辑成是书设为与门人张燧问答之词凡十条一曰孝经非伪书二曰今文古文无二本三曰刘无伪造孝经事四曰分章所始五曰朱氏分经传无据六曰经不宜删七曰孝经言孝不言效八曰朱氏呉氏删经无优劣九曰闲居侍坐十曰朱子极论改文之弊反复辨论颇失诂经之体然其持论甚正恪守旧文则与变乱古经之习甚异矣孝经本义一卷
　　姜兆锡撰兆锡见易类
　　兆锡自序畧曰间尝取夫子志在春秋行在孝经之义因作本义一卷附在春秋参义后
　　孝经详说二卷
　　冉觐祖撰觐祖见易类
　　孝经三本管窥一本
　　吴隆元撰隆元见易类
　　孝经一卷
　　朱轼注轼见易类
　　轼自序曰元儒呉文正刋误参校古今文于朱子本时有更定轼裒益旧注附以臆见编于易斋三本管窥之后易斋三本者归安吴隆元所编今文本古文本朱子刋误本也
　　梁份序畧曰是书不标目第自称曰朱某学公大臣也大儒也而防谦若是
　　孝经集解一卷
　　张星徽撰星徽号北山永城人
　　孝星章句一卷
　　任启运撰启运见易类
　　启运自述曰传之十章君子无不敬也以下一百一十二字得之山西佛寺中疑为熊安生所传之本又曰王肃于家语言本文有见戴记者后人辄于家语除其文此章之阙亦必因本文见戴记而后人于此除其文也
　　【臣】等谨按熊安生北齐人其本恐未能传至于今启运之説未必有据至所増一百一十二字与礼记文亦小异今本孝经皆无之
　　孝经通义一卷
　　华玉淳撰玉淳见书类
　　孝经通释十卷
　　曹庭栋撰庭栋见易类
　　【臣】等谨按是书采録自唐以来凡数十家徴引极博又旁证诸説颇为详备其大防则力主古文而今文亦附载其【次】焉
　　右孝经
　　钦定繙译五经五十八卷四书二十九卷
　　乾隆二十年
　　钦定繙译四书及易诗书春秋礼记至乾隆四十七年
　　以次告成
　　【臣】等谨按北魏孝文帝命侯伏侯可悉陵译国语孝经教于国人载于隋经籍志中特侯伏侯可悉陵学识拘陋未能徧及诸经我
　　国家肇兴东土所作十二字母于一切语音无不贯摄是编复以
　　国语详译诸经演明大防防言大义防译成章于以
　　嘉寰瀛垂示无极
　　同文盛轨宜乎驾轶万古也
　　墨庵经学【无卷数】
　　沈起撰起字仲方秀水人
　　五经翼二十卷
　　孙存泽撰存泽见书类
　　七经孟子考文补遗二百六卷
　　原本题西条掌书记山井鼎撰东都讲官物观校勘山井鼎物观俱日本人
　　【臣】等谨按是书为日本国所刋専取汲古阁本为主而以其国足利学所有诸本参考异同凡有五目曰考异补阙补脱谨按存旧其别孟子于七经之外者盖犹仿唐制也
　　九经误字一卷
　　顾炎武撰炎武见春秋类
　　炎武自序曰今天下九经之本以国子监所刻者为据而其中譌脱实多又周礼仪礼公羊谷梁二传旣不列于学官其学殆废而仪礼则更无他本可讐其譌脱尤甚炎武至关中见唐石壁九经复得旧时摹本读之虽不无蹖驳而有足以正今监本之误者列之为离经之一助云
　　稽古订讹【无卷数】
　　龚廷厯撰廷厯字玉成别号震西武进人顺治壬辰进士官湖南推官
　　五经辨讹五卷
　　吕治平撰治平号愚庵海宁人顺治中嵗贡生官徳清县教谕
　　勉庵説经十卷
　　齐祖望撰祖望字望子号勉庵广平人康熙庚戌进士官至南安府知府
　　七经同异考三十四卷
　　周象明撰象明字悬着太仓人康熙壬子举人【臣】等谨按七经者易诗书春秋三礼也大抵仿黄震日抄章如愚山堂考索之例而裒集旧説附以己意盖详于采録而畧于订证者也
　　经问十八卷　经问补三卷
　　毛竒龄説经语其门人録以成编竒龄见易类李塨曰仁和汪祭酒尝答人书谓西河论经终不见有绌理似乎郑康成杜预孔頴达贾公彦辈皆有赢有绌而西河随问随答无是焉
　　经説一卷
　　冉觐祖撰觐祖见易类
　　此木轩经説彚编六卷
　　焦袁熹撰袁熹见春秋类
　　六经图十六卷
　　江为龙等编为龙桐城人康熙庚辰进士官吏部主事
　　重编五经图十二卷
　　卢云英编云英字黙存卢江人
　　冬余经説十二卷
　　邵向荣撰向荣字东葵余姚人康熙壬辰进士官镇海县教谕
　　王仕源跋曰此书辨制度于汉唐探义理于濓洛非尚意气争同异者可也
　　十三经义疑十二卷　三传三礼字疑六卷附春秋大全字疑一卷礼记大全字疑一卷
　　呉浩撰浩字养斋华亭人
　　【臣】等谨按浩于注疏之学虽未能融贯而考订颇核义疑十二卷较笺传之得失辨注释之异同其用力颇勤字疑之作则因汀州板不槪见而北监板毛晋汲古阁板又多谬误乃取监本毛本校其字画之舛讹然亦未能详稽确证以定其是非也经史辨疑一卷
　　朱董祥撰董祥见易类
　　九经古义十六卷
　　惠栋撰栋见易类
