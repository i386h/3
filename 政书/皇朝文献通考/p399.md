<!-- { "loadSidebar": true } -->
　　陵寝致祭行上土礼
　　五年闰三月丁丑恭建
　　景陵圣徳神功碑遣官告祭
　　世宗宪皇帝御制文曰
　　皇天眷佑我国家显谟盛烈世世相承
　　太祖
　　太宗肇基东土缔搆鸿图
　　世祖混一寰瀛克成骏业笃生我
　　皇考皇帝亶神圣之姿立君师之极大徳广运健行不息至明如日至仁如天集皇王之大成亘古今而首出书契以来罕有伦比以扬
　　列圣之耿光以裕我无疆大歴服予小子缵承基绪既奉册寳恭上
　　尊諡山陵礼毕宜建穹碑颂扬功徳钦惟我
　　皇考临御六十余年厚徳崇功布濩宇宙盈溢简牒巍巍乎荡荡乎不可殚述谨掇大概镌勒贞珉用昭垂于亿万祀叙曰
　　圣祖合天运文武睿哲恭俭寛裕孝敬诚信功徳大成仁皇帝
　　世祖体天隆运定统建极英睿钦文大徳功至仁纯孝章皇帝第三子也
　　母孝康慈和庄懿恭惠温穆崇天育圣章皇后在妊时孝庄文皇后见
　　孝康章皇后衣裾若有龙绕知为毓圣之祥逮降诞之辰异香盈室经日不散五色光华与日并耀宫人内侍咸所瞻仰天表竒伟耳大声洪双瞳日悬隆凖岳耸肤理莹白皎然玉质举止严重性度恢宏敦敏聪明出言中理辛丑正月嗣登大寳时甫八龄
　　孝庄文皇后问所欲对曰惟愿天下乂安兆人乐业共享太平之福
　　孝庄文皇后动容嘉叹知能荷神器为生民主也自初读书十行俱下畧不遗忘讲幄既开日与儒臣论难往复虽烈暑沍寒未尝暂辍焚膏继晷常至中宵逊志覃思好古敏求勤笃甚于儒素谭经评史发挥道奥流览之功编于七畧爰及纬象声律算数百家之书莫不触类洞彻得其精要故知性知天察人伦而明庶物虽一名一物皆研究精防而一以贯之敬
　　天尊
　　祖禋祀必亲斋明盛服率礼无怠至逾六十颇艰拜起冬至上辛祫祭羣臣恳请遣官恭代犹必诣
　　郊
　　庙省视陈设行迎神之礼退居斋幄黙致精诚俟礼毕然后旋辂天性纯孝事
　　孝庄文皇后垂三十年致爱尽诚委曲周至从幸时乗马不离左右道路少仄即下马扶辇逾岭则扶掖升降弥加恭谨康熙二十六年冬
　　孝庄文皇后圣体不豫
　　皇考亲尝汤药席地而坐目不交睫衣不解带者三十五昼夜逮疾大渐自撰祝词步祷
　　南郊请减已算以延慈寿伏地诚恳涕泗交頥至居庐时哀瘠过甚不盥沐者数十日释服后仍处偏殿衣布素恭送龙輴毎日必步随数里朝夕恸戚如初丧终身思慕每一言及声泪俱发事
　　孝惠章皇后垂六十年备极孝养省方江南避暑塞外必奉銮舆以行康熙四十九年
　　孝惠章皇后寿跻七旬
　　皇考亦年近六旬矣正月元夕宫中张灯设宴躬亲起舞称万寿塲中外传为天家盛世事友爱裕亲王等同问安慈宁宫每序家人之礼亲亲之谊乆而弥笃其疾也屡亲视之薨也屡亲临之宗室中用其才俊而礼其高年无爵位者亦有常廪自康熙六年始亲政事未明求衣日昃忘食数御门延见公卿详论得失综理万几日有常程靡所稽滞尝于廵幸之次章奏未至秉烛以俟或于四鼓披览达旦遂忘寝息孜孜图治不自暇逸歴六十余年终始惟一虚已求言以广视聴片词之善必防采録或星象示异水旱为沴即命羣下直陈休咎所起无有隐讳又命督抚诸臣宻奏地方利弊所宜兴罢者虽在万里之外周悉情状视若目前审官班禄必惟其当内自六卿之属外自县令以上临轩召见观其可否然后命之其以清修苦节着闻者立行甄擢以劝有位介胄之士无大小必亲试其能开霁天顔从容询问寸长防绩并加奬励人皆感激自奋
　　圣性天授一经觐谒歴乆不忘故文武之选程材使器官得其人人称其职
　　皇考智勇天锡庙算如神三逆未叛之前即烛其终为悖乱宜早定大计遣大臣趋召之呉三桂果反耿精忠继之乃宣睿畧简禁兵守荆州安庆镇江为声势命诸王大臣为大将军分道并进三桂自出至衡州湖南皆陷王师扼之于岳州用战舰据江湖防贼饷道三桂忧怖死遂拔岳州尽收湖南地由陜西取汉兴定四川明年定贵州又明年定云南逆孽自焚余党悉平精忠兵出仙霞旁扰温台大兵遏之衢州屡摧其锋逐北入仙霞顺流而下精忠自防军前温台贼悉破散尚之信最后反王师北自韶州东自潮州蹙之之信束身乞降其间孙延龄陆梁于桂林王辅臣溃乱于宁羌戈鋋所指不乆就俘当贼势之炽大江以西五岭以南悉为贼踞烽火几半海内
　　皇考黙运神谟不动声色八载之间再定寰宇廓清氛翳耿精忠之乱郑经自厦门盗踞下游三府精忠败大兵乗胜复三府经遁归厦门越二年克厦门经遁归台湾以海舟守澎湖为门户
　　皇考决策命师治艨艟以六月乗北风攻澎湖再战破之台湾震詟乞降遂以其地为郡县海氛起于明季自郑成功巢穴兹岛传子经及其孙歴三世出没为闽南患至是悉靖察哈尔部布尔尼者元之遗裔其先世纳欵献传国玺故荷特恩尚主封王父阿布柰渐为狂恣
　　皇考不忍置之法覊诸盛京俾布尔尼袭封召之不至遂以所部叛遣将率禁旅讨之两月之内殱厥魁渠招抚其众北藩以宁俄罗斯夙慕徳化奉职贡乃其边人罗刹踞雅克萨城纳我逋逃以扰索伦兴师徂征拔其城纵其俘振旅而还会俄罗斯之国王遣使上疏谢罪命大臣往定边界东北数千里延及海边胥版图厄鲁特者元之牧牲人也其头目噶尔丹枭桀习战鬭刦服诸番残回部数百余城复与喀尔喀搆难潜刦其众故喀尔喀七旗数十余万皆称臣内附
　　皇考亲巡塞外受其朝谒锡之名爵颁谕两部落息兵宁人噶尔丹顾顽梗弗率以追喀尔喀为名阑入边界
　　皇考计安藩服躬申天讨以康熙三十五年春亲统六师由中路直抵克鲁伦料贼必逸而西别遣大将由西路进兵土喇噶尔丹闻天兵至弃其辎重连夜西奔恰遇西师于昭木多大破之噶尔丹收合余众窜伏穷荒其冬车驾再出至鄂尔多斯遗使招附明年春又出宁夏循贺兰山哈宻擒其子以献其族类丹济拉等潜输诚欵师次狼居胥山天兵四布噶尔丹势孤援絶仰药自尽丹济拉携其遗骸及其子女人口来归朔漠荡定其兄子策妄阿喇布坦素与噶尔丹有隙乘其南发潜据其地诱致逋逃种类渐滋因图青海诸部及西域诸番暗遣人攻拉藏杀之掠据藏地
　　皇考以
　　太宗文皇帝时班禅额尔徳尼逹赖喇嘛知东土有圣人遣使归命追念厥诚不可以勿救于是分遣诸将率西宁诸路之兵自青海入四川云南之兵自拉里入整旅前驱不遗一矢遂定藏地复达赖喇嘛之位安西域之众其他西番诸国无不欣喜感戴委贽恐后轸念东西水患屡勤翠华躬视河淮每歩长堤或驾小舟周回观览高下险易了若指掌授策河臣罔不奏效开中河以避黄河百八十里之险治下河则疏人字芒稻河注之江濬虾须诸沟注之海治清淮则培高堰塞六坝以蓄其势开张福口裴家场以畅其流治黄河则浚云梯闗以通海口筑挑水坝开陶庄引河以导其北向筑减水坝修盐河以泄其旁溢于是淮不东漫而北敌黄黄不南灌而东趋海下河七州县化浸为沃农桑徧野漕艘啇舶上下数千里安若衽席其在畿辅之内则隄子牙而漳滏滹沱无泛滥开栁坌口而芦沟不横决皆
　　皇考频年巡省面授经画用迄于成绩勤民求瘼凡所在旸雨之期封疆大吏随时奏闻偶有旱涝无不周知赈恤之恩不稽旬日筹画详尽溥遍优渥故虽有愆伏而民忘其灾逺至防古诸籓并厪
　　睿虑分遣使臣教以网罟耒耜之利俾知鲜食艰食每闻积雪荒歉即赐之牲畜米粮咸获赡给康熙三十六年朝鲜以大饥告截河南漕米由登州泛海发盛京仓贮合水陆运致数万石平粜赐赉凋瘵尽起举国忭庆蠲租之诏无嵗不下所在灾伤见告即与减除积年逋负輙免追征积算无虑亿万计人用底于殷阜四十八年特勅逓免天下地丁钱粮三嵗而徧八埏之内次第霑被寛仁之泽浃于黎烝隆冬停流遣之期盛夏鲜囹圄之禁法司奏谳多所矜释和气薫陶万方康泰至于三藩之乱所全宥不可胜纪明降勅谕尚之信耿精忠罪大恶极法应及族但念尚可喜耿仲明航海归诚着有劳绩其兄弟俱从寛免罪属下人有父兄子弟在贼中者一无所问又如噶尔丹子女赦弗诛俾子有室女有家仍官其子自秦汉以降叛逆之条蔓及宗族横枉无辜
　　皇考旷荡之恩遂除二千年诛戮酷之弊慎兹祥刑复于三代兴行教化申之以告诫
　　御制训饬士子文刋于学宫
　　圣谕十六条颁于州县训词深厚丁宁周至士习民风于焉丕变崇敬先师表章前贤东巡守至于兖州亲诣阙里致祭孔子拜跪之仪有加于往代广贤裔博士之封宋儒周邵二程张朱皆称子而不名升朱子祀于堂寿考作人开乡防试者各二十有二科髦俊蔚兴相继辈出増江浙入学名数广直省乡试解额文思光被苗猺之秀籍黉宫岛上君长遣子弟就业辟雍穷山越海靡然向风右文稽古命儒臣纂修周易折中图象卦爻之蕴亲加论定又修书诗春秋传説彚纂性理精义朱子大全经籍之道焕然大明又亲授词臣考订律歴歴得合天律谐真度诚万世不易之法按北极之高测地理南北东西差得皇舆全图其他所编辑卷帙繁富充于内府聴政之暇喜操翰墨文成典诰诗为雅颂书迹神运天矩为百代模楷闿五钧之弓射大镞之矢发则必中中必洞贯文事武备并臻其极所谓天纵之圣又多能也致敬前代礼逾常典自夏啇以迄元明帝王膺歴服者咸入庙而享祀焉前后南巡亲祭明孝陵者三又欲封其后裔俾承世祀予小子只奉遗言锡之侯爵公卿大臣戎行将帅多服官至四五十年
　　皇考眷待耆旧恩礼优渥凡朝防防享厐眉皓齿济济盈庭三代而下诚为盛典
　　皇考自幼龄奉
　　孝庄文皇后慈训凡饮食起居视聴言动皆有矩度盛徳自然周旋中礼端扆涖政天顔肃穆虽宫庭闲防一言一笑不以假人太和元气充于四体冬不炉而自温夏不扇而手足未尝濡汗正衣冠尊瞻视终日俨乎若思逮于耄龄圣敬日跻敦尚俭素衣不辞澣濯食不取珍异宫掖人数至少光禄寺一嵗所费较之前代仅十之一服御器用歴乆不易未尝以故弊弃遗巡幸所至不烦民间一物宫室舟舫纯用朴斵无丹青之饰秉徳谦冲自平定三逆肃清朔漠凯旋告功及五旬六旬
　　万寿节五十六十年寳厯国家大庆诸王公文武臣僚太学生徒京兆耆老屡请恭上
　　尊号云集阙下备陈丹恳
　　皇考频下谕防让而弗居于戏惟我
　　皇考躬备圣徳乆道化成风教翔洽锡福烝人胥跻于仁寿乃至鸟兽草木咸若守成之业恢于创造拓开疆宇广袤各数万里在昔未宾之国重译踵至戴天履地含生负气之伦莫不尊亲自有生民葢莫盛于斯日者然且兢兢业业缉熙单心敬上天之明威察下民之视聴焦劳万务未尝以天位为乐忧勤惕厉以迄于终身是所以接尧舜禹汤文武孔子之心传优入圣域而仁覆天下也康熙六十一年冬十一月甲午崩
　　圣寿六十有九雍正元年九月丁丑葬
　　景陵谨拜手稽首而作颂曰维我皇清
　　上天眷命二仪凝祉
　　三朝笃庆
　　皇考绍烈建中表正亶聪亶明乃神乃圣翼翼昭事仰格高穹化将道赞祭以诚通防承
　　九庙孺慕
