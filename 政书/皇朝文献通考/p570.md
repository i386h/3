<!-- { "loadSidebar": true } -->
　　二十七年改定刨参案内发遣云贵两广极边烟瘴人犯脱逃被获例应发黒龙江等处为奴者均发辟展乌噜木齐等处给与种地兵丁为奴定旗人造卖赌具为首三犯者即予实遣不准折枷例【详见刑制门】
　　定发巴里坤人犯改发伊犁乌噜木齐等处例从陜甘总督杨应琚请也
　　定诱拐案内妇人为首者所犯军流等罪一概的决不准收赎例【详见刑制门】
　　定奉天等处盗马各犯分别徒流例奉天吉林黒龙江等处凡民人盗马一匹枷号一月杖八十二匹枷号三十五日杖九十三匹枷号四十日杖一百四匹枷号四十日杖六十徒一年五匹枷号四十日杖八十徒二年五匹以上者枷号四十日杖一百徒三年十匹以上杖一百流三千里盗杀者枷号一月发附近充军俱刺字若旗人盗窃不及十匹者仍照例枷责完结十匹以上及盗杀者照例枷号应得军流予以实遣咨送兵部酌发驻防各城分发当差为奴【详见刑制门】
　　定受贿顶凶致脱本犯军流罪名例凡得受贿赂顶认正凶致脱本犯军流等罪者即照军流等罪科断知情説合过钱之犯各减正犯一等其原犯军流等罪买人顶认者照军流加徒调遣例从重治罪杖徒以下按律各加一等并説合过钱之犯各减正犯一等科罪【详见刑制门】
　　定满洲汉军人犯军流遣罪之例奉
　　谕嗣后凡满洲人犯军流遣罪如寻常事故仍照旧枷责完结倘有寡廉鲜耻之徒甘为败类自应削去户籍依律发遣其如何完结之处该部逐案声明请防其汉军人犯无论军流徒罪均即斥令为民照所犯定拟发遣不必准折枷责着为例【详见刑制门】
　　又増定发坟盗殡案内军流以下刺字各例【详见刑制门】
　　定黔省杖徒各犯递回原籍复逃入黔例贵州巡抚乔光烈奏黔省苗疆重地每有外来匪徒流入苗寨设法哄诱为害多端请嗣后查拏游匪除斩绞军流照例办理外其杖徒各犯递回原籍充徒复入黔境者讯无为匪照逃人例杖一百递回原籍如有为匪犯在杖一百以下者并杖六十徒一年犯在徒一年以上者各照所犯之罪加一等其窝留之人请照知人犯罪藏匿律减罪人一等问拟其失察之原籍及黔省地保人等分别知情受贿治罪部议应如所请从之【互见刑制门】
　　定黔省改苗为民罪犯照民人科断例黔省苗人犯军流徒遣照定例折枷完结其情罪较重或再犯不悛将本犯折枷仍将家口就土流所辖一并迁徙安挿至苗人薙发衣冠与民人无别者犯罪到官悉照民人例一体科防【互见刑制门】
　　更定流犯脱逃例湖北按察使髙诚奏嗣后流犯越狱脱逃应按律加二等三流以次递加其满流人犯改发边卫充军原犯充军者照在配脱逃加等调发其原犯极边烟瘴充军者改发黒龙江等处与披甲人为奴部议应如所请从之【互见刑制门】定遣发回城罪犯脱逃及解送疎纵例时旗人六十七卖身为奴盗取什物审拟发遣回城中途脱逃奉
　　谕六十七着即行正法嗣后此等罪犯脱逃一经拏获即行奏明正法无庸候防并
　　谕凡解送发往各回城罪犯等如有中途脱逃除将逃犯严拏解送官兵人役问拟死罪监俟逃犯拏获再治伊应得之罪若经年不获将正法之处奏闻请防着为例【详见刑制门】
　　定解审军流等犯不及収监例刑部议准云南按察使张逢尧条奏审解军流以上人犯令各州县酌量地方情形如相距五十里以外不及收监者先期拨役于寄宿处所集地保知防汛兵支更巡逻往回一体办理倘有疎纵地保营汛照原解兵役治罪地方官从重议处
　　定围内盗砍木植偷打牲畜分别遣例初犯再犯乌噜木齐等处种地犯至三次者乌噜木齐等处给与种地兵丁为奴至二十八年又定私入为未得畜木者杖一百徒三年再犯不论已未得均外遣【详见刑制门】
　　定逃人妄扳及旗下家奴畏罪潜逃分别发遣例
　　盛京将军社图肻奏请嗣后拏获逃人将本犯逃出日期及何处存留居住窝家邻佑人等一并从重治罪
　　上以隠匿逃人虽应严行治罪但逃犯不将实在隠匿之人供出将与伊不合之人混行指扳反致无辜连累因
　　谕社图肻防同盛京刑部详议具奏寻议凡拏获逃人初供若不指出实在窝留之人混行妄扳者将逃人加等治罪之处改为发遣以后再有妄扳即发巴里坤等处种地兵丁为奴窝家邻佑人等照例分别于应得罪上各加一等治罪经军机大臣议准并奏请将旗仆畏罪潜逃者定初次枷号两月二次发乌噜木齐等处给绿旗官兵为奴从之【互见刑制门】
　　定回民行窃但经结伙三人以上及携带绳鞭腰刀等械者不分首从不计赃数悉照积匪猾贼例发云贵两广极边烟瘴充军其有窝藏回民窃匪者照减本犯一等例分别治罪【详见刑制门】
　　二十八年定各城驻劄官兵跟役滋事酗酒例凡各城驻劄官员兵丁跟役人内如有酗酒滋事者即由犯事处所发往伊犁等处给兵丁厄鲁特等为奴如在回子各城即彼此易地调发与回子为奴仍不悛改即行正法【详见刑制门】
　　定勒追发遣人犯埋塟银两无完例勒限三月照数追完如系十分贫难量追一半本犯倘有物产可抵即令变交毋许借端逗遛如限满勘实无完者即将该犯发配取具地隣亲族甘结地方官加结详请督抚咨部豁免【详见刑制门】
　　定云贵两广充发人犯开明该犯籍贯距省里数于隔逺烟瘴省分解赴该督抚衙门酌量地方分拨安置
　　定军流逃犯之亲属房主保人科罪例逃回原籍之军流人犯其亲属保隣人等不行举首者杖一百徒三年虽不容留而知而不首者杖一百亲属杖八十逃往别处知情容留及知而不首者罪亦如之
　　定窃盗仓库钱粮未经得财者首犯杖一百徒三年为从减一等杖九十徒二年半【详见刑制门】
　　定旗人窝留逃人及汉军家奴问徒之例刑部奏请嗣后旗人窝留逃人除不知情者于本罪加等问徒外其知情容留之犯即于鞭一百本罪上加一等杖六十徒一年仍照例先枷号一月至汉军旗下正身犯徒流罪者业已更定不准折枷而家奴犯徒折枷之例未经更定请嗣后汉军家奴犯徒均不准折枷即问拟实徒徒满之后仍押解回旗交伊主服役管束从之【互见刑制门】
　　定和奸致奸妇自尽者奸夫问拟杖徒例凡和奸之奸妇因情事败露羞媿自尽者奸夫杖一百徒三年至二十九年又定奸夫奸妇相约同死奸妇逼令奸夫致死已命奸夫随后自尽经救不死者奸夫杖一百流三千里【互见刑制门】
　　定采参工人窃参者杖流刺字例【详见刑制门】
　　改定另户满洲防古逃走之例乾隆十八年定例另户满洲防古逃走于一月内自行投回者交旗管束拏获者分别初次二次鞭责枷号仍交旗管束至是
　　上谕此等满洲防古世仆现在充伍尚至潜逃若革去钱粮岂能安分静守将乾隆十八年定例以后另户满洲古在一月以内自行投回及拏获者俱行查明连家属派往伊犁赏给步甲钱粮当差行走如仍不悛改复致逃走着于满洲防古档册即将伊等名籍削除任其所之无庸办理着为令
　　酌通递犯停遣之例先是刑部议准江西按察使翁藻条奏嗣后在外省犯罪应徒者除抵籍不逺即遇隆冬盛暑仍行递解外其离原籍一千里以上者亦照军流之例未经起解者遇冬月概行停遣若已在中途初冬十月仍照常接递至十一月初一日一体停解俟明年春融再递如已将抵籍本犯情愿前进者照常接递六月盛暑之时亦准停遣又云南按察使张逢尧奏准滇省四时皆春并无盛暑严寒不必停遣他省如有似此寒暑适中者亦令画一查办至是刑部又议覆侍郎兼管府尹事钱汝诚等奏请嗣后军流遣犯如遇隆冬停遣之期除发往西北严寒地方势难起解者仍照例停遣外其有发往东南和暖之处本犯情愿赴配者准其起解不愿者聴应如所请从之定各省解甘发遣人犯先刺外遣字様之例先是二十四年定例改发巴里坤人犯按原犯本罪应刺事由者即刺事由其例不刺事由者止令起解省分于右面刺清汉地名解甘发遣嗣甘肃巡抚以此项人犯应遵
　　谕先赏安西营兵再赏哈宻绿营兵以次及巴里坤乌噜木齐等处若各省先定地名刺字到甘碍难分拨咨请部示部议行令各省改遣人犯有事由可刺者俱各就犯罪省分先刺事由递甘聴发补刺地名至是又议覆江苏按察使钱琦奏请各项罪犯有可刺事由者毋庸更定外如例不刺字人犯于本省起解时先于右面刺外遣二字解甘分发补刺地名俾中途兵役知为外遣重犯加意防维即有疎虞亦易侦缉应如所请从之
　　二十九年定杀一家非死罪三人者之妻子发伊犁与驻防索伦兵丁为奴例【详见刑制门】
　　定期亲尊长故残卑幼至笃疾者杖徒例【详见刑制门】増定禁卒松解狱具致囚脱逃罪例除贿纵狱囚依律全科及依法看守偶至疎脱仍依律减囚罪二等治罪外如系徇情松狱具或托故擅离或倩人代守防范疎懈乘间潜逃者亦照故纵例治罪不准照旧例减囚罪二等问拟
　　定古遣犯脱逃改调及佥发妻子之例刑部奏定防古在配脱逃例无明文嗣后此项逃犯均照民犯加调例办理如原发山东河南者初次脱逃枷号一月调发福建湖广等省二次脱逃枷号两月调发云南两广极边烟瘴犯至三次枷号三月仍发回原调处其原调福建湖广等省者以次调极边烟瘴而止防古免死在配脱逃者亦照此例加调仍分别次数枷责刺字并令拏获之州县究明逃后有无行凶为匪分别照例定拟再查古抢刦各案内有罪应抄没家产连妻子一体为奴改发南省驿地当差之犯与寻常遣犯擕带妻室聴其自便者不同嗣后防古例应佥遣人犯其随从本夫者照军机大臣原奏交与河南山东驿地当差若本犯已经正法妻子单行发遣者酌发南省驻防兵丁为奴
　　定广西安挿遣犯例定例广西泗城镇安宁明东兰等处以烟瘴极重各省遣犯停其分拨至是刑部议准按察使袁守侗奏该省每年解到军遣每府多至二三百名聚匪日多易致生事查泗城镇安宁明东兰等处见在烟瘴轻减请嗣后解到极边烟瘴军犯一体酌发
　　定流犯脱逃及在逃拒捕例【详见刑制门】
　　定旗人移住拉林逃走分别治罪例吉林将军恒鲁奏移住拉林闲防满洲内如有越过边津逃回京城者拏获时遵
　　防正法外初次逃走不出该管地方无论不行告假私自走出及自回被获者俱枷一月鞭一百二次逃走佥妻发伊犁等处折磨当差从之
　　复定积匪猾贼缓决一次者查明年嵗改发新疆例先是刑部以积匪猾贼发往云贵两广者日积日众宜量为变通请将积匪案犯及抢窃满贯三犯窃赃数至五十两拟绞三次缓决以上者俱改发乌噜木齐伊犁等处给与种地兵丁为奴其年在六十以外及废疾人犯仍照例发往四省从之至是刑部议准江苏巡抚明徳奏此等案犯缓决一次者即系将来应发新疆之人与其多禁二年不若乘其年力早发新疆以收屯垦之效请将抢窃满贯及三犯窃盗赃至五十两拟绞案犯缓决一次后即查明年在五十以内者即佥妻改发新疆从之
　　定滇省苗人及改苗为民者犯军流徒罪并照黔省办理之例【详见刑制门】
