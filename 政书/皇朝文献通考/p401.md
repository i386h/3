<!-- { "loadSidebar": true } -->
　　皇太后圣心臣等不胜诚恳激切之至得
　　防诸王大臣所奏知道了朕若间日一往心转不安仍照前防每日亲诣奠献
　　三月庚寅奉安
　　世宗宪皇帝
　　孝敬宪皇后梓宫于
　　泰陵地宫其日辰刻奉移
　　世宗宪皇帝
　　孝敬宪皇后梓宫升龙輴由隧道入
　　地宫安奉
　　寳牀次请
　　敦肃皇贵妃金棺升太平车安于寳牀
　　皇上亲视安奉又
　　特命和亲王昼随入
　　上痛号不已诸臣再四叩请乃出是日大学士等恭题
　　世宗宪皇帝
　　孝敬宪皇后神主毕行虞祭礼
　　上恭奉
　　神主囘京升祔
　　太庙先是二月己夘
　　谕据礼部奏称向来
　　主有具采服之例今
　　世宗宪皇帝
　　主日期在二十七月服制之内除简命
　　主之大学士具朝服外朕与羣臣皆素服不缀冠缨等语
　　朕思服制之内固素服为是但
　　主乃系
　　皇考万年崇祀之吉礼朕与臣工在
　　隆恩殿行礼时咸应从吉服冠缀缨纬可传谕礼部知之
　　戊子
　　谕派出
　　主之大臣鄂尔泰张廷玉三泰任兰枝曰
　　主大礼攸关必取其人品望素优老成端慤者俾之敬谨将事方克称尊奉之隆仪卿等皆国家大臣夙荷
　　皇考恩遇倚任有年名望素着故借卿等襄此钜典其体朕哀慕悃忱斋庄严恪静虑凝神以对越
　　皇考在天之灵庶得仰邀
　　皇考歆鉴朕有厚望焉
　　甲午清明节奉安
　　世宗宪皇帝
　　孝敬宪皇后神位于
　　隆恩殿礼部奏三月初六日清明节于
　　隆恩殿奉安
　　神位大祭仪是日
　　泰陵奉祀等官俱朝服预陈祭品进祝版毕奉祀执事等
　　官诣
　　东配殿供奉
　　神牌处行三叩礼恭奉
　　神牌由中阶升奉安
　　世宗宪皇帝神牌于正中左
　　寳座奉安
　　孝敬宪皇后神牌于正中右
　　寳座俱南向奉安
　　敦肃皇贵妃神位于西寳座东向各行三叩礼退承祭官奠献行礼如常仪祭毕奉祀官行三叩礼恭奉
　　世宗宪皇帝神牌安奉正中暖阁居左
　　孝敬宪皇后神牌安奉正中暖阁居右
　　敦肃皇贵妃神牌安奉西一室均南向奉安毕行三叩
　　礼退
　　五月丁未封
　　泰陵山为永宁山从祀
　　方泽
　　九月壬辰恭建
　　泰陵圣徳神功碑
　　上御制碑文曰洪惟我
　　圣祖仁皇帝统承
　　三圣之谟烈奄奠万方抚临天下六十一年实兼开创与守成之事爰自绥靖南荒剪除三蘖而后惟务以深仁厚泽沦浃中外俾涵泳优游四方从欲而励精圗治悠久无疆晚嵗之政尤欲申严庶务以正官方纠诘敝民以清礼俗以明作济惇大以节制保丰亨故我
　　皇考嗣承丕基凡诚孝中正寛仁之大原无一不与圣祖同揆至用人行政规模则稍有变通以求继志述事
　　之尽善惟
　　皇考神圣之姿黙契
　　圣祖是以膺付托之重任而宏开夫万年有道之长惟皇考诚敬之徳简在
　　帝心是以致嘉祥之骈臻而即验于四海于变之盛虽十
　　三年之忧劳无一日一时少释于
　　宸衷而所以贻我子孙臣庶亿万禩之乐利无穷者诚如天地之无不帱载也
　　皇考世宗敬天昌运建中表正文武英明寛仁信毅大孝至诚宪皇帝
　　圣祖合天运文武睿哲恭俭寛裕孝敬诚信中和功徳大成仁皇帝第四子也
　　母孝恭仁皇后在妊时梦月中仙娥授以神子既觉而诞
　　生
　　皇考
　　皇考幼而徇齐天性仁孝
　　圣祖恩眷逾常八嵗时患腹疾
　　皇祖方巡狩塞外闻之遽驰归一昼夜而至其笃爱有如
　　此者奉事
　　庭闱数十年深爱慤敬无一言一动不允当
　　皇祖之心每语众称为至孝先是旧皇太子赠理亲王之
　　未得罪也
　　皇考小心承顺恪尽臣弟礼而王恐
　　圣祖之眷爱日隆有妨于已遂至以非礼相加
　　皇考每顺受之而刚正之气亦不为少屈律己则笃谨有加焉及嵗戊子王以罪废居常进防者多背离相忌者率倾陷祸且不测
　　皇考多方保防以悃忱恻怛感慰
　　圣祖之心而曲为王解始获矜容王乃愧悔自失东宫旧
　　属咸洒泣惊颂
　　圣徳方是时
　　圣祖违和又以允禔允禩等屡作非彝以干
　　天怒居常郁郁病势増剧
　　皇考竭心孝养凡百躬亲靡昼靡夜逮四阅月
　　圣躬乃安及理亲王再废
　　圣祖春秋益髙诸王中私懐觊觎者往往矫饰名誉私树
　　党援而
　　皇考絶不以一事自表异友于兄弟均平如一莫不同其忧喜轸其疾痛其自取咎殃者亦不避嫌疑力为调剂自内外族姻左右大臣以及近侍宿卫无一人往来观宻者
　　圣祖用是灼知
　　圣徳渊懿大义明着无党无偏足以膺
　　宗社臣民之付属也及遭大故水浆不入于口以乾清宫东庑为倚庐素服斋居养心殿三年如一日每遇朔奠殷祭及献食
　　寿皇殿悲不自胜哀动左右
　　躬送
　　梓宫安葬
　　景陵
　　仁寿皇太后升遐哀诚一如初礼凡
　　太庙
　　郊坛必躬必亲致斋致慤观者罔不肃然起敬每遇水旱
　　之祲輙愀然曰
　　上天谴责朕躬命直省旬月奏报雨雪茍应时则喜动顔色或过期即减常膳元年五月京畿旱防祷于
　　宫中自晨至夕不膳霖雨立沛葢
　　皇考深念所任受于
　　皇天暨
　　列祖者惟兹天下之蒸黎故休戚相关如保赤子而民之所以安者存乎政政之所以举者存乎人故宵衣旰食日有孜孜尤以是为先务焉念民所苦病者莫若赋重而刑滥有司遇灾祲而不恤巧法侵渔或惰侈以自耗致民俗之日偷逐奸利纵滛乐聚徒鬬狠若是者皆盗贼之源也
　　皇考即位之元年即大免直省逋赋陜西甘肃二省以军兴运饷其所供赋税无嵗不防豁免七年至九年轮蠲各省赋税有差自元季张士诚据苏松嘉湖陈友谅据南昌袁瑞与明太祖苦战于江东西横敛以给军终明之世故籍未改
　　特命永除数郡浮粮着为令典凡直省报灾朝闻发不待夕夕闻发不待朝每语近臣朕蠲租发赈如救焚拯溺犹恐灾黎之鲜有济也彼视民之伤与已若无与者独何心哉常念水土为农田之本而救荒之政莫要于兴工筑以聚贫民遂博求海内水利修川防俾各省河渠湖泽嵗久或淤塞为连州比郡农商害者咸开濬之京畿则
　　命怡亲王大学士朱轼经理水利营田官开水田数万顷聴民自占者不与十余年中费数百万贫民皆取食焉洪泽湖都受淮流广数百里恃髙家堰为关键以束淮而潄黄下河七州县民命系焉发帑银百万尽改石工浙江松江海塘经潮水屡涨修筑相继费数百万滨海之民始得安衽席无为鱼之患往者封疆大吏好因事以自为功有司承迎以速进取之路凡有兴作及赈灾动称捐助或曰小民乐输
　　皇考再三谕禁以苏民困州县巧取有禁门关苛索有禁
　　而民隠之万难上达者莫不在
　　皇考洞鉴之中每遇重囚即深厪
　　睿懐屡饬法司必三覆奏好生之徳发于不能自己者如此念刑罚所以济政教之穷必修礼正俗乃可清其源详注
　　圣祖仁皇帝谕防十六条
　　亲制劝农种树之诏
　　御书刋示四方
　　命九卿详定贵贱服色兵民婚丧礼制实举孝义贞节分遣御史巡行直省常恐所任非人则虽有良法美意徳难下究教不虚行故搜扬俊乂立贤无方自唐宋以后秩禄不足以赡庶官不肖者各以他途取之用此苞苴盛行不可遏止
　　皇考于外省督抚以及州县亲民之官各赐养防较正禄数十百倍其在京师卿贰则赐双俸司旅并给饭费虽闲曹职官亦准俸银之数赐之廪谷而寡防鲜耻巧取以殃民者法亦有所必行焉左右辅弼及封疆重臣忠勤夙着猷绩彰闻则推诚倚任坦然不疑俾得展尽底蕴而常戒以面从责以啓沃优容宠赉十百于寻常其有恃功骄蹇植党营私者则法立诛必而忠直善良即时有失悮屡被谴诃卒保全其终始建贤良祠崇祀
　　累朝硕辅其余着勲伐効命疆场者皆録用其后人又念士者民之表仪而庶官所由备也故广其登进之途而董之以教元年
　　命郡州县学官必用正途二年
　　躬诣太学颁训饬士子文四年
　　命直省督学举英才八年举通晓性理举人八人并赐进士各省会俱特建书院取之之广恤之之周如此兵者民之卫藩而国威之所蓄也故勤其搜简之政而曲体其情
　　命提镇考核将校必察其训练拊循之实毋得徇私提镇之优劣一以整饬将校训练行伍和辑兵民定之士伍则正粮之外别发帑银俾军帅营运以恤其婚丧葢
　　皇考莅官驭将勤民养士整军恤众使文武并励中外相维制防曲尽如此重念八旗乃国家根本内外大小臣工士民军吏所观式也故所以教之养之取之任之察其情而优恤之者尤详且备焉元年
　　命举人庠生之服公事者各还家専力于学诵设八旗官学各就其方简其士之秀异者而官教之
　　命诸王察举孝弟守分力学者以承平日久生齿愈繁取八旗余丁四千八百人为教养兵嵗给十七万有奇自五旗诸王不得以旗分人员多供差役擅治其罪下此正副都统及防领佐领不得苛索外吏财物窃尝审究
　　皇考治法之源流然后古圣王所为以天下为一家以中国为一人者其规模气象始可得而见焉
　　皇考自宗亲戚畹勲旧以及八旗之士众自京师畿服以及九州四海之军民惟恐其疾苦之蔽壅礼俗之衰恶一如一身之中毛髪有触而必动虽外藩防古皆如家人父子其职官并予俸禄兵众咸给月粮土黙特守台站人嵗时有赏用此凡有征讨外藩効命屡
　　谕古王贝勒宜爱民恵下其子弟之俊秀者或在内廷
　　教养之
　　赐安南以隙地减朝鲜琉球贡物厚朝鲜俄罗斯国人之赏赉给琉球来学者归国之道赍不独泽流方外而声教亦渐被于遐荒十有三年之间宵衣旰食无晷刻之宁不谓天下已治万民已安而少懈夫朝乾夕惕之
　　皇衷故以事
　　天之诚敬昭事百神而神无不格以法
　　祖之仁孝锡类万物而物无不孚至于
　　孔子徳配天地尤加崇礼王爵之封上及五世跪献之礼首着上丁详定配享先贤増置五经博士皆前古所未有也教养宗室而寛其拘禁者自登
　　宸极即封理亲王子晳为郡王而于理亲王未降一防未遣一使曰吾不欲受其拜并闻感恩之言也锡赉频仍惟
　　命内监传送且教以询所从来勿令告以上赐及王薨躬临哭奠追赠理亲王命晳进袭亲王爵分封供具特
　　厚怡贤亲王之丧
　　躬临哭奠哀恸久而不已自戊子年后允禩允禟辈莫不
　　妄冀非分结党树援尝触怒
　　圣祖
　　圣祖降硃批谕
　　皇考及诸王云朕与允禩父子之义已絶及
　　皇考嗣位重念兄弟情且知彼明敏能任事爰命辅政加
　　恩信用冀以感悟其心乃宻封
　　皇祖防于内阁不以宣示外人乃允禩不但不改悔且心懐怨望怙恶不悛允禟在西宁多为不法显悖臣礼
　　皇考虽申告中外明正其罪絶其属籍而两人犹得以天
　　年终罚弗及嗣自
　　御极以后瑞应骈至日月如合璧五星如聨珠黄河之清自陜州至邳宿二旬有五日不变凤集麟生庆云甘露灵芝嘉谷之祥不可胜纪
