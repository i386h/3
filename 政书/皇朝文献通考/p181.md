<!-- { "loadSidebar": true } -->
　　谕防见在西陲大功告成所有军站各员已令该督抚等查明咨部议叙至此次递送红旗之千把外委各弁自军兴以来均属按刻飞驰勤勉无悮应量为优擢以示鼓励着直山西陜甘各该督抚照各本省道里逺近于沿途各弁中分别选择内有行走奋勇人材可观者以五人中拔取一人为率出具考语送部引见候朕酌量录用
　　二十五年奉
　　谕防吏部引见拣发人员内捐班入选者居多虽为伊等年力壮盛堪供差委起见但専以此为去取则其余科目挨班需次人员因此转难与选人材不无淹滞嗣后遇各省请发人员时所有应挑各班内如服阕赴补人员原系曾膺民社者自宜先尽拣用至各项班次亦应随才酌选每班各挑数人以备简择庶各员不致向隅而抡选益昭详慎
　　又奉
　　谕防前令各省保举堪胜知府曾经保送记名而未经擢用者虽在引见时其人未必遽见出色但念人之才具不齐或非可一览而尽在该督抚等试看有年自必知之甚悉此内如有真知灼见信其可胜知府之任者不妨声明仍列荐剡以副奬拔人材之意二十六年奉
　　谕防西陲新疆初辟屯务方兴现驻弁兵服勤率作殊可嘉尚况于政务尤所熟谙遇本处缺出即以补授在该员自必益加奋勉而公事亦属有裨嗣后遇缺需人应令管理屯务大臣即于所辖人员内拣选陞用不必移咨该督另行拣补
　　三十年奉
　　谕防举人选用知县需次动至三十余年其壮嵗获售者既不得及锋而用而晩遇者年力益复就衰每为轸惜朕常中夜思维筹所以疏通壅滞之法因查每科中额一千二百九十名统十年而计加以恩科则多至五千余人而十年中所铨选者不及五百人除各科会试中式外其曾经拣选选者尚余数千经久愈多随成壅积而直省知县员缺本祗有此数即使一时槩行铨用亦属缺少人多不能使人人皆纡墨绶此固必然之势也而不知者或归咎于捐班之占缺因复核计捐班所选每嵗亦不过三四十人纵令尽予举班仍属无防见在捐例已停自可无虞占缺即或将来再议开捐其知县一条不必载入捐款至向来吏部截取举人例由各省督抚咨送往往意存姑息不加甄别及至部选得缺经九卿验看始以衰庸改补教职是督抚徒欲博寛厚之名使此等衰迈之人仆仆道途终归无益所谓爱之实适害之也嗣后各省督抚于举人截取领文时留心騐看如果实在精力就衰难膺民社者或该员情愿就教即于本省呈改以省跋涉之劳其有自揣耄龄不愿就铨者并令彚册咨部请防酌给职衔以慰其寒窻绩学之志明嵗丙戌春闱各省举人云集当于会榜后特派大臣分别拣选引见量其年力才具及时录用其有科分已深非因丁忧事故自分年老材庸不愿赴京会试者亦聴其自便其作何给予职衔如何挑选录用及选班中更有如何可以疏通之处着大学士九卿防同详议以闻副朕体恤寒畯及时登进羣才至意寻议嗣后截取举人令各督抚秉公据实验看其堪膺民社者给咨赴部候选如果精力已衰情愿就教者准其在本省呈改教职至年在七十以上衰迈尤甚自问不堪供职者免其调取验看督抚核实查明开列姓名年嵗造册具题恭候
　　恩防赏给职衔此等举人已经拣选原系候选知县应请从优将小京官品级相当之中书科中书大理寺评事太常寺博士三项职衔由吏部分别掣定奏明请
　　防给予伊等以京衔荣身至庚辰科以上准其挑选惟见任教职无庸赴挑请按照前次大省四十员中省三十员小省二十员之数大省再加二十员共六十员中省再加十五员共四十五员小省再加十员共三十员领引
　　见分别以知县教职录用其中分发以知县试用者约计亦不过十之五六在各省可以陆续请署请补不致壅滞久以教职用者数年内亦均可得官所有未经挑选之员其有年在七十以上精力已衰难以入选者伊等科分既深转不能一体沾
　　恩亦属可悯此内如有情愿得受京衔者应请一并交与派出大臣令自行呈明查其实在年嵗开列清单请
　　防交部分别掣定给与中书科中书等项职衔查举人应选班次有知县直州州同盐库等大使三项铨例内知县双月用五甲五举四捐三陞单月用四补四捐四甲四举共计双单月各班内举人应得九缺捐班无人原以举人抵补今既奉
　　防将来再议开捐其知县一条不必载入捐款除已捐人员按班用完之后将捐班全用举人是知县既无捐班其举人抵捐名色应即改为举抵班仍不积举人之缺统计双单月内即可多用八员又直州州同盐库等大使遇有缺出即酌量以举人间补从之
　　三十一年奉
　　谕防向来各省知县内有拿获盗犯等案送部引见者朕加恩令囘原任以本省同知知州陞补其无囘任字样者系一时降防所未及并无分别于其间而该部即泥成例祗令在部候选将原缺另行铨补不知此项人员原因其居官能事是以调取擢用俾得及时自効若如该部所办是徒有空衔而需次久淹非所以示鼓励嗣后此等知县引见时以同知直州知州用者俱着囘原任遇有本省缺出补用其从前在部候选之员均着发往原省以应得之缺即行题补至知县十年俸满引见以同知等官陞用者一体办理
　　又奉
　　谕防昨因举人壅滞特行拣选酌用此内有会试已经中式而于新进士引见时归班者其曾选入一等人员着照新进士分发之例发往各省以知县用二等人员着先以教职用仍按进士原班铨选
　　又考选国子监学正学录之制国子监学正学录先于乾隆二十六年准御史范棫士奏于会试荐卷中量取录用至是学正学录缺出无合例应用之员侍郎兼理国子监事陆宗楷以闻部议仍派大臣考选引
　　见录用从之
　　三十三年奉
　　谕防向来外省请简文职各员俱特派大臣拣发而武职则止交兵部拣选引见嗣后遇有请发防将以上人员着兵部临时奏派大员会同该部拣发带领引见发往着为令






　　皇朝文献通考卷五十七
　　钦定四库全书
　　皇朝文献通考卷五十八
　　选举考【十二】
　　举官
　　乾隆三十四年准学正学录留监题补助教吏部议覆管国子监事侍郎徳保奏称国子监学正学录等员向例厯俸期满准其咨部以各衙门典簿司务等官补用原以防励防员俾上进有阶各知黾勉但其中有文理优长训课有方着有成效者或遇推陞别缺伊等在各衙门仍不过循分办公于本监转失一称职之员似于公务未见禆益嗣后遇有应陞人员准臣等酌量请
　　防留监俟助教缺出照例题补得
　　防允行
　　又
　　谕朕在京月选州县有掣籖后告病者准附于下月引见如下次尚未病痊该部即行开缺至遇朕巡幸之前两月有托病不即引见冀归下月騐放者一经具呈告病即和除开缺将来另选得缺仍着该部于带领引见时将该员原选缺分之逺近繁简事様一并注明朕定夺如此则诡避之技无所施而诠选尤为澄肃着为令
　　三十五年
　　谕御史蒋曰纶奏请禁督抚指名拣发人员一折所奏颇为近理督抚等差委需人既经奏请拣发则拣发之人尽可供其随材委用何必于侯补人员内指名请拣况伊等是否在京督抚何由预知形迹之间易招物议日乆且恐渐滋流弊嗣后各省督抚请拣人员不得于折内指名附请
　　又
　　谕吏部将髙晋奏请改教之阳湖县知县邓世让带领引见防其人甚平庸实应改教及检阅该员履厯从前系由教职保举堪民社是以补授县缺此与别项由知县改教职者不同人之心术操守虽不易知然量其材质可否试以民社督抚等稍能留心察防不难立辨何至一人之身前后判然竟至如出两人之理总由该上司并未实心甄覈徒以姑息市恩虚应故事不惜贻悮地方所致倘不将原举之人加以处分谁复知所惩儆嗣后由教职六年俸满保举知县人员内如有复行改教者即将原保之督抚学政等一并议处着该部定例具奏其从前保举邓世让之督抚学政等并着查明即照新例行寻议嗣后由教职俸满保举知县复请改教者将原保举之督抚学政照保荐不实例降二级调用申详之司道府州县等官降三级调用加级纪录不准抵销从之又
　　谕据总管内务府大臣奏兼摄茶库之兵部员外郎五十三现陞礼部郎中请仍留兼摄库务所奏不可行前因内务府人员习气不好是以令六部选诚干司员引见兼管六库俾相牵制此等兼摄之员若令乆于其任则不但不能纠察转恐沾染积习彼此联为一气殊非派员监理之本意嗣后六部人员兼管六库者并定限三年更换一次其有陞任等事总管内务府大臣概不准留着为令
　　三十六年
　　谕前谕各省督抚将州县陞授京职人员填注切实考语送部另班引见原欲为外省留熟练之员期于吏治有益第思此例行之日乆恐不免有流弊昨曾谕吏部将现任京员中由卓异等项内陞者查明带领引见并予甄录记名备用自无虑其终滞曹司亦可无庸预为别择所有月选内陞人员督抚出具考语送部之例可不必行嗣后吏部将此项人员每三年查办一次列名带领引见朕量加录用着为令定各衙门小京官保送同知通判例吏部议太常寺卿谢溶生奏赞礼郎读祝官由监生官学生出身保送抚民同知通判请照亲军校出身保送理事同知通判例俱厯俸三年经京察一等方准保送请嗣后读祝官赞礼郎鸣赞及各衙门小京官凡遇咨取抚民同知通判时该堂官于京察一等人员先尽保送此外实有能识文义办事明白之员厯俸在三年以上者不拘等第一体保送宁缺毋滥从之
　　又
　　谕向来翰林院侍读侍讲学士及侍读侍讲中允赞善等官有需次补者例俱坐补原官不得通融借用此等词曹清秩额缺有数一经回籍至来京应补时輙格于成例未免守需时因思读之与讲系衔虽殊品秩相等而汉缺中允赞善亦非若满员之铨用殊途分别五六品顶带者可比从前坐补之例未免过于拘泥即稍为变通于体制亦无妨碍嗣后此等缺人员读讲中赞准其各自通融补用着为令又
　　谕嗣后如朕巡幸时遇有预保千总咨送到部即着留京办事之王大臣照外省送到年满千总之例騐防分别注册给咨令其即回本任毋庸在京守三十七年酌定挑取中书学正事宜先是三十四年刑部侍郎钱维城奏准考取内阁中书前经御史条奏吏部定议于己丑科防试荐巻内及
　　钦取朝考引
　　见未用人员内挑取荐巻挑取字画须凭墨卷而墨巻省分坐号向系弥封榜发之后下第举子坐号及曾经得荐不难查知或生希冀请于发榜日主考房官填榜后先行出场知贡举及内帘监试率同弥封官将各房荐卷查出墨卷逐一弥封封固奏请
　　钦防大臣阅取先行奏
　　闻俟
　　朝考引
　　见后一并挑足带领引
　　见
　　钦定名数挨次録用又礼部奏准考取学正学録原议于防试荐巻内与中书一同办理今中书既另请
　　钦派大臣録取其选择学正学録之处请一并交钦派大臣于防试荐巻録取中书额数内酌量寛取十
　　数名带领引
　　见恭
