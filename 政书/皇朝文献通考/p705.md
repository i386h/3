<!-- { "loadSidebar": true } -->
　　命学习算法官员分往各省测北极高度及日景和硕诚亲王允祉等疏言昔郭守敬修授时法遣人各省实测日景故得密合今除
　　畅春园及观象台逐日测验外于里差之尤较著者如江南浙江河南陜西四川云南广东七省遣人测量北极髙度及日景则东西南北里差及日天半径皆有实据从之
　　五十六年二月
　　御定星厯考原告成先是二十二年十一月
　　谕九卿等曰隂阳选择书籍浩繁吉凶祸福多相矛盾且事属渺茫难以凭信若各据一书偏执已见揑造大言恣相告讦将来必致诬讼繁兴作何立法永行无寻议取钦天监所定通书大全内二十四条附入选择通书彚为一部遵行名
　　钦定选择通书五十二年十月
　　命大学士李光地将曹振圭所著书重加考订
　　赐名星厯考原至是刋刻告成
　　颁发钦天监
　　谕曰厯日内所列九宫以上元为中元传误已乆宜悉依朕所定星厯考原更改之于是以康熙二十三年甲子为上元起一宫自后中元甲子起四宫下元甲子起七宫一百八十年周而复始
　　五十七年四月
　　御定七政四余万年书告成始顺治元年至康熙六十年按年排列节气日时日月五星交宫入宿度分自后准式增续
　　六十一年六月
　　御制律厯渊源告成内厯象考成四十二卷分上下编有图有表以康熙二十三年甲子天正冬至次日壬申子正初刻为法元七政皆从此起算
　　雍正三年三月颁发厯象考成令钦天监教习推算时
　　圣祖仁皇帝御制律厯渊源刋刻告竣
　　世宗宪皇帝御制序文以考成为推步之模
　　命监臣学习遵守
　　八年六月
　　命钦天监修日躔月离表以推日月交食并交宫过度晦朔望昼夜永短五星凌犯续于考成诸表之末时钦天监疏言日月行度积乆渐差法须旋改始合天行臣等钦遵
　　御制考成推算时宪七政觉有微差盖考成按西法算书纂定而其法用之已乆是以日月行度差之微芒渐成分秒若不修理恐愈乆愈差今于雍正八年六月初一日日食臣等公同在台敬谨观实测之与推算分数不合伏乞
　　敕选熟练人员详加校定修理从之
　　乾隆二年正月令天下举精通天象之人
　　上谕大学士等曰在玑衡以齐七政视云物以验嵗功所以审休咎备修省先王深致谨焉今钦天监于节度时刻固已推算不爽而星官之术占验之方天文家互有疎密非精习不能无差海内有精晓天文明于星象者直省督抚确访试验术果精通咨送来京该部奏闻请防
　　六年十一月
　　钦定协纪辨方书告成先是五年七月大学士伯鄂尔泰等疏言选择吉日三代以上祗论干支之刚柔絶少拘忌后世论説日多术家递衍增设神煞本一日而吉凶顿殊本一星而名号杂出以致民间趋避无所适从现在算书馆奉
　　防重修选择通书万年书先据监臣将应改条目及神
　　煞俗论应行删去者奏请
　　敕部定议今和硕庄亲王等请将罗防计都依古改正按罗防计都生于日月交行谓之天首天尾天首属罗天尾属计自古而然应依改正再七政古有四余紫炁其一应请添入其选择通书抵牾重复应删应改及未该者令率同馆员详考编辑进呈
　　御览恭
　　钦定仍将旧有名目附载卷末以示传疑以备博考从
　　之至是告成
　　命名协纪辨方书
　　御制序文弁于卷端
　　十二月
　　御定万年书告成始天命九年下元甲子按年排列节气时刻冠以前代三元甲子编年自黄帝上元甲子始
　　七年六月
　　御制厯象考成后编告成先是三年四月和硕庄亲王允禄等言钦若授时为邦首务尧命羲和舜齐七政尚矣三代以后推测寖疎至元郭守敬本实测以合天行独迈前古明大统法因之然三百余年未加修改乆而有差我
　　朝用西洋法数既本于实测而三角八线立法尤密但其推算皆用成表学者鲜知其立法之意
　　圣祖仁皇帝御制考成一书其数惟黄赤大距减少二分余皆仍西人第谷之旧自西人噶西尼法兰徳等制坠子表以定时千里镜以测逺爰发第谷未尽之义大端有三其一谓太阳地半径差旧定为三分今测止有十秒其一谓清防气差旧定地平上为三十四分髙四十五度止有五秒今测地平上止三十二分髙四十五度尚有五十九秒其一谓日月五星之本天旧説为平圆今以为撱圆两端径长两腰径短以是三者则经纬度俱有微差臣戴进贤等习知其説而未有明徴未敢断以为是雍正八年六月朔日食按旧法推得九分二十二
　　秒今法推得八分十秒验诸实测今法果合盖自第谷至今一百五十余年数既不能无差而此次日食其差最显所当随时修改以合天也数象首重日躔日与天防以成嵗也次月离月与日防以成月也日月同度而日为月揜则日食日月相对而地隔日光则月食皆以日月行度为本今依日躔新表推算春分比前迟十三刻秋分比前早九刻冬夏至皆迟二刻然以测髙度惟冬至比前髙二分余夏至秋分仅差二三十秒盖测量在地面而推算则以地心今所定地半径差与地平上之防气皆与前不同故推算毎差数刻而测量所差究无多也至其立法以本天为撱圆虽推算较难而损益旧数以合天行颇为新巧臣等按法推详阐明理数伏乞
　　亲加裁定顔曰
　　御制厯象考成后编与前书合成一帙得
　　防颁刻书凡十卷先数理次步法次日躔月离交食表以雍正元年癸夘天正冬至次日丁酉子正初刻为法元七政皆从此起算至是告成请
　　御制序文
　　谕曰朕志殷肯构学谢知天所请序文可勿庸颁发宜将厯降谕防及诸臣原奏开载于前则修书本末巳明
　　十七年十一月
　　御制仪象考成志表告成先是九年十月钦天监监正
　　戴进贤等疏言康熙十三年
　　圣祖仁皇帝命南怀仁制造仪器及纂成灵台仪象志一书有解有图有表乃天文科推测星象所常用者其志中原载星辰循黄道行每年约差五十一秒合七十年则差一度今为时已久运度与表不符理宜改定再康熙十三年时黄道赤道相距二十三度三十二分今测得相距二十三度二十九分
　　志中所列诸表皆据曩时分度所当修合天行又三垣二十八宿以及诸星今昔多寡不同应以本年甲子为元厘辑增订以资考测下王大臣议从之至是告成和硕庄亲王允禄等疏言汉以前星官名数今无全书晋志载吴太史令陈卓总巫咸甘石三家星官着于图录凡二百八十三官一千四百六十四星今亦不见原本隋丹元子步天歌与陈卓数合后之言星官者皆以步天歌为准康熙十三年监臣南怀仁修仪象志星名与古同者总二百六十一官一千二百一十星比步天歌少二十二官二百五十四星又于有名常数之外增五百一十六星又多近南极星二十三官一百五十星监臣戴进贤等据西洋新测星度累加测验仪象志尚多未合又星之次第多不顺序臣何国宗恭奉
　　圣训厘正臣刘松龄鲍友管等详加测算着之于图臣允禄等复公同考定总计星名与古同者二百七十七官一千三百一十九星比旧仪象志多十六官一百零九星与步天歌为近其中次第颠倒凌躐臣等顺序改正者一百五官四百四十五星其尤彰明较著者二十八宿次舍自古皆觜宿在前参宿在后其以何星作距星史无明文仪象志以参宿中三星之西一星作距星则觜宿在后参宿在前今依次顺序以参宿中三星之东一星作距星则觜前参后与古合又于有名常数之外增一千六百一十四星按其次序分注方位以备稽考又近南极星二十三官一百五十星中国所不见悉仍西测之旧共计恒星三百官三千零八十三星编为总纪一卷黄道经纬度表赤道经纬度表各十二卷月五星相距恒星经纬度表一卷天汉黄赤经纬度表四卷共成书三十卷伏乞
　　钦赐嘉名
　　御制序文冠于卷端刋刻以垂永久从之
　　命名仪象考成
　　十二月改正时宪书觜参二宿次序大学士忠勇公傅恒等议周天躔度以二十八宿为经星经星之数多寡不一所占之度亦广狭不一而前后相次总以各宿之第一星为距星此天象之自然古今所不易也其间惟觜参二宿相距最近觜止三星形如品字其所占之度狭参有七星三星平列于中四星角出于外其所占之度广古法以参宿中三星之东一星作距星则觜前参后康熙年间用西法算书以参中三星之西一星作距星遂改为参前觜后故时宪书内星宿值日亦依此序铺注以星度考之古以觜在前则距参一度而分野之度狭以参在后则距井十度三十六分而分野之度广若如西法以参在前以觜在后则参反距觜一度而参宿距井之十度三十六分移而归觜似不如古法为优今庄亲王等既称奉
　　命重修仪象志恒星经纬度表顺序改正参宿在后觜宿在前乾隆十九年之七政书即用此表推算应如所请以乾隆十九年为始时宪书之值宿亦依古改正以觜前参后铺注则与恒星经纬度表相合而四方七宿分配木金土日月火水七政之序亦合矣从之
　　二十年六月
　　命测量新辟西疆北极高度东西偏度
　　谕曰西师奏凯大兵直抵伊犁准噶尔诸部尽入版图其星辰分野日出入昼夜节气时刻宜载入时宪书颁赐正朔其山川道里应详细相度载入皇舆全图以昭中外一统之盛左都御史何国宗素谙测量同五官正明安图副都统富徳带西洋人二名前徃各该处测其北极高度东西偏度及一切形胜悉心考订绘图呈览所有坤舆全图及应需仪器俱酌量带往
　　二十二年丁丑十月庚申朔颁乾隆二十三年时宪书增列新辟准噶尔部回部及新附外藩昼夜节气时刻并分列
　　盛京东北诸方于首其增列之名二十曰巴里坤曰穆垒曰济木萨曰乌噜木齐曰安济海曰珠勒都斯曰崆吉斯曰哈什曰伊犁曰博啰塔拉曰哈布塔克曰拜达克曰斋尔曰塔尔巴噶台曰吐鲁畨曰鲁克沁曰乌沙克塔勒曰哈喇沙尔曰库尔勒曰哈萨克其分列之名五曰三姓曰黑龙江曰吉林曰伯都讷曰尼布楚
　　二十五年庚辰十月壬申朔颁乾隆二十六年时宪书增列回部及新附外藩昼夜节气时刻其增列之名二十有六曰布古尔曰库车曰赛哩木曰阿克苏曰乌什曰喀什噶尔曰鄂什曰巴尔楚克曰英阿杂尔曰叶尔羌曰和阗曰伊里齐曰玉陇哈什曰哈喇哈什曰克里雅曰色哷库勒曰喀楚特曰三珠曰鄂啰善曰什克南曰拔达克山曰斡罕曰博罗尔曰安集延曰那木干曰霍罕曰塔什罕三十五年庚寅十月癸酉朔颁乾隆三十六年时宪书将后页纪年加编至一百二十嵗先是本年正月奉
　　上谕国家熙洽化成薄海共跻夀宇升平人瑞实应昌期是以每嵗题报直省老民老妇年至百嵗及百嵗以上者不可胜纪因思向来所颁时宪书后页纪年只载花甲一周为断殊不知周甲夀所常有而三元之序数本循环成例拘墟未为允协着交钦天监自乾隆三十六年辛夘嵗为始于一嵗下添书六十一嵗仍依干支以次载至一百二十嵗则开袠犁然期颐并登正朔用符纪嵗授时之义
