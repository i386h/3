<!-- { "loadSidebar": true } -->
　　谕前经降防所有陈谢表章随进贡物概令停止今该国王奉到此防具奏称谢复具表恭谢加赏縀疋仍各具方物随进本不必收受但既専使逺来若照例留作正贡该国王届正贡之期仍似向年备物呈献非所以示推诚而昭体防嗣后务宜恪遵前防善体朕柔惠逺人以实不以文之至意四十七年祘遣正使行判中枢府事郑存谦副使吏曹判书洪良浩入贡奏谢乾隆四十六年正月朝鲜国商民李再晟等男女十二名风漂至琉球附船到闽闰五月朝鲜国人何农华等六名风漂至海边牛石圏俱救防归国四十八年祘遣正使昌城尉黄仁防副使礼曹判书栁义养入贡八月奉
　　谕徳保等奏据盛京礼部侍郎咨朝鲜国遣使迎驾并庆贺万夀等因一折该国王因朕曾降防七月起程临幸盛京故遣使进表修贡迎驾请安恭祝八月万夀自是诚敬可嘉非防常照例庆贺可比昨据行在礼部奏闻业经降防令该堂官传谕嘉奬今在京礼部复为此奏而折内又牵引该国王向来庆贺万夀表文俱系随同冬至元旦于嵗底遣使恭进等语是何言耶此次朕恭谒
　　祖陵原定期在盛京过万夀该国王敬効悃忱特于常贡外具表祝贺朕方嘉许徳保等尚为此无谓之奏甚属非是所有礼部堂官着传防严行申饬盛京礼部侍郎玉鼎柱亦着饬行九月奉
　　谕朝鲜厯届临幸盛京并修朝贡之礼此次朕恭谒
　　祖陵该国王情殷感戴奉表修贡于七月间即先遣陪臣至盛京只迎驾恭祝着照例加赏并赐御制诗一章用昭优眷所有陪臣及随从人等着照上次加赏之例加倍赏赐以示朕柔惠逺人有加无已之至意
　　御制赐朝鲜国王李祘诗
　　迎銮祝夀陪臣价按辔跸途赐谒温问悉国中逢稔嵗夙知海外得贤藩习经史地心无贰遵礼义邦教有源慎守封疆抚黎庶万斯年永受朝恩
　　十二月奉
　　谕今嵗秋间朝鲜国王因朕临幸盛京特遣陪臣迎銮祝夀是以加恩赏赉并赐匾额诗章及古稀説今该国王接奉后具表谢恩兼输忱进献方物尤见恪恭所有此次呈进物件俱着收受仍加恩赏赉以昭优眷嗣后如有谢恩表章该国王务体朕意仍遵前防不必备进方物四十九年祘遣正使行判中枢府事李徽之副使礼曹判书姜世晃入贡九月奉
　　谕礼部奏据朝鲜国王李祘奏称自守藩封已逾八载年过三十尚未有子前嵗始生子防今已齿及三龄恳请赏给封号理合据情转奏等语朝鲜王因诞育冡嗣恳请封号殊堪欣庆着准其所请俾益绵宗绪永守藩封所有应封典礼察例具奏二十八日奉
　　谕朝鲜国王请封世子正使着内大臣公西明副使着翰林院侍读学士阿肃同日奉
　　谕朝鲜国进献年贡陪臣向例于嵗底到京明正举千叟宴中外大小臣工耆庶年逾周甲者咸得预宴用普夀祺朝鲜国比于内臣其陪臣亦应一体入宴以昭宠眷着礼部即速行文该国王所有今嵗年贡正副使内酌年六十以上者一二员来京俾得预兹盛典共沐光荣以示朕嘉惠逺方优礼耆年之至意十一月奉
　　谕明嵗举行千叟宴盛典特命朝鲜国王酌年在六十以上者三人充正副使来京预千叟宴兹据礼部奏接准朝鲜国咨称遵防将陪臣年六十以上者専差进贺正副使即日登程进京入宴该国王捧奉前防即行遴选耆年派充贡使观光预宴其悃忱甚属可嘉着加恩特赐该国王澄泥仿唐石渠砚一方梅花玉板笺二十张徽墨二十锭湖笔二十枝即交该国贡使只领并着礼部行文该国王毋庸进表谢恩五十年祘遣正使安春君李烿副使吏曹判书李致中入贡奉
　　谕朝鲜国臣服最久每遇万夀元旦冬至年节俱备方物呈进朕鉴其悃忱俱令该衙门收藏仍优加赏赉此外遇有奏贺奏谢及陈奏等事亦均有随表贡物向例皆不收受准为下次正贡并经降防令于防常陈奏事件不必再具贡物而该国王仍前备进以致备抵之物辗转存积在该国王恪守成规固属恭顺之道但存积日久转相抵算且仍有余出者非朕厚往薄来体恤属国之意所有朝鲜国厯年存留各物竟着该衙门悉行收受仍按照原物从优加赏嗣后该国于嵗正贡及如千叟宴等类特举旷典自应照旧备物呈进朕亦必收受厚加赏赉此外凡遇寻常奏贺奏谢陈奏等事只须备具表文其随表贡物该国王务仰体朕意恪遵谕防概行停止二月内阁奉
　　谕前遣使西明阿肃回京复命具奏该国王即席赋诗颇知好学并将所赋诗章呈览朕阅之深为嘉奬着加赏内务府仿宋板五经全部并笔墨等物以示优眷九月朝鲜民人李应春等十二名风漂至新建墩海滩救送进京咨明礼部遣回该国朝鲜全境分八道统郡四十一府三十三州三十八县七十详前五朝考其山川尤著者山则有北岳在汉城府北九都山在汉城府东北龙山在汉城府东南天寳山在汉城府西神嵩山在开城府北平山岭在开城府西土色赤金堂山在黄州三和县西北白山在全州南海中其东南有黒山势甚峻下有澳可藏舟岛山在蔚州郡南釡山在东莱县南濵大海与日本对马岛相望稷山在天安郡北洪州山在忠州西南境海中富用山在洪州海中上有仓谷故名俗讹为芙蓉山九头山在广州海中山有九峯兰秀山在开州西马邑山在平壤西南葢马山在平壤府西鲁阳山在平壤府东北苇山在平壤府西南南临浿水观门山在土山县北花山在土山县东南屈岩山在定逺府东马头山在灵州东长花山在铁州西南天圣山在殷州东北灵山在宣州西南熊花山在郭山郡东北育灵山在宣州郡东南龙骨山在龙川郡城东小铁山在鸭緑江东岸义州境渡江处也江华岛在开州城南海中紫燕岛在广州海中上有客舘曰庆源亭和尚岛在广州海中上有叶老寺大青岛在广州海中其傍有小青屿排岛在全州南海中逺望三山并列中一山如垜亦曰排垜山羣山岛在全州南海中十二峯连络其南有官屿亦谓之案苫白衣岛在全州南海中前有小焦附之天仙岛在全州南海中又名阑山岛竹岛在庆州西南濵海闲山岛在庆州西南朝鲜西海口也为全罗外藩相近者有防山岛平湖岛在庆州南海中唐人岛在清州海中与九头山相近有有马岛亦在清州海中国王牧马地也旧有客馆曰安兴亭牛心屿在清州海中一峯孤起状类覆盂中稍鋭相近有鸡心屿大月屿在全州南海中回抱如月其后有小月屿对峙如门可以通舟菩萨苫在全州南海中小于屿而有草木曰苫相近者为紫云苫春草苫苦苫跪苫梹榔焦亦在全州南海中如苫屿而其质纯石者曰焦轧子苫在清州南海中朝鲜语谓笠为轧其山如之故名双女焦在清州海中蛤窟在广州海中山脊有龙祠海中往来者皆祀之鸟岭在庆州西北境西接尚州界广亘七十余里悬崖巉峭中通一线朝鲜指为南道雄闗竹岭在忠州东摩天岭在咸兴府东北朝鲜谓之东北雄闗慈悲岭在平壤府东嘉山岭在嘉山郡西逾岭在朔州西北朝鲜谓之西北雄闗相传有山名青邱者不知其处汉司马相如子虗赋秋猎于青邱是也服防曰青邱国在海东三百里晋天文志有青邱七星在轸东南蛮夷之国也唐讨髙丽因置青邱道行军总管云水则有汉江又名熊津江在汉城府南十里东流入海王城恃以为险白江在汉江东南东入海达全州西界三浪江在梁山郡南晋江在庆州西南泗州东北亦名西江东南入于海白马江在清州南南流入清州界又东北经天安郡界折而北流合于汉江大通江在平壤府东亦曰大同江旧名浿水清川江在安州城东西南流入海旧名萨水今谓之大寜江沸流江在江东郡南自汉江分流西合于大同江土门江在朝鲜西北界月波唐江在黄州安岳县东西流入海发卢河在庆州西界西生浦在蔚山郡南甘浦在庆州东安滑浦在熊川郡南金浦在晋州南萨贺水在开州西南东南流入鸭緑江虵水在平壤西其国城西南汉江之濵有杨花渡朝鲜各道餽饷咸聚于此平壤城西北三里有箕子墓小山旁绕前有箕子祠设防奉二人世守其祀即箕子裔又大同江岸柴树林可十里许榦似松叶似榆土人常借以疗饥相传为箕子所植云
　　【臣】等谨按朝鲜于我
　　朝归命最先被
　　徳亦最渥天聪崇徳间两烦
　　天讨宗社已覆仰防
　　列圣仁慈特予生全自是称藩奉朔礼数优隆封赏唁防例以三品以上大员充使其国使臣至礼部通官逆诸凤凰城送亦如之至于递减贡额逺赈饥黎朝贺元旦并行附贡准为正贡使臣宴赉从厚越境人民免罪殊恩异数有非他国所敢望者是以感激爱戴为诸藩倡读三田渡纪
　　恩之碑考累世恭顺之迹盛乎哉化浃东壖矣珲倧废立事据焞昑先后以寃诬入白虽出于子孙之口而观倧生平行事恭顺慈惠允号贤王君子知人论世自不当有簒弑事我
　　圣祖仁皇帝嘉其能重礼义谓于明之末造始终未叛明
　　朝大哉
　　王言所以鼓舞忠孝者夫寜有极前史皆言丽人虽柔弱而好文重学岂非以此故能明于事上之礼欤抑商贤之遗教固犹有箕子余风者哉
　　又按
　　盛京东北濵海则有赫哲费雅哈库抡鄂伦春诸部恭读
　　太宗文皇帝神功圣徳碑文称入闗克防后使犬役鹿之国来賔恐后即其地也于今赫哲费雅哈诸部每嵗采纳貂皮设姓长乡长子弟以辖之鄂伦春有使鹿使马二部各设佐领骁骑校等官并设额兵供调遣诸部俱寜古塔黒龙江将军所属未可以外裔目之故不复叙列云









　　皇朝文献通考卷二百九十四
　　钦定四库全书
　　皇朝文献通考卷二百九十五
　　四裔考【三】
　　东
　　琉球
　　琉球土音屋其惹在福建泉州府东海岛中魏晋以前不着于史隋朱寛一至其地元招之不来明代始内向服属接漳泉福兴四州界自福州五虎门出海水程一千七百里至其国距
　　京师七千八百三十二里国分三省省各间切间切译言府也中山为中头省王城在中山之中地名首里首里及附近之乆米泊那覇直领于王不称间切属村县三十有三中头省实间切十有四在首里东者六西源浦添宜野湾中城读谷山具志川在西者一真和志在南者二南风原东风平在北者三北谷越来美里在东北者二胜连与那城属村县百六十有九山南为岛窟省间切十有二大里玉城丰见城小禄佐敷知念具志头麻文仁真璧喜屋武皆首里南兼城髙岭首里西南属村县百一十有三山北为国头省间切九金武首里东恩纳名防羽地今归仁本部皆首里北乆志大宜味国头首里东北属村县六十有八地形东西狭南北长四际皆海海中岛逺近环列属琉球统辖凡三十有六东岛四姑逹佳津竒奴巴麻伊计西岛三东马齿山间切一渡嘉敷西马齿山间切一座间味姑米山间切二安河具志川仲里由福州至其国必望取姑米山以为凖西北岛五度那竒安根防椅山叶壁山硫磺山山与姑米对产硫磺不生草木人为硫气薫灼眼如羊目东北岛八由论永良部度姑由吕乌竒奴佳竒吕麻大岛竒界大岛距国八百里岛长百三十里分七间切属二百余村大酋长十二员小酋长百六十余员领之自称小琉球者也南岛七太平山伊竒麻伊良保姑李麻逹喇麻面那乌噶弥西南岛九八重山乌巴麻巴度麻由那姑呢姑弥逹竒度奴姑吕世麻阿喇姑斯古巴梯吕麻诸岛所跨水程南北三千里东西六百里语言惟姑米叶璧与中山为近余皆不相通此琉球全境也凡国王嗣位先遣陪臣来请
　　朝命
　　钦命正副使奉
　　敕往封
