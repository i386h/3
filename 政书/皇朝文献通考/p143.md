<!-- { "loadSidebar": true } -->
　　谕新设永顺一府所属永顺龙山保靖桑植四县火坑锄头烟户等名色钱一概删除令该户自行开报开垦地方官给以印照永为世业
　　十三年
　　皇上登极
　　谕山西大同偏闗老营水泉三汛兵丁交纳徭银向在饷银内扣交毎年徴银六百八十两有竒着自乾隆元年为始将此项蠲除永着为例
　　是年除江西太平县江夫河蓬杂赋
　　乾隆元年甘肃地震缺额丁赋湖北未经摊减丁
　　赋福建南平县浮多丁赋江南网户鲥鱼折色银陜西坍地徭银悉予免科
　　五年
　　谕曰朕闻江省嵗额钱粮地丁漕项芦课杂税之外又有名为杂办者不在地丁项下编徴仍入地丁项下彚入分数奏销欵目甚多沿自前明迄今赋役全书止编应觧之数未开载出办原委即有开载出办之处亦未编定如何徴收则例于是有阙额累官者有徴收累民者有累在官而因以及民者有累在民而因以及官者朕心轸念特颁谕防除有欵可徴无累官民之项仍照旧徴觧但须覈明则例立定章程明白晓示以杜浮收隠溷等其实在阙额有累官民者着督抚确勘请防豁免
　　十一年除江苏杂办各赋江苏杂办钱粮有城租吏养班余米军饷碾饷折谷等项均系有欵无徴与五年原奉
　　谕防相符至是奏明准以十一年为始悉予豁除
　　又
　　谕曰从前朕巡幸直地方见城垣多有残缺皆因不能随时堵筑以致出入践踏逾越成路因令大学士等寄谕各督抚令其督率有司留心整饬嗣防巡抚硕色奏请分别工程一千两以上者俟以工代赈之年动项兴修一千两以内者令该州县分年修补除土方小工酌用民力外其余即于工费项下支修朕将伊折令各督抚阅看俾其彷照办理但须善为经纪勿致累民而各督抚中遂有因此奏请开捐土方并将各官养亷合力捐修者或经批示或经议驳俱未准行今鄂弥逹覆奏折内又称按田起夫诚恐占田之户必派之佃田之家不若暂借税银生息以偹修补等语此奏甚属错误全不知朕本意矣盖城垣为国家保障其责全在地方官员其所以酌用民力者盖因各处城垣偶有坍损地方官并不查禁任民践踏甚且附近居民竟将城砖窃取以供私用是以令于农隙之际酌用本地方民夫补葺使民知城垣之设原以卫民已身曽用力于其间则遇有坍损自然防息不肯任意践踏且随时修补亦易为力此上下相维之义并非令其按田起夫竟成赋额之外増一力役之征也如鄂弥逹折内所称者恐各省督抚亦错防朕防或致办理未善致有累民之处用是特颁此防晓谕各督抚知之
　　二十七年令生监不得滥充社长圩长牙行埠头各项杂役
　　三十七年
　　谕李瀚奏请停编审造册所见甚是编审人丁旧例原因生齿繁滋恐有漏户避差之是以每届五年查编造册以偹考核今丁银既皆摊入地粮而滋生人户又钦遵康熙五十二年
　　皇祖恩防永不加赋则五年编审不过沿袭虚文无俾实政况各省民谷细数俱经该督抚于年防专折奏报户部核实具题是户口之嵗増繁盛俱可按籍而稽更无借五年一次之另行查办嗣后编审之例着永行停止
　　三十八年
　　谕今年七月间据陈辉祖奏请将该省民屯新垦丁银随年摊徴批交该部议奏旋经户部覆准并请行查各督抚就本省情形酌筹妥议具奏嗣据直等省陆续议奏大概请仍旧制者居多则陈辉祖所奏及该部所议皆未为得当国家承平休养百有余年闾阎生齿日繁嵗有増益向来编审人丁按丁科则自康熙五十二年我
　　皇祖特颁恩诏永不加赋即以是年丁粮之数作为定额朕临御以来无时不以爱养斯民为念讵肯于丁粮区区毫末之赋稍存计较乎若以新垦民屯地亩复将丁银随年摊纳是与小民较及锱铢尤非恵下恤
　　民之道所有各省办理丁粮一事无论己未覆奏俱着悉仍其旧毋庸另议更张其湖北长芦二处已经该部覆准者亦不必行仍令照旧办理
　　右免役











　　皇朝文献通考卷四十四
<史部,政书类,通制之属,皇朝文献通考>
　　钦定四库全书
　　皇朝文献通考卷四十五
　　国用考【七】
　　蠲贷【下】
　　灾蠲
　　顺治三年以江西频年旱涝其今年漕米之未兑运者罢免之直成安等七县水湖广兴国等十州县旱免今年田租
　　四年陜西西安延安平凉临洮庆阳汉中六府雹免今年田租
　　五年山东夏津蝗免今年租朝城罹土贼之患除其逋粮
　　六年直真定顺徳广平大名四府水免今年田租山西太原平阳汾辽泽五府州被水免租亦如之
　　是年定凡遇灾蠲免于起存项下均减如存留无余即减起运之欵若有司借无项可免使民不霑实恵者论
　　八年湖广仓焚其被燬米豆勿责
　　是年定遇灾题请蠲免州县官以蠲免数目刋刻免单颁发其已入者明年以实除之官吏不给免单者以违
　　防计赃论
　　十年直之房山湖北之襄阳黄州荆州徳安湖南之常徳岳州永州江苏之扬州淮安安徽之凤阳庐州山东之济南东昌各府并免今年灾田额赋
　　是年定州县被灾八分九分十分者免十分之三五六七分者免二四分者免一有漕粮州县卫所准改折康熙十七年增定灾地除五分以下不成灾外六分者免十之一七分八分者免二九分十分者免三雍正六年
　　谕改免被灾十分者七九分者六八分者四七分者二六
　　分者一乾隆元年
　　谕被灾五分之处亦准免十分之一永着为例十一年直八府山东二十一州县江南五州县浙江二十二县卫旱并免今年田租湖广石门蝗陜西汉隂雹免租亦如之
　　十二年直夏蝗雹秋水旱被灾者三十六州县卫免今年田租江南浙江江西山东河南湖广水旱山西陜西夏雹秋霜杀禾皆偏灾免租亦如之是年西安延安平凉庆阳巩昌汉中五府地震凡被灾之兵民丁徭田赋悉予放除
　　十三年直新乐河南彰徳蝗河南卫辉湖北武昌湖南常徳水山西大同陜西清水洛川二县靖逺洮岷凤翔等卫所雹并免灾田租其陜西被雹之延绥镇神木县被蝗之山西和顺县免田租十之三
　　是年除江西逋赋
　　十四年直霸蓟等七州寳坻等二十一县保安等三卫梁城一所雹免今年田租武清漷二县水免租如之江西浙江湖南广东间遇水旱免灾田租亦如之
　　十五年湖北水免灾田租直蠡雄等八县山西五台县陜西潼闗辛庄各屯卫雹免租亦如之河南朴县被雹灾田免秋粮十之三浙江绍兴宁波风按灾分免赋有差
　　十六年江西旱被灾者四十五县免今年赋银粮并蠲贵州贵阳等六府湖南澧州等七州县卫旱直赵州等六州县河南睢州等十四州县卫江苏淮安徐州扬州安徽凤阳湖北天门等六县卫水并免今年田租河南汤隂县雹免租亦如之其被雹之直庆云唐县按灾分蠲免有差
　　十七年河南河决睢杞虞城柘城永城夏邑六州县灾免今年租彰徳府属旱免租如之江南邳萧宿迁沭阳四州县湖北蕲州广济县直曲阳县水免租亦如之其直被水之新安丰润免十之二被旱之江南睢宁宿州盐城按灾分蠲免有差十八年浙江旱被灾者二十九县免今年田租江西鄱阳等四县湖北沔阳州直霸州保定新城水免租亦如之其湖北被水之黄梅广济免十之三被雹之直新河免亦如之陜西同州临潼岐山扶沟郿县雹山东金乡定陶旱各按灾分蠲免有差
　　是年山东淄川等四县蝗十八年江南青浦等二十七县卫旱康熈元年福建闽县十二县四川建昌等卫陕西西鳯兴安等府水至是奏免其年各灾田赋额有差
　　康熈元年直江南山西河南四川水江西浙江旱湖北水旱偏灾各免灾田额赋有差
　　二年直云南四川贵州水江南湖南旱浙江江西湖北水旱甘肃雹偏灾免灾田额赋有差三年江西四十一州县旱按分免赋有差直江南浙江福建湖广陜西间被水免灾田赋亦如之是年戸部言凡遇灾伤之地将应徴额赋停徴十之三以竢题免庶民霑实惠从之
　　四年山东山西旱免今年田租其山西旧逋以及山东宁海栖霞被兵疲之各州县卫荒亡诸赋悉予放除其余直江南浙江江西湖广河南陜西间遇水旱雹灾各免赋有差
　　是年左都御史郝惟纳言凡灾地田赋免若干丁赋亦应免若干庶贫民恩泽均霑下部知之五年江南桃源赣榆蝗湖北沔阳黄冈十二州县卫旱陜西镇原雹并免今年田租其余三省州县被旱蝗雹及间遇水之处各按分免赋有差江西西宁等三十五州县旱浙江象山等六县水甘肃霜免灾田赋亦如之
　　六年福建龙溪等五县旱免今年田租甘肃宁州等六州县疫田租丁赋并免一年其直江南浙江山东山西陜西湖广间遇水旱蝗雹各免灾田额赋有差
　　是年定凡蠲免有司官将应免者取每图里长结状分送部科察覈如已徴在官不流抵次年及不扣除应蠲分数一概征比侵蚀或经题定蠲数后不即出示晓谕或称止蠲起运不蠲存留或由单内扣除不及蠲数者州县卫所官均以违
　　防侵欺论上司不行详察使灾黎无告者道府降三级督抚司降一级均调用又定蠲免流抵如蠲本年者填明次年由单之首流抵次年者填明第三年由单之首州县卫所官不开载实数者论入年又定灾伤不得以阖邑地亩通算分数仍按区图村庄地亩被灾分数蠲免
　　七年直水凡五十州县卫灾其被灾十分九分者
　　谕除其租七分八分者免十之四余如例行被水之江南淮二府属各按分加免一分河南之安阳临漳给复三年浙江之临海天台二县卫及甘肃被旱之庄浪等五县并除今年田租其余安徽湖广间遇水旱各免额赋有差
　　是年山东地震免灾民额赋准水旱例行八年陜西水免南郑田赋粮亦如之郿县地为砂石所压不能耕者永除其赋余免租十之三其余江南河南水山西雹直水且雹并免灾田额赋有差
　　是年以陜西平凉临洮巩昌三府屡被灾荒除逋赋银七万八千三百两粮十六万三千石各有竒九年直博野等二十九州县水开州等十四州县旱山东济阳等二十九州县旱潍县雹济宁州水各免额赋有差其余被水之州县江苏二十四安徽八浙江五被旱者河南九湖北六免赋亦如之其织造局种蓝田之灾者免今年靛
　　时以淮阳数被水罢本年漕其康熙六年以后逋漕银米皆勿收责又以山东康熙七年地震免灾地赋银二十二万七千三百两有竒
　　是年定遇灾蠲赋并令免田戸之租从吏科给事中莽佳之请也
　　十年江南淮安扬州水除二府康熙元年至六年逋赋江宁徐海等府州蝗凤阳等府旱直文安安肃等州县夏旱秋水以及山东河南浙江湖广陜西被水旱蝗雹虫灾者各免本年田租有差是年浙江巡抚范承谟以临海太平平阳石门乌程五县温州一卫频年遭值饥馑其康熙元二三年随漕行月逋赋请援康熙八年
　　恩诏蠲免地丁逋赋之例亦予赦免从之明年又奏免石门县康熙三年轻赍银平阳县康熙元二三年月粮各随漕逋赋亦如之
