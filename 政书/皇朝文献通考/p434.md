<!-- { "loadSidebar": true } -->
　　律吕正义曰丝乐虽多惟重琴瑟然具声变之义者尤莫如琴今欲辨琴之音调必先考其法制详其度徽分然后体用备而理数明焉韩诗外传云伏羲琴长七尺二寸史记云古者琴长八尺一寸尔雅大琴谓之离注琴大者二十七观此史传所载琴制无乃太大然□记有大琴大瑟中琴小瑟之别则此制或即上古之大琴乎通考载孔子琴长三尺六寸四分广雅云琴长三尺六寸六分风俗通云琴长四尺五寸此葢中琴之制也及观今时所用大者通体三尺八寸上下度三尺五寸上下小者通体三尺一寸上下度二尺九寸上下其三尺五寸上下者为今尺四倍黄钟之度其二尺九寸上下者为古尺四倍黄钟之度葢中琴皆以四倍黄钟之数为准故孔子琴度乃百世之宜也今定琴制以时用大琴三尺八寸有余命为古尺之度约以今尺得三尺一寸三分四厘七毫为通体之长以孔子之琴古尺三尺六寸为岳山至焦尾度之数约以今尺得二尺九寸一分六厘【此以下皆以今尺言】其岳山之度二分四厘三毫岳山内际至额二寸一分八厘七毫额广五寸一分零三毫肩濶五寸八分三厘二毫腰广四寸三分七厘四毫尾濶亦如之设鴈足于度四分之三此琴之制制也琴之有臣细者所以分各全度之音而琴徽之有疎密者又所以节制各五声二变之分以协和其声调考也按史记舜弹五琴以歌南风之诗乃五音之正位其宫音居中央而徴羽商角各分两侧者也如六七世传为文武所加者乃一二之清声也其或谓之少宫少商者又随一二之旋宫转调而名之者也夫丝音以徴为本白虎通曰八音法易八卦离音也盛徳在火其音徴此大之所以尚徴也故大为倍徴二为倍羽三为宫管子所云徴数一百八羽数九十六宫数八十一是也倍徴倍羽大于宫者即下徴下羽之谓非倍度之长乃倍丝纶巨细之分也是故一倍徴二倍羽三宫四商五角六应一而为正徴七应二而为正羽此七大小之次也如以五音相生度分定其巨细则倍徴为一百零八纶【三壐一丝以十二丝为一纶过此则粗不及则细】倍羽为九十六纶宫为八十一纶商为七十二纶角为六十四纶而正徴为五十四纶正羽为四十八纶此依三分损益之法而为七巨细之分也若夫徽之为用则按七之各分与全互相应和而定五音之正位也盖五音之位各有其分某分所在即应某声合七之五声而各分俱全就一之各分而五声已备又就各之全分而倍半分之节节有五声之正节节有二变之位此定徽取分之大义也是以琴之十三徽中第七徽得度之半谓之中徽以其平分五声之正位也七徽既平分度之半复以半度平分为二则四徽与十徽之分以四徽至岳山十徽至焦尾之度平分为二则一徽与十三徽之分于是以之全度三分之其一分为五徽其二分为九徽复以五徽至岳山之度半之为二徽以九徽至焦尾之度半之为十二徽仍以度五分之其一分为三徽其二分为六徽其三分为八徽其四分为十一徽此琴徽折取之定分也至于取音于徽分间有上下者盖以五音相生之度有当徽不当徽之别也其当徽而七俱用者惟七徽四徽一徽皆得本之正声故又谓之三准五徽九徽十徽之音虽亦当徽然七之中间有不用者所以徽分与度不可不并举而详覈之也以徽之用于者言之十三徽下徴一用之为下羽位下羽二用之为变宫位宫声三用之为商位商声四用之为角位角声五用之为变徴位徴声六用之亦为羽位羽声七用之亦为变宫位此十三徽除二五七为二变不用其一三四六皆用之矣十二徽下羽二用之为宫位角声五用之为徴位羽声七用之亦为宫位此十二徽二五七用之矣十一徽下徴一用之为变宫位宫声三用之为角位商声四用之为变徴位徴声六用之亦为变宫位此十一徽除一四六为二变不用独三用之矣十徽下徴一用之为宫位下羽二用之为商位商声四用之为徴位角声五用之为羽位徴声六用之亦为宫位羽声七用之亦为商位此十徽独三不用其余六皆用之矣九徽下徴一用之为商位下羽二用之为角位宫声三用之为徴位商声四用之为羽位角声五用之为变宫位徴声六用之亦为商位羽声七用之亦为角位此九徽独五为变宫不用其余六皆用之矣八徽下徴一用之为角位下羽二用之为变徴位宫声三用之为羽位商声四用之为变宫位徴声六用之亦为角位羽声七用之亦为变徴位此八徽除二四七为二变不用其一三六用之矣七徽则平分各之半七皆用之为正声矣六徽乃十一徽之半各用之与十一徽同五徽乃九徽之半各用之亦与九徽同至于四徽则又七徽之半为七各音之清声三徽又六徽之半为十一徽六徽之清声二徽又五徽之半为九徽五徽之清声一徽又为四徽之半乃七各音之最髙声一徽之上则无以复加矣至于定取声唐宋以来皆谓隋废旋宫以后独存黄钟一均唐人纪琴以管色合字定一而宋志燕乐谱又以管色合字为黄钟之律故以一合字谓之黄钟之宫夫黄钟之声实非合字而琴之一又非宫位其以合字定一者何也迩来概以笛之四字调为正调定琴之者正此调之声字今考定黄钟之声实为笛之四字黄钟之宫声四字立下羽二以起调则姑洗之角声上字立宫位三弦以主调此正角宫也是以倍无射之变宫合字立徴位一太蔟之商声乙字无射之羽声凡字当二变之位而不用焉且丝乐既以徴音为本故琴之一得徴分三弦得宫分而五音相和之位始正此音之正宫调也如以律吕定琴之其徴律所定之不应徴之分而得角之分羽律所定之不应羽之分而得变徴之分变宫律所定之乃得徴之分宫律所定之乃得羽之分宫声之律既为四字则变宫之律为合字也明矣宫律定既得羽分为四字则变宫之律定得徴分而为合字也益明矣此所以琴之一实有不得不定为合字之义也近世惟据正宫一调为论律吕之本是以有隋废旋宫以后止存黄宫一钟之説然琴谱中有某慢某为某调者实音旋宫转调之义但未明晰其故以管律度相和取声而考騐之耳今以律吕定琴之法言之管律度之五正声得分阴阳二均以相合者止有三调其余得度之正分者或杂入阴吕之音其得阳律之音者又或值二变之位此正管律度生声取分不同之所致也如止论音而不较以律吕则琴之隂阳二均亦皆各为七调然立羽羽分之声必定以律吕而诸调始备是故音转调皆以正宫一调为凖其各慢转移之际而宫调旋于其中矣如宫调以倍无射之律变宫合字定一得下徴之分【倍无射之律实为变宫尺字因近世定琴皆取笛之声字故凡声字俱以笛孔名之】以黄钟之律宫声四字定二得下羽之分姑洗之律角声上字定三得宫声之分蕤宾之律变徴尺字定四得商声之分夷则之律徴声工字定五得角声之分仍以倍无射之律变宫合字定六得徴声之分应于一复以黄钟之律宫声四字定七得羽声之分应于二其太蔟之律商声乙字所应则为变宫之分而无射之律羽声凡字所应则为变徴之分此二分当二变之位而不用盖黄钟宫声立羽以起调姑洗角声立宫以主调故为琴之正宫调七各分皆应阳律一均之声字焉商调则二四五七不更其散声仍得本律之声字而一三六俱慢下管律一音盖以太蔟之律商声乙字定三立羽位以起调蕤宾之律变徴尺字所定之四立宫位以主调而倍无射之律变宫合字所定之一六下为倍夷则之律下羽凡字姑洗之律角声上字所定之三下为太蔟之律商声乙字其倍无射之律变宫合字更为应钟之吕清变宫髙六字当变徴之分姑洗之律角声上字更为仲吕之吕清角髙上字当变宫之分而不用此调之五正声分皆应阳律一均独二变转而应于阴吕焉角调则一三六不更其散声仍得本律之声字而二四五六俱上管律半音盖以姑洗之律角声上字所定之三立羽位以起调防宾之律变徴尺字更为林钟之吕清变徴髙尺字定四立宫位以主调而黄钟之律宫声上字所定之二七上为大吕之吕清宫髙五字蕤宾之律变徴尺字所定之四上为林钟之吕清变徴髙尺字夷则之律徴声工字所定之五上为南吕之吕清徴髙工字其黄钟之律宫声四字所应则当变徴之分蕤宾之律变徴尺字所应则当变宫之分而不用此调之五正声内三声杂入阴吕而二变反得阳律之声字焉变徴调则独五管律半音其余六散声仍得本律之声字盖以蕤宾之律变徴尺字所定之四立羽位以起调夷则之律徴声工字更为南吕之吕清徴髙工字定五立宫位以主调其太蔟之律商声乙字所应则当变徴之分夷则之律徴声工字所应则当变宫之分而不用此调之五正声内独宫声一声杂入阴吕而二变亦得阳律之声字焉徴调则独慢三管律一音其余六弦散声仍得本律之声字盖以夷则之律徴声工字所定之五立羽位以起调沽洗之律角声上字更为太蔟之律商声乙字定三立宫位以主调其姑洗之律角声上字更为仲吕之吕清角髙上字当变徴之分无射之律羽声凡字所应则当变宫之分而不用此调五正声分皆应阳律而二变内变宫分亦应阳律独变徴分杂入阴吕之声字焉羽调则二五七不更其散声仍得本律之声字而一三六俱慢下管律一音四则慢下管律半音盖以倍夷则之律羽声凡字【即正无射之声字】定一六立羽位以起调黄钟之律宫声四字所定之二立宫位以主调而倍无射之律变宫合字所定之一六下为倍夷则之律羽声凡字姑洗之律角声上字所定之三下为太蔟之律商声乙字蕤宾之律变徴尺字所定之四下为仲吕之吕清角髙上字其倍无射之律变宫合字更为倍应钟之吕清变宫髙六字当变宫之分蕤宾之律变徴尺字更为林钟之吕清变徴髙尺字当变徴之分而不用此调五正声内一声杂入阴
　　吕而二变亦杂入阴　　　　　　　　　　　　　　【吕】之声字焉变宫调则一三四六不更其散声仍得本律之声字而二五七俱上管律半音盖以倍无射之律变宫合字所定之一立羽位以起调黄钟之律宫声四字更为大吕之吕清宫髙五字定二七立宫位以主调而夷则之律徴声工字所定之五上为南吕之吕清徴髙工字其黄钟之律宫声四字所应则当变宫之分夷则之律徴声上字所应则当变徴之分而不用此调之五正声内二声杂入阴吕而二变反得阳律之声字焉清声七调亦皆以清宫一调为凖其旋宫转调一如浊声七调若夫各弦之五声二变之分何以取之则以各总度为率其各之全度与各内五声二变位分之比即如五声二变之各分与五声二变毎全分内之各分之比也总之以七声互相应和为凖若非二变之声字以纪五声之正位乌能辨音旋宫转调之理也哉今以清浊二均一十四调更之法详列为表以为调琴之大规焉宫调
　　徴　一　【定倍无射之律　变宫合字　得下征之分】羽　二　【定黄钟之律　宫声四字　得下羽之分
