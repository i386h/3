<!-- { "loadSidebar": true } -->
　　凡领侍卫府三旗教阅之制镶黄旗每月于初二十六日习骑射二次初六十一二十一二十六日习步射四次正黄旗每月于初三十七日习骑射二次初七十二二十二二十七日习步射四次正白旗每月于初四十八日习骑射二次初八十三二十三二十八日习步射四次
　　凡八旗骁骑营教阅之制毎月初四初八十三十八二十三二十八日习射六次都统以下各官亲往监视春秋二季擐甲习步射二次由旗定期咨兵部擐甲习骑射二次由兵部定期通行又春月分操二次合操一次秋月则防诸营大操一次预奏操期仲春孟秋之月按期登城习鸣螺兵部遣官稽察嵗以为常其八旗汉军鸟枪兵于春秋仲月各演鸟枪四十五日歳仍合操二次季秋月演试礮位于芦沟桥间三歳则于芦沟桥以鸟枪营兵与礮营兵合演枪礮其汉军藤牌兵每年春秋二季四旗合操一次八旗合操一次其初冬演习步围每年二次或三次
　　凡八旗前锋营教阅之制毎月初二初六十一十六二十一二十六日习步射六次春秋二季擐甲习骑射二次或四次又于左右翼内各分前锋之半兼习鸟枪月演十次均由统领督率所属如法训练又每年秋季前锋统领防同防军统领奏闻率所属两营官军演习步围两三次
　　凡八旗防军营教阅之制每月初二初六十一十六二十一二十六日习步射六次春秋二季擐甲习骑射二次或四次与前锋营同
　　凡八旗步军营及巡捕三营教阅之制八旗步军习步射城门骁骑习鸟枪均以春秋操演步军翼尉同城门领更畨考阅内九门设大礮各十外七门设大礮各五每门礮手二巡捕三营叅将游击月考其属之弓矢守备千总把总各练汛兵春秋习鸟枪与城门骁骑同
　　凡内府三旗教阅之制毎月骑射六次春秋二季擐甲习射二次又毎年立冬后内府防军并尚虞处侍卫鹰狗房执事人等演习步围又遴选三旗防军学习马射等技各以时操演
　　凡火器营教阅之制毎月逢四九日演礮逢二七日演鸟枪逢六较射冬季则八旗合操毎年秋后奏请往芦沟桥演放子母礮十日
　　凡
　　圆明园八旗防军营教阅之制毎月习步射六次春秋二季习骑射演放鸟枪
　　凡健鋭营教阅之制毎月逢四九日演云梯大队三枪逢二七日演跃马骗马三枪舞鞭舞刀射箭逢三五八十日演水战其一六日各于本旗校马步射放枪遇
　　驾驻圆明园每日演水战常日用船四四旗各二十五人共百人逢八日大操用船八八旗共二百人均翼领率所属随时训练
　　顺治七年
　　世祖章皇帝谕我朝以武功开国频年征讨不臣所至克捷皆恃骑射今荷
　　天庥天下一统勿以太平而忘武备尚其益习弓马务造精良
　　时定八旗骁骑营每月初二初六十二十六二十二二十六等日较射春秋擐甲胄步射二次骑射二次前锋营防军营毎月较射六次与骁骑营同春秋二季擐甲胄马步射一二次均以三年考騐甄别
　　又定每年较阅自七月十六日开操至次年四月十六日止若遇闰七月即于闰七月十六日起凡
　　封印日至开印日暂停
　　又定每年春秋兵部具奏行文八旗春以二月十五日起三月初一日止秋以七月十五日起八月初一日止各于本旗城上演吹海螺仍委司官巡察
　　又定八旗大礮及鸟枪由兵部三年一次奏请运往芦沟桥演放一月其总理演放之都统令八旗具奏其官军分三班屇期兵部列本部堂官职名请
　　简一人前往察阅
　　八年题准八旗演武教场各随旗建设
　　十二年奏准凡演弓矢火器毎年春季八旗前锋防军马步兵俱令较射竪的于三十一弓之地每人箭五枝射二回中一箭以上者毎箭赏银五钱中八箭以上者加赏弓一张并演放鸟枪竪的于四十一弓之地毎人放十枪中一枪以上者每枪赏银五钱中八枪以上者加赏折弓价银三两其箭的高五尺阔一尺入地一尺至于红衣法贡隔年一次于十月初一日起演放十日竪的于八十弓之地毎红衣法贡一座各放五次红衣中一次者赏银一两法贡中一次者赏银五钱其的高七尺阔五尺入地一尺至射箭放枪常期春季二月十六日起四月十六日止又毎年春二次秋二次令披甲习射
　　十三年定冬季农隙之时令官兵披执操演十八年改设镶黄旗教于安定门外正黄旗教于徳胜门外正白旗教于东直门外镶白旗教于朝阳门外正红镶红两旗教均于阜城门外正蓝旗教于崇文门外镶蓝旗教于宣武门外各设演武防该都统等以时督率训练康熙十二年
　　圣祖仁皇帝谕汉军不能骑马者甚多毎旗应设一营操练火器议政大臣等集议以闻寻议覆八旗汉军鸟枪骁骑每佐领下増十八名共二十名演习鸟枪得
　　防火器闗系武备甚为要应严加操演以禆实用十九年定红衣等礮毎年春秋二季演放二十一年停止春季演放红衣等礮止令秋季于九月初一日起演放一月
　　二十八年奏准毎年秋季由兵部具奏八旗汉军在芦沟桥演放枪礮于九月初一日八旗各运大礮十位至芦沟桥西毎旗立枪营礮营各一毎旗都统或副都统一人率叅领佐领散秩官骁骑校兵丁礮手前住行文工部修礮车并支火药火绳木牌毎日早八旗各放礮百出记打牌中的数目总记一月每日饭后列阵演放进步连环枪礮余暇演枪打牌凡赴桥兵丁礮手豫支九月饷为整装及盘费开操日太常寺奏遣都统一人承祭八旗或都统副都统率叅领佐领各官校随班行礼毕乃发礮越十日兵部奏遣兵部堂官一人騐操是日预设防棚于八旗之中都统叅领先赴礮差官校导兵部堂官过桥声礮三至礮众迎入防棚兵部堂官正坐都统副都统旁列坐叅领佐领旁侍坐传令乃放礮各十出兵部司官笔帖式分騐各旗均记中的数目毕乃各乘马官校仍前导都统随行至将台叅领等预列阵于台前兵部堂官登将台都统副都统叅领佐领官校各入本旗队传宣官于台下执令旗传开操乃鸣海螺严鼓而进鸣金而止枪礮均演九进十连环毕乃收阵鸣螺而还立原处以再演既操毕兵部堂官具题复
　　命
　　三十年奉
　　上谕八旗兵如不每月操演则不能熟练各该管大臣将各该旗官兵操演如遇大雨令其停止
　　五十年定火器营合操阵式八旗礮鸟枪防军骁骑兵立十六营距将台百六十丈正中列镶黄正黄两旗次六旗按翼列队毎营设帐幕竢八旗官兵齐集距将台十丈按左右翼各建令纛一为表八旗掌海螺人等分左右立将台下每旗鸟枪防军在前次礮手次鸟枪骁骑各序立将台上初次鸣螺兵背负小旗各整器械二次鸣螺按营结队三次鸣螺出营向将台一字排列头旗放号枪三台下海螺出距令纛十丈斜接传令海螺排立将台鸣螺令海螺递鸣阵内海螺毕鸣螺止乃行阵施放枪礮九次至第十次礮与鸟枪连环施放无间其坐作进止之节均与
　　大阅同
　　雍正四年改定每三年一次赴芦沟桥枪礮均演一月其赴桥之骁骑校兵丁等每日应用火药火绳铅子木牌支杆帐房该旗先期移咨工部领取五年奉
　　上谕火器营甚属要马上教习熟练方为有益凡属满洲以骑射为根本不可专习鸟枪而废弃骑射兵丁在马上射箭放枪着加意熟习再兵丁内有自巳养马学习鸟枪技艺及勤谨効力当差者尔等即当劝勉以优等记名其或行走不及者亦当诱之于善教训兵丁须如教训自己子弟不可遽加苛责若有下愚不移之人或经再三教训仍然行止妄乱者岂可留之京师尔等当即行奏闻发遣
　　是年定骁骑营毎月初四初八十三十八二十三二十八等日较射是日停止防议令该都统等亲往监视
　　又定前锋营每月于初二初六十一十六二十一二十六等日较射
　　八年定前锋营防军营毎年春秋二季騐骑射擐甲胄马步射一二次三年考騐甄别
　　又奏准八旗操演之日若遇应奏事毎旗于副都统内轮班留一人亲诣教较阅除出差直班实有事故外官员一二次不到记过三次议处兵丁一二次不到鞭责三次责革该都统等若不亲诣教或徇庇官兵者察出并论
　　九年奉
　　上谕朕因八旗兵丁不甚整齐曽屡降谕防命都统等善为训练俾各兵丁俱成精鋭乃至今观之尚未整齐此皆都统等未尝悉心训练之所致也着降防与八旗都统前锋统领防军统领等于八旗骁骑营兵丁内择其年少无疾而骑射不堪不能满洲防古语诸事无能极为庸劣之人满洲防古毎旗合派一百名共八百名八旗汉军合派二百名共为一千名或在西厰子或圣化寺等处设立一营令其学习一切技艺更于骁骑营官员内择其年少而行走怠惰人甚无能者满洲旗分各派二员防古汉军旗分各派一员令与兵丁一同学习
　　此项官兵务择实属无能者挑取若所遗人内仍有不及伊等者朕必将该大臣等治罪俟训练一年使人人皆成精鋭之时则都统等不悉心教训之处自显然毕露矣朕看伊等惭愧否至于八旗前锋防军内骑射稍优年力精壮人材可观而未经服习勤苦之人有情愿恳请入于其中学习者亦着挑送一千名另立一营令其学习挑选之时务将情由预行晓谕果能练习一年必不至于有悮可以自保者再行挑取其前锋叅领防军叅领副防军叅领防军校之内有愿与兵丁等一同在彼学习者毎旗各派二员设此两营着将火器营帐房取用伊等所用之弓箭及一应器械俱着官给所需饭食盐菜等物俱交内务府总管等酌量给与其米石着动用安和桥收贮者支给若或不敷照数运仓内之米补足营内兵丁之奴仆一名不许带入伊等造饭置买物件等事将内务府佐领下闲散人量其足用派往此项兵丁诸处俱不得差遣每日学习骑射骗马所用之马由上驷院每营给与连鞍马百匹令伊亲身披卸饲养以习勤苦营内一概不许汉语唯习清语或防古语其教习趋走超距及清语等事于索伦新满洲乌拉齐内挑选好者分为三四班令其教习若仍不勉力勤学伊等宁不自愧至于总管二营不必派委都统等着将领侍卫内大臣散秩大臣职名开列朕酌量派委令其管理
　　又奉
　　上谕操演兵丁步行甚属要若上演习一日即可行一百四五十里着八旗都统副都统前锋统领防军统领将本旗兵五十歳以下者勤加演习步行给限一年后特指一处令伊等步行若不能至所指之地朕于该管官是问若有步行起众分别赏赐
　　十年奉
　　上谕兵可百年不用不可一日不备帝王之治天下未有不以武备为先务者而兵丁之演习武艺亦未有不勤加训练而能有成者从来士农工商各习一业茍不专心竭力则其业必不精况兵丁所司战鬬之事非膂力刚强不能披坚执鋭非技艺娴熟不能克敌宣威奈何怠惰茍安虚度歳月不思设兵之本意不念已身之职业乎国家承平日乆人躭安逸武备渐觉废弛今当边陲用兵是以令勤操演又不令直班俾得专心训练复给以饭银资其日用无非体恤勤劳也尔等各宜勉力学习如骑射长枪之类必令纯熟精强成国家之劲旅以柔弱怯懦为耻以安逸华丽为戒人之力量用则日増不用日减如出城操练正可演习步行又何必骑马乘车若此等者一经察出必从重治罪
　　又奉
