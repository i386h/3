<!-- { "loadSidebar": true } -->
　　求二平均以半径一千万为一率太阳在最高时之最大二平均三分三十四秒化作二百一十四秒为二率日距月最高倍度之正为三率求得四率为秒以分收之为太阳在最高时日距月最高之二平均又以半径一千万为一率太阳在最卑时之最大二平均三分五十六秒化作二百三十六秒为二率日距月最高倍度之正为三率求得四率为秒以分收之为太阳在最卑时日距月最高之二平均乃以太阳高卑距地之立方大较一○一四一○为一率本时之立方较为二率所得高卑两二平均相减余化秒为三率求得四率为秒以分收之与前所得太阳在最高时日距月最高之二平均相加为本时之二平均日距月最高倍度不及半周为减过半周为加
　　求三平均以半径一千万为一率最大三平均四十七秒为二率日距正交倍度之正为三率求得四率为三平均日距正交倍度不及半周为减过半周为加
　　求用平行置二平行加减二平均再加减三平均得用平行
　　求最高实均以最高本轮半径五五○五○五为一边最高均轮半径一一七三一五为一边日距月最高之倍度与半周相减余为所夹之角【日距月最高倍度不及半周者与半周相减过半周者减半周】用切线分外角法求得小角为最高实均日距月最高倍度不及半周为加过半周为减
　　求本天心距地数以最高实均之正为一率最高均轮半径一一七三一五为二率日距月最高倍度之正为三率求得四率为本天心距地数【即本时两心差】
　　求最高实行置用最高加减最高实均得最高实行
　　求太隂引数置用平行减最高实行得太隂引数【不及减者加十二宫减之】
　　求初均以半径一千万为一边本时两心差为一边【即本天心距地数】太隂引数与半周相减余为所夹之角【引数不及半周者与半周相减过半周者则减半周】用切线分外角法求得对两心差之小角与前所夹之角相加复为所夹之角仍以前二边用切线分外角法求得对半径之大角为平圆引数乃以半径一千万【即撱圆大半径】为一率本天心距地之余【以本天心距地数为正对其余即撱圆小半径】为二率平圆引数之正切线为三率求得四率为正切线得实引与太隂引数相减得初均数引数初宫至五宫为减六宫至十一宫为加求初实行置用平行加减初均得初实行
　　求月距日置初实行减本日太阳实行得月距日【不及减者加十二宫减之】
　　求二均数以半径一千万为一率太阳在最高时之最大二均数三十三分一十四秒化作一千九百九十四秒为二率月距日倍度之正为三率求得四率为秒以分收之为太阳在最高时月距日之二均数又以半径一千万为一率太阳在最卑时之最大二均数三十七分一十一秒化作二千二百三十一秒为二率月距日倍度之正为三率求得四率为秒以分收之为太阳在最卑时月距日之二均数乃以太阳高卑立方大较一○一四一○为一率本时之立方较为二率前所得高卑两二均数相减余化秒为三率求得四率为秒以分收之与前所得太阳在最高时月距日之二均数相加得本时之二均数月距日倍度不及半周为加过半周为减
　　求二实行置初实行加减二均得二实行
　　求实月距日置月距日加减二均得实月距日求太阳最高置太阳最卑平行加减六宫得太阳最高
　　求日月最高相距置太隂最高实行减太阳最高得日月最高相距【不及减者加十二宫减之】
　　求相距总数以实月距日与日月最高相距相加得相距总数【加满十二宫去之】
　　求三均数以半径一千万为一率最大三均二分二十五秒化作一百四十五秒为二率相距总数之正为三率求得四率为秒以分收之为三均数总数初宫至五宫为加六宫至十一宫为减求三实行置二实行加减三均得三实行
　　求末均数以半径一千万为一率两最大末均日月最高相距一十度为六十一秒二十度为六十七秒三十度为七十六秒四十度为八十八秒五十度为一百零三秒六十度为一百二十秒七十度为一百三十九秒八十度为一百五十九秒九十度为一百八十秒用日月最高相距度比例得两最大末均为二率【两最大末均以十度为率日月最高相距有零度者用中比例法求之如十度为六十一秒二十度为六十七秒十五度则为六十四秒是也】实月距日之正为三率求得四率为秒以分收之为末均数实月距日初宫至五宫为减六宫至十一宫为加
　　求白道实行置三实行加减末均得白道实行求正交实均以正交本轮半径五十七分半为一边正交均轮半径一分半为一边日距正交之倍度为所夹之外角【日距正交倍度过半周者与半周相减用其余】用切线分外角法以边总五十九为一率边较五十六为二率日距正交之正切线为三率【即半外角切线日距正交过一象限者与半周相减过半周者减半周过三象限者与全周相减】求得四率为正切线得数与日距正交相减余为正交实均日距正交倍度不及半周为加过半周为减
　　求正交实行置用正交加减正交实均得正交实行
　　求月距正交置白道实行减正交实行得月距正交【不及减者加十二宫减之】
　　求交角减分以半径一千万为一率日距正交倍度之正矢为二率【凡日距正交倍度过半周者则与全周相减余为距交倍度凡距交倍度不及九十度则用正矢以余与半径相减过九十度则用大矢以余与半径相加】黄白大距半较八分五十二秒半化作五百三十二秒半为三率求得四率为秒以分收之得交角减分
　　求距限置最大距限五度一十七分二十秒减交角减分得距限
　　求距交加差以半径一千万为一率日距正交倍度之正矢为二率最大两加分二分四十三秒折半得八十一秒半为三率求得四率为秒以分收之得距交加差
　　求距日加分以半径一千万为一率实月距日倍度之正矢为二率距交加差折半化秒为三率求得四率为秒以分收之得距日加分
　　求黄白大距置距限加距日加分得黄白大距求黄道纬度以半径一千万为一率黄白大距之正为二率月距正交之正为三率【月距正交过一象限者与半周相减过半周者减半周过三象限者与全周相减】求得四率为距纬之正得黄道纬度月距正交初宫至五宫为北六宫至十一宫为南
　　求升度差以半径一千万为一率黄白大距之余为二率月距正交【白道度也】之正切线为三率求得四率为黄道度之正切线得月距正交之黄道度与月距正交相减余为升度差月距正交初一二六七八宫为交后为减三四五九十十一宫为交前为加
　　求黄道实行置白道实行加减升度差得黄道实行
　　求黄道宿度依日躔求宿度法求得本年黄道宿钤察黄道实行足减宿钤内某宿度分则减之余为某宿度分
　　求月孛宿度察最高实行足减本年黄道宿钤内某宿度分则减之余为月孛宿度
　　求罗防宿度置正交实行加减六宫足减本年黄道宿钤内某宿度分则减之余为罗防宿度求计都宿度察正交实行足减本年黄道宿钤内某宿度分则减之余为计都宿度
　　皇朝文献通考卷二百六十
　　钦定四库全书
　　皇朝文献通考卷二百六十一
　　象纬考【六】
　　极度偏度
　　【臣】等谨按西法谓地居天中其体浑圆与天度相应即浑天家卵黄之説也天半覆地上半绕地下日出地上为昼入地下为夜此终古不易者也人居赤道北者北极见南极隐居赤道南者南极见北极隐近极则见极高逺极则见极低东方日中西方夜半南方日中北方夜半此易地殊观者也周天三百六十度半在地上者为一百八十度天顶距地极距赤道皆九十度黄道出入赤道南北各二十三度二十九分
　　京师北极出地三十九度五十五分则天顶距极五十度五分而赤道距天顶亦三十九度五十五分自京而北二百里而极高一度自京而南二百里而极低一度而日月星之出入昼夜之长短因之而异是为南北里差自京而东一度而时迟四分自京而西一度而时早四分而交节之后先日月食之早晚因之而殊是为东西里差此由人居地面随在所见不同者也明史天文志列北极高度东西偏度谓惟两京江西广东四处系实测其余皆据地图约计我
　　朝于各省及防古囘部金川皆经实测以推昼夜节气时刻亦从古所未有也爰备列之
　　京师北极高三十九度五十五分昼夜刻分节气宫度详前日月行道自
　　盛京以下偏东偏西及节气迟早皆准
　　京师别之
　　盛京北极高四十一度五十一分偏东七度十五分夏至昼冬至夜各六十刻四分夏至夜冬至昼各三十五刻十一分节气时刻迟二十九分
　　尼布楚北极高五十一度四十八分偏西十七分夏至昼冬至夜各六十五刻十三分夏至夜冬至昼各三十刻二分节气时刻早一分
　　黑龙江北极高五十度一分偏东十度五十八分夏至昼冬至夜各六十四刻十分夏至夜冬至昼各三十一刻五分节气时刻迟四十四分
　　三姓北极高四十七度二十分偏东十三度二十分夏至昼冬至夜各六十二刻十四分夏至夜冬至昼各三十三刻一分节气时刻迟五十三分伯都讷北极高四十五度十五分偏东八度三十七分夏至昼冬至夜各六十一刻十三分夏至夜冬至昼各三十四刻二分节气时刻迟三十四分吉林北极高四十三度四十七分偏东十度二十七分夏至昼冬至夜各六十一刻一分夏至夜冬至昼各三十四刻十四分节气时刻迟四十二分山西北极高三十七度五十三分三十秒偏西三度五十七分四十二秒夏至昼冬至夜各五十八刻八分夏至夜冬至昼各三十七刻七分节气时刻早十六分
　　朝鲜北极高三十七度三十九分十五秒偏东十度三十分夏至昼冬至夜各五十八刻六分夏至夜冬至昼各三十七刻九分节气时刻同吉林山东北极高三十六度四十五分二十四秒偏东一度四十分夏至昼冬至夜各五十八刻二分夏至夜冬至昼各三十七刻十三分节气时刻迟三分
　　甘肃北极高三十六度八分偏西十二度三十六分夏至昼冬至夜各五十七刻十三分夏至夜冬至昼各三十八刻二分节气时刻早五十分河南北极高三十四度五十二分二十六秒偏西一度五十六分夏至昼冬至夜各五十七刻七分夏至夜冬至昼各三十八刻八分节气时刻早八分
　　陜西北极高三十四度十六分偏西七度三十三分四十秒夏至昼冬至夜各五十七刻三分夏至夜冬至昼各三十八刻十二分节气时刻早三十分
　　江苏北极高三十二度四分偏东二度十八分夏至昼冬至夜各五十六刻六分夏至夜冬至昼各三十九刻九分节气时刻迟九分
　　安徽北极高三十度三十七分偏东三十四分夏至昼冬至夜各五十六刻夏至夜冬至昼各四十刻节气时刻迟三分
　　四川北极高三十度四十一分偏西十二度十六分夏至昼冬至夜各五十六刻夏至夜冬至昼各四十刻节气时刻早四十九分
　　湖北北极高三十度三十四分四十八秒偏西二度十七分昼夜刻分同四川节气时刻早九分浙江北极高三十度十八分二十秒偏东三度四十一分二十四秒夏至昼冬至夜各五十五刻十三分夏至夜冬至昼各四十刻二分节气时刻迟十五分
