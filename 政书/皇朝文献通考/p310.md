<!-- { "loadSidebar": true } -->
　　后殿官由内垣右门入升自西阶至中阶拜位前立赞礼郎东西各二人引分献官鸿胪寺官引陪祀王公百官均就拜位序立典仪赞乐舞生登歌执事官各供乃职武舞执干戚进赞引奏就位
　　皇帝就位立
　　后殿典仪赞执事官各供乃职赞礼郎赞就位承祭官
　　就位立
　　右就次盥洗就位
　　典仪赞迎
　　神左右司香奉香盘以次进至各案前恭司乐赞举迎神乐奏贻平之章【乐辞俱详见乐考】协律郎举麾工歌柷乐作赞
　　引奏诣香案前暨对引官恭导
　　皇帝诣
　　太祖髙皇帝香案前对引官至祝案前止立司香案赞引
　　奏跪
　　皇帝跪奏上香司香进香
　　皇帝工炷香三上瓣香兴以次诣
　　太宗文皇帝
　　世祖章皇帝
　　圣祖仁皇帝
　　世宗宪皇帝香案前上香仪同赞引奏复位暨对引官恭
　　导
　　皇帝复位立赞引奏跪拜兴
　　皇帝行三跪九拜礼王公百官俱随行礼协律郎偃麾工戛敔乐止【凡乐以举麾鼔柷作以偃麾戛敔止后同】初迎
　　神时
　　后殿典仪赞同赞礼郎赞诣香案前赞跪赞上香引承
　　祭官诣
　　肇祖原皇帝
　　兴祖直皇帝
　　景祖翼皇帝
　　显祖宣皇帝香案前以次跪上香毕复位行三跪九叩礼
　　如仪
　　右迎神
　　典仪赞奠帛爵行初献礼司乐赞举初献乐奏敉平之章乐作司乐举节舞干戚之舞【凡舞以节领之导引进退后同】有司掲尊幂勺浥酒实爵左右司帛司爵以次进至各
　　神位前司帛跪献篚奠于案三叩兴司爵立献爵奠于垫中各退乐暂止司祝诣祝案前跪三叩兴奉祝版跪案左赞引奏跪
　　皇帝跪羣臣皆跪赞读祝司祝读祝辞曰惟某年月日孝孙嗣皇帝御名敢昭告于
　　太祖承天广运圣徳神功肇纪立极仁孝睿武端毅钦安文定业髙皇帝
　　孝慈昭宪敬顺仁徽懿徳庆显承天辅圣髙皇后太宗应天兴国徳彰武寛温仁圣睿孝敬敏昭定隆道显功文皇帝
　　孝端正敬仁懿哲顺慈僖庄敏辅天协圣文皇后孝庄仁宣诚宪恭懿至徳纯徽翊天启圣文皇后世祖体天隆运定统建极英睿钦文显武大徳功至仁纯孝章皇帝
　　孝惠仁宪端懿慈淑恭安纯徳顺天翊圣章皇后孝康慈和庄懿恭惠温穆端靖崇天育圣章皇后圣祖合天运文武睿哲恭俭寛裕孝敬诚信中和功徳大成仁皇帝
　　孝诚恭肃正惠安和淑懿俪天襄圣仁皇皇
　　孝昭静淑明惠正和安裕钦天顺圣仁皇后
　　孝懿温诚端仁宪穆和恪奉天佐圣仁皇后
　　孝恭宣忠温肃定裕慈纯赞天承圣仁皇后
　　世宗敬天昌运建中表正文武英明寛仁信毅大孝至诚宪皇帝
　　孝敬恭和懿顺昭惠佐天翊圣宪皇后
　　孝圣慈宣康惠敦和敬天光圣宪皇后曰时届孟【春夏秋冬】谨以牲帛醴斋粢盛庶品用展追思伏惟尚
　　飨读毕兴奉祝版跪安
　　神位前帛篚内三叩兴退乐作赞引奏拜兴
　　皇帝率羣臣行三拜礼兴乐止武功之舞退文舞执羽
　　籥进初奠帛爵时
　　后殿典仪赞奠帛爵行初献礼有司揭尊幂勺浥酒实
　　爵左右司帛司爵以次进至各
　　神位前殿帛献爵仪同
　　前殿司祝诣祝案前跪三叩兴奉祝版跪案左赞礼郎赞跪承祭官跪赞读祝司祝读祝辞曰惟某年月日
　　孝孙嗣皇帝御名谨遣某官某敢昭告于
　　肇祖原皇帝
　　原皇后
　　兴祖直皇帝
　　直皇后
　　景祖翼皇帝
　　翼皇后
　　显祖宣皇帝
　　宣皇后曰时届孟【春夏秋冬】谨以牲帛醴斋粢盛庶品用展追
　　思伏惟尚
　　飨读毕兴奉祝版跪安
　　神位前篚内三叩兴退赞礼郎赞叩兴承祭官行三叩礼
　　兴
　　前殿两庑赞礼郎引分献官诣两庑配飨位前上香执事生揭尊幂勺浥酒实爵奉篚奉爵各分献退右初献
　　典仪赞行亚献礼司乐赞举亚献乐奏敷平之章乐作舞羽籥之舞司爵诣各
　　神位前献爵于左仪如初献
　　后殿典仪同时赞行亚献礼司爵献爵各
　　神位前如
　　前殿之仪两庑随分献毕乐止
　　右亚献
　　典仪赞行终献礼司乐赞举终献乐奏绍平之章乐作【乐同亚献】司爵诣各
　　神位前献爵于右仪如亚献
　　后殿典仪同时赞行终献礼司爵献爵各
　　神位前如
　　前殿之仪两庑随分献毕乐止文徳之舞退
　　右三献
　　既终献太常寺赞礼郎一人诣拜位前西向立赞
　　赐福胙光禄寺卿二人奉福胙诣
　　神位前拱举退祗立于
　　皇帝拜位之右侍卫二人进立于左赞引奏跪皇帝跪左右官皆跪奏饮福酒右官进福酒
　　皇帝受爵拱举授左官奏授胙右官进胙
　　皇帝受胙拱举授左官奏拜兴
　　皇帝三拜兴又奏跪拜兴
　　皇帝率羣臣行三跪九拜礼兴典仪赞彻馔司乐赞举彻馔乐奏光平之章乐作彻毕乐止有司彻
　　后殿馔如仪
　　右受胙彻馔
　　皇帝既受福胙太常寺赞礼郎诣
　　神位前跪奏礼毕请
　　还寝室三叩兴退司乐赞举
　　还宫乐奏乂平之章乐作赞引奏跪拜兴
　　皇帝率羣臣行三跪九拜礼兴乐暂止典仪赞奉祝帛
　　送燎司祝司帛诣
　　神位前咸跪三叩司祝奉祝司帛奉篚兴司香诣香案前
　　跪奉香兴以次送送燎所
　　皇帝转立拜位旁西向司拜褥官彻拜褥王公百官退
　　避侧立东西面俟祝帛过【仍布拜褥】
　　皇帝复位立
　　后殿赞礼郎赞跪叩兴承祭官行三跪九叩礼兴典仪赞奉祝帛送燎司祝奉祝司帛奉篚司香奉香恭送燎所如
　　前殿之仪乐舞生奉两庑香帛焚燎乐作赞引奏礼成
　　暨对引官恭导
　　皇上自殿左门降东阶由东防门出赞礼郎引承祭后殿官退王公二人率宗室觉罗官恭奉
　　后殿
　　前殿
　　神位还寝室上香行礼与迎
　　神同
　　右礼成神位还御
　　时飨礼成
　　皇帝至
　　太庙南门外神路右乗礼舆导迎乐作奏祐平之章午门鸣钟不陪祀王公百官咸朝服跪迎王公随
　　驾入至内金水桥恭
　　皇帝还宫皆退太常寺官彻
　　乾清门斋戒铜牌送寺
　　右乗舆回宫
　　【臣】等谨案自康熙三十八年十二月定元旦
　　圣节恭请
　　太庙后殿
　　四祖神牌至
　　奉先殿行礼之处停止即于
　　太庙后殿照
　　奉先殿典礼供帛酒笾豆读祝文遣官致祭嗣后毎嵗元
　　旦
　　圣节
　　奉先殿行礼时
　　太庙后殿即遣官致祭兹谨録祝文于左
　　元日
　　后殿祝文维年月日
　　孝孙嗣皇帝御名谨遣某官某敢昭告于
　　肇祖原皇帝
　　原皇后
　　兴祖直皇帝
　　直皇后
　　景祖翼皇帝
　　翼皇后
　　显祖宣皇帝
　　宣皇后曰兹逢元旦嵗序方新嵗事更始谨以香帛醴斋粢盛庶品特修祀礼用申追慕之情伏惟尚
　　飨
　　皇太后万夀圣节
　　后殿祝文维年月日
　　孝孙嗣皇帝御名谨遣某官某敢昭告于
　　肇祖原皇帝
　　原皇后
　　兴祖直皇帝
　　直皇后
　　景祖翼皇帝
　　翼皇后
　　显祖宣皇帝
　　宣皇后曰兹逢
　　皇太后圣节仰荷
　　恩佑追慕良深谨以香帛醴齍粢盛庶品特修祀礼用申
　　报忱伏惟尚
　　飨
　　皇帝万夀圣节
　　后殿祝文维年月日
　　孝孙嗣皇帝御名谨遣某官某敢昭告于
　　肇祖原皇帝
　　原皇后
　　兴祖直皇帝
　　直皇后
　　景祖翼皇帝
　　翼皇后
　　显祖宣皇帝
　　宣皇后曰兹臣诞辰深承
　　启佑莫罄报私谨以香帛醴斋粢盛庶品特修祀礼用展
　　微忱伏惟尚
　　飨


　　皇朝文献通考卷一百十三
　　钦定四库全书
　　皇朝文献通考卷一百十四
　　宗庙考【八】
　　太庙
　　祫祭
　　【臣】等谨按我
　　国家行祫祭而未尝行禘祭
　　圣祖仁皇帝朝监察御史李时谦疏请举行禘礼下九卿詹事科道防议礼部尚书张玉书等议曰臣等综考礼制言禘者不一有谓虞夏禘黄帝殷周禘帝喾皆配祭昊天于圜丘者有谓祖之所自出为感生帝而祭之于南郊者有谓圜丘方泽宗庙为三禘者先儒皆辩其非而言宗庙之禘又不一説有谓禘祭止及毁庙不及亲庙者有谓长发之诗为殷之禘雍之诗为周之禘而亲庙与毁庙皆兼祭者惟唐赵匡陆淳皆以为禘异于祫不兼羣庙王者既立始祖之庙直推始祖所自出之帝而以始祖配之故名为禘至于三年一祫五年一禘经无明文其説始于汉儒而后之议礼者咸宗之汉唐宋所行禘礼亦莫考始祖之所自出止于五歳之中行一祫一禘两大祭于其宗庙而已大抵夏商以前有禘之祭而其制未详汉唐以后有禘之名而与祫无别惟周以后稷为始祖以帝喾为所自出之帝而太庙之中原无帝喾之位故祫祭不及帝喾至禘祭时乃特设帝喾之位以稷配焉行于后代不能尽合故宋神宗谕廷臣议罢禘礼明洪武初御史答禄与权请举禘祭众议亦以为不必行诏从其议至嘉靖中乃立虚位祀皇初祖帝而以太祖配享事属不经礼亦旋罢洪惟我
　　国家受
　　天显命
　　世徳相承定鼎之初追上
　　四祖尊称以
　　肇祖原皇帝始基王迹故立庙崇祀自
　　肇祖始夫太庙之中以受命之君为太祖允宜特尊者也
　　我
　　太祖髙皇帝功徳隆盛与天无极自当为
　　太庙万世之祖上而推所自出则缔造之业
　　肇祖为最着今
　　太庙祭祀四孟分祭于
　　前殿
　　后殿以各伸其尊嵗暮祫享于
　　前殿以同将其敬一嵗之中自
　　肇祖以下屡申祼献仁孝诚敬已无不极五年一禘之祭
　　不必举行从之盖自
　　世祖章皇帝肇举祫祭一嵗时享大祫煌煌乎典制明备
　　矣而合食之礼实即推本
　　太宗文皇帝除夕享
　　庙之精意以垂则于万年者也谨考祫祭之典彚于编
　　顺治十六年七月
　　世祖章皇帝定
　　太庙祫祭礼是月壬戌都察院左副都御史袁懋功言礼
　　莫大于
　　宗庙孝莫大于祀先
　　太祖
　　太宗次第配享独祫祭之礼阙焉未举请
　　敕典礼诸臣广稽旧典复嵗暮祫祭之礼以彰孝治之隆
　　疏入
　　命礼部详察典例以闻丙戌礼臣议覆请照防典举行得防是
　　【臣】等谨按覆准每嵗暮日祫祭大建于二十九日小建于二十八日
　　十二月甲寅以嵗暮行祫祭礼遣官祗告
　　太庙
　　【臣】等谨按此即祫祭前期之祗告也是次初行恭书之以见例而每嵗祫祭
　　亲诣行礼则彚纪于后
　　十七年三月
　　饬工部修造祫祭
　　神位器皿
　　康熙四十年十二月辛巳祫祭是日礼毕
　　圣祖仁皇帝谕内阁礼部太常寺曰朕自御极以来一切祀典必敬谨斋戒躬亲展祭以尽昭事之诚四十年于兹矣每当临祭之时朕无一事不敬此礼部太常寺起居注官所共知从来祭祀登降起立莫不如常这次行礼将毕防觉头朕之身体稍逊于前于此可见祀典关系重大朕恐精力偶有不周致敬心少间可以此意谕诸大臣等
　　雍正三年二月庚辰
　　世宗宪皇帝以
　　圣祖仁皇帝大丧三年礼终祫祭
　　太庙释服即吉
