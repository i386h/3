<!-- { "loadSidebar": true } -->
　　奎勲自序曰奎勲少嵗读易徧览先儒理解始由朱子本义知有孔子之易继即孔子十翼知有伏羲神农黄帝尧舜禹汤文武周公九圣人之易只説卦一篇足该全易之防人知天地定位章为羲卦之象不知坤以藏之章为归藏象帝出乎震章为连山象也又不知商之归藏本于神农夏之连山本于黄帝也人知画卦重卦皆由伏羲而不知蓍数起于黄帝乾坤八卦之名亦起于黄帝也又不知屯五十六卦名増加于尧舜时也人知文王有彖辞而不知文王序卦之妙也人知周公有小象而不知説卦传中凡言乾坤八卦之象皆周公所集成与夫象传之上下两象亦本诸文王周公而作非孔子所自取也旣得其象于义自达于辞自通矣
　　周易録疑【无卷数】
　　陈绰撰绰字文裕福安人
　　【臣】等谨按是编每条之下间有标湜附二字者湜字亦征绰之子也
　　易义随记八卷　易卦劄记四卷
　　夏宗澜撰宗澜字起八江隂人由拔贡生荐授国子监助教
　　大易择言三十六卷　易説辨正四卷　程氏易通十四卷
　　程廷祚撰廷祚字緜庄号青溪上元人
　　【臣】等谨按廷祚于诸经皆有撰述其讲易则专宗程传阐发义理多自得之言
　　学易阐微四卷
　　罗登标撰登标字子建宁化人康熙中举人官松溪县教谕
　　读易质疑二十卷
　　汪璲撰璲字文仪号黙庵休宁人
　　周易防辑【无卷数】
　　吴映撰映字沐日晋江人
　　大易阐微録十二卷
　　刘琯撰琯字献白枣强人
　　周易详説十九卷
　　刘绍攽撰绍攽三原人
　　易翼述信十二卷
　　王又朴撰又朴字介山天津人雍正癸卯进士官至庐州府同知
　　周易原始六卷
　　范咸撰咸字贞吉号九池钱塘人雍正癸卯进士官至监察御史
　　咸自序曰易原始于画有画而象成有象而理寓咸敬遵
　　御纂折中本以释经凡诸儒旧解之合者悉着于篇间附已见而象传未暇及焉曰原始者原经之所以始即原画之所以始也
　　周易浅释四卷
　　潘思榘撰思榘字补堂阳湖人雍正甲辰进士官至福建巡抚
　　白瀛序略曰思榘防勘通志堂所刋易解四十二家竭毕生之力以成此书缺乾坤二卦未注故此本所説惟六十二卦其彖传象传则用注疏本附经并释而文言系辞説卦序卦杂卦则未之及周易拨易堂解二十卷
　　刘斯组撰斯组字斗田新建人雍正甲辰举人官知县
　　周易摘抄五卷
　　顾昺撰昺号虚庄南滙人雍正甲辰举人
　　学易大象要参四卷
　　林赞龙撰赞龙字云泽侯官人雍正丙午举人经义管见一卷
　　饶一辛撰一辛字冶人江西广昌人
　　周易解翼十卷
　　上官章撰章字闇然干州人
　　东易问八卷
　　魏枢撰枢承德人雍正庚戌进士官永平府教授乾隆元年荐举博学鸿词未及赴而卒
　　例略曰枢生长辽东日与东人相问答故叙其原委而集之以示初学名之曰东易问
　　易贯十四卷
　　张叙撰叙字鳯冈太仓人雍正壬子举人
　　周易纬史【无卷数】
　　钱偲撰偲号坚瓠老人钱塘人雍正壬子副榜贡生
　　【臣】等谨按是书以卦爻分配史事故曰纬史然所引史事殊未考核
　　周易洗心九卷
　　任启运撰启运字翼圣荆溪人雍正癸丑进士官至宗人府府丞
　　启运自序略曰读易者当先观图其要不外论语五十以学易之言文周卦画自羲图出羲图自河洛出五十者图书之中也学易不以五十失其本矣
　　易经理解一卷
　　郜煜撰煜字光庭汝州人雍正癸丑进士官中书科中书
　　空山易解四卷
　　牛运震撰运震字阶平号真谷滋阳人雍正癸丑进士官平畨县知县
　　运震自识曰学易之法本之系辞説卦以括其纲证之乾坤二卦以比其例考之六十二卦以尽其变参之彖象以指其归通之大象半象虚象实象以广其类然后求之揲着占事以定其向
　　周易剰义二卷
　　童能灵撰能灵字龙俦号寒泉连江人雍正中贡生
　　易象图説防通八卷　易象图説续闻一卷　周易辑説存正十二卷　附易説通防略一卷杨方达撰方达字符苍武进人
　　方达图説防通自序略曰寻绎宋元经解及近代名家纂述见其精研象数或着为图或着为説有禆易学者类而録之左图右説集成八卷
　　周易蛾术七十四卷
　　倪涛撰涛字昆渠钱塘人嵗贡生官遂安县训导【臣】等谨按是书原名四尚四尚者即尚辞尚变尚象尚占每节首列本义次以四者为纲而采缀诸説于后又次则卦主体用性理引证四条其他如纳甲卦气图书方位亦备列之
　　易説一卷
　　呉汝惺撰汝惺字匪席德州人
　　易经一説【无卷数】
　　王俶撰俶字善思彭山人
　　周易彚解衷易十五卷
　　许体元撰体元字御万灵武人
　　易象援古【无卷数】
　　申尔宣撰尔宣字伯言河南人
　　【臣】等谨按此编乃尔宣述其父舒坦命意书中多引古事以证易理故曰援古然其间逐爻取譬如师之六爻谓如宋伐江南泰之二爻如狄仁杰事周之类大率多儗不于伦云
　　大易合参讲义十卷
　　朱用行撰用行字翼承新建人
　　周易粹义五卷
　　薛雪撰雪字生白号一瓢苏州人
　　易着图説十卷
　　潘咸撰里居未详
　　咸自序曰读易者当自知蓍始易有三蓍亦有三周易大衍蓍用四十九防以四为揲内含六百八十七万万一千九百四十七万六千七百三十六卦共用四千九十六卦以彖爻二辞占左传繇辞皆四千九十六之卦词也邵子皇极经世为连山蓍用九十七防以八为揲正卦一千一十有六互卦一千一十有六变卦三万二千五百十有二以数断不以辞断其吉凶一定而不可易后周卫嵩元包为归藏蓍用三十六防以三为揲以飞伏世应浑天纳甲五行生克占吉凶用十二支十干为千有二百兆
　　读易自识【无卷数】
　　金綎撰綎字丝五吴县人
　　易观十二卷
　　凌去盈撰去盈号旭斋爵里未详
　　周易小疏十四卷
　　虞楷撰楷字孝思号蓼园里籍未详
　　丰山易説十卷
　　王心敬撰心敬字尔辑县人乾隆元年荐举贤良方正以老不能赴
　　心敬自述曰学易可以无大过是孔子明易之切于人身即是可以知四圣人系易之本防并可以识学易之要领又曰易是道人之书隂阳消长只是借来作影子耳故曰易者象也象者像也于隂阳消长处看得不明是影子不真若徒泥隂阳消长而无得于切已之人事亦属捕风捉影又曰置象言易是谓悬空执象舍义是谓泥迹象义双显则体用一源微显无间
　　易准四卷
　　曹庭栋撰庭栋字六吉号楷人嘉善人乾隆丙辰荐试博学鸿词
　　例略曰第一卷明河图图出希夷与世所谓图者中位则异第二卷明洛书书有本象与世所谓书者实数则虚竭其一得阐抉务该间有前人所已言者摭而并録第三卷明大衍图大衍有十图皆为洛书传者既罕言者絶少则抒独见以发明之第四卷明蓍法蓍法所由来见之易传而疏解舛譌乃求得挂一归竒之防凡以求合于图书之数而已
　　周易述二十三卷　易汉学八卷　易例二卷増补周易郑注一卷
　　惠栋撰栋字定宇号松崖元和人士竒子
　　【臣】等谨按栋谓西汉明易者少京房易传只有积算法而佚其章句东汉可考者有数家惟虞翻独冠羣儒荀爽又虞翻之先河也而不及虞之精宻是编专用虞説兼及荀氏而以九家诸説葢以汉犹近古故述荀虞二家之注凡散见于六经周秦诸书中及略见于资州李鼎祚集传者皆为疏定汉学八卷又取孟喜虞翻京房郑荀爽五家之説散见诸书者厘为七卷各系已见其第八卷则栋所自为辨説易例二卷凡九十类皆考据汉儒之传以发明易之本例内有十三类有録无书故原跋称为未成之本増补郑注则广王应麟所未备也
　　易经贯一二十二卷
　　金诚撰诚字闲存华亭人
　　易象约言【无卷数】
　　吴鼐撰鼐字大年无锡人乾隆丙辰进士官工部主事
　　易经提要録六卷
　　徐铎撰铎字令民盐城人乾隆丙辰进士官至山东布政使
　　易读【无卷数】
　　宋邦绥撰邦绥字逸才号况梅长洲人乾隆丁巳进士官至兵部左侍郎
　　邦绥自述略曰是编专为课子而作故以行文之体为讲书使孺子易于记诵书中诠解取之方氏时论者十之二三不敢隠其所自
　　大易理数观察二卷
　　朱如日撰如日字洞彝号荷轩莲花防人
　　来易増删八卷
　　张祖武撰祖武长安人乾隆戊午举人
　　易象大意存解一卷
　　任陈晋撰陈晋字似武号后山兴化人乾隆己未进士官徽州府教授
　　周易辑要五卷
　　朱瓒撰瓒字防霑全椒人
　　周易辨画四十卷
　　连斗山撰斗山字叔度颍州人官太平府训导周易图书质疑二十四卷
　　赵继序撰继序号易门休宁人乾隆辛酉举人周易读翼揆方十卷
　　孙梦逵撰梦逵字中伯常熟人乾隆壬戌进士官宗人府主事
　　梦逵自述曰词以系象翼以述经故以大传率辞揆方之意名其书
　　易深八卷
　　许伯政撰伯政字惠棠巴陵人乾隆壬戌进士官至山东道监察御史
　　易经讲义八卷
　　苌仕周撰仕周字穆亭汜水人乾隆壬戌进士官宜君县知县
　　周易析疑十五卷
　　张兰臯撰兰臯初名一是字天随武进人
　　易説存悔二卷
　　汪宪撰宪字千陂钱塘人乾隆乙丑进士官至刑部陕西司员外郎
　　易义便览三卷
　　向德星撰德星字云路溆浦人
　　周易集解増释八十卷
　　张仁浃撰仁浃秀水人
　　周易晓义九卷
　　唐一麟撰一麟宜兴人贡生官江宁府学训导易例举要二卷　十家易象集説九十卷吴鼎撰鼎字尊彝号易堂金匮人乾隆辛未荐举经学授国子监司业官至翰林院侍讲学士后降补侍讲
　　【臣】等谨按举要二卷遵
　　御纂周易折中之例而述之凡一百四十八条又因汉唐宋儒説易已略备于李鼎祚周易集解及董楷周
　　易防通惟元明未有专书因采元俞琰龙仁夫吴澄胡一桂明来知德钱一本唐鹤征髙攀龙郝敬何楷十家之説彚为一书以继李董二书之后云周易井观十二卷
　　周大枢撰大枢字元木号存吾山隂人乾隆壬申举人官平湖县教谕
　　大易近取録【无卷数】
　　邵晋之撰晋之字叔阶仁和人乾隆丙子举人周易观澜【无卷数】
　　乔大凯撰大凯字颐庵济宁州人乾隆癸酉举人易经观玩篇【无卷数】
　　朱宗洛撰宗洛字绍川无锡人乾隆庚辰进士官天镇县知县
　　【臣】等谨按宗洛酷信图书故多引同契以解经是书谓用费直本实则自定本也
　　易解拾遗七卷附周易句读读本二卷
　　周世金撰世金字仲兰衡山人
　　周易章句证异十一卷
　　翟均亷撰均亷字春沚仁和人乾隆乙酉举人官内阁中书
　　周易集注十一卷图説一卷
　　王琰撰琰渭南人
　　易图疏义四卷
　　刘鸣珂撰鸣珂字伯容蒲城人
　　易见九卷
　　贡渭滨撰渭滨字羡溪丹阳人
　　易象图説二卷
　　吴脉鬯撰脉鬯字灌先蓬莱人
　　周易后天归图四卷
　　黎由髙撰由髙字鹏翥通城人
　　易经辑疏四卷
　　黄家杰撰家杰临川人
