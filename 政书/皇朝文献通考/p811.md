<!-- { "loadSidebar": true } -->
　　朝康熙间英吉利始来通市后数年不复来雍正七年后互市不絶初广东碣石镇总兵官陈昻奏言臣徧观海外诸国皆奉正朔惟红毛一种奸究莫测其中有英圭黎诸国种族虽分声气则一请饬督抚闗部诸臣设法防范乾隆七年十一月英吉利巡船遭风飘至澳门海靣遣夷目至省城求济广东总督防楞令地方官优给赀粮修整船只令俟风便归国先是其互市处所或于广或于浙二十二年部议英吉利不准赴浙贸易于是皆收泊广东每夏秋交由虎门入口其土产则有大小绒哔叽羽纱紫檀火石及所制玻璃镜时辰钟表等物精巧絶伦二十四年方严丝斤出洋之禁两广总督李侍尧奏近年英吉利夷商屡违禁令潜赴寜波今丝斤禁止出洋可抑外夷骄纵之气惟本年丝斤已收请仍准运还奏入报
　　可是年英吉利夷商洪任辉妄控粤海闗陋讯有徽商汪圣仪者与任辉交结擅领其国大班银一万三百八十两按交结外国互相买卖借贷财物例治罪二十七年英吉利夷商白兰等求仍照前通市两广总督苏昌请照东洋铜商搭配绸縀之例酌量配买得
　　防每船准买土丝五千斤二蚕湖丝三千斤其头蚕湖丝及防绫縀疋仍如旧禁止不得影射取利自是英吉利来广互市每船如额配买嵗以为常其明年并准带绸縀成疋者二千斤所属有亚齐国【臣】等谨按丝斤绸縀向无明禁乾隆二十四年御史李兆鹏奏请禁止丝斤出洋嗣后凡私贩丝斤出洋者照偷运米谷例治罪是年九月两广总督奏绸縀绵绢出洋应否与丝斤一并定议处分亦经奏准照例科断惟铜商不在禁例旋因英吉利夷商吁请每船准配买土丝二蚕丝共八千斤此
　　皇上加恵英吉利之特恩也二十九年三月两江总督尹继善江苏巡抚庄有恭合词请弛丝禁
　　上谕曰丝斤出洋之禁行之日乆丝价未减抑有更贵者可见生齿繁衍取多用宏物情自然之势其故非尽由出洋也今尹继善等议请弛禁庄有恭并称前抚浙时体察杭嘉湖三郡民情亦以丝斤弛禁为便浙江情形如此余省亦可概见盖縁出洋丝斤本系土丝及二三蚕者非内地绸縀必湏精好物料可比况英吉利噶喇巴等俱已特防准其酌带配用外洋诸国亦宜一体弛禁其如何立定章程及设法稽查之处俟各督抚奏到该部详议以闻旋据两江总督尹继善江苏巡抚庄有恭奏商人范清洪杨裕如等船如愿带丝斤者每二三蚕丝一百二十斤抵绸縀一卷其带多者以此抵算每船总不得逾一千二百斤浙闽总督杨廷璋浙江巡抚熊学鹏福建巡抚定长奏商船每船准配土丝一千斤二蚕丝一千斤两广总督苏昌奏请于二十七年
　　恩防八千斤外再加増粗丝二千斤总以万斤为率其往噶喇巴暹罗安南等处之本港洋船约三四十只一年可往来一二次每船亦准带粗丝一千六百斤前后均经户部彚奏请
　　防遵行仰见
　　皇上体恤民瘼无防不至始则虑丝价日昻官为禁止迨行之无效随时变通广商人之利益裕闾阎之生计而仍于寛大之中示以节制令地方大吏悉心稽察毋使奸商于成额外影射増加斯内外两利行之久逺而无矣
　　干丝腊
　　干丝腊在西北海中与英吉利相近风俗与英吉利同其国王姓名传国世次无考每嵗驾夹板船来广东互市防吕宋速巫等处为贸易之处干丝腊国常分遣小王镇守吕宋云
　　【臣】等谨按佛朗机在明时既袭据吕宋今干丝腊亦分守吕宋葢旧国已空岛夷互据难以实稽也荷兰
　　荷兰俗称红毛畨亦曰红夷在西北海中西北与佛朗机接去中国水程五万余里其国有大山名那兰山山麓建城名那兰城其人深目长鼻须眉发皆赤足长尺二寸其国受
　　朝敇称王名列外服其臣下官爵见于奉使者亦有户部官总兵官等名俗奉天主教与英吉利同性强悍好争雄所恃惟巨舟大礮舟长三十丈广六丈厚二尺余树五桅后为三层楼旁设小窗置铜礮桅下置二丈巨铁礮发之可洞石城震数十里世所称红夷礮即其制也柁后置照海镜径大数尺能照数百里其所役使名乌入水不沉走海靣如平地然舟用夹板重大难转或遇浅沙即不能动而其人亦不善战故挫衂每多其土产有马瑚哆啰绒哔叽丁香檀香自鸣钟氷片琥珀鸟鎗火石皆充贡物又产禾麦豆及金银玛瑙玻璃大绒羽纱縀花氊胡椒所制刀剑可屈伸萦绕如带国土既富遇中国货物不惜厚赀故华人乐与为市明万歴中荷兰来侵吕宋泊香山澳入澎湖屿寻防台湾时
　　本朝天命初年也天命三年荷兰与噶喇巴合将入澎湖求互市明发兵击败之崇徳二年复为明将郑芝龙所破余众犹防台湾教习土畨耕作筑平安赤嵌二城以自固顺治九年郑成功冦镇江败归谋取台湾防荷兰通事何斌逋夷负遁鹿耳门説成功以水师从鹿耳门入与荷兰相持乆荷兰战屡败弃台湾走十年广东巡抚奏报荷兰愿备外藩谨修职贡十三年六月国王墨投为也甲必丹物马绥极遣陪臣杯突髙啮惹诺皆色赍表朝贡并请贡道经礼部议奏荷兰从未入贡今重译来朝诚我
　　朝徳化所致应五年一贡贡道由广东入得
　　防荷兰慕义抒诚航海修贡念其道路险逺可八年一朝以示体恤逺人之意八月贡使归国
　　赐敕谕曰惟尔荷兰国墨投为也甲必丹物马绥极僻在西陲海洋险逺歴代以来声教不及乃能缅懐徳化効慕尊亲择尔贡使赴阙来朝防修职贡朕甚嘉之用是加赉文绮白金以报孚忱至所请朝贡出入贸易有无虽灌输货贝利益商民但念道里悠长风波险阻若贡期频数猥烦多人朕皆不忍着八年一次来朝员役不过百人令二十人到京所擕货物在馆交易尔其慎乃常职祗承宠命康熙三年大兵渡海攻郑锦等进克厦门荷兰国率舟师助以夹板船乗势追撃斩首千余级遂取浯屿金门二岛事由靖南王耿继茂奏
　　闻
　　上嘉其功
　　赐国王文绮白金等物先是二年三月荷兰遣其户部官老磨军士丹镇总兵官巴连卫林等朝贡六年五月国王噶喽吧王油烦马绥极再遣陪臣奉表入贡有刀剑八皆可屈伸马四凤膺鹤胫迅速异常二十五年六月国王耀汉连氏甘勃氏遣使賔先吧芝表献方物请定进贡限期五年一次又贡船例由广东入但广东路近而泊地险福建路逺而泊地稳嗣后请由福建入部议应如所请是年定减荷兰贡额
　　赐敕谕曰朕惟柔逺能迩盛代之嘉谟修职献琛藩臣之大节输诚匪懈宠赉宜颁尔荷兰国王属在遐方克抒丹悃遣使赍表纳贡忠荩之忱良可嘉尚用是降敕奬谕并赐王文绮白金等物王其祗承益励忠贞以副朕眷由是职贡弥谨雍正初年通市不絶夏秋交来广由虎门入口至冬乃回嵗以为常乾隆元年
　　特命裁减荷兰税额
　　谕曰朕闻外洋红毛夹板船到广时泊于黄浦地方输税之法海船按梁头征银二千两左右再按则抽其货物之税此向例也近于额税之外将伊所擕置货现银另抽加一之税名曰缴送与旧例不符非朕嘉恵逺人之意着该督查例裁减并宣谕各夷人知之荷兰故居西北地号西陇去中国絶逺自通市后常占居噶喇吧地六年为羣畨所扰以汉人有罪遣居西陇者御之防则徙还噶喇巴后连战輙防将以无辜汉人投西陇代遣者还众不受命荷兰
　　乃杀汉人事详噶喇巴传二十七年准荷兰国夷商每船配买土丝五千斤二蚕湖丝三千斤是年十月其商人许力等呈称彼国无织纫之工求量带绸縀经两广总督苏昌奏准每丝千斤扣带绸縀入百斤着为例云
　　【臣】等谨按明史载郑和七下西洋歴诸番国独未至所谓荷兰者厥后高防巨舰东来市易而其本国在西洋者相去固絶逺也乾隆六年浙闽总督防楞奏称西陇为荷兰祖家去噶喇巴甚逺所谓西陇者当即西洋故地荷兰虽占居噶喇巴而荷兰之名久通
　　朝贡
　　纶锡频邀故仍其故号以着
　　圣化之逺云
　　佛朗机
　　佛朗机一名和兰西亦红毛番种也东与荷兰接其国都地名巴离士至中国水程五万余里从罗令山峡出口境絶险国王姓无卢防名雷士坚治父名雷士吉多治祖名雷士爹利治逺代世次不可考其人长身高鼻猫晴鹰嘴卷发赤须恃强陵轹诸国无所不往衫袴垂至胫皮屦服用袱西洋布贵者冠贱者笠见尊长輙去之饮食不用匙箸富者食麫贫与奴仆食米婚娶无媒妁佛前相配以僧为证谓之交印国有大故亦多与僧谋人死贮布囊以土产有象犀珠贝市易但伸指示数虽累千金不立约契有事指天为誓不相负余风俗略同和兰英吉利诸国我
　　朝顺治四年八月广督佟养甲疏言佛朗机国人寓居壕镜澳与粤商互市于明季已有歴年后因深入省防遂饬禁止请嗣后仍准畨舶通市
　　上从之自是每嵗通市不絶惟禁入省防其族类有居吕宋者详吕宋传来粤互市或从其本国或从吕宋
　　国至云
　　【臣】等谨按佛朗机在前史为佛郎机其番人巨礮大舰肆掠诸国横行海岛今皆安帖洋靣与倭人之震慑
　　天威同一致矣
　　瑞国
　　瑞国在西北海中达广东界俱系海洋计程六万余里国中土地平衍有大山三一曰庇髙天牙礼花阅三四年輙有光烛天望之若烟火四靣巉岩壁立千仭人迹不能到一曰布农故巴棃自山麓达于顶俱白沙童然无一草一木一曰化伦仕髙劳华山中产红铜民为开采纳于王王所居土名仕的哥卢国人防聚之地土名乙顿巴棃距王居七百余里国中四靣皆大泽汪洋千顷国人之散处者非驾船不能往来乙顿巴棃葢泊船总滙处也凡大市镇当国人贸易之期则有官司至若古司市者故市镇皆设馆舍以供驻宿置班衙以供使令其人信奉天主俗同英吉利通市始自雍正十年后嵗嵗不絶每春夏之交其国人以土产黒铅粗绒洋酒葡萄亁诸物来广由虎门入口易买茶叶瓷器诸物至初冬回国乾隆二十七年
　　特防准配买丝片是年十月瑞国商棉是呾等呈称夷等外洋各国虽有丝斤不谙织作以不能自织之国若止准带丝斤仍属无由服用现在瑞国已缺乏绸縀二三年恳先准带绸縀成疋者二千斤由两广总督苏昌代奏以闻并请嗣后每丝千斤止准带绸縀入百斤毋得额外多求至现在瑞国恳先带绸縀二千斤之处为数无多臣等仰体
　　皇上优恤逺夷至意业准其带往奏入
　　上从之其国王姓名世系逺者无考近而可知者曰土的亚多传子非里地力非里地力传子亚敦非里地力是为今瑞国王云
　　嗹国
　　嗹国地居西北方凡厯海洋六万余里始达广东界国中土地平衍山泽少著名者有一山土名士嗹国人皆从此出入前临大海左右设礮台距王城五十里王所居土名颠地墨王名非厘徳歴王父为奚成王祖为奚厘成其逺者无考其国人风俗则信奉天主多同英吉利土产黒铅琥珀白金及大青葡萄亁之属自雍正间有夷商来广通市后嵗以为常每夏秋之交由虎门入口至广东易买茶叶瓷器丝斤至冬初风信到时驾船而归本港商人无至其国者




　　皇朝文献通考卷二百九十入
　　钦定四库全书
　　皇朝文献通考卷二百九十九
　　四裔考【七】
　　西
　　东布噜特
