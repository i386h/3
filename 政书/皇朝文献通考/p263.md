<!-- { "loadSidebar": true } -->
　　南郊建国号曰大清改元崇徳是为
　　本朝祀
　　天于郊之始旧例以生牢祭告即以祭肉分给众官太宗谕曰古帝王当未知火食之前即行祭天之礼是以用生牢致享后世特踵而行之未之有易耳况以恭祀
　　上天之胙分给众官令各于其家享之是反汚防也可熟而荐之于是定制祭
　　天用太牢熟荐
　　十一月乙丑冬至大祀
　　天于
　　圜丘
　　亲诣行礼是时将征朝鲜斋戒三日以太牢致祀并告出
　　征是为冬至大祀
　　圜丘之始
　　五年冬至以
　　圣躬违和遣官恭代并令文武羣臣斋戒陪祀
　　七年冬至以
　　驻跸纳兰遣官恭代斋戒如礼停止行猎
　　顺治元年十月乙夘朔
　　世祖章皇帝定鼎燕京
　　亲祀
　　南郊告祭
　　天
　　地即皇帝位先是七月癸巳以将迁都遣官告祭上帝九月
　　驾入京师十月朔
　　躬祀
　　天
　　地行受宝之礼是日黎明
　　大驾出宫亲王以下文武百官皆从卤簿前导不奏乐出
　　大清门诣
　　圜丘礼官恭导赞引如仪乃迎
　　神三上香毕
　　皇帝行四跪四叩礼羣臣随行礼乃奠玉帛献爵读祝文
　　辞曰大清国皇帝臣庙讳敢昭告于
　　皇天
　　后土
　　帝鉴无私眷隆有徳我
　　皇祖宠膺
　　天命肇造东土建立丕基及我
　　皇考开国承家恢大业臣以躬缵承鸿绪值明祚将终奸雄蠭起以致生灵涂炭傒望来苏臣钦承
　　祖宗功徳倚任亲贤爰整六师救民水火扫除暴虐抚辑黎元内外同心大勲克集因兹定鼎燕京以绥中国臣工众庶佥云
　　神助不可违舆情不可负宜登大位表正万邦臣祗荷天眷以顺民情于本年十月初一日告
　　天即位仍用大清国号顺治纪元率由初制伏惟天
　　地佑助早靖祸乱载戢干戈九州悉平登进仁夀俾我大清皇图永固为此祈祷伏惟
　　歆飨谨告读毕
　　皇帝率羣臣行一叩礼亚献终献彻馔送
　　神皆如仪
　　皇帝复率羣臣行四跪四叩礼乃望燎灌奠如仪九奏乐
　　章改和为平【详见乐考】礼成
　　皇帝入御幄南向陞座诸王羣臣以班序大学士奉宝奏
　　曰
　　皇帝已登大宝文武羣臣不胜懽忭学士奉宝置案上鸣
　　赞赞羣臣行三跪九叩礼礼毕
　　皇帝回銮作乐还宫复
　　御皇极门【今为　太和门】诸王大臣上表称贺行礼同日遣官告
　　祭
　　太庙
　　社稷是年定制每嵗冬至大祀
　　天于南郊
　　圜丘以
　　大明
　　夜明
　　星辰
　　云雨风雷为四从坛配享
　　十一月丁未冬至大祀
　　天于
　　圜丘
　　亲诣行礼冬至前三日以将行
　　亲郊祭告
　　太庙是日礼部太常寺官设斋戒铜人于
　　武英殿正中越二日奉三亭于
　　武英殿贮祝版祭帛香烛金鑪祝版上书
　　御名送至
　　圜丘正祭日礼部尚书奉
　　昊天上帝神位于龙亭内奉安
　　郊坛第一成正位奉安
　　从祀四神位于第二成
　　皇帝亲诣行礼礼成还告
　　太庙
　　二年十月定
　　郊祀斋戒及设玉帛祝文香亭仪注【详见仪注】
　　三年四月设守视
　　天坛
　　地坛
　　社稷坛官员【详见职官】
　　四年三月定大祀
　　南郊用胙牛之礼礼部奏言
　　国初定制祀
　　南北郊及
　　社稷坛向例俱用生牢今应如旧惟
　　南郊以胙牛一进
　　上得
　　防照旧例如朕亲祀则照例进胙牛遣官则止
　　五年十一月戊辰冬至大祀
　　天于
　　圜丘奉
　　太祖髙皇帝配享前期四日遣官四员告祭
　　天
　　地
　　宗庙
　　社稷正祭日
　　皇帝诣
　　坛行礼奉安
　　太祖髙皇帝神位于
　　上帝神位之左旁青幄内一应礼仪俱与
　　上帝位前同【详见仪注】
　　八年三月定祭祀斋戒例凡大祀斋戒三日中祀斋戒二日或
　　亲祭或遣官恭代俱于
　　太和殿设斋戒牌铜人各衙门亦设斋戒牌如
　　亲祭
　　南北郊王以下公以上各在家斋戒陪祀各官于各衙门斋戒其不在部院衙门者于金水桥两旁斋戒如遣官代祀则
　　皇帝斋戒王公不必斋戒陪祀各官斋戒如前如亲飨
　　太庙祭
　　社稷
　　歴代帝王庙王以下陪祭各官以上俱于家内斋戒如
　　遣官代祀与
　　郊祀例同康熙年中定例斋戒前一日礼部太常寺【后专由太
　　常寺】题请进斋戒牌铜人越日恭设于
　　乾清门中间东檐下各衙门俱设斋戒木牌若
　　郊坛大祀照例斋戒都察院遣官至斋所斋大清防典
　　定制
　　南北郊祀
　　皇帝于大内斋宫致斋二日坛内斋宫致斋一日颁勅羣臣誓戒百执事恭书于版王公陈设于府第文武官陈设于公署各致斋二日随坛斋宿一日如飨
　　太庙祭
　　社稷
　　皇帝于大内致斋王公于府第文武官于公署各致斋
　　如祭各中祀
　　皇帝于大内致斋百官均于私第致斋凡陪祀致斋各官不理刑名不宴防不听音乐不入内寝不问疾吊防不饮酒茹荤不祭神不扫墓有疾有服者皆弗与其有故违不到者察治之若小祀则不进斋戒牌各衙门不致斋
　　四月定诸王文武羣臣陪祭扈从及送
　　驾接
　　驾仪注【详见仪注】
　　六月定大祀眂牲省牲之制凡大祀有眡牲省牲之礼是年定制祀
　　圜丘
　　方泽先期三日遣公侯伯一人眂牲前二日遣礼部堂官
　　省牲至十四年二月
　　谕礼部
　　南郊祀
　　天理宜严重祀前一日朕亲宿斋宫祀前五日朕亲诣眂牲如遣官恭代亦着诣坛斋宿眂牲永着为令其年举
　　行祀典
　　亲诣如仪故有
　　皇帝眂牲之礼自后遣官为常防典定制凡大祀
　　南北郊前五日遣官恭代眂牲前二日遣礼部尚书一人
　　省牲飨
　　太庙祭
　　社稷以前三日中祀以前二日均礼部尚书一人眂牲十三年七月定祭祀出宫时刻礼部奉
　　谕防致祭
　　天
　　地不可不防嗣后凡祭
　　圜丘
　　方泽朕于五鼓出宫尔部先期一日奏闻永着为例
　　十四年正月辛亥祈谷于
　　上帝奉
　　太祖髙皇帝配享初制每年正月上辛日祭
　　上帝于
　　大享殿祈谷至是
　　亲诣行礼一应仪节俱与冬至大祀同凡祀
　　圜丘以冬至日子时【后定用黎明时】祈谷以孟春上辛均为大祀皇帝亲诣行礼先于
　　太和殿阅视祝版玉帛香祝版用青质朱书
　　上帝正位用苍璧一青色制帛十有二沉圆炷香一饼香十有二降真圆饼香二十有四乐用九奏黄钟为宫舞用八佾舞武功文徳之舞牲用犊色尚骍或黝必在涤九旬【中祀六旬羣祀三旬】爵用匏笾用竹丝纯里髹以漆豆登簠簋牺尊皆用陶
　　列圣配位前牲器皆同无玉用奉先制帛各一速圆炷香
　　各一速方瓣香各五十
　　皇帝礼服用青赞引以礼部堂官太常卿奉福胙以光
　　禄卿接福胙以侍卫
　　从坛大明帛用赤夜明用白牲用特牛星辰制帛十有一青黄赤黒各一白色七牲用太牢云雨风雷制帛四青黄白黑各一牲同器各有数祈谷不设
　　从坛神位仪注具详于后
　　三月己酉大祀
　　天于
　　南郊奉
　　太宗文皇帝配享
　　圜丘
　　祈谷坛礼部奉
　　谕防礼莫重于事
　　天孝莫重于尊
　　亲朕缵承鸿绪恪修典礼每嵗
　　郊祀皆奉
　　太祖髙皇帝配享今思
　　太祖受命
　　上天肇兴帝业
　　太宗继志述事丕振皇猷功徳并隆咸宜崇祀以后冬至祈谷祭
　　天俱奉
　　太宗同
　　太祖配享夏至祭
　　地亦奉
　　太祖
　　太宗配享着为定制部臣议奏肇行配享大典攸闗现今
　　夏至在迩冬至尚遥若先
　　方泽而后
　　圜丘于序少紊若俟冬至
　　太宗配
　　天之后明嵗举行
　　方泽配享礼为期太逺应不俟冬至夏至即恭制太祖
　　太宗神牌择吉先行
　　太宗配享
　　圜丘
　　祈谷坛之礼随行
　　太祖
　　太宗配享
　　方泽之礼前期应遣大臣祭告
　　天
　　地
　　宗庙
　　社稷至期
　　皇上亲诣
　　圜丘行礼随诣
　　祈谷坛行礼仪节俱应如
　　南北郊旧例大礼告成之后宜布告天下奏上悉如所议
　　正祭日诣
　　坛行礼恭奉
　　太宗文皇帝神位奉安于
　　上帝神位之右旁青幄内如
　　太祖配享仪
　　十七年二月定
　　祈谷坛祀典用燔柴礼向例祈谷行礼与冬至同惟不设四从坛神位不燔柴至是
　　谕礼部帝王奉
　　天子民礼隆禋祀享
　　帝大典所闗尤重必仪物克备乃足昭对越之诚向来郊祀惟冬至用燔柴礼
　　祈谷坛未经举行虽祀典原有等差而同为祀
　　上帝典礼不宜有异嗣后
　　祈谷坛亦行燔柴礼祈谷燔柴自是年始
　　四月己酉合祀
　　天
　　地
　　百神于
　　大享殿先是二月
　　谕礼部帝王父
　　天母
　　地禋祀大典务求至当朕稽考旧章洪武初原系孟春合祭南郊至嘉靖年间始定分祭冬至祀
　　圜丘夏至祭
　　方泽春分朝
　　日秋分夕
　　月而合祭之礼遂止朕思合祭之礼原以毕萃神只普荐馨香不宜竟废今欲祗申昭事之诚每年孟春合祭
　　天
　　地
　　日
　　月及诸神于
　　大享殿但礼闗重大尔部详议以闻部臣议奏合祀事宜
　　请照前明防典开载举行寻奉
　　谕防合祭典礼已定于孟春举行今虽时序已过大典肇修理应本年即举尔部择期速议又
　　谕孟春祈谷向例于
　　大享殿今
　　大享殿合祭以后祈谷礼于
　　圜丘举行部臣议奏
　　大享殿内神座应増设
　　皇地只神座其
　　从坛照旧用顶架在丹墀内东西相向其东西二十坛原在内壝外设亦宜在丹墀内照东西向少后至于
　　神牌临期迎请未便应令工部恭制安奉前期一日应于
　　各
　　坛
　　庙行祭告礼又议以
　　启运山附于
　　中岳坛
　　天柱
　　隆业二山附于
　　北岳坛设祭皆从之寻定从祀为十二坛【详见仪注】





　　皇朝文献通考卷九十一
　　钦定四库全书
　　皇朝文献通考卷九十二
　　郊社考【二】
　　郊
　　顺治十八年十一月丙子冬至
　　圣祖仁皇帝大祀
　　天于
　　圜丘
　　亲诣行礼是年正月己未
　　圣祖仁皇帝登极以即位遣官告祭
　　昊天上帝寻以诸臣详议祀典各祀如旧其禁中上帝坛及
　　大享殿合祀
　　太庙阶下合祭皆请停罢从之是月首举冬至之典亲祭如仪
　　康熙六年十一月丁未冬至大祀
　　天于
　　圜丘奉
　　世祖章皇帝配享御史周季琬疏言
　　世祖章皇帝以创业垂统之君文德武功光昭万世应同太祖高皇帝
　　太宗文皇帝配享
　　郊坛乃合严父配天之义下礼臣议卜日行礼寻允所奏
　　于丁未冬至大祀之日举行其配享
　　方泽即于丙辰日举行正祭日
　　圣祖仁皇帝亲诣行礼恭奉
　　神位奉安于
　　上帝神位之左
