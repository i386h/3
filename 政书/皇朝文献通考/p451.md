<!-- { "loadSidebar": true } -->
　　慇懃三献中心翼翼
　　彻馔奏光平之章
　　庶物既陈九奏具举告成于
　　祖亦右
　　皇妣敬彻不迟用终殷祀式礼如兹
　　皇其燕喜
　　送
　　神还宫奏人平之章
　　对越无方陟降无迹寝祏静渊孔安且吉惟
　　灵在天惟
　　主在室于万斯年孝思无斁
　　皇帝还宫奏导迎乐章
　　仪若先典追孝在天鸿庆遐鬯烈光丕显祀事明神贶宣福庶民千万年
　　太庙祫祭乐章
　　康熙十六年定
　　迎
　　神奏贞平之章
　　承眷命兮抚万邦嗣丕基兮
　　祖徳昌溯谟烈兮弗敢忘防嵗祀兮举旧章沥悃诚兮迓
　　休光祈来格兮意徬徨
　　奠帛初献奏夀平之章
　　纷葳防兮神毕临俨对越兮抒素忱陈纎缟兮有壬林酌醇酤兮荐徳馨恪漙将兮俶来歆锡嘉祉兮祐斯民
　　亚献奏嘉平之章
　　维肇祥兮徳配天垂燕翼兮祈万年洁豆笾兮秩斯筵载陈醴兮介牲牷协笙镛兮绕云軿肃骏奔兮中弥防
　　终献奏雍平之章
　　椒飶芬兮神留俞节三奏兮防清醑万羽干兮乐孔都礼明备兮罔敢渝既醉止兮咸乐胥永啓佑兮披皇图
　　彻馔奏熙平之章
　　典仪叙兮神格思尊爼将兮享靡遗悦且康兮彻弗迟鉴精禋兮茀禄绥
　　送
　　神还宫奏清平之章
　　孝思展兮礼告成神言归兮陟在庭萃龙驭兮返穆清主肃将兮式丹楹瞻
　　列圣兮僾容声廻灵眄兮佑丕承维神听兮和且平继序
　　皇兮亶休徴
　　乾隆七年重定
　　迎
　　神奏开平之章
　　承眷命兮抚万邦嗣丕基兮
　　祖德昌溯谟烈兮唐哉皇防嵗祀兮式旧章肃对越兮诚
　　悃将尚来格兮仰休光
　　奠帛初献奏肃平之章
　　粤我先兮肇俄朶长白山兮鹊啣果绵瓞兮天所佐明之侵兮殱其左混中外兮逮乎我奉太室兮安以妥
　　亚献奏协平之章
　　纷葳防兮
　　列圣临俨对越兮心钦钦陈纎缟兮有壬林撃浮磬兮弹朱琴恪漙将兮俶来歆锡嘉祉兮天地心终献奏裕平之章
　　椒飶芬兮神留俞爵三献兮防清醑万羽干兮乐孔都礼明备兮罔敢渝神醉止兮咸乐胥永啓佑兮披皇图
　　彻馔奏诚平之章
　　祝币陈兮神燕娭尊爼将兮反威仪恱且康兮彻弗迟不可度兮矧射思禋有成兮厘百宜鉴精诚兮茀禄绥
　　送
　　神还宫奏成平之章
　　龙之驭兮旋穆清神之御兮式丹楹瞻
　　列圣兮僾容声廻灵眄兮佑丕承惟神听兮和且平继序
　　皇兮亶休徴
　　又定祭
　　堂子导迎乐章
　　禋祀隆兮维统百灵延福储祉奠安神鼎修祀祠通紫庭降福祥昭徳馨
　　社稷坛乐章
　　康熙十六年定
　　迎
　　神奏广平之章
　　猗与土谷兮功化隆烝民立命兮九域同坛壝俨肃兮风露通我稷翼翼兮爼豆丰望云驾兮骖鸾
　　龙秉圭植璧兮予亲躬
　　奠玉帛初献奏夀平之章
　　禋祀黝牲兮北郊同清酤既载兮临斋宫朝践初举兮鉴予衷洋洋在上兮锡福洪
　　亚献奏嘉平之章
　　乐具入奏兮声喤喤兕觥其觩兮恭再扬厚徳配地兮祐家邦屡丰年兮兆庶康
　　终献奏雍平之章
　　方坛北宇兮
　　神中央盈庭帗舞兮时低昂酌酳三爵兮緑醑香新旧
　　邦兮命漙将
　　彻馔奏熙平之章
　　笾豆大房兮俨成行歆此吉蠲兮犹回翔椒浆瑶席兮余芬芳黍稷非馨兮悦且康
　　送
　　神奏成平之章
　　孔盖翠旌兮随风飏龙辀容与兮指天阊咫尺神灵兮隔穹苍流景祚兮卜世昌
　　望瘗奏成平之章
　　牲玉陈兮延景光百礼既洽兮终瘗蔵愿神听兮时予匡四海攸同兮恵无疆
　　乾隆七年重定
　　迎
　　神奏登平之章
　　媪神蕃厘兮厚徳隆嘉生繁祉兮功化同坛壝俨肃兮风露融我稷翼翼兮黍芃芃望云驾兮骖鸾龙植璧秉圭兮冀感通
　　奠玉帛初献奏茂平之章
　　恪恭禋祀兮肃且雍清醑既载兮临斋宫朝践初举兮玉帛共洋洋在上兮鉴予
　　亚献奏育平之章
　　乐具入奏兮声喤喤鬰鬯再升兮賔八乡厚徳配地兮佑家邦绥我丰年兮兆庶康
　　终献奏敦平之章
　　方坛北宇兮
　　神中央盈庭万舞兮帗低昻酌酒三爵兮桂醑香清虽
　　旧邦兮命溥将
　　彻馔奏博平之章
　　大房笾豆兮俨成行歆此吉蠲兮神廸尝废彻不迟兮余芬芳桐生茂豫兮百谷昌
　　送
　　神奏乐平之章
　　孔盖翠旌兮随风飏龙辀容与兮指天阊咫尺神灵兮隔穹苍愿流景祚兮贶皇章
　　望瘗奏徴平之章
　　玉既陈兮延景光礼既洽兮恭瘗藏愿神听兮时予匡垂神祐兮永无疆
　　皇帝还宫奏导迎乐章
　　分职三大康乂国家平土蕃谷降休中夏荐吉蠲神不遐遍九垓鴹祉嘉
　　又定
　　社稷坛祈雨报祀乐章
　　迎
　　神奏延丰之章
　　九土博厚兮阜嘉生方坛五色兮祀孔明甿力穑兮服耕仰甘膏兮百谷用成熙云路兮瞻翠旌殷闿泽兮展精诚
　　奠玉帛初献奏介丰之章
　　神来格兮宜我黍稷两圭有邸兮馨明德罍尊湛湛兮干羽饰油云澍雨兮溥下国
　　亚献奏滋丰之章
　　奏齍明兮申载觞龙出泉兮灵安翔周寰宇兮滂洋载神庥兮悦康
　　终献奏霈丰之章
　　帗容与兮奋皇舞声逺姚兮震灵鼓爵三奏兮缩桂醑号屏来御兮德施普
　　彻馔奏绥丰之章
　　协笙磬兮告吉蠲神廸尝兮礼莫愆心斋肃兮増惕干咨田畯兮其乐有年
　　送
　　神奏贻丰之章
　　抚懐心兮神聿归华葢郅偈兮骖蚪騑洪厘渥兮雨祁祁公私霑足兮孰知所为
　　望瘗奏博丰之章
　　宣祝嘏兮列瘗缯贶允答兮时钦承髙原下隰兮以莫不兴歌率育兮庆三登
　　朝日坛乐章
　　康熙十六年定
　　迎
　　神奏寅曦之章
　　于昭兮旭轮浴虞渊兮初升春已融兮交防循典礼兮惟馨焫萧艾兮只肃神其听兮和平
　　奠玉帛奏朝曦之章
　　神来格兮太乙东统万国兮玉帛同肃将享兮承筐篚盥以荐兮孚有颙
　　初献奏清曦之章
　　御景风兮神式临酌清酤兮椒其馨爵方举兮歌且舞慿龙勺兮吹鳯笙
　　亚献奏咸曦之章
　　再举奠兮鬰金香嘉乐合兮舞洋洋神饮食兮意徜徉容貌舒兮和以康
　　终献奏纯曦之章
　　式礼未竭兮还升终以告防兮醁醽愿神且留兮鉴茹以侑以劝兮至诚
　　彻馔奏延曦之章
　　仪既成兮物已飨神欲起兮运灵爽彻不敢迟兮慎趋跄照临下土兮尝朗朗
　　送
　　神奏归曦之章
　　云车征兮风马翔驱驰千仭兮临万方再拜手兮称送神振辔兮当阳中天丽兮彻隠普天戴兮恩光敷和煦兮成物锡万寳兮永康报神功兮时享祈神佑兮悠久无疆
　　乾隆七年重定
　　迎
　　神奏寅曦之章
　　羲驭兮寅賔光煜爚兮红轮春已融兮交防循典礼兮明禋严大采兮只肃神之来兮如云
　　奠玉帛奏朝曦之章
　　果黄道兮暾出东肃将享兮玉帛同美齐翼兮王君公盥以荐兮孚有颙
　　初献奏清曦之章
　　御景风兮下帝扄酌黄目兮椒其馨爵方举兮歌且舞漾和盎兮龙旂青
　　亚献奏咸曦之章
　　再举勺兮欝金香嘉乐合兮舞洋洋徳恢大兮神哉沛澹容与兮进霞觞
　　终献奏纯曦之章
　　式礼莫愆兮昭清终以告防兮休成愿神且留兮鉴茹以妥以侑兮忱诚
　　彻馔奏延曦之章
　　物之备兮希徳馨神欲起兮景杳防彻不遅兮咸肃穆照临下土兮瞻曜灵
　　送
　　神奏归曦之章
　　云车征兮风马翔猋万里兮临万方报神功兮以时享祈神祐兮永无疆
　　皇帝还宫奏导迎乐章
　　雝肃音送暾出自东兼烛垂曜与天用同秩典修
　　皇敬通表瑞辉扬至公
　　夕月坛乐章
　　康熙十六年定
　　迎
　　神奏迎光之章
　　猗与太隂兮御望舒式遵九道兮防清虚驾冰轮兮行西陆今之夕兮来享予
　　奠玉帛初献奏升光之章
　　有来雝雝币帛在陈琮璜以嘉明德惟馨式举黄流兮挹牺尊笾豆静嘉兮肴核芬
　　亚献奏瑶光之章
　　二齐载升维以告防歌管锽锽奉神之懽荷亘古兮丽天挹清光兮几筵
　　终献奏瑞光之章
　　一敬毕申三举愿釂诚信洁齐天下有道鼔钟简兮声容并茂象大徳兮厥光皓皓
　　彻馔奏光之章
　　其香既歆对越告成彻尔登豆敬用骏奔神恱怿兮意欣欣予翼慎兮安以宁
　　送
　　神奏保光之章
　　驾彩霞兮骖景星御和风兮蹑庆云神欲起兮不再停瞻天衢兮拜云程影蹁跹兮光澄清飨予诚兮意慇懃予所祝兮世太平偃武修文兮万世长春
　　乾隆七年重定
　　迎
　　神奏迎光之章
　　继日代明兮象丽天式遵九道兮临八埏玉律分秋兮西颢躔修毖祀兮乐在县
　　奠玉帛初献奏升光之章
　　少采兮将事玉帛兮载陈式举黄流兮挹牺尊笾豆静嘉兮肴核芬
　　亚献奏瑶光之章
　　齐醍兮再献神之来兮肃然仰肹蠁兮鉴顾挹清光兮几筵
　　终献奏瑞光之章
　　戞瑟鸣琴兮鋗玉锵神嘉虞兮申三觞金波穆穆兮珠熉黄休嘉砰隠兮溢四方
　　彻馔奏涵光之章
　　对越在天兮礼成彻登豆兮湛露零神恱怿兮德馨世曼夀兮安以宁
　　送
　　神奏保光之章
　　驾卿云兮景星御和风兮霞軿神留俞兮坛宇福率土兮黄丁
　　皇帝还宫奏导迎乐章
　　殷仲尝酎华黍若油兴谷繁祉受符天后涌桂华凝彩斿玉烛调千万秋
　　先农坛乐章
　　康熙十六年定
　　迎
　　神奏永丰之章
　　勾芒秉令土牛是驱天下一人苍龙驾车念彼田畴民命所需生成有德尚式临诸
　　奠帛初献奏时丰之章
　　先农神哉耒耜教民田祖灵哉稼穑是亲功德深厚天地同仁肃将币帛肇举明禋厥初生民万彚莫辨神锡之庥嘉种乃诞执兹醴齐农功益见玉瓒椒醑肃雍举奠
　　亚献奏咸丰之章
　　上原下隰百谷盈止粒我烝民秀良兴起乐舞具备吹豳称兕再跻以献肴馨酒防
　　终献奏大丰之章
　　□芑秬秠维神所贻以神飨神曰予将之秉耒三推东作允宜五风十雨率土何私
　　彻馔奏屡丰之章
　　于皇农事自古为烈莫敢不承今兹欣悦笾豆既丰簠簋云洁神示井疆执事告彻
　　送
　　神奏报丰之章
　　麻麦芃芃秔稲连阡纵横万里皆神所赡人歌鼔腹史载有年嵗有常典茀禄绵延
　　望瘗奏庆丰之章
　　玉版苍币来鉴来歆敬之重之藏于厚深典礼由古予行自今乐乐利利国以永宁
　　乾隆七年重定
　　迎
　　神奏永丰之章
　　先农播谷克配彼天粒我烝民于万斯年农祥晨正协
　　风满曰予小子宜稼于田
　　奠帛初献奏时丰之章
　　厥初生民万彚莫辨神锡之庥嘉种乃诞斯德曷酬何名可赞我酒惟防是用初献
　　亚献奏咸丰之章
　　无物称德惟诚有孚载升玉瓒神肯留虞惟兹兆庶岂异古初神曽子之今其食诸
　　终献奏大丰之章
　　秬秠□芑皆神所贻以之飨神式食庶几神其丕佑佑我黔黎万方大有肇此三推
　　彻馔奏屡丰之章
　　青只司职土膏脉起日涓吉亥举耕耤礼神安留俞不我遐弃执事告彻予将举趾
　　送
　　神奏报丰之年
