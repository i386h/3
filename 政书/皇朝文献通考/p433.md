<!-- { "loadSidebar": true } -->
　　律吕正义后编曰以木为匡面径二尺三寸零四厘为四倍姑洗之度中径三尺零七分二厘为面径三之四长三尺四寸五分七厘为六倍姑洗之度穿径为方孔以柱贯其中而树之趺四足饰以卧狮身长一尺七寸二分八厘两足通长四尺八寸六分濶九寸七分二厘厚一寸九分二厘趺上为座以受柱髙一尺九寸二分座上圆柱二尺四寸三分径四寸八分六厘圆柱之上为托云以承鼓纵长二尺五寸六分濶四寸三分二厘横长一尺五寸三分六厘濶九寸七分二厘中心厚四寸三分二厘柱贯鼓上出以擎盖上圆下方四尺二寸三分四厘八毫髙一尺五寸三分六厘防以绣云龙黄縀衣盖上压梁四角龙首出角外一尺二寸九分六厘中安金顶髙八寸零九厘上植金鸾髙一尺零七分八厘六毫长一尺九寸四分四厘鼓靣绘五彩云龙縁边金钉二层绘五彩莲花鼓匡并柱趺座皆髹以金鼓匡两旁各二盘龙衔小金环四环及龙首鸾口并垂五防流苏为饰明堂位曰殷楹鼓周大射礼用建鼓郑康成曰植者为楹贯而树之楹谓之柱贯中上出建犹树也以木贯而载之树之跗也隋志曰近代相承植而贯之谓之建鼓又栖鹭于其上不知何代所加唐宋建鼓亦仍隋志元史树鼓四每树三鼓中植以柱曰建鼓旁挟二小鼓曰鞞曰应至明防典则曰应鼓制与今同顾其所以名应鼓者或以其度小于晋鼓而名之然孔頴达谓应鞞为应和建鼔则建者不当名应仍曰建鼓可也周礼鼓人掌教六鼓四金之音声以节声乐今中和韶乐每歌句终即击鼓众乐皆止是止之节也鼓再击少间复一击乃再歌众乐复作是作之节也体用皆不失古盖其制至善其声至和且革木一声无容竒巧故古制至今存也
　　搏拊
　　律吕正义曰周礼大师大祭祀率瞽登鼓令奏击拊下管播乐器令奏鼓注云击拊瞽乃歌拊形如鼓以韦为之着之以糠小鼓也盖古者登歌堂上拊以先之管在堂下鼓以引之先击小鼔乃击大鼓然后众乐皆作也拊与堂上堂下相须为用以成歌奏之节后世雅舂牍不存而拊仅存焉相传用熟皮为之长一尺四寸面径七寸实之以糠是亦革之音也今定制以黄钟之长为径倍之为长庶数有所依而法有所立矣
　　律吕正义后编曰搏拊如鼓而小面径七寸二分九厘为黄钟之度长一尺四寸五分八厘为倍黄钟之度腰径九寸七分二厘为面径三之四漆绘与建鼓同匡之上面施金盘龙二衔小金环以黄绒縧系之横置之趺趺高一尺一寸五分二厘长一尺三寸六分五厘二毫濶九寸一分零二毫凡合乐工人挂于颈以手击之毎鼓一击则搏拊两击以为应和之节
　　搏拊逺古之制不可考元史犹云中实以糠至明防典则曰木匡冒以革其器尚存长为面之倍腰径加面三之一则与鼖鼓制同但形体小耳刘熙释名曰在后曰应然则今之搏拊又即古应鞞之遗法耶
　　杖鼓
　　律吕正义后编曰杖鼓上下二面木匡细腰匡高一尺九寸四分四厘为三倍太蔟之度腰径二寸八分八厘为姑洗半度两端径八寸一分为黄钟九分之十上下二面铁圈径一尺二寸九分六厘为太蔟倍度冒以革冒缝緑皮掩钱面匡俱黄油地绘五彩云龙上下鼓边贴金如意头铁钩各六交错相对以黄绒绠聨之而束其腰红縀鼓衣緑縀沥水销金云龙以红漆竹半击之
　　杖鼓之制始于汉魏而隋唐以来因之今杖鼓有大小二种大者用于丹陛乐小者用于清乐小杖鼔
　　律吕正义后编曰案元史扎鼓制如杖鼓而小左手持而右手击之盖后周杖鼓有三等之遗制也今以数考之或为杖鼓三分之二或为二分之一余俱与杖鼓同
　　俳鼓
　　律吕正义后编曰朝鲜国俳鼓制与卤簿龙鼓相似但其制微小耳面径一尺六寸九分六厘为倍太簇之度腰径一尺三寸六分四厘为倍大吕之度厚四寸三分二厘为南吕之度面粉油匡硃油绘五彩云龙两旁各施铜环以黄扁縧系于项逹卜
　　律吕正义后编曰回乐达卜木匡冒以革靣径一尺三寸六分五厘二毫高二寸二分七厘五毫又一具面径一尺二寸二分四厘髙一寸六分二厘以手指击之
　　那噶喇
　　律吕正义后编曰回乐那噶喇状类行鼔铁匡上大下小冒以革面径六寸四分八厘底径二寸六分二厘八毫高四寸八分六厘以二木杖击之大鼓
　　律吕正义后编曰大鼔以木为匡冒以革靣径二尺六寸四分五厘为五倍黄钟之度中围加三之一径四尺八寸六分为十倍林钟之度高三尺二寸四分为五倍太簇之度靣黄油匡硃油绘五彩云龙腹内安铜胆周围镀金钉四旁镀金环半悬架上架高六尺寛五尺五寸油饰彩画同匡柱头贴金蹲狮髙一尺一寸油中钉镀金钩以挂鼓环红纻丝鼔衣緑纻丝沥水销金云龙击以红漆槌鼔蹈硃油长二尺二寸五分上层高濶各八寸五分下层髙九寸五分底濶一尺七寸
　　按礼器县鼓在西应鼓在东孔頴逹谓县鼓为大鼓陈旸谓后世大鼓即古鼖鼓以今考之古之大鼓皆长过于靣而横县于簨今则靣过于长而平县于架然则今之大鼓非古之大鼓也隋唐鼓吹有大鼓其制未详然用之大驾则非县于簨虡可知宋有散鼓教坊鼓乐图皆平置与今大鼓相似元用之宴乐前明乃用于丹陛乐我
　　朝因之至于合乐则以鼓发声亦犹周礼播乐鼔之
　　义盖堂下乐无柷故也
　　龙鼓
　　律吕正义后编曰龙鼓木匡冒以革面径一尺五寸三分六厘为三倍蕤宾之度腰径一尺七寸二分八厘为二倍姑洗之度高六寸四分八厘为太簇之度靣粉油匡硃油绘五彩云龙四旁贴金铜环系以黄绒縧红縀鼓衣緑縀沥水销金云龙架用硃红攅竹三根各钉贴金铁环以黄绒縧聨之陈则置鼓于架行则挂鼓于项槌二红油柄緑油槌头
　　歴代卤簿鼓名不一制亦不详宋陈旸谓铙鼓宜为鼓吹铙歌之鼓元金鼓队鼓二十四人明卤簿乐亦曰金鼓左右各鼓二十四面径一尺七寸与今制合但乐图铙鼓横悬而有盖今则平置而有衣盖因革损益代有不同而我
　　朝鼓制固仍元眀之旧云
　　导迎鼓
　　律吕正义后编曰导迎鼓制如大鼓而小面径二尺零四分八厘为四倍蕤宾之度腰径二尺四寸三分为五倍林钟之度髙一尺六寸二分为二倍半太簇之度面粉油匡硃油绘五彩云龙腹内安铜胆周围镀金钉四旁镀金环红漆木杠黄绒绠举之击以红漆槌鼓衣沥水俱红縀织五防云龙行鼓
　　律吕正义后编曰行鼔一名陁罗鼓木匡上大下小冒以革面径一尺零八分为二倍半南吕之度腰径一尺二寸九分六厘为三倍南吕之度髙一尺五寸一分二厘为三倍半南吕之度底径五寸一分八厘九毫为南吕五分之六面粉油匡硃漆绘金防云龙贴金铜钉钹环系以黄绒縧跨于马上架三柱高三尺横槛各二长九寸硃漆描金云龙中心以铁为枢三槛相衔以时阖辟柱上锏金铁钩下马陈乐则悬鼓于架
　　行鼓上大下小为便跨于马上耳唐有三靣鼓形如缸首广下鋭腹广不过首冒以虺皮下当地则不冒制亦类此
　　手鼓
　　律吕正义后编曰手鼓以木为匡冒以革面径九寸一分零二毫为倍夷则之度腰径一尺零二分四厘为倍蕤宾之度厚二寸一分六厘为半南吕之度顶髙二寸柄并托云共长一尺五寸鼓面粉油匡柄硃油绘五彩云龙縁边镀金钉顶及托云皆涂金左手持而右手以槌击之案手鼓之制不知其所自起眀王圻三才图防手鼓制扁而小今清乐用之










　　皇朝文献通考卷一百六十二
<史部,政书类,通制之属,皇朝文献通考>
　　钦定四库全书
　　皇朝文献通考卷一百六十三
　　乐考
　　乐器三
　　丝之属
　　琴
