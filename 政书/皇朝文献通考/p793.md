<!-- { "loadSidebar": true } -->
　　君父之谅察乃天下之至痛伏愿矜臣愚悃俯赐原宥又咨户部言前准部咨因宁古塔官往会宁互市会宁使郑一骥迎欵未周已褫一骥职另立接待节目预饬边臣寻倧兵倍道至以时值天寒无益行阵仍遣归国四年正月倧遣陪臣李徳扬等恭请
　　圣安二月倧遣陪臣议政府右赞成尹晖等来请其继室及长子封号四月以征明俘获赐朝鲜质子李李淏银各二百两并蟒缎素缎五月倧遣判官崔鸣鹤刷送瓦尔喀人口又遣陪臣宋国泽等来请
　　圣安降
　　敇宣谕征明大捷六月
　　上命户部参政马福塔刑部参政巴哈纳理事官星鼐赍玉纽金印诰敇往封倧继室赵氏为朝鲜国王妃并封长子为世子先是东方库尔喀叛入熊岛熊岛在东海中恃其险逺抗不服
　　上命朝鲜以兵讨之倧遣将刘缵先偕我使臣二人率礟手四百箭手百人船百十二艘于三月己卯由庆兴之西水罗前浦出口讨平之七月执叛首加哈禅来献赐倧银二百两是月倧遣陪臣沈悦等庆贺征明大捷并贡方物九月日本国遗书朝鲜求致土产倧来告并以其书献详日本传是月遣使往朝鲜问倧病封倧长子为世子
　　赐诰命倧遣陪臣申景祯等赍表谢
　　恩十月倧遣陪臣权大任等来贡初丁丑戊寅两年额数
　　减免至是方及额遵二年二月
　　恩谕也
　　上以倧去年徴兵缓期已从寛赦罪仍降
　　敕诫谕初
　　上之征朝鲜而纳倧降也筑坛于三田渡倧既复国感戴殊恩乃即其地树碑颂徳及是事闻遣内院官查布海等往验十二月録碑文进呈文曰
　　大清崇徳元年冬十有二月
　　寛温仁圣皇帝以败和自我始赫然怒以武临之直捣而东莫敢抗者时我寡君栖于南汉凛凛若履春冰而待白日者殆五旬东南诸道兵相继奔溃西北师逗挠峡内不能进一步城中食且尽当此之时以大兵薄城如霜风之卷秋箨炉火之燎鸿毛而
　　皇帝以不杀为武惟布徳是先乃降勅谕之曰来朕全尔
　　否则屠之有若英马诸大将承
　　皇命相属于道于是我寡君集文武诸臣谓曰予托和好
　　于大邦十年于兹矣由予惽惑自速
　　天讨万姓鱼肉罪在予一人
　　皇帝犹不忍屠戮谕之如此予何敢不钦承以上全我宗社下保我生灵乎遂从数十骑诣军前请罪
　　皇帝乃优之以礼抚之以恩一见而推心腹锡赉之恩徧及从臣礼罢即还我寡君于都城立招兵之南下者振旅而西抚民劝农逺近之雉举鸟散者咸复厥居讵非大幸欤小邦之获罪上国乆矣己未之役都元帅姜宏立助兵明朝兵败被擒
　　太祖武皇帝止留宏立等数人余悉放回恩莫大焉而小
　　邦迷不知悟丁卯岁今
　　皇帝命将东征本国君臣避入海岛遣使请成
　　皇帝允之视为兄弟国疆土复完宏立亦还矣自兹以后礼遇不替冠葢交迹不幸浮议煽动搆成乱梯小邦申饬边臣言涉不逊而其文为使臣所得
　　皇帝犹寛贷之不即加兵乃先谕以师期丁宁反覆不翅耳提面命而终未免焉则小邦羣臣之罪益无逃矣
　　皇帝既以大兵围南汉而又命偏师先陷江都宫嫔王子
　　暨卿士眷属俱被俘获
　　皇帝戒诸将不得扰害令从臣及内侍看防既而大沛恩典小邦君臣及被获眷属复归于旧霜雪变为阳春枯草变为时雨区宇既亡而复存宗祀已絶而还续环东土数千里咸囿于生成之泽此实古昔简册所希觏也鸣呼盛哉汉水上游三田渡之南即
　　皇帝驻跸之所也坛埸在焉我寡君爰命水部就其所增而髙大之又伐石以碑之垂诸永乆以彰夫
　　皇帝之功徳直与造化同流也岂特我小邦世世永赖抑亦仁声武谊无逺不服者未始不基于兹也顾摹天地之大日月之明不足以彷佛于万一谨载其大畧铭曰天降霜露载肃载育惟
　　帝则之并布威徳
　　皇帝东征十万其师殷殷轰轰如虎如貔西番穷发暨夫
　　北貉执殳前驱厥灵赫濯
　　皇帝孔仁诞降恩言十行昭回既严且温始迷不知伊戚
　　自贻
　　帝有明命如寐觉之我后只服相率而归匪惟怛威惟徳
　　之依
　　皇帝嘉之泽洽孔优载色载笑爰东干矛何以锡之骏马
　　轻裘都人士女乃歌乃讴我后言旋
　　皇帝之赐
　　皇帝班师活我赤子哀我荡析劝我穑事金瓯依旧翠坛维新枯骨再肉寒荄复春有石巍然大江之头万载三韩
　　皇帝之庥五年正月倧遣陪臣崔鸣吉等表谢赦罪及遣
　　使问疾
　　恩是月朝鲜陪臣以其王病笃求世子归省
　　上许之
　　敇谕倧曰朕推心置腹以绥逺人本无需于质子也原以尔国反覆不常故质王二子为信尔若能恪遵朕命将
　　瓦尔喀人户尽行刷送逃亡者尽行缚还凡有徴调不致稽延纵不得亲身入觐时遣汝子前来朝谒如是则忠悃克昭疑懐自释王之二子朕有不令往来无间者乎近又不朕旨擅修南汉平壤蓄积粮草朕不疑王王反疑朕是何心哉今闻王疾亟深轸朕懐仍允所请遣世子归省尔可将现留本国之子及世子之子速至凤凰城朕亦即敕世子至凤凰城相会世子归省即来我国彼此更换而还朕无他意欲令诸子互相往来共敦亲睦耳閠正月礼部定迎送朝鲜国王诸子礼仪凡国王子来朝一宴于凤凰城再宴于东京又宴于盛京归亦如之凡往来每程给羊一鵞二鸡二其从人廪给如常例凡迎送若世子往来盛京以多罗贝勒诸子以礼部承政以下官东京以礼部参政凤凰城则礼部理事官二月倧遣第三子防及其妻室从官至命世子归省四月赐淏防宴倧遣陪臣赵继新等补进岁贡黄金额数又遣陪臣李圣求等表谢世子归省
　　恩兼解瓦尔喀人户五月倧咨送逃民朴介孙等二十口又咨报也春屯所米谷三千余石及农器已于
　　大朝使臣章京处如数运交六月朝鲜世子李省亲复命遣其弟淏归省九月倧闻
　　上幸温泉遣陪臣尹顺之来献豹皮獭皮等物十月诏谕倧曰十月二十五日乃朕诞辰庆洽臣民恩宜覃沛国中概行肆赦亦宜恩及外藩尔国岁贡米万包皆取给于民者今减去九千止贡千包俾尔臣民同沾浩荡十二月倧次子淏省亲复命遣其第三子防归省六年正月倧遣陪臣表谢减免贡米
　　恩又咨部言
　　大国边民私自越境需索米粮乞加禁约得
　　旨严行禁止倧遣陪臣车大元来吊固伦硕驸和硕亲王
　　硕哲丧先是
　　上以征明锦州调朝鲜舟师五千运粮万石寻李倧奏言军粮船三十二艘粮九千三百六十七石将领三百员水手二百五十九人尽行漂没
　　上以从来海运千百船中间有漂没今各处兵船全没无
　　存甚可疑骇降
　　旨切责
　　命户部参政硕詹往朝鲜安州督催限四月十五日起行又遣洪尼喀库里率三十人偕其水师将领同舟为之导行硕詹等至安州促朝鲜兵使林庆业等督船一百一十五艘载米万石由大凌河小凌河口进发至三山岛遭风壊船三溺死五人抵竒尔山桥沈船四溺死七人失船三漂入明境又五十四艘为石所壊明人获遭风船知有船在前发兵船三十八截战于熊岳北新台朝鲜兵被杀伤者三十四人存五十二艘至盖州庆业等以不能前进具奏
　　上命大学士希福范文程等往验希福等诘责庆业不与明船拒战庆业以彼船轻便我船重滞对促其前进又以船重且壊请从陆运希福等回奏
　　上遣学士瑚球额色黑往谕庆业曰尔主李倧当南汉见朕时曾奏本国舟楫坚固利于对敌明人之船柔脆不能当也今尔等在道迁延托言三舟漂入明境暗通消息及见明之兵船不即迎敌今既不由水路前进又不退归皆尔主与汝軰通谋于明故为巧饰耳尔不遵谕运至所约之处朕亦何需于此米或弃之道路或载归本国听尔自便朕无与焉庆业等大惧请冐险从水路
　　行
　　上乃遣内国史院学士罗硕往谕准其自备夫马改从陆路用我国车辆运至盖州耀州止留精炮兵一千厮卒五百令副将五员游击三员备御五员率领亦由陆路前赴衣粮马匹令该国赍送将士于海州暂驻以俟余兵悉遣归国倧奏言衣粮马匹理宜及时赍送但道里辽逺艰于粮运前船所载岁米万包外军粮万七千石虽经支用损失尚有余剰请就近拨给其衣资马匹措办续送既而运粮夫马及留军马匹乆不至屡奉
　　严旨倧始具雇马价银六千两马百匹送至军前上命英俄尔岱等往朝鲜诘责倧鞫其大臣并歴数倧罪状英俄尔岱等还奏朝鲜尚书金声黑尼当李倧自南汉来降时彼独不降避至金罗道后倧欲发兵来助复力持不可又阁臣申得英吉阻挠解送马匹俱应提解监禁倧亦上疏谢罪此五年三月至十二月事也及是年三月朝鲜总兵柳琳副将刁何良等始率兵千五百马一千一百五十五匹往锦州助和硕亲王济尔哈朗军六月倧遣陪臣李浣等献新罗瑞金奏言咸阳郡新溪书院新罗古寺遗基也居民袁年掘地得瓦坛一葢刻一千年三字中有黄金二十片内一片镌宜春大吉四字今发于
　　大朝庇防之藩国其为
　　圣世嘉瑞无疑奏入得
　　旨新罗刻字藏金为朝鲜所得王即进献足见诚敬其金片刻宜春大吉及坛葢书一千年字允属祥瑞朕当与王共荷庥嘉王其自受即与朕受无异将原金付浣赍回也春在我边境与朝鲜接壤居民四五百人岁歉乏食朝鲜赈米百石移咨户部以
　　闻得
　　旨朝鲜国王发粮助济也春饥民具见事大之诚务须始终周济为善王可谕该道府总计也春饥民户口照数给粮务令足用仍将给过粮数造册一付也春首领收执一送部察核七月倧遣总兵刘定伊计等率兵九百
　　七十名诣锦州更戍八月
　　敇谕倧曰朕览王奏云数调军士路逺劳苦民力凋敝欲留戍为期之代此亦有理当如王所请但戍兵应用衣粮务期接续送至军前不得有悮
　　赐朝鲜旋戍总兵柳琳等马匹牛羊十一月倧遣太监尹
　　完致祭
　　敏惠恭和元妃倧闻
　　上班师遣部臣尹得説恭请
　　圣安献方物七年三月倧以倭国情事来告得
　　旨令朝鲜审量可否而行详日本传倧又咨部言上国此次会宁贸易差官不遵旧规纵恣勒索乞加禁约部臣以俟提两造勘定虗实然后奏
　　闻移咨覆之四月
　　赐朝鲜总兵等官及阵亡兵丁金有差是月朝鲜总兵金得干等率兵一千从役五百往杏山助围又总兵牛典仪等率兵八百从役三百九十五自锦州换班回六月倧以锦州之役
　　上征明大防遣第三子林坪大君防等奉表称贺时明国
　　震我军威遣使议和
　　上将许之廷臣咸谓宜乗机直取燕京不与议和便上降敕询倧令直陈所见倧疏言
　　皇上应
　　天顺人威徳并隆松锦杏塔一举迅扫实前代未有之盛烈以破竹之势有席卷之形诸王之必欲乗此机会者此也
　　皇帝寛仁不忍死伤之多欲成和事此诚帝王止杀为武
　　不战屈人之胜算
　　圣念所及与天同大无容议焉顾此和战重事有非藩臣所敢与闻而特降推心之问益切衔感之私七月户部提集前二次遣往会宁贸易官暨朝鲜咨送会宁官赵衡等质讯前次差官扰害属实即从重究治其后次并无扰害而彼地官失接待之礼朝鲜世子奏请加治重罪奉
　　上谕彼处官有失接待理宜重惩但念其志在为民若槩加重罪后将不复有以民事为言者然亦不可尽释听王量加罪责九月倧以
