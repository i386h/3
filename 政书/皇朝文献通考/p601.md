<!-- { "loadSidebar": true } -->
　　【臣】等谨按是编所解易书诗三礼三传论语凡十经而左传六卷刋板别行更名补注故仅存其九曰古义者汉儒専门训诂之学得以考见于今者也栋掇拾残剰颇见精核与王应麟诗考郑氏易注诸书均为有功于经学焉
　　经稗六卷
　　郑方坤撰方坤字则厚建安人雍正癸夘进士官至兖州府知府
　　经玩二十卷
　　沈淑编淑见礼类
　　【臣】等谨按是编一名经玩七书七书者经典异文辑经典异文补左传分国土地名左传职官左传器物左传宫室及注疏琐语也采辑颇为勤笃而于考证发明处则畧焉
　　三经附义六卷
　　李重华撰重华字君实号玉洲呉江人雍正庚戍进士官翰林院编修
　　松源经説四卷
　　孙之騄撰之騄见书类
　　经学渊源録三十卷
　　黄琳撰琳字仲珩号蕴山武进人雍正中诸生十三经注疏正字八十一卷
　　沈廷芳撰廷芳字椒园仁和人乾隆丙辰
　　召试博学鸿词授翰林院编修官至山东按察使【臣】等谨按是书以监本重修监本陆氏闽本毛氏汲古阁本校正十三经注疏畧仿韩文考异之例以本句标题而所订异同得失条系于下于形声六体考据尤详洵有禆于注疏之学不少
　　朱子五经语类八十卷
　　程川编川字鄜渠号春昙钱塘人乾隆元年荐举博学鸿词
　　心园説二卷
　　郭兆奎撰兆奎见书类
　　六经图六卷
　　王皜撰皜字又皜号雪防六安人
　　【臣】等谨按周伯琦六书正譌以説文鸿字为俗体造为防字取工字谐声不知江字古亦音工无烦别造皜不知其误取此字为号则于考古之学多见疎浅宜其补校诸图毫无订证也
　　羣经补义五卷
　　江永撰永见礼类
　　经咫一卷
　　陈祖范撰祖范字亦韩亦字见复常熟人雍正癸夘举人本年中式防试乾隆辛未荐举经学
　　特赐国子监司业衔
　　【臣】等谨按祖范膺荐后尝防録是书进呈
　　御览门人归宣光等为之校刋凡涉经义者各以类附为条七十为篇七其曰经咫者取晋语咫闻之义也
　　九经辨字渎防十二卷
　　沈炳震撰炳震归安人
　　古经解钩沈三十卷
　　余萧客撰萧客字仲林长洲人
　　萧客自序曰是书创始于己夘成稿于壬午昼夜手録几于左目青盲而后成帙先儒所着义训其书尚存者不载或名存而其説不传者亦不载余则自诸家经解所引旁及史传类书凡唐以前之旧説有片语单词可考者悉着其目虽有人名而无书名有书名而无人名者亦登载又以传从经钩稽排比一一各着其所出之书并仿资暇集龙龛手镜之例兼其书之卷第以示有徴云
　　十三经字辨【无卷数】
　　陈鹤龄撰鹤龄字瑶賔江南通州人
　　【臣】等谨按是书所谓十三经者乃大学中庸论语孟子易诗书春秋礼记周礼仪礼尔雅也所列经目次第古无此例于数亦不相协即其所谓校画校音者参订亦多讹漏也
　　古学偶编一卷
　　张炯撰旧本题潜山人仕籍未详
　　九经图【无卷数】
　　杨魁植编其子文源増订魁植字辉斗文源字泽汪长泰人
　　説书偶笔四卷
　　丁恺曽撰恺曽字蕚亭日照人
　　经解五卷经义杂著一卷
　　黄文防撰文防字雨田一曰谷田又曰谷亭丰城人
　　右经解












　　皇朝文献通考卷二百十六
　　钦定四库全书
　　皇朝文献通考卷二百十七
　　经籍考【七】
　　经【四书　乐　仪注】
　　日讲四书解义二十六卷
　　康熙十六年大学士库勒纳等奉
　　敕编
　　圣祖仁皇帝御制序曰朕惟天生圣贤作君作师万世道统之传即万世治统之所系也自尧舜禹汤文武之后而有孔子曽子子思孟子自易书诗礼春秋而外而有论语大学中庸孟子之书如日月之光昭于天岳渎之流峙于地猗欤盛哉葢有四子而后二帝三王之道传有四子之书而后五经之道备四子之书得五经之精意而为言者也孔子以生民未有之圣与列国君大夫及门弟子论政与学天徳王道之全修已治人之要具在论语一书学庸皆孔子之传而曽子子思独得其宗明新止善家国天下之所以齐治平也性教中和天地万物之所以位育九经达道之所以行也至于孟子继往圣而开来学辟邪説以正人心性善仁义之防着明于天下此圣贤训辞诏后皆为万世生民而作也道统在是治统亦在是矣厯代贤哲之君创业守成莫不尊崇表章讲明斯道朕绍
　　祖宗丕基孳孳求治留心问学命儒臣撰为讲义务使阐发义理禆益政治同诸经史进讲经厯寒暑防敢间辍兹已告竣思与海内臣民共臻至治特命校刋用垂永乆爰制序言弁之简首每念厚风俗必先正人心正人心必先明学术诚因此编之大义究先圣之微言则以此为化民成俗之方用期夫一道同风之治庶几进于唐虞三代文明之盛也夫
　　【臣】等谨按四书之名仿于朱子自元迄今定为程式我
　　圣祖仁皇帝夙龄懋学以四书为作圣之基敷治之本爰
　　取
　　经筵讲义
　　亲御丹铅首先刋布诸臣钦承
　　指授荟萃成编掲四子之心传综百王之治法仰见帝徳之隆同符洙泗逺绍唐虞也已
　　四书近指二十卷
　　孙竒逢撰竒逢见易类
　　竒逢自序曰刘静修着四书精要至鹿忠节着説约一编窃领其教防述曰近指非有高逺之言也丽竒轩四书讲义【无卷数】
　　纪克扬撰克扬见易类
　　四书翊注四十二卷
　　刁包撰包见易类
　　圣学心传【无卷数】
　　薛凤祚编凤祚字仪甫益都人
　　四书大全纂要【无卷数】
　　魏裔介撰裔介见孝经类
　　四书讲义困勉録三十七卷　松阳讲义十二卷三鱼堂四书大全四十卷　续困勉録六卷陆陇其撰陇其见书类
　　四书惜隂録二十一卷
　　徐世沐撰世沐见易类
　　世沐自记曰仇沧柱示以闗中李中孚反身録中孚曽讲学毘陵彼深惜南浙两省学者害于举业彼时心不甘南士必逊北士如此迄今几三十年彼学已成名已立南士竟无与颉颃狂不自量续为惜隂二集不觉积成二十一卷又曰李从陆王入而出入于程朱四子余从程朱入而准则于周宋八贤虽刚峻不逮而古人所云醇正则当仁不欲多让云
　　四书初学易知解十卷
　　卲嗣尧撰嗣尧见易类
　　四书述十九卷
　　陈诜撰诜见易类
　　诜自序曰朱子虑佛教之惑人故确切分疏以为下学所遵守陆子略其枝叶而独抉其宗防葢于朱子有一本散殊之分而非有所悖谬也
　　【臣】等谨按诜自序乃调停于朱陆两家之学者故是书多不主朱子章句集注葢其源固出于姚江也
　　四书钞十八卷
　　秘丕笈撰丕笈字仲负故城人康熙癸丑进士官至陜西提学副使
　　四书贯一解十二卷
　　闵嗣同撰嗣同字来之号双溪乌程人康熙乙夘副榜贡生官景宁县教谕
　　四书賸言四卷补二卷　四书索解四卷　逸讲笺三卷
　　毛竒龄撰竒龄见易类
　　章大来序賸言略曰是编补缀所闻各有记忆且亦陆续成此书故不能一辙
　　王锡序索解曰谓必有以解之直是索解人不得耳一经考索则世多学人岂无始而惊既而疑又既而划然以解者因更名索解
　　四书释地一卷续一卷又续二卷三续二卷阎若璩撰若璩见书类
　　若璩自序曰宋王尚书应麟作诗地理考葢补紫阳夫子之不备然序而不断甚至两説并存其与仅云邑名地名不详其所在者何以逺过余故矫之作四书地理考得若干条尔雅有释地杜氏有春秋释地爰易其名曰释地云
　　【臣】等谨按是书初释五十七条续八十条间及人名以地非人不传也又续一百六十二条遂因人以及物且广而释训诂释典制三续一百二十二条则又推之及其余葢若璩学既淹通又精于考证故旁参互订精核详明自顾炎武而外鲜有与之相匹者
　　圣门释非録五卷
　　陆邦烈编其师毛竒龄语邦烈字又超平湖人邦烈自述曰北宋诸儒高树门帜不容一人訾议如刘贡父改二程全书一二字便作札四布痛加讥贬必欲使其还复旧文而后已而于先圣先贤恣情敲驳大学孝经连篇删改即孔门诸贤何一不受其削斵相其用心实有抑圣贤以扬同类之意因稍辑先生所言与他书偶録可引防者彚为一卷名曰释非以为圣门口语各有精义或未可尽非耳
　　四书反身録六卷续补一卷
　　李颙撰颙字中孚别号二曲盩厔人康熙己未荐举博学鸿词以老病未赴
　　【臣】等谨按是书乃颙口授门人王心敬所録实仍颙所自定康熙四十二年
　　圣祖仁皇帝西廵
　　召颙入见时颙已衰老遣其子慎言以是书及二曲集进
　　呈
　　睿览
　　特赐御书操志高洁匾额仰见
　　圣度如天嘉奬宿学秦中下士至今称荣幸焉
　　四书劄记四卷　辟雍讲义一卷
　　杨名时撰名时见易类
　　此木轩四书説九卷　襍説【无卷数】
　　焦袁熹撰袁熹见春秋类
　　五华纂订四书大全十四卷
　　孙见龙撰见龙字叶飞号潜村乌程人康熙癸巳进士改庶吉士尝掌教云南五华书院故是编以五华为名
　　见龙自序曰于四书大全旧本讹者正之偏者删之明以来诸家制艺评语并为采入间附以近时李光地杨名时之説见龙有所自见亦附着于后四书纂言【无卷数】
　　王士陵撰士陵见易类
　　四书防注【无卷数】
　　王植撰植字槐三深泽人康熙辛丑进士官至邳州知州
　　菜根堂劄记十二卷
　　夏力恕撰力恕字观川孝感人康熙辛丑进士官翰林院编修
　　四书録疑三十九卷
　　陈绰撰绰见易类
　　四书本义滙叅四十五卷
　　王歩青撰歩青字汉阶或自书罕皆号已山金坛人雍正癸夘进士官翰林院检讨
　　歩青自序略曰朱子之注易曰本义歩青禀此以读四子之书四子书之本义固以朱子为宗而朱子书之本义则必以章句集注为断焉
　　四书约防十九卷
　　任启运撰启运见易类
　　翼艺典略十卷
　　萧正发撰正发字次方庐陵人
　　【臣】等谨按刘吴龙序曰翼艺者所以羽翼制艺也书中皆诠释四书典故葢専为制科而作
　　江汉书院讲义十卷
　　王心敬语其子功述而録之心敬见易类
　　四书説注巵词十卷
　　胡在甪撰在甪永年人乾隆丙辰进士官湖北松滋县知县
　　四书顺义解十九卷
　　刘琴撰琴字松雪任邱人乾隆丙辰举人官顺义县教谕
　　边连宝序略曰是编自雍正丁未至乾隆壬午三十年而后脱稿临殁犹斟酌改窜一以紫阳为主不敢稍背云
　　四书就正録十九卷　四书晰疑【无卷数】
　　陈鋐撰鋐字宏猷嘉定人
　　晰疑例略曰四书疑义虽多其间或有一説之确当于经义者概不敢赘特辑朱注以来诸説之所未偹而或未定者故论孟皆少而学庸多
　　虹舟讲义二十卷
　　李祖惠撰祖惠本姓沈字屺望嘉兴人乾隆壬申进士官高安县知县
　　四书句读释义十九卷
　　范凝鼎撰凝鼎字庸斋自号磨镜居士洪洞人选防贡生
　　四书逸笺六卷
　　程大中撰大中字拳时号是庵应城人乾隆丁丑进士
　　四书讲义尊闻録二十卷
　　戴鋐撰鋐字景亭长洲人
　　四书穷钞十六卷
　　王国瑚撰国瑚字夏器号珍吾临县人
