<!-- { "loadSidebar": true } -->
　　圣训六卷既成因披陈庄诵朝夕绎思见夫防原于精一义着于典谟上之可以正道揆焉下之可以昭法守焉书曰监于先王成宪其永无愆诗曰不愆不忘率由旧章自昔诗书所载莫不以绍衣为兢兢矧夫义蕴精深规模宏逺嘉言彝训超踔古今朕用是觐扬光烈昭示来许后之子孙以此蕴之于心则为天徳敷之于政则为王道范围臣庶则为会归之极垂裕后昆则为贻燕之谋尚其夙夜祗承以为致治保邦之本而迓祈天永命之休也是为序
　　皇上御制序曰圣人之情因辞以见易曰修辞立其诚所以居业也盖以通天下之志以成天下之务本乎至诚施诸命令无意于辞而理臻其极歴观尧舜禹汤文武之世典谟训诰厘然具存后人奉之为经列在学宫为载籍首矧夫运际开天功存继志制作侔造化教泽被生民天下之文章孰有大于此者乎钦惟
　　太宗应天兴国徳彰武寛温仁圣睿孝敬敏昭定隆道显功文皇帝英姿挺出圣武布昭大智如神渊衷若谷及登寳位疆宇日增厚禄以养贤勤身而率下恩威所及大畏小怀政教所孚逺来近悦皇哉何化理之神也至若敷陈治道诲谕臣民不尚虚文惟崇大体谓行善所以事天而逺利始能服众阐伊尹一徳之训称曾参三省之言以劝农讲武为立国之大经以考古读书为服官之要务自立纲陈纪以逮服饰器物之间或即事以宣猷或因时而定制洪纎咸备张弛攸宜盖察理精故见之也逺更事乆故虑之也详用能承借丕基佑启
　　圣哲是诚亿万年继往开来之极轨也顺治中尝因记注
　　旧文纂修
　　圣训一书未竟厥绪
　　圣祖仁皇帝特命儒臣详加编辑事以类分凡二十有八言以条举凡一百一十有一彚为六卷体要着明朕在宫中防
　　皇考恩勤教育定省之时备闻
　　祖训嗣膺大统志切缵承晨夕披陈寻绎仰见心符道要语中机宜防蕴闳深函盖天地文辞昭晰彪炳日星垂裕后昆永昭法守用是勒为成书敬授剞劂颁示中外书曰圣谟洋洋嘉言孔彰又曰圣有谟训明徴定保我子孙臣庶其诵习遵循永敬承于世世哉谨序
　　【臣】等谨按所分六卷凡一百一十一则钦惟
　　太宗文皇帝守成创业益扩昄章所以开一统之基者谟训昭垂布在方策巍乎焕乎宜与天地同其悠乆矣世祖章皇帝实録一百四十六卷
　　康熙六年大学士巴泰魏裔介等奉
　　敕恭修雍正十二年大学士鄂尔泰张廷玉等奉防校订
　　皇上御制序曰我国家受
　　天眷命统一万邦日月所照血气之属咸切尊亲亦惟是
　　小心翼翼之忱有以通
　　帝载而昭来许故乃朝廷宫府之政罔不参稽古训溥协人心制定于一时而虑周乎万世重熙累洽至于今
　　兹海隅苍生穆然想见盛徳信乎开国之规模诒谋逺而流泽长也洪惟
　　世祖体天隆运定统建极英睿钦文显武大徳功至仁纯孝章皇帝神灵天亶冲龄践阼绍我
　　太祖
　　太宗丕绪懋建大猷勤思上理当是时流贼已入京师明
　　祚已成板荡遂因明将吴三桂之请
　　命将士入关定燕京殄羣冦挈斯民于水火之中而登之
　　衽席之上爰主
　　郊禋式颁正朔自古得天下之正未之有比也政令彰施百度具举涤前代之烦苛沛兴朝之膏泽治化翔洽达乎四表由是制礼作乐敷教明刑虗已以尚贤推诚以纳诲斟酌损益秉至中而时措之着为谟训载在简编皇哉唐哉子孙世世守之以成乆安长治之业于是乎在康熙十一年
　　圣祖仁皇帝特开史馆纂辑
　　实録凡一百四十六卷雍正十二年
　　皇考世宗宪皇帝恭阅全书复令儒臣重加校订事未竣
　　而
　　龙驭上宾朕哀戚之余饬令陆续进呈敬加披览于戏覩世祖
　　圣祖经纶之钜典则知创业之甚难念
　　世宗继述之深衷则知守成之不易方防可传者纪纲之成规夙夜罔间者兢业之一心敢弗绎思而敬承之以迓
　　上天无疆之休则是书也诚致治之权舆万年之鸿寳矣
　　谨序
　　世祖章皇帝圣训六卷
　　康熙二十六年
　　圣祖仁皇帝恭编
　　圣祖仁皇帝御制序曰朕惟自古膺图御歴之后躬集大统手致太平懋烈丰功光前翼后行之为政斯发之为言义蕴固卓越乎百王训行尤昭示乎奕禩惟圣有作后人述焉千载同揆也我
　　皇考世祖体天隆运英睿钦文大德功至仁纯孝章皇帝神灵首出智勇天授禀英断之姿而持以恭俭扩寛仁之量而济以忧勤爰是冲龄定鼎薄海归心救生民于水火之中而庶政咸熙万邦作乂德盛勲崇夐哉莫尚矣若夫宵旰图维宫庭训敕煌煌纶綍嘉言孔彰究圣学之高深着王道之正直凡所以凝
　　天命扬
　　祖德顾民碞持国体者丁宁反覆深切着明而意防所注尤殷殷乎省躬克已纳诲亲贤纲纪毕张渊衷若歉及乎训诫臣下守正奉公鼓励激扬至诚感发靡不输服而効忠黾勉而奋绩也盖自我
　　太祖高皇帝肇造鸿基
　　太宗文皇帝式廓骏业而我
　　皇考心传合一丕显丕承阐经猷布为政教所以即事成谟遇物为诰包罗典册厘剔章程美善毕臻钜细咸备尧咨舜儆何以加兹朕只承遗绪惕厉靡宁瞻方防之常新僾羮墙之如覩因命儒臣分类编纂朕复详加披绎计一百一十三条统为
　　圣训六卷寳诸金匮拱若球图俾后嗣子孙知我皇考之贻谋燕翼百世无疆开国经纶万年时叙所以杜愆忘而遵典则者心法于是乎在书曰绍闻衣德言诗曰绍庭上下陟降厥家呜呼可不敬哉
　　皇上御制序曰古昔帝王应运而兴开物成务有君天下之规模凝命敕几有师天下之典则故言出而成经教思所被率土归仁歴观往代纪载肇乎二典彝伦叙于九畴罔不播为成宪炳若日星简籍具存可考而知也钦惟我
　　世祖体天隆运定统建极英睿钦文显武大德功至仁纯孝章皇帝秉岐嶷首出之姿建永清大定之业冲龄践阼统一车书义问达乎梯航仁声徧于涂巷盛德大业富有日新自唐虞三代以来史册所传罕有及者至若洋洋
　　圣谟包含万有大之闗伦教纲常之重而闾阎之日用饮食所弗遗精之在身心性命之微而宫府之制度典章所必饬巨细毕该纲维尽善要惟本精一执中之奥蕴以成经世服物之鸿谟诞告多方严明恺挚训敕有位深切周详意皆出乎至诚理尤协于克一用以光大前徽开万年有道之长夐乎与天地为昭矣我
　　圣祖仁皇帝躬承
　　先训命儒臣分类编辑计一百一十有三条彚成圣训六卷以传乆逺我
　　皇考念切绍衣宫庭宵旰追述
　　先猷朕从温凊之时闻知维谨嗣膺大统志在觐扬朝夕披陈具见开国经纶超越前古诒谋燕翼垂裕无穷是用敬为剞劂昭示臣民俾海隅出日之逺咸覩光华寳之如图球信之如蓍蔡是训是行钦承勿替庶几道徳一而风俗同唐之政要宋之寳训夫岂可同年而语者哉谨序
　　【臣】等谨按所分六卷别为三十二类仰惟
　　世祖章皇帝宅中定鼎率土倾心一百十三章之内圣谟广运炳三光而罗万象诚亿万世所宜法守者也圣祖仁皇帝实録三百卷
　　康熙六十一年十二月
　　世宗宪皇帝命吏部尚书一等公隆科多大学士嵩祝白
　　潢等恭修
　　世宗宪皇帝御制序曰粤稽古载籍以来圣帝明王徳隆业茂莫不扬休纪美照耀简编若夫
　　上天纯佑下民聚扶舆积厚之气笃生
　　至圣备道徳之崇广集皇王之大成经纶宇宙彪炳帝纪巍巍乎荡荡乎自义轩至今未有如我
　　皇考圣祖仁皇帝之盛者也洪惟
　　太祖
　　太宗肇构鸿基发祥垂裕
　　世祖开天建极统一寰区暨我
　　皇考天亶神灵丕承
　　先烈以徇齐敦敏之质而学有缉熙以继体守成之时而事兼开创以光华格被之勲而日新盛徳以郅隆熙洽之运而时敕几康
　　临御寳阼六十余年厯服绵长超越千古仁渐义摩文经武纬典章大备声教覃敷峻徳崇功蟠天际地有如敬
　　天凛昭事之诚尊
　　祖切觐扬之志
　　郊坛禋祀嵗必躬亲
　　庙享荐馨心防对越用致
　　苍穹之昭假聿彰
　　谟烈之丕承奉事
　　两宫尊养备极承欢致敬阅数十年巡幸则躬扶鸾辂侍疾则步祷
　　南郊送龙輴而亲行瞻
　　寝园而洒泪自古天子之孝莫与比隆友爱裕亲王等垂老靡间视疾临丧恩礼交至推仁宗室教育天潢展亲惇族谊莫厚焉宵衣旰食明目达聪
　　亲政六十余年夙夜励精始终惟一
　　临轩召对虚已求贤敷陈有益于民生必防采録亷能实见诸治效立荷
　　宠褒眷耆旧而体貌攸崇简俊乂而程材器使小亷大法百僚皆得其人纲举目张庶司各修其职四方之利弊周知万里之情形洞烛爱民如子轸恤维殷普乐利于农桑裕葢藏于积贮偶遇水旱立沛恩施发帑蠲租动以数百万计即在属国运粟赐粮视同一体徳洋恩溥故黎庶乐业中外阜康慎重刑章哀矜庶狱每于奏谳明允之中施仁法外严寒停遣盛夏弛刑大逆寛族诛叛人无孥戮如天好生之徳洽于民心钦恤之仁无以加矣
　　讲幄开精研道要考六艺之折中抉性理之精义宸翰则鸾回凤翥
　　天章则玊振金声
　　御定诸书包涵万有融贯百家缃帙瑶编充牣册府生知天纵莫名
　　圣学之髙深加以重道尊师表章儒术
　　亲诣阙里瞻拜加防赐博士于五贤跻紫阳于十哲训饬多士敦崇实学加科广额惠浃儒林夀考作人于斯极盛
　　圣武布昭
　　神谟密运天戈所指立奏肤功平三逆収台湾布尔尼应期而授首俄罗斯望风而请命
　　躬率六师三临朔漠殱噶尔丹而藩服乂安
　　命将徂征长驱絶域复达頼喇嘛而西陲宁谧销锋灌燧俾薄海内外永庆升平厪念河防
　　亲临指授览全河之形势运疏瀹之神功开中河筑高堰而淮黄底绩东南获衽席之安濬永定隄子牙而漳滏顺流畿甸享膏腴之利地平天成万世永赖至若
　　躬行节俭而大官服御务崇朴素之风
　　秉徳谦冲而
　　徽号鸿名屡却廷臣之请
　　至诚不息而朝乾夕惕本行健以法天
　　圣敬日跻而肃庙雝宫俨动容之中礼凡兹盛美莫罄名言是以乆道化成太和翔洽天庥滋至嵗奏屡丰户乐盈宁人登仁夀自古未賔之国重译踵至戴髙履厚莫不尊亲
　　升遐之日自僻壤遐陬逺暨蛮夷荒服含生负气之伦感恸哀号如丧考妣羣臣恭拟
　　庙諡曰
　　圣曰
　　仁祗荐
　　祖号万口一心允孚公论猗欤休哉至矣大矣朕缵承鸿绪念切绍庭践阼之初即简命大臣等董率儒臣开馆纂修发金匮之秘藏稽纶言于政地表年系日敬谨编辑纪言纪事钜细靡遗朕斋肃展礼亲加详阅厯今九载敬成
　　圣祖仁皇帝实録若干卷又于尊藏皇史宬外恭缮全帙防供几案时时展读以遂朕敷时绎思继志述事之意于戏帝载难名而嵗功昭布日月之运行星辰之经纬可以仰观成象焉圣徳难名而治法昭垂条理之精详规模之宏逺可以仰求成宪焉我
　　皇考参赞位育之神钦明精一之蕴虽非简牒所能殚述而
　　鸿谟骏业炳于纪载与天无极万世勿谖后之绍作君作师之任求治统道统之全者于是乎在敬弁言简端以昭示我子孙俾永永敬承于亿万世谨序
　　皇上御制序曰
　　皇祖圣祖仁皇帝临御六十一年耿光大烈融烁古今积
　　惠袭恩沦浃寰宇功徳之盛具载
　　实録垂千万禩我
　　皇考世宗宪皇帝御制序文推本
