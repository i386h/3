<!-- { "loadSidebar": true } -->
　　上受尊号覃恩自公按班章京以下至小拨什库及一应在官人役并兵丁以上俱照品级免其壮丁徭役又以归附生员刘奇遇兄弟为副理事官各免三丁先是阵获官生皆给以庄田免其徭役是歳佟三牛录下生员刘竒遇兄弟以归附求免徭役令大臣考试之以为内院副理事官各免三丁三年定优免人丁例凡无世职固山额真承政准免十丁梅勒章京内大臣叅政免八丁甲喇章京一等侍衞理事官免五丁牛录章京二等侍衞副理事官免四丁三等侍衞免三丁多罗贝勒三等侍衞免二丁
　　顺治元年
　　勅赐山东曲阜等处圣贤后裔免粮地畆并免洒扫户杂泛差役山东廵抚方大猷奏言前明旧制赐孔氏祭田二千余顷拨佃户承种専办籽粒以供祭祀请依旧制
　　赐给又洪武中特置洒扫户一百一十五户免其杂泛差
　　役亦请依旧制蠲免皆従之
　　【臣】等谨案会典所载衍圣公祭田二千一百五十七顷五十畆
　　圣林地一十八顷二十七畆庙宅基三顷二十七畆五分佃户五百户洒扫户一百一十五户顔氏后裔祭田五十顷墓田三顷三十三畆一分庙宅基九
　　十二畆五分佃户十户门子四户庙户七户洒扫户二十五户又孔氏后裔祭田五十一顷六十畆墓田十顷一十五畆七分庙宅基三十九畆一分庙户三十七户孟氏后裔祭田五十一顷一十五畆墓田七顷三十一畆四分庙宅基一顷三十畆七分五厘佃户三十二户庙户二十五户门子五户仲氏后裔祭田六十五顷三十八畆坟地九顷五十畆庙宅基六十八畆防丁四十六户皆免其丁粮至康熙二十四年
　　圣林地于原额外増扩一十一顷一十四畆九分除免钱粮又拨给周公后裔东野氏祭田五十顷以曲阜附近州县无粮地给之又考各省凡先代陵墓皆设有陵户以司廵查洒扫例免差徭至乾隆元年复奉
　　特防饬查增设又各地方先贤祠宇凡有祭田例免丁
　　粮皆所以昭
　　国家之旷典着复除之渥泽也迨沿习既乆懐私忘公恃优免之条昧趋功之义则与隠蔽差役者等是以乾隆二十一年衍圣公庇其户人与邹县知县大章相难輙称例应免差冒昧凟奏奉
　　谕防据衍圣公孔昭焕奏
　　至圣庙户在庙纳丁供差一切本身徭役俱防恩优免厯来遇地方官额外派办派买事件难以随心呼应每事调剂殊属非易请将现存户丁酌留五十户其余户丁改归民籍交地方官编审与民籍一体当差等语我朝轻徭薄赋凡属编氓本无公旬徭役地方偶有兴作亦皆动帑予直初非额外差派不知其所奏派办派买者何事或东省尚有此陋习则概当严行禁止不独庙户为然着署抚白钟山查明据实具奏旋据该抚覆奏并无派累之事奉
　　谕防申饬云朕亲祭曲阜即衍圣公尚当躬自却扫岂有转庇庙户归咎有司之理今据白钟山查明有粮之家依托庙户影射居奇及饬该县退还价买粮石等事孔昭焕本应交部治罪姑念其为圣人后裔着加恩免其交议又奉
　　谕防白钟山查覆孔昭焕所奏邹县知县大章私毁遵例免差碑碣一折我朝百年以来従无公旬徭役所有守夜开沟栽树修堰等事乃民间自为保防相友相助之谊如江西湖广等省沿江堤堰民间自为修防者甚多何得谓之差徭若并此而倚借乐舞庙户名色概不承应是一乡之中祗令无业贫民数户専任其劳而依托附名之徒安坐而享其利有是理乎孔昭焕既袒防陈奏于前仍复巧辞掩饰于后朕虽欲曲宥而不能矣孔昭焕着交部严加议处以为居乡多事者戒自是庙户等不得借端隠蔽地方差役得以均平云
　　又
　　恩诏军民年七十以上者许一丁侍养免其杂泛差役
　　【臣】等谨案定例凡
　　恩诏中应及养老一欵者悉如顺治元年之例后不复载又令京城迁徙之家分别免其赋役凡明末遭防迁徙之家免赋役三年房屋被毁者免一年
　　又定京城行商车户防役永停佥派
　　又定各旗壮丁差徭粮草布疋永停输纳
　　二年免徴直省京班匠价【已见前卷】时因免山东章邱济阳二县京班匠价并令各省匠籍俱除为民又定优免丁粮之例禁革冒滥先是保定廵抚王文奎言各府州县明季旧习优免太滥致亏正额取盈摊派最为厉民宜严加禁革至是廵抚郝晋又疏请定优免画一之规下户礼二部议之寻议定品官及举贡生员杂职吏典应免丁粮其废官黜弁粟监赀郎俱与民间一例当差有冒滥优免者令抚按劾治从之
　　四年定编审人丁凡年老残疾并逃亡故絶者悉行豁免五年定直省绅衿优免例在京官员一品免粮三十石人丁三十丁二品免粮二十四石人丁二十四丁三品免粮二十石人丁二十丁四品免粮十六石人丁十六丁五品免粮十四石人丁十四丁六品免粮十二石人丁十二丁七品免粮十石人丁十丁八品免粮八石人丁八丁九品免粮六石人丁六丁外任官员各减其半教职举贡监生员各免粮二石人丁二丁杂职吏承各免粮一石人丁一丁以礼致仕者免十分之七闲住者免其半犯赃革职者不准优免如本户丁粮不及数者止免实在之数丁多粮少者不许以丁准粮丁少粮多者不许以粮准丁疎逺族属不得滥免十四年部臣议请自一品官至生员吏承止免本身丁徭其余丁粮仍徴充饷
　　九年令直省州县置社学师免其差徭【已见前卷】十八年以江南江都如臯海州三州县修理烽墩马路各免差徭一年
　　康熙元年免
　　盛京居民工役奉天府尹徐继炜疏言新投盛京居民生计未遂应暂免一切工役下部议行四年免湖广西山军前运饷人夫亡故者同居父子兄弟一年丁差
　　三十九年免河工河夫杂差河工挑河筑堤例用雇夫河臣疏言河工雇夫动至数千寒暑风雨极其劳苦工成之日应给印票令该地方查验免其杂项差役以酬其劳従之
　　五十二年钦奉
　　恩诏嗣后增益人丁永不加赋是歳恭遇
　　圣祖仁皇帝六十万夀钦奉
　　恩诏嗣后编审増益人丁止将实数奏闻其徴収办粮但据五十年丁册定为常额续生人丁永不加赋五十四年定社仓捐输分别免差之例时议社仓劝输应加奬励乃定例富民能捐谷五石者免本身一年杂泛差徭有多捐一倍二倍者按年递免雍正四年详定绅衿优免之例署四川巡抚罗殷泰疏言川省州县多属以粮载丁绅衿贡监等尽皆优免差徭请将优免之名永行禁革与民一例当差下户部议言川省以粮载丁之州县绅士原无丁银无庸优免奉
　　谕防罗殷泰所奏禁革绅士优免之处固属太刻部议亦属防混着九卿详议具奏寻议绅衿只许优免本身一丁其子孙族户冒滥及私立儒户宦户包揽诡寄者查出治罪従之
　　五年令保甲内绅衿免充杂役及分别应免充役者部臣议覆条奏凡绅衿之家一体编次聴保甲长稽查如不入编次者照脱户律治罪惟是保甲之法有充保长甲长之役又有十家轮值支更看栅之役绅衿既已身列仕籍肄业胶庠幷齐民内衰
　　老□疾及寡妇之家子孙尚未成丁者俱免充役
　　又定各省耤田择农夫二名看守免其差役乾隆元年申举贡生员免派杂差之例奉
　　谕防任土作贡国有常经无论士民均应输纳至于一切杂色差徭则绅衿例应优免乃各省奉行不善竟有令生员充当总甲图差之类者殊非国家优恤士子之意嗣后举贡生员等着概行免派杂差俾得専心肄业倘于本户之外别将族人借名滥免仍将本生按律治罪
　　二年免云南军屯丁银云贵总督尹继善疏言滇省军丁一项従前未经摊入地畆除厯年查出军地抵补外尚有应徴丁银一万二千二百余两惟按老丁名字徴収或已无寸土而追比无休或已絶后嗣而波及同伍请议查免奉
　　谕防滇省军丁一项从前既未曾摊入地畆而现在完纳丁粮之人又系无田之户着将应徴军丁银两自乾隆三年为始概予豁免俾无业屯民永释苦累三年免云南丽江府夷丁丁银先是丽江新増夷丁二千三百余丁业经编入正额至是奉
　　谕防朕闻云南丽江府原属土府改设流官比时清查田地户口有土官庄奴院奴等类并无田粮皆愿自纳丁银以比于齐民共徴丁银一百五十四两七钱零迨滇省民丁改为随粮派纳而此项夷丁不得与有粮之户一例摊派至今照旧徴収着该督抚查明概予豁免俾边地夷民永无催科之扰部臣议上所増夷丁并免之
　　十二年免福建闽县先贤祠祭产地丁钱粮奉
　　谕防福建闽县地丁项内有先贤二十三祠祭产田粮一项本朝初年优免后于雍正五年该地方官清查溢额钱粮之时误将此项作为溢额报解归公现在追徴充饷朕思祠宇祭产供俎豆牲牷之用厯来优免以防奉祠后裔原属国家旷典着该督抚查明豁免永着为例
　　十六年免江南武进阳湖二县开抵役田租银奉
　　谕防朕闻常州府属武进阳湖二县开抵役田租银一项原系前明时虚田领价后因本户逃亡株连亲族各将己产开抵实非前明原置之田亦非当日领价之户小民条粮役租力难并输以致积年拖欠朕省方所至民隠勤求清跸既周备深轸念着将二县开抵役田除应办条漕仍照民田一例完纳外其新旧租银概予豁免以除民累凡尔百姓尚其永承乐利各相勉于孝弟力田以仰副朕格外加恩之意焉三十七年
　　谕李瀚奏请停编审造册所见甚是编审人丁旧例原因生齿繁滋恐有漏户避差之是以每届五年查编造册以备考核今丁银既皆摊入地粮而滋生人户又钦遵康熙五十二年
　　皇祖恩防永不加赋则五年编审不过沿袭虚文无裨实政况各省民谷细数俱经督抚于年底専折奏报更无借五年一次之另行查办嗣后编审之例着永行停止
　　三十八年
　　谕据陈辉祖奏请将该省民屯新垦丁银随年摊征批交该部议奏旋经户部覆准并请行查各督抚就本省情形酌筹妥议具奏嗣据直隶等省先后入奏大概请仍旧制者居多则陈辉祖所奏及该部所议皆未得当国家承平休飬百有余年闾阎生齿日繁嵗有增益向来编审人丁按丁科则自康熙五十二年我
　　皇祖特颁恩诏永不加赋即以是年丁粮之数作为定额朕临御以来无时不以爱养斯民为念讵肯于丁粮区
　　区毫未之赋稍存计较乎若以新垦民屯田畆复将丁银随年摊纳是与小民较及锱铢尤非恵下防民之道所有各省办理丁粮一事无论己未覆奏俱着悉仍其旧毋庸另议更张











　　皇朝文献通考卷二十五
<史部,政书类,通制之属,皇朝文献通考>
　　钦定四库全书
　　皇朝文献通考卷二十六
　　征考
　　【臣】等谨按马端临征考纪述政为目有六曰征商即闗市之征也曰盐鐡则管子正盐防之説所造端也曰酤自汉时征之曰茶曰坑冶皆自唐时征之曰杂征敛自山泽津渡以及坊场牙契因事并见至宋代经总制钱月桩板帐并着于是杂征云者不可以类举也盖自周易有重门撃柝之文周礼司闗掌国货之节典其治禁以便诇讥而安行旅凡货不出于闗者举其货罚其人其余川泽林薮各有専司所以崇本抑末使民归于南亩经制所定在昔为然秦汉相沿至唐宋而加宻竹木间架及坊场扑买未可缕述降及明季以军兴饷绌税额屡增惟我
　　国家肇造区夏荡涤繁苛与之更始
　　列圣相承如伤厪念自惟正之供屡经蠲免而外言闗市
　　则
