<!-- { "loadSidebar": true } -->
　　贮社仓俟采买数足即行裁减是以暂收耗羡之中隠寓劝输之法实则应行酌减之耗羡即小民切己之赀财而代民买贮之仓粮即小民自捐之积贮此藏富于民之良法最为切实而易行是以俞允所请令其办理乃陜省官员不知此项谷石本系民赀又未识从前岳钟琪奏请之由以为收贮在官即是公物不肯付民经管而胥吏司其出纳者遂有勒买勒借之弊殊非数年以来朕之周资详画多方生养斯民本意矣今特降谕防将朕允从岳钟琪之请并岳钟琪陈奏原委明白晓示着署督查郎阿巡抚武格刋石颁布俾各州县乡社小民咸知朝廷经管设法之盖藏实百姓自为敛散之资用倘地方官有于社仓谷石创议交官不交百姓或指称原系公项预为公事侵那之地者俱以扰挠国政贻悮民生论从重治罪其岳钟琪所拟社仓条约着户部抄録交与该督抚分发各州县刋刻木榜于各乡社仓竪立以为永久程式
　　又以右翼四旗通州米局生息定三年查核例署正黄旗都统觉罗伊里布等言右翼四旗通州米局领户部银八千两斟酌足用自雍正六年三月起至本年三月共生息银四百余两请将此银仍留在右翼通州米局内买米生息得
　　防米局之事着三年查奏一次
　　又奉
　　谕防常平积贮必须仓厫坚固始可为经久之计闻各省中偏僻之邑竟有向来本无仓厫或寄顿寺庙或借放绅士富户之家而霉烂亏折生事滋扰之弊多由此起大非朕慎重民储之意凡各省未有仓厫之州县着该督抚即行建造
　　又申明社仓借给贫民谷石之例从监察御史晏斯盛请也凡遇荒歉贫民借领仓谷者每石止收息谷十升遇小歉免取其息仍如本数还仓
　　谕奉天有司劝谕百姓积贮将军多索礼奏报奉天秋成
　　大稔奉
　　谕防奉天地气干燥不比南方潮湿之区正当乗此丰收之时以为储蓄之计着该地方通行晓谕劝导若有谷之家果能留心积贮至于谷多价贱难于出粜者着即奏闻朕当发官价籴买或从海道运至京师俾积谷之家实获利益必不使有谷贱伤农之叹也
　　又令安西地方动支官银籴买盈余谷石署川陜总督查郎阿言招往安西沙州等处屯垦民户所种小麦青稞粟谷子等项计下种一斗收至一石三四斗不等其余各色种植亦皆丰厚臣恐口内奸贩囤户闻粮多价贱兴贩射利已令总兵道员严行查禁并传谕民户按一年所需扣存外其余即在本处粜卖以济兵丁商民口食得
　　防民户盈余之谷原期粜价以为日用之资若本地籴谷者少则出粜未免艰难不可不为计及着该地方官酌量本地情形不必相强若有将盈余之谷情愿出粜者
　　着动支官银照时价籴买存贮公所明年倘有需用聴办理军饷之大臣及该督抚行文支拨安西现有备用银即可动用采买再于西安藩库拨补还项此朕体恤民户俾粜谷得价用度丰裕之至意着地方官善于奉行不可勒令粜卖生事滋扰
　　又増定浙江购米分贮之数浙江总督李卫言足食所以养民有备始能无患近因部臣励廷仪奏请将米多仓少之处粜出余银批发仓多米少之州县一例买谷存仓此亦酌盈剂虚之善策但止就仓厫之多少以为米谷之去留设遇人口繁多产米稀少又系水陆适中转输便易之州县而因其仓少遂将仓外余米尽行发粜则有不足之虞若地处偏僻需米无多以仓有空闲必欲购买贮足亦恐徒滋红朽臣愚以为仓多仓少之处止可计米以定厫未可就厫以定米也即如浙省温处各属旧存谷石有一二万三四万不等嘉湖宁绍等处少者四五千多亦不过七八千惟省城旗营驻防更为要永济仓捐纳补漕案内应购米四十四万余石除分贮金衢严三府及备借兵米外余悉贮本仓今酌定应贮谷四十万石抵米二十万石其余共应买谷四十八万余石于通省中按县分大小水陆冲僻或仅为本地之储积或可备邻境之转输酌定数目除原存外少者添拨每年存七粜三秋成补还则存仓之成色必髙而积久之折耗可减于贮备似为有益事下所司议行议定山东贮谷额数议准山东各府并附郭首县贮谷二万石大州万八千石中州大县万六千石中县万四千石小县万二千石大卫万石中卫五千石小卫二千五百石大所三千石以此定额其地要民稠或积洼易潦者酌加二三千石如有阙额动帑买补
　　八年准淮商领运湖南仓谷仍令商人即于湖南需米处粜卖先是六年湖南布政使赵成言湖南现贮仓谷六十余万石之多又有收捐谷石本省可云有备但地势卑湿请分拨别省令来楚运往以免霉变下户部议应行文江浙督抚令其详酌如有应需谷石之处即委员转运得
　　防俞允两淮巡盐御史噶尔泰言据两淮商人黄光徳等具呈情愿出资将湖南积谷三十余万石照依原买之价交纳湖南藩库领运随地随时售卖仍将所售价银交纳运库从之至是湖南总督迈柱言今年湖南岳常二府微欠雨泽正在动用公项银一万两买米备粜而贮仓之现谷与其照原价以给商不若留俟来年春夏照原价平粜以济本地之民似应饬商暂停领卖俟明年无需用之处仍
　　聴该商领运奉
　　谕防向因湖南抚藩皆言地方积谷甚多难以久贮奏请分拨别省以免霉变是以两淮商人有赴楚领运効力
　　急公之请今商人既已交价而迈柱又称楚南需米请饬商暂停领卖是湖广督抚藩司前后自相矛盾也湖南现贮谷六十余万石之多欲分拨别省以免霉变则本省府县有需米之处正可将此奏闻平粜以济民食而迈柱乃云正在动用公项银一万两买米备粜是迈柱之奏又自相矛盾也且迈柱又称此时饬商停运俟楚省不需米谷之时仍聴该商领运是米贵之时则令商人停运而米贱之时则令商人领卖亦甚非情理之平查从前噶尔泰代众商具奏原有随时随地售卖之语今江浙俱获丰收米价甚贱湖南既有需米之州县着该商仍照前议领米即于湖南需米之处照时价粜卖不许地方官抑勒商人亦不许商人髙擡价值倘商人获有余利聴其自取不许交官如此则淮商领米得以贸易而楚省积谷仍得流通于商民均有裨益湖广督抚等即遵谕行
　　又令奉天近海州县运米二十万石至山东平粜又令东省灶谷交附近仓厫存贮东省十埸二县存贮灶谷八千三百石零旧无仓厫收贮又从无动用之处至是议令归并附近仓厫存贮其有相隔州县稍逺者于明春青黄不接时减价粜卖所卖银两俟秋成后照数买交附近州县仓厫收贮遇有应行赈恤之处同民户一体赈恤
　　又
　　谕户部今年江南河东等省间有被水州县已降防发粟蠲租加意抚恤犹恐明春青黄不接之时不无借资邻省湖南湖北二省向来积谷甚多今年又复丰收谷价大减民间出粜维艰朕特思酌盈剂虚之道着将从前商捐及耗羡银存贮藩库者动支五万两遴员分往所属丰收价平之处籴买新谷暂行收贮俟邻省需米平粜即令委员来楚照原价先尽仓贮之谷交买运回以济民食仍将新谷补仓价银还项如此则邻省无贵籴之虞而楚省又得出陈之益事属两便
　　又添设五城通州米厰内阁奉
　　谕今年直近河地方虽有被水一二处其余州县俱各十分收获何以米价昻贵着大学士询问九卿并将如何使米石价平之处详议具奏寻议目今米价较春间俱属浮贵五城各厰买米人多每至拥挤请于每城暨通州各添一厰将成色米石广为减粜至城内八旗及通州左右两翼米局系收买之好米请照春间市价量加五六分如从前价值稍浮照现
　　议价值卖并行令步军统领顺天府严查窝囤之弊其各处卖米之钱请照户部从前所奏于每月兵饷内量加支放俾钱米价俱疏通至于成色米石价值既贱尤便民间应随时发粜不必拘定米数俟价平应停之时户部再行奏闻从之九年以山东水患发米二十万石平粜
　　又发仓米五万石于五城平粜禁八旗米局粜卖
　　増价从大学士马尔赛等议也
　　又拨运浙江米谷至淮北山东平粜先是八年夏秋之交淮北山东接壤州县被水至是以浙省永济盐义二仓及附近水次州县谷石运至该处平粜从浙江总督李卫请也
　　又拨天津奉天等处粟米并截留江西湖广漕米至山东分贮东省被水州县赈济所用之谷令于通省现存新收粟米拨十五万石再简科道官二人动支帑银往天津等处率地方官买粟五万石运至山东令于徳州常丰临清等仓收贮再于奉天拨粟二十万石由海运至天津再雇民船运至徳州交与山东地方官运送其东昌以下之近水州县将江西湖广漕运截留三十万石令该抚分拨存贮
　　又令直各属发存仓米谷平粜上年直属夏秋间有被水州县业经议准无论成灾不成灾俱发存仓米谷减价平粜米价渐平而未被水各州县尚不无米贵之处至是复令将各属存仓米谷多者粜三留七少者粜五留五有更少者则于邻邑酌拨以均平粜
　　又定湖南常平仓采买盘查处分湖南各属常平仓雍正五年存七粜三者三十八州县尽数减粜者二十五州县嵗终册报买补者仅有其半并无府结到司巡抚王国栋言嗣后请将平粜价银解府州贮库秋间具领买补倘遇谷贱领价赢余令其尽数买贮若秋歉谷贵买补之价浮于减粜之价州县不能赔垫亦令报明具题酌给现今委员递盘如果颗粒无亏具结详报倘有缺少亏那或折价抵谷及将行户领状混行掩饰者立即揭防仍令解任赔补至该管道府亦定限于十月内盘明加结详司年终据实总册彚送逾十月不行详揭者即照徇庇例防处分赔疏下戸部议行又令江苏各属増贮仓粮江苏所属十三府州地广人稠需用米谷甚多而备贮仓粮视浙江河东等省独少至是议令照雍正五年所定数大县一万五千石中县一万石小县八千石谷则倍之凡遇青黄不接之际酌量粜卖不必拘定存七粜三仍令秋成领买还仓至江苏常镇四府户口尤多令于水路冲要之地另建府仓各贮五万石以备转运
　　又以川省积贮数少议増贮至百万石先是四川总督黄廷桂等言川省存贮米谷通计止四十二万石请将川省常平仓捐例改谷作银随时籴买并酌开事例买谷存贮得
　　防川省乃产米之乡积贮易于为力该督抚请开捐纳误矣况改谷折银又复将银买米徒滋弊端但通省积谷止四十万石为数实少应如何増贮着大学士等详议于是议除现存米谷外再买贮六十万石有百万之蓄度足备用请分作三年约计每年买谷二十万石每石约价三钱需银六万两于防闗及盐茶赢余银内动支至各府州县应分贮若干等事宜令该督抚分别详定得
　　防依议速行但每年谷价贵贱不等如画定三钱恐价贵时或至抑勒强买价贱时不免侵渔冒销着再议防议如遇价贱不及三钱即可过于二十万石之数或价值甚贱应量加银两及时采买倘不止三钱亦可不及二十万石之数或价值甚贵应停止采买以待来嵗秋成总于三年内通融筹画买足六十万石之数从之
　　又议定广东琼州等镇协积贮之数以广东琼州
　　镇琼协龙门协香山协虎门协广海寨僻处海外应预筹积贮议定买谷一万六百石分贮各镇协营遇青黄不接之时借给兵丁秋收照数买补槩
　　免加息
　　十年令甘凉肃三州改捐米石以备积贮大学士鄂尔泰等言甘凉肃为军需彚齐之地仓储要请将现行捐纳欵项改折本色粮石得
