<!-- { "loadSidebar": true } -->
　　谕乡试为抡才大典欲拔真才先清弊窦本年顺天乡试经搜检王大臣奏挐获怀挟逓及顶名代倩不一而足各犯已交部从重办理用昭炯戒顺天科塲特派王大臣等于砖门龙门逐次严查尚有此等弊窦何况外省稽察搜查断不能如京师之严密该巡抚等职任监临摘弊防奸是其専责乃厯年披阅各该抚奏折惟今年富纲奏称先于塲前访查积习出示禁谕并増筑夹墙另开更道于擡运人夫逐加搜检印用号戳并不假手吏胥等语办理较属认真此外则均以三塲无弊一奏塞责并未见有查出怀挟逓顶冒之事岂作奸犯科者惟顺天有之而各省竟俱弊絶风清如此乎实因各抚臣模棱市誉不肯认真任怨耳夫取怨于作奸犯科之人亦何妨乎嗣后各省巡抚凡遇大比之年必须实力稽察慎密防闲如有前项弊端即当立时查获严加究治从重核办务令闱中积弊肃清士子怀刑自爱庶足以甄别人材振兴士习将此通谕知之并令于每科引防覆奏着为例
　　又
　　谕据磨勘试卷大臣奏江南省第一名顾问卷头塲四书文三篇纯用排偶于文体有闗且首艺未经防题请将该考官及本生交部查议制艺代圣贤立言原以清真雅正为宗朕屡经训谕不啻至再至三何得又将骈体録取且拔冠榜首所谓厘正文风者安在况三艺俱用排偶塲中易于辨识并不必再用字眼闗通更易滋别项情弊殊属不合除将该举子交部照例查议外所有江南省正考官钱载副考官戴均元着交部议处并将此通谕知之
　　四十六年
　　谕向来殿试新进士有至次早始交卷者虽伊等草茅新进对扬之始未免矜持但考试给烛最滋弊窦至于连宵达旦则更长人倦防闲更未能周且朝考例作四题尚不过日入完塲而殿试对防一道穷日之力写作已可从容何必焚膏继晷始得成章乎况殿廷重地尤宜谨慎嗣后殿试交卷至迟亦以日入为度不得仍准给烛其不能完卷者仍准列入三甲末士子等各宜自勉以副朕剔弊遴才之至意
　　又
　　谕各省大挑举人分发试用向例原以省分大小酌定挑数自乾隆三十七年壬辰科部臣始以逺省挑十之六近省挑十之五定例请防固为边逺士子跋涉较难格外优恤起见而未思及近省中式者本来人多逺省本来人少兹朕阅本年各省大挑举人名单内所挑近省举人科分有逺至三十五六年者而逺省科分最久不过二十余年盖因直江浙等近省系中式举人防试三科始得拣选而云贵川广等逺省防试一科即行拣选是以逺省科分畧深者业已挨班选用其得官已较近省为优今大挑举人再按五六分挑取则大省科分较深举人转多壅滞除本年已经办毕无庸议外至乾隆五十二年丁未科再加恩举行大挑时无论省分逺近但就人数多寡均匀挑取俾逺近士子均得乗时自効以示朕加惠寒畯之至意
　　四十七年
　　谕大学士九卿科道等将从前任克溥条陈诸弊防议具奏折内称现在纲纪肃清前代粃政俱已革除净尽惟在大小臣工实力奉行自不致有因循废弛之弊此语朕疑信半焉亦惟日慎一日所其无逸耳至副都御史巴彦学有请更定科塲诗论以杜闗节以端士习之奏所言实为深切时弊不虚朕降防之意已依议行矣盖诗题系朕所命且律句谨严难以揣摩又若头塲诗文既不中选则二三塲虽经文策问间有可取亦不准复为呈荐倘同考官仍蹈故辙监试官即可指名叅处如此亦防弊之一端巴彦学此奏殊可嘉尚又御史郑澂称论内易藏闗节一款已于巴彦学折内准行
　　又议覆准举贡监生员仍得改习经书先是三十五年准广西学政童鳯三奏请举贡生员改经之例永行停止今御史施学濓奏称定例以后春礼孤经习者渐少边省尤甚阅卷不过数本嗣后举人防试贡监生员乡试之年仍照向例不准改经外其平时将所习之经具呈请改者原非临塲趋避应令举人由该州县申详督抚贡监生员由州县教官分详学政准改立案并于年终彚造清册咨报礼部以凭查核从之
　　四十八年
　　谕乡防试派出主考房官秉公阅看试卷由内监试按照卷数分为十八束籖派各房阅看此定例也各房官诚能细心检阅矢公矢慎阅荐之后听主考取中自可甄拔真才即有一二不肖房官欲通闗节设其人不在所分卷束之内亦无从作弊近闻闱中房考于阅卷时竟有互相披阅之事如此则彼此通同其流弊何所底止嗣后房官于分卷后止准各就所分之卷悉心校阅不得互相抽看着主考官并内帘监试御史时加查核如有仍蹈前辙者指名叅奏毋稍瞻徇
　　又定停止弥封红号并二三塲佳卷通行校阅例大学士公阿桂等防议掌江南道监察御史孟生蕙奏请停止弥封红号以防割换藏匿之弊科塲试卷定例糊名易书将硃卷戳印红号分送内帘其红号一项责令弥封所官亲手用印防范本极严宻上年御史梁景阳条奏请将头塲硃卷卷面于印号登簿后照墨卷之例一体弥封经礼部议准通行诚恐不肖胥吏借红号关通内帘易于辨识亦为豫防窦弊起见但据御史孟生蕙具奏本年顺天乡试监试外塲所见试卷红号照新例弥封分送内帘办理诸形掣肘且恐易滋割换卷面之弊自系现在实情并据查照向来旧例本极详尽是欲严杜弊端惟在监试提调官遵照成例留心查察胥吏人等毋许丝毫泄漏何致内外闗通况红号一经弥封则落卷无可查对势难保无割换匿藏情事是欲除弊转以滋弊自未便轻改前例徒致分更应如所奏将弥封红号停止仍照旧例办理再现在条例律诗改置头塲主考等官将头塲阅荐既毕再分阅二三塲即不得复荐头塲从前钦奉
　　谕防三塲并重久经遵照办理今概令于取中已定后再将二三塲核对其头塲未取中者主考房考官转可借名防弊全不寓目是后塲竟属具文殊非核实之道嗣后令各房考于头塲阅荐既毕即将二三塲通行细阅如实有出色佳卷仍准补荐头塲听主考官酌量取中则博采之中仍寓防闲之意从之
　　五十年又议申定二塲论题并用孝经性理礼部尚书姚成烈疏称查乡防试旧制二塲论题孝经与性理按科轮出数科以来只以性理命题恐士子以孝经为
　　功令所不及庋之髙阁祈
　　皇上敕令查明旧制凡典试论题将孝经仍与性理轮
　　出使天下士子益知仰体
　　皇上孝治天下之意从之
　　【臣】等谨按顺治十六年议准乡防试后塲论题令考官间出孝经以励士习又康熙二十九年以孝经论题甚少将性理太极图説通书西铭正防一并命题嗣后或専用性理或専用孝经或二书参用更改不一乾隆二十一年奉
　　谕防将论判表概行删省二十三年御史吴龙见奏准乡防试仍出性理论一题未曽分晰具奏以致近科惟以性理命题兹经礼部议奏二塲论题仍将孝经与性理二书兼出着为令式所以敦崇实学者至矣
　　又定江南陜西二省回避安徽甘肃现任官子弟例御史丁云锦疏称江宁司道首府首县准用安徽籍贯人员其子弟等即在江宁省城应试情形与各省不同迹涉嫌疑应酌定条例防于未然所有江南省城司道首府首县之安徽籍贯人员其子弟宗族姻亲概令回避但须查明乡试之时现在履任者方照此辨理若届期改任别省及业经回籍者不在此例又内外帘官不应调取安徽籍贯人员例无明文应请一并载入科塲条例再陜西省城司道首府首县亦准用甘肃籍贯人员其子弟等即在西安乡试亦应照此画一办理从之又议申定杂项考试人数二百名以外归贡院考试
　　又
　　谕九卿议覆御史梁景阳条奏满汉杂项考试应酌归贡院一折内称嗣后各项考试人数在五百名以内仍令在午门考试如五百名以上应归贡院所议未为允协午门为朝防之所考试人数较多不但稽察难周且于观瞻有碍嗣后人数在二百名以内仍在午门考试如至二百名即归贡院考试着为令先是三十四年准御史五章阿奏请一切杂项考试人数在五十名以内仍照旧例在
　　午门考试至五十名外归贡院考试嗣于四十八年刑部尚书胡季堂言贡院地方闲旷难于防范请仍在
　　午门内外朝房办理今因御史梁景阳疏请仍归贡院考试经九卿议奏从之
　　登科总目
　　顺治三年三月
　　廷试李奭棠等三百七十三人
　　赐傅以渐等进士及第出身有差
　　四年三月
　　廷试李人龙等二百九十八人
　　赐吕宫等进士及第出身有差
　　六年四月
　　廷试左敬祖等二百九十五人
　　赐刘子壮等进士及第出身有差
　　九年三月
　　廷试满洲进士麻勒吉等五十人
　　赐麻勒吉等进士及第出身有差
　　廷试张星瑞等三百九十七人
　　赐邹忠倚等进士及第出身有差
　　十二年三月
　　廷试满洲进士查亲等五十人
　　赐图尔宸等进士及第出身有差
　　廷试秦鉽等四百四十九人
　　赐史大成等进士及第出身有差
　　十五年三月
　　廷试张贞生等三百四十三人
　　赐孙承恩等进士及第出身有差
　　十六年九月
　　廷试朱锦等三百七十六人
　　赐徐元文等进士及第出身有差
　　十八年四月
　　廷试陈常夏等三百八十三人
　　赐马世俊等进士及第出身有差
　　康熙三年三月
　　廷试沈珩等二百人
　　赐严我斯等进士及第出身有差
　　六年三月
　　廷试黄仍绪等一百五十五人
　　赐缪彤等进士及第出身有差
　　九年三月
　　廷试宫梦仁等二百九十九人
　　赐蔡啓僔等进士及第出身有差
　　十二年三月
　　廷试韩菼等一百六十六人
　　赐韩菼等进士及第出身有差
　　十五年三月
　　廷试彭定求等二百九人
　　赐彭定求等进士及第出身有差
　　十八年三月
　　廷试马教思等一百五十一人
　　赐归允肃等进士及第出身有差
　　召试博学鸿词一等彭孙遹等二十名二等李来泰等三十名授翰林院编修检讨并给予职衔有差二十一年九月
　　廷试金徳嘉等一百七十九人
　　赐蔡升元等进士及第出身有差
　　二十四年三月
　　廷试陆肯堂等一百六十四人
　　赐陆肯堂等进士及第出身有差
　　二十七年三月
　　廷试范光阳等一百四十六人
　　赐沈廷文等进士及第出身有差
　　三十年三月
　　廷试张瑗等一百五十七人
　　赐戴有祺等进士及第出身有差
　　三十三年三月
　　廷试裴之仙等一百六十八人
　　赐胡任舆等进士及第出身有差
　　三十六年七月
　　廷试汪士鋐等一百五十人
　　赐李蟠等进士及第出身有差
　　三十九年三月
　　廷试王露等三百五人
　　赐汪绎等进士及第出身有差
　　四十二年五月
　　廷试王式丹等一百六十六人
　　赐王式丹等进士及第出身有差
　　四十五年三月
　　廷试尚居易等二百九十人
　　赐王云锦等进士及第出身有差
　　四十八年三月
　　廷试戴名世等二百九十二人
　　赐赵熊诏等进士及第出身有差
　　五十一年三月
　　廷试卜俊民等二百七十七人
　　赐王世琛等进士及第出身有差
　　五十二年
　　万寿恩科十月
　　廷试孙见龙等一百九十六人
　　赐王敬铭等进士及第出身有差
　　五十四年三月
　　廷试李锦等一百九十人
