<!-- { "loadSidebar": true } -->
　　三十九年以川省自征金川以来羣黎踊跃奉公其
　　大兵经行地方及未经办差之九十防州县莭年出夫运粮分别差务繁简多寡将乾隆三十九年以前缓征钱粮蠲免有差其各土司夷民均属奋勉出力并一体酌免贡马夷赋
　　四十一年因金川平定祗谒
　　两陵礼成恭奉
　　皇太后巡幸山东免沿途经行地方本年正赋十之三其通州三河等十三州县防及大兴宛平等十五州县并沧州交河莭年缓带灾借等项银粮麦豆悉予放除又以畿南一带其灾区之不值
　　跸途者如覇州保定文安大城等二十州县缓带灾借
　　等项银米亦概行蠲免
　　谕曰朕因两金川荡平祗奉
　　安舆恭诣
　　泰岱辇路所经加恩优渥而泰安曲阜为驻跸之地尤宜广敷恵泽着将该二县乾隆丙申年应纳地丁钱粮全行蠲免
　　免水陆经行之徳州禹城等州县卫歴年积欠其
　　跸路未经之邹平新城齐东陵县二十一州县卫灾借等项银谷悉行寛免又以入境以来小民夹道欢迎倍觇亲爱将徳州夀张等十一州县并临清等州县缓徴漕项银米悉
　　谕除之
　　四十二年恭奉
　　孝圣宪皇后梓宫诣
　　泰东陵安奉免沿途经过地方本年额赋十之五易州免
　　十之七
　　是年以福建台湾府属官荘租息现值轮蠲之年照上届例免十之三又陜西甘肃向有额徴粮草例不入蠲均
　　特谕免之其河东西蠲免屯粮草束悉依上届之例
　　四十三年
　　上恭谒
　　泰陵
　　泰东陵及三月清明莭恭诣祭谒免经行地本年正赋十
　　之三
　　谕曰辽沈为我朝
　　鸿业肇基之地风俗敦厐人心淳厚兹由山海闗至陪京
　　恭谒
　　祖陵跸路所经村村殷阜老防欢迎扶擕恐后嘉恵之余恩施宜渥启銮日业经降防免所过地方钱粮十分之三着再加恩将奉天所属府州县乾隆四十四年地丁正项钱粮通行蠲免又将各庒头本年仓粮一万余石免其输纳其
　　盛京兴京辽阳牛庒等十五处旗地应纳刍粮亦免徴一半
　　又
　　谕曰各省漕粮于乾隆三十一年普免一次兹防
　　昊苍眷佑累洽重熙敬体
　　天心爱养亿兆用是再沛恩膏着于庚子年为始复行普免天下漕粮一次俾藏富于民共享盈宁之福交户部详悉妥议具奏
　　四十四年
　　谕朕此次敬谒
　　泰陵恭祭
　　防东陵及四月释服恭诣祭谒所有沿途经过地方着加
　　恩蠲免本年地丁钱粮十分之三
　　免湖南干州鳯凰永绥三防及城歩绥宁二县苖
　　粮照三十五年例
　　又
　　谕户部议覆富勒浑等奏销川省军需项下分别民欠商欠専赔分赔各欵一折其中如民欠一欵念办理金川军务买粮运饷悉发官帑丝毫不以累民而川省百姓挽输负送各出其力今于大功告藏之后复令偿还前借帑项朕心实所不忍所有该省民欠津贴及采买站夫口粮共银一百九十六万八千四百余两均着加恩豁免再商欠一项未完米价脚价银九十八万六千九百余两虽有缺实情并非侵蚀其实在家产尽絶无可着追者并着加恩一体豁免又报销项下与例案不符各欵请分别专赔分赔于通省文职内按年在养亷内扣半赔补等语因思平定金川之事费帑六千余万两期使畨民永除后患何必以此难于报销之案累及各官所有専赔分赔银二百八十三万二千余两粮米十五万三千六百余石及代赔无着一半商欠应扣通省一半养亷并富勒浑与陞调别省各员应扣一半养亷俱着加恩一并豁免
　　是年免陜西延榆绥三府州属民欠常平仓粮十二万三千石社仓粮一万三千石各有竒
　　四十五年
　　圣驾南巡免经过直山东省本年正赋十之三又免直顺徳广平大名天津四府属积年灾借谷八万四千石银九万八千两各有竒并免山东歴城等二十一州县缓徴银十三万四千两临清等七州县缓徴谷二万六千石社谷二千四百石麦种合谷三千二百石各有竒
　　免江浙水陆经行地方本年额赋十之三
　　又
　　谕江省为财赋重地兹入疆伊始渥泽宜覃将江宁属乾隆四十四年以前积欠银四十五万二千两米十七万二千石苏州属未完银二万三千两米十二万九千石安徽属未完银四十万七百两米麦谷九万七千石各有竒俱一体全行蠲免又以两淮灶户僻处海濵生计艰苦其各厯年未完银三万五千余两悉予豁除
　　又
　　谕曰朕巡幸江浙取道淮扬两淮商众踊跃抒忱并应一体加恩所有应还川饷项内尚有未缴银一百二十万两全行豁免又以江宁苏州杭州为省防
　　驻跸之地并附郭诸县本年额赋悉除之
　　是年福建台湾府属额徴供粟山西太原等十六府州并清水河防太朴寺牧厰和林格尔等处本析粮银广东广韶等府州属应徴各项银谷以轮遇普蠲之年悉照上届例分别蠲免有差
　　四十六年
　　上幸五台免经过直山西各州县本年正赋十之三又免五台县未完借谷三千六百石有竒其顺天保定等府州县属未完谷四万七千石米三万四千石麦三千四百石银五万一千八百两各有竒并免之
　　是年以江苏河滩地租欠项递年积压
　　特谕免之又以甘肃靖逺安定等七县今嵗承办军需民情踊跃将本年额徴银粮免半输纳
　　四十七年
　　上幸盘山免经过地方本年正赋十之三
　　又
　　谕曰淮南商人应缴提引余利银两前经降防加恩将未完银展缓分作二十一限缴完今该商等已完至第十三限其余八限尚应缴银三百八十六万六千余两此项提引余利由髙恒而起该商等按限完交已经过半朕思恤商即所以恤民着加恩于未完银内豁免二百万两其余仍按原限完缴
　　四十八年
　　上恭谒
　　泰陵免经过地方本年额赋十分之三
　　谕曰豫省自办大工以来厯次部拨及动用司库银千余万两无非为百姓保防田庐所有采办料物雇募人夫俱于例价之外寛裕给值俾小民踊跃趋事其例价外酌増银两自应分年均摊带徴还欵但此次为数甚多而上次漫工案内又尚有摊徴未完银九十余万两若按年帯徴民力未免拮据朕自御极以来普免天下地丁钱粮者三次普免各省漕粮者二次不惜万万帑金又何靳此千余万库项而令小民每年于正赋之外多此徴输耶所有此次所请分年摊徴银九百四十五万三千九百二十余两以及上次摊徴未完银九十四万五千余两俱着加恩普行豁免复以南岸开挑新河考城商邱以下系山东曺县地方查明东省挑河例价外酌増夫工各项银共二十二万余两俱予放除又甘肃积年未完银二十四万六千两有竒粮一百三十八万九千石有竒分年带徴仍不免追呼之扰特
　　防免之
　　是年
　　上临幸
　　盛京恭谒
　　祖陵免奉天所属府州县正赋其各庒头及旗地应纳刍
　　粮照四十三年例寛免
　　四十九年
　　上幸江浙免直山东经行地本年额赋十之三又免顺天保定等十二府州属未完谷十五万五千余石并免山东利津霑化等二十一州县卫灾借籽种牛其银十一万八千余两谷十万一千余石又
　　谕将江宁所属积欠地丁漕项银三十六万七千两民借未完银十五万一千九百两米麦豆十八万九千石各有竒苏州所属地丁等项银四万五百两民借银一千二百两漕项等欵未完米豆三万八千石各有竒安徽所属地丁等项银三十七万三千两民借六万一千两漕仓等项银八万三千两漕粮等欵米麦豆六万五千石各有竒全行蠲免
　　又免江浙省防
　　驻跸之地附郭诸县本年额赋其杭州嘉兴湖州三府属本年应徴地丁钱粮共一百九万余两免十分之三
　　又
　　谕甘肃逆囬滋事一切挽运粮草有需民力除今年田租其业经徴収者作明年正赋又免自乾隆三十八年至四十六年压欠银一百六十余万并免民欠存留项下银五万一千余两粮二万五千余石民畨未完草束价银二十万四千余两又歴年民欠耗羡银一十万二千余两粮四十五万二千余石一体放除五十年
　　上幸盘山免经行地方今年正赋十之三
　　右赐复
　　免科
　　顺治元年除明季加派三饷及召买津粮
　　三年除直任邱县水淹地租
　　四年除江南淮徐无主荒地租有主者量免额赋三年漕米一年
　　七年免湖广蕲州麻城罗田蕲水黄梅黄冈六县五年六年荒田额赋
　　八年除山西荒田赋二万八千四百九十顷西安新荒民屯废藩地赋并虚限丁银三万七千三百九十两粮千二百八十石各有竒
　　是年除直安州芝蔴棉折徴额赋
　　九年除陜西荘浪西宁肃州故絶抛荒水淹沙压各地赋
　　十一年减江西瑞州袁州二府浮粮
　　康熙元年除江南海州移内地民所遗海濵田租二年除广东福建海滨无主田租
　　九年除邳州海州宿迁沭阳通州泰州坍没田租十年除河南陜州江南灵壁临淮各包荒古荒租赋
　　是年定各官诈报垦荒致民赔累者淮勘明豁免又定蠲除漕粮并随漕银米亦准蠲
　　十三年除江南丹徒金坛江滨坍没田租二十一年定筑提占用民田其漕粮奏除二十六年
　　恩诏除康熙十三年以后加増杂税
　　二十七年除江南丹徒县海滨地康熙十八年以后坍没田租
　　二十九年
　　谕朕近见广东髙州琼州等府所属州县地丁各项钱粮累年每致逋欠如果丁阙地荒不能输纳着该督抚将实繋户口稀少田租荒芜徭赋无从办纳州县积年所欠钱粮数目详晰察明具奏议除广东髙州府呉川县琼州府临髙澄迈二县自十八年至二十八年未完地丁银十有二万八千六百两米四千六百石各有竒三十年除江南睢宁县废阙地丁额赋其本年以前逋者并勿収责又除通州海门乡坍田银四百九十二两米麦百十二石
　　三十一年除云南邓川州水石冲压荒田额赋三十四年除山西津荥二县河壖坍没田租三十八年除浙江鄞县海潮冲没田租凡千有七十余畆
　　三十九年除鄞县坍没田租
　　【臣】等谨按鄞县十一都三图近海田地旧有塘牐御潮蓄水自顺治十七年冲没田淹租缺至是乃豁除
　　四十九年除江南荒地银
　　五十二年除江苏荒地银
　　五十三年除浙江奉化县水没田租
　　六十一年
　　谕曰闻陜西甘肃二属各州县卫所地丁银每钱额外徴収三厘米毎斗额外徴收三合以为备荒之用此项徒有加赋之名而无赈济之实着自雍正元年为始将额外徴收银米永行停止如有旧欠亦悉予豁免
　　又
　　谕京师琉璃亮瓦两厰官地每月按间计檩徴租相沿已乆朕念两厰多繋流寓赁住揭本经营之民情可悯恻嗣后止徴地租免其按间计檩逐月轮输
　　雍正二年除浙江仁和等十一州县水冲沙压地租又除江西南昌新建丰城进贤奉新宁靖安七州县浮粮
　　三年怡亲王允祥奏减苏松浮粮奉
　　上谕苏松之浮粮向日部臣从未陈奏常厪
　　皇考圣懐本欲施恩裁减朕仰体
　　皇考爱民寛赋之盛心捋苏州府额徴银豁免三十万两松江府额徴银豁免十五万两着为定例俾黎民轻其赋税官吏易于催科可饬令地方官知之
