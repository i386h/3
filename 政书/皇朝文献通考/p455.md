<!-- { "loadSidebar": true } -->
　　礼成典乐辟水监姬章中天日月瞻颙卭
　　宸仪有肃拜舞行夀考遐昌
　　圣化汪洋











　　皇朝文献通考卷一百七十
　　钦定四库全书
　　皇朝文献通考卷一百七十一
　　乐考【十七】
　　乐歌三
　　行幸铙歌大乐章
　　乾隆七年定
　　大清朝第一
　　大清朝景运隆肇兴俄朶奄有大东鹊啣果神灵首出壹戎衣龙起云从【一解】雷动奏肤功举松山拔杏山如卷秋蓬天开辰白云地蹙凌河冻混车书山河一统声灵四讫万国来修贡【二解】
　　皇宅中垂统瓜瓞唪唪
　　圣继
　　圣功徳兼隆升平颂怙冐如天恩泽浓【三解】人夀年丰时雍
　　风动荷天之宠庆
　　宸逰六龙早驾一朶红云捧扈
　　宸游六师从幸万里欢声共
　　四时仗第二
　　御勾芒春载阳震位峙东方顺时令驾苍龙骖吉良见垂虹青蓱渐芳行庆施恵恩波浩荡【一解】御祝融晷正长南极星辉朗驾朱路万骑腾骧賛俊杰遂贤良【二解】蓐收节露华初降金风乍凉兊列西方载白旂乗戎路移天仗万宝告成
　　一人有庆天垂贶【三解】颛帝司方水泉始涸天际彩虹藏乗元路驾鐡骊云衢晃瀁万叠明霞捧太阳四时莭物邀欢赏【四解】
　　皇谟
　　圣徳钦无两舜日光天壤花明彩仗齐云暖龙旂飏际昌时咸翘企仙舆降际昌时咸翘企仙舆降承天眷第三
　　承
　　天眷际风云万国车书奉
　　一人衣冠快覩唐虞盛九域抒丹悃殊方重译尽来庭和气召嘉祯【一解】稽古训溯昌辰元首明哉励股肱一心敬怠丹书儆宵旰不遑寕日新又日宪汤铭翼翼更钦钦【二解】端不为繁华丽锦绣春端不为玉树菁防太液澄喜今日调和玉烛烽烟靖不敢忘百年有备军容整那辞得陈师鞠旅拥旄旌
　　皇衷切忧盛更危明【三觧】泰阶爽奕玑衡正功业麟兮炳千春清宴歌亿载登丰庆喜金支纷旖旎蓬山境喜金支纷旖旎蓬山境
　　贡琛球第四
　　琛球输贡外藩归化版图正朔咸尊奉乐浪郡在海东安南国粤峤辟蚕丛日本国畏威震悚琉球国奉朝请与内臣同【一觧】万邦虎拜咸修贡干羽何须用东风入律吹干吕青云涌海安澜更上献河清颂海安澜更上献河清颂
　　锦绣乾坤第五
　　锦绣乾坤佳丽御世立纲陈纪四朝辑瑞征师济盻皇畿云开雉扇移黎民引领銮舆至安堵村村飏酒旗恬熙御炉中靉叇瑞烟霏恬熙御炉中靉叇瑞烟霏【一解】鸾声嘒嘒来云际九奏韶钧沸观光仰赤球扈从盈朱芾奉
　　皇欢昼三接
　　天顔喜奉
　　皇欢画三接
　　天顔喜
　　中天盛世第六
　　中天盛世鬯安宁瑞麦嘉禾表嵗成驺虞白象出郊坰共祀吾
　　皇圣嵩岳欣传万嵗声葱笼佳气满都城万里黄图巩帝京衣冠文物际时亨海隅宁谧无边警巷舞衢歌乐太平喜今日金瓯一统万年清徧闾阎撡缦歌风诵兴更郊原野蚕成茧拓隂轻【一解】时和嵗稔调金鼎鳯扆花相映青畴麦两岐黄陇禾同頴属车临喜万嵗声遥应属车临喜万嵗声遥应奉宸欢第七
　　奉
　　宸欢天单厚风光辇路浮遐阡迩陌都是黄云覆羽葢春旗斒□似绣正田家作苦劝耕时休驰骤金镫鞭敲豹尾悬车后藏富于民于民藏富
　　晴开五云第八
　　晴开五云移翠辇臣庶咸欢忭载见兮载见懐逺复懐逺
　　圣人朝缦云歌复旦【一解】际中天一气鸿钧转习习和风扇龙津燕影低栁栢莺声啭望龙旌迢过晴巘望龙旌迢过晴巘
　　瑞云笼第九
　　彩仗瑞云笼度晴峦防重金炉髙拥香烟浮动杳霭大夫松和鸾到处和鸾到处百灵从玉检金泥编珠毓贶不数汉家封
　　驾六龙第十
　　驾六龙御翠华
　　帝徳光天下薄海内总一家四徼外正朔加这声灵赫
　　濯被四表暨荒遐
　　扈翠华第十一
　　扈翠华兮载驰御帝车兮载脂命风伯兮叱云师洒道兮如丝清飚兮应时
　　四时念第十二
　　仲春时司马教振旅喜韶和縁荑芳草滋平楚执铙执铎兼贲鼓盘旋处如组还如舞【一解】念春日万彚初荣膴况田家负耒牵牛方作苦解罝去络仍弛罟天心祐应节弥甘【二解】仲夏时司马教茇舎畅恢台铦芦茂草披平野名州名邑驱征马行围罢落日征袍缷【三解】念夏日赤轮炎似炙况我民体足霑涂泥没踝风沐雨无晨夜休严驾冲黙居台榭【四解】仲秋时司马教治兵喜飒爽金风初劲角弓鸣载旗载旐孑旜旌戢军营万宝正秋成【五解】念秋日气爽又风清况郊原农事方终稼已成用遵周礼诘戎兵望龙旌壶浆父老迎【六解】仲冬时司马教大阅正平郊兽肥草浅寒威冽建旗树表疏行列多欢悦谁道裘如鐡【七解】念冬日一阳初动胍况南郊陶匏明水将诚洁草甲方萌芽未茁居金阙万国来朝谒【八解】
　　壮军容第十三
　　壮军容威四方砺戈矛森甲仗剖文犀七属烂如银带鲛函璀璨难名状这的是金城保障【一解】有纯钩巨阙和盘郢鱼肠更有湛卢紫电承影含光又豪曺似水素质如霜赛莫邪干将【二解】官笴最精良象弭鱼服竹箭弧桑更红翎白镞饮羽危梁控彻扎有猿臂军中飞将【三解】润铦锋鸊鹈初莹镕堇锡龙雀成双文似灵象侔白虎是灵宝亦曰含章比昆吾切玉百练纯纲【四解】垂氏木檿弧斯创冬干春胶鸟号繁弱明月当堋朗九合既成二弓交韔【五解】振金铙鸣金镯尽阁悠扬月明时风静夜清吹还三唱踊跃军心壮似鳯鸣又如鹤唳更筹响刁斗传千帐【六解】表和门旌斾扬象七星建九斿置九章错翡翠鸾鳯炜煌曵招揺韬素锦黄龙大纛在中央【七解】镂衢鞍翠羽蹙金梁瑚鞭玛瑙勒靡丽非常启哗嚣盛朝不尚但推毂求良将云行雷动正正堂堂【八解】
　　日初升第十四
　　日初升云先晓旌旗暖龙鳞耀望云山紫翠千重度耕陇桑麻隠约黎民欢乐道余粮栖亩又长嘉苗【一解】不读书知忠孝作与息耕和凿玉泉流膏雨千塍晴云敛炊烟万灶黎民欢乐道余粮栖亩又长嘉苗【二解】景融怡风料峭太和防丰年兆嗿其馌士女媚依镈斯赵曾孙迎劳黎民欢乐道余粮栖亩又长嘉苗【三解】食
　　君恩深难报愿
　　圣夀如山岳稼既同跂脚髙眠户不闭官清讼少黎民欢乐道余粮栖亩又长嘉苗【四解】翠华临霓旌导遵平陆登仙峤但只见蔀屋衡茅一个个体温腹饱不知不识日上眠方觉惟祝吾
　　君真有道厪痌瘝薄赋轻徭敷教泽爱亲敬老黎民欢
　　乐道余粮栖亩又长嘉苗【五解】
　　嘉祥曲第十五
　　溯嘉祥华平朱草毓中唐龙图授书畀扰泽马驾腾黄延喜玉从天贶屈轶草堦前长【一解】睹荣光白麐赤雁与芝房防河渚赤文緑字舒兰叶五色成章仙蓂叶叶滋春圃瑞羽锵锵鸣女床亦有祥麟一角和鳯鸣在髙冈【二解】日重光戴冠抱弭出扶桑月重辉星重润玉绳转南极荧蝗竹苇露甘如酿蒲萐风如秋爽【三解】舞鸾凰非烟楼阁绣衣裳宝鼎现驺虞出浮沆瀣泛天浆稽徃牒探网陈瑞物难名状【四解】惟我
　　皇不矜异物与殊祥辟四门明四目求俊乂显贤良爱
　　稼穯垂旒纩措吾民春台上【五解】
　　练吉日第十六
　　练吉日兮撰佳辰百僚具兮舆卫陈屏医弭莭兮玉字无尘煌煌兮帝车奕奕兮天轮【一解】命太常兮奉牲用昭告兮百神洁粢盛兮肃明禋将展軨兮効驾行下观兮勤民【二解】甸师清畿兮缛草如菌野庐扫路兮香雾承轮封人设枑分左墄右平掌舎具仪兮爰象太宸玉辇兮锵锵属车兮隠辚【三解】扇微飔兮清幰扈细霭兮朱轮备天官兮周卫盛舆服兮时巡虎贲兮肃肃徒旅兮駪駪【四解】前驱兮按部后队兮如鳞徴万玉兮警途诏弭策兮八神【五解】轶浮景兮腾青霄驷苍螭兮骖絶尘凌髙衍兮嵱嵷陟蛮阜兮轮囷【六解】仰皇舆分肃震岳献图兮川贡珍若湛露之晞朝阳兮俨列宿之拱北辰【七解】防华葢兮翊勾陈绡纨綷防兮旟旐逡巡配帝居之陈表朱兮离位植皂兮元冥飞缟兮象兑峙青兮陈表朱兮离位植皂兮元冥飞缟兮象兑峙青兮直震【九解】流星旄电烛兮盻坱圠以无垠九旗纷而扬斾兮五辂委蛇以接轸盛天下之壮观兮将丰镐之是遵颂髙山之荒作兮仰
　　一人之飨
　　亲【十解】
　　谒珠丘第十七
　　谒
　　珠邱杳霭松楸展几筵敬仰
　　先猷国家积累惟忠厚笃公刘【一解】缅音容霜露春秋设缀衣大贝天球忾闻懓见如亲觏溯前庥【二解】奉牺尊防酒思柔觐羮墙苹藻初羞万方玉食尊亲久无湏效汉代衣冠月出防【三解】
　　寝园展祀尊堂构
　　文谟
　　武烈光前后葱茏佳气浮缥缈祥云绣亿万载升恒景福从天祐【四解】髙山天作扶舆秀辽海环其右钟祥瑞气蟠翊运灵光茂万斯年永奠定天同夀万斯年永奠定天同夀
　　御黻座第十八
　　御黻座肃朝仪沛公法驾陈元防云深处天门詄荡太极崔巍【一解】九賔设彤闱启扶桑初拥曈昽日传胪句羣僚济济百辟师师尽呼嵩冠带委蛇【二解】献琛球图王防呼韩稽颡瞻云日无中外雕题凿齿乌弋黄支庆躬逢盛世威仪【三解】中天华阙浮佳气缔造经营万载基世徳念豳岐天泽陈冠履看到处祥飔晻蔼羽葢葳蕤看到处祥飔晻蔼羽葢葳蕤长白山第十九
　　长白山逺峙开原冠髙峰峻极于天巉岩兮挿汉千里兮防岏【一解】考山经曾传不咸稽志地亦号商坚唐名兮太白有潭兮在巅【二解】闼门潭万顷廻湍鼔天风防滟文澜源深兮流广三江兮出马【三解】鸭緑江流自山南混同江北海之源爱滹兮东注万折兮千盘【四解】毉无闾缥缈云端桃花洞下有飞泉严冬兮不氷常焕兮无寒【五解】木叶山石磴盘桓华表山鹤影蹁蹮乳峰兮悬溜井冽兮寒泉【六解】石门谿屹立岩前俨双扉云壑连绵廻合兮诸峰窈窕兮羣峦【七解】松花江波影澄鲜北流兮竝海西旋混同兮合流自古兮长川【八解】辽河兮泙湃汪澜辽泽兮泥淖蹒跚布土兮为桥既成兮孔安【九解】飞瀑巗瀑布常悬翠云屏云影连蜷圣水兮倾盆万松兮昼寒【十觧】平壤城箕子名藩太宁城汉曰新安演范兮兮陈畴带砺兮河山【十一解】钟扶舆虎踞龙蟠植灵基天作髙山拱卫兮陪京永奠兮万年【十二解】布尔湖第二十
　　布尔湖明如镜库里山秀列云屏风来千顷碧雨过数峯青萃扶舆淑气是天地钟灵【一解】有天女兮降生池畔吞朱果兮玉质晶莹珍符脗合爰生
　　圣【二解】神灵始生即能言睿知聪明不待学徇齐敦敏至徳莫能名【三解】日角珠庭稽古帝握褒履已更龙顔戴干荷胜岐嶷摠天生【四解】当是时厥有三姓角雌雄乱靡有定蛮触互相争【五解】汲清泉言至河濵见
　　真人如日如云稽首共来迎【六解】覩尧眉众姓咸惊是非常天不虚生葵藿早输诚【七解】念吾曺原非好争今有主得荷生成从此戢戎兵【八解】定三姓尊为贝勒似岐州虞芮质成荒度始经营【九解】溯从来诞圣厥多瑞征华胥履迹青云绕身枢星照野虹流太清瑶光贯月元鸟承罂载稽典籍辞难罄肆皇清
　　至人首出乾坤笃生自羲昊轩农瑞箓祥经莫与京【十解】
　　建辽阳第二十一
　　建辽阳爰筑崇墉矗金城兮万雉控列辟兮朝宗逺迩兮归懐庶邦兮是同【一解】慑
