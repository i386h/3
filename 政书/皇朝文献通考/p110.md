<!-- { "loadSidebar": true } -->
　　谕湖广总督杨宗仁湖北巡抚纳齐喀湖南巡抚魏廷珍等国家设立常平诸仓蓄谷积粟偶遇旱涝详报踏勘往返察验未免后时古人云备荒之仓莫便于近民而近民则莫便于社仓前谕尔等劝导建设盖専为安民起见也尔等自应转谕属员体访各邑士民中有急公尚义之心者使主其事果掌管得人出纳无弊行之日久谷数自増至于劝捐之时须俟年嵗丰熟输将之数宜随民力多寡利息从轻取偿从缓如值连年歉收即予展限令至丰嵗完纳一切条约有司毋得干预至行有成效积谷渐多该督抚亦秖可具折奏闻不宜造册题报使社仓顿成官仓贻后日官民之累朕初意如此孰料该督抚欲速不达令各州县应输正赋一两者加纳社仓谷一石且以贮谷之多少定牧令之殿最近闻楚省谷石现价四五钱不等是何异于一两正赋外加收四五钱火耗耶是为裕国乎抑为安民乎谕到该督抚速防同司道府等官确商妥议务得安民经久之法以副朕意嗣复奉
　　谕防社仓之设原以备荒歉不时之需然往往行之不善致滋烦扰朕以为奉行之道宜缓不宜急宜劝谕百姓聴其自为之而不当以官法绳之也是在有司善为倡导于前留心稽核于后使地方有社仓之益而无社仓之害尔督抚当加意体察至是议定社仓之法一令地方官开诚劝谕不得苛派米石暂于公所寺院收存俟息米已多建厫收贮所捐之数立册登明不拘升斗积少成多若有奉公乐善捐至十石以上给以花红三十石以上奬以匾额五十石以上递加奬励有年久不倦捐至三四百石给以八品顶带每社设正副社长择立品端方家道殷实者二人果能出纳有法乡里推服按年给奬十年无过亦题请给以八品顶带徇私者即行革惩侵蚀者按律治罪其收息之法凡借本谷一石冬间收息
　　二斗小歉减半大歉全免秖收本谷至十年后息倍于本秖以加一行息【乾隆三年议定每息谷十升以七升归仓以三升给社长作修仓折耗】其出入之斗斛遵照部颁公平较量社长预于四月上旬申报给贷定期支散十月上旬申报受纳不得抑勒多收临放时愿借者先报社长计口给发交纳时社长先行示期依限完纳其册籍之登记每社设用印官簿二本一社长收执一缴州县存查登载数目毋得互异其存州县一本夏则五月申缴至秋领出冬则十月申缴至来春领出不许迟延以滋弊窦每次事毕社长本县各将总数申报上司凡州县官止聴稽查不许干预出纳如有抑勒那借强行粜卖侵蚀等事许社长呈告据实题防再各方风土不同更当随宜立约为永逺可行之计令各督抚于一省之中先行数州县俟一二年后着有成效然后广行其法于通省
　　三年定各省存仓米麦改易稻谷之制时议南方诸省土脉潮湿米易霉烂不若稻谷可以耐久因定嗣后江安闽浙湖广江西川广云贵各省存仓米一石改换稻谷二石加谨收贮需用之时碾旧贮新除安徽但有稻谷则无贮米及浙江福建仓米有限无庸改易【嗣于十一年议准安徽凤阳亳州等处凡产粟谷之处每逢粜三即准其买粟补仓挨年易换】其江西湖北湖南四川四省存贮米皆在五万石内外令于一年内改易稻谷【内惟四川茂州易荞麦六百石松潘卫存贮军需米匀作两年平粜仍买新米贮仓五年更换一次】江淮截漕米广东存仓米皆八万余石广西存仓米十万余石分作二年改易稻谷云南米五十七万余石贵州米四十万余石一二年内不能尽易每年云南应给兵粮十四万九千六百余石贵州兵粮九万五千六百余石即将二省存仓之米支给至秋成时于额征内收谷补项云南存仓米限四年贵州限三年尽可改易稻谷嗣后各省易谷既完每年额征兵饷仍收米给兵余悉改征稻谷而山西河南亦令将存仓米麦照例粜卖易谷其民欠及亏空米粮亦令改折追补入仓至子荞麦等各处出产不同并饬令各属确访时价易谷入仓又以黔省地气潮湿仓米易致霉烂嗣后将兵米合计共存三年之蓄余者于青黄不接之时量行减价平粜以济民食着为定例从总督髙其倬请也
　　又
　　谕户部归化城土黙特地方年来五谷丰登米价甚贱查黄河自陜西黄甫川界入口河之两岸一属山西一属陜西应自归化城购买米石从黄甫川界黄河运至内地到土拉库处修建仓厫收贮其归化城大青山黄河岸口亦建一仓买米存贮
　　又以米价腾贵
　　谕仓场总督将旧贮米石减价平粜并行文直总督凡近水州县可通舟楫者俱令赴通仓领运平粜便民
　　又以各省秋成丰稔
　　命督抚等遵行社仓之法并及时买补州县仓储又定云南社仓题报谷数之例从云南巡抚杨名时请也自雍正二年为始贮谷实数于次年嵗终具题俾每年捐输里民借支以及有无发赈均得稽核
　　又议准社仓事宜五事江苏巡抚何天培条奏一社仓借贷散赈预造排门细册存案凡不务农业逰手好闲之人不许借给一正副社长外再公举一身家殷实之人总司其事一州县官不许干预出纳如有抑勒那借许社长据实陈告一所需纸张笔墨须劝募乐输或官拨罚项充用不得科敛扰累一积谷既多恐滋浥烂应于夏秋之交减价平粜秋收后照时价买补俱从之
　　是年湖广江南浙江秋成丰稔
　　命湖广动支库银十万两采买米石于省仓及各州县加谨收贮如民间米价少昻即行停止江南浙江一面动项采买一面定数具报
　　又令直省仓粮出陈易新之时佐贰官公同收放如州县私自粜卖佐贰官扶同隠匿者罪之又定山西常平仓积贮事宜提督山西学政右庶子刘于义言山右当丰亨之时宜预筹积贮每年发银四万两交太原平阳潞安大同四府建仓积贮以备各州县需用选择防干官董其事如能实心经理三年准予议叙有挪移亏空严加处分每嵗于青黄不接时出粜秋收时买补小歉平粜中歉出借大歉赈济务定章程以垂永久下该抚实力行之
　　四年令两淮建盐义仓两淮商众公捐银二十四万两又巡盐御史噶尔泰奏缴公务银八万两共银三十二万两奉
　　防将二万两赏给噶尔泰其三十万两为江南买贮米谷盖建仓厫之用所盖仓厫赐名盐义即着噶尔泰交与商人经理
　　又奉
　　谕防各仓减价平粜原期有益贫民闻清河本裕仓奸胥猾吏串通富户贱买贵卖本仓卖完又卖别仓甚属可恶仓场侍郎等所司何事向后若再有此弊定将监粜米石之员正法仓场侍郎严加治罪
　　又发通仓米二万五千石运至保定平粜从直总督蔡珽请也
　　又议定州县侵蚀那移浥烂仓谷之罪先是三年
　　谕内阁九卿曰积贮仓谷闗系民生最为要朕屡降谕防令该督抚等严饬州县及时买补亏欠之数无如茍且迟延奉行不力昨据月选官陈克复条奏亏空仓谷请支动正项买补一面严追本官还项朕已交与九卿议行令直省地方俱着定限三年将一应仓谷买补完足不得颗粒亏欠三年后朕必特差官员前往盘查如有缺项从重治罪倘有不能补足情由着该督抚题奏凡亏空钱粮犹可立限追完无损国帑若亏空仓谷则一时旱涝无备事闗民瘼其罪较甚自宜严加处分并着九卿确议定例具奏向例亏空仓谷处分止于革职
　　留任限年赔补至是遵
　　防议定谷一石比照钱粮一两科断侵蚀一千石以下拟斩准徒五年一千石以上拟斩监不准赦免所侵欺谷石仍着严追完项其那移者数止千百石拟徒五千石以上者流一万石以上者充军二万石以上者拟斩限一年内全完免罪二年内追完减二等三年内追完减一等限满不完照数治罪
　　其实霉烂数止三千石以下者革职留任限年赔补三千石以上者即以那移论疏上
　　谕曰凡仓谷霉烂皆由仓厫不修以致倒塌渗漏亏折米谷此愈当加惩者今若寛其处分则有司平日必不加意修理以便借辞此处着再议于是议令地方官将渗漏不坚全之处需费无多者即时补葺有年久毁烂倒塌者动项修盖有将仓粮寄贮及露囤者题请添设仓厫嗣后州县怠玩不修理盖造以致米谷浥烂者革职勒限赔完限内不完即照侵蚀例按数科律遇赦不宥从之
　　又令山陜各府属买谷分贮议令山西动帑金四万两买谷分贮太平潞大四府各州县其素无蓄积并向来积贮不多之处务令购足五年之内每年准动四万两照数买贮责令知府直州盘察有力行三年尽善者保题叙功陜西动帑金十二万两及本年丰收采买谷石存贮凉州临洮巩昌甘州宁夏各府属以备拨用
　　又令五城设厰平粜以京城米价腾贵
　　特谕发仓米五万石分给五城平粜俟市价平减即行停止所存剰米即贮该城为将来之用又以五城米厰并
　　在外城城内籴买维艰复
　　谕于内城设厰数处以便穷民
　　又令州县多设厰平粜并严揑借之弊户部覆准御史冯长发奏凡州县平粜应多设厰以便附近居民赴籴其有奸商豪户囤积射利者访拿治罪平粜谷石每石准销一二升以抵耗折有搀和灰沙者题防至借给与民之谷倘吏役揑名虚领秋时追欠无着从重治罪所欠米谷于该州县名下追还并照失察例治罪其有官役侵克者该督抚察出题防
　　又令福建广东贮备米谷时
　　上以福建广东二省地处极边应作何贮备米谷令九卿集议因议定闽省则台湾常运平粜米五万石之外动正项钱粮运米十万石存边海地方备贮若遇台湾丰年酌量加运广东则通省府州县存贮数多者开仓平粜即将价银交数少之州县买贮再将广西捐谷粜三价值仍令采买谷石运交广东分贮又令江南淮安等处采运麦石至闽省平粜浙闽总督髙其倬言闽省米价腾贵现拨温台二府仓谷七万石运往接济更请于江南淮安等处采买二麦运闽平粜从之
　　又清厘直各属借粜仓谷之弊先是直总督李绂请将仓粮粜借与民有
　　防命翰林御史等官防同地方官核实监粜务使小民均沾实惠其仓粮果否实贮一并查验至是奉
　　谕防据鄂尔竒缪元奏称直借粜仓谷弊端种种无非地方官巧为掩饰亏空之计向来直仓谷亏缺甚多朕知之甚悉各官惟恐败露故设计弥缝详请借粜李绂为其所欺遂代为题请且未经奉防即先为散给及派员往查又转停止览鄂尔竒等所奏各官情弊显然凡此等州县官若仍留原任将来假公济私那新掩旧必至刻剥小民亏欠正项而地方仓厫始终不得清楚可将巧称仓谷出借各官悉行解任借出之谷俱着解任之员自行催还以一年为限逾限不还者治以那移亏空之罪
　　又运谷至福建积贮先是奉
　　防令江西运米十五万石往闽济用至是大学士等议请再截留浙江漕粮十万石易谷二十万石就近运往从之
　　又
　　命山东巡抚动用帑银于青登莱三府购买米石运至济
　　南三府分贮
　　又令广东各营建仓贮谷议定广东边海之南澳镇右营澄海二门达濠等营贮谷五千二百石潮州镇标三营惠来平海大鹏等营贮谷六千二百石提标五营贮谷五千石督标并水师六营肇庆城守营共贮谷七千石计每兵一名存谷一石以备借贷秋收免息征还
　　又奉
