<!-- { "loadSidebar": true } -->
　　改定用非刑处分之例兵部题内外满汉文武问刑衙门除夹棍桚指外有别用非刑者吏兵刑三部处分之例轻重不一查吏部例不论已未致死革职提问兵刑二部例未经致死者降级调用今应画一定例凡满汉文武官员用非刑者俱革职免其提问从之
　　定强盗自首分别曽否杀人之例时交河县监犯尹昌吉等行刼杀死事主自行投首部议免死御史孙锡龄疏言此风一开焉知无挟仇报怨杀人刼财自行投首希图幸免者嗣后强盗投首如止刼财不曽杀人许令自新其伤人者仍治以杀人之罪下部议行
　　十二年定逃人二罪俱发以重者论之例刑部防同督捕衙门议覆左都御史多诺疏言盗人或为窃盗或为抢夺事发被获刑部枷责后督捕又加鞭刺或至殒命应从律内所开二罪俱发以重者论罪等者从一科断嗣后逃人有犯抢夺窃盗罪至鞭一百者刑部枷号刺臂鞭一百督捕衙门免其鞭责止面上刺字不至鞭一百者刑部止臂上刺字送督捕衙门刺面鞭一百其各处逃人督捕审明逃盗情实先送刑部议结为盗之罪后移督捕议逃之罪从之
　　定流徙人犯窝逃之例兵部督捕侍郎折库纳题窝隠逃人有定例处分至流徙有窝逃者未定处分之例今尚阳堡宁古塔等处流徙人等如窝隠逃人不便复拟流徙应枷三个月责四十板从之【互见徒流门】
　　定刑部妄议株连之禁议政王大臣等议定凡满洲罪犯除谋反叛逆照律连坐籍没外其余罪犯详在律内者俱照律拟议至心存陷害借言情罪重大妄议株连籍没者即照故入人死罪律治罪十二年定交代钱粮徇隠侵那之例凡新旧官交代钱粮如前任内有侵欺透冒那移垫解并拖欠未清等署事及新任官徇隠不报交代后始行查报者不议前官之罪将接任官照侵那例议罪已征那用诈称民欠者革职拏问上司徇庇前官逼勒后任交代者照徇庇例议处
　　定赃犯产絶具题豁免之例凡催追侵盗钱粮赃私如果家产尽絶该督抚取结具题豁免若家产未絶徇隠揑结者从重议处
　　定先防婪赃审无入己之例凡先防婪赃及借耗费等加派入已革职之员审无婪赃之处止拟那移加派因公科敛之罪者既经革职免其杖徒折赎如别案革职者照律拟罪
　　十四年申严匿名掲帖之禁先是顺治十七年定投匿名掲帖为首者以光棍律治罪至是复奉
　　谕近见凶恶之徒投匿名掲帖者愈加昌炽如果有裨国家之事不妨明白具奏况设有通政司衙门令其上达此等凶徒并不知国家事务揑造背谬言词大干法纪嗣后将投帖之人并知而不首者即行处死若旁人出首者授之官职奴仆出首者令开戸
　　十六年改定方术诱取良人及畧卖良人子女之律律内设方术诱取良人与畧卖人子女者罪止论戍为妻妾子孙者罪止论徒
　　上以法轻不足蔽辜
　　勅部定议寻议嗣后凡诱取典卖或为妻妾等事不分所诱良贱已卖未卖为首者立绞为从者旗人枷责民人杖流如止一人即以为首论被诱之人和同者俱如为从之罪非和同者不坐其以药物诱取者罪如畧诱例从之
　　更定侵盗钱粮限内不完之例江宁巡抚慕天顔疏定例侵盗钱粮人犯限一年追完不完者本犯佥妻及未分家之子流徙财产入官今请于册报之后发解之前全完者免其罪从之【互见徒流门】十八年严投营人挟制家主并发人塜墓之禁奉
　　谕民间鬻身为厮养者多借口投充营伍挟制家长勒索身契及妻子财物又有桀骜之徒乘戎马倥偬之际发人塜墓或利其所有或挟私仇尤属可恶着严议具奏寻议背主投营勒索身契及妻子者照光棍例治罪其无挟制勒索等情枷责给还家主乘机发塜见尸索财取赎分别论流徙斩绞如律营将知其背主而不举发者分别专管兼管统辖谪调镌级有差不知而不举发者夺俸从之
　　定衙役诈赃之罪十两以上者佥妻安插奉天【互见徒流门】一百二十两以上拟绞
　　又
　　命九卿詹事科道详酌新例奉
　　谕国家设立法制原以禁暴止奸安全良善向因人心滋伪轻视法网故于定律之外复设条例俾其畏而知儆免罹刑辟乃近犯法者多朕心深用恻然其定律之外所有新例过严者着九卿詹事科道详加酌定寻将遵
　　防更改条例缮册奏准刋刻通行名曰现行则例
　　十九年严旗人私往外省之禁奉
　　谕各旂差遣家人或往外省索债或令随官赴任或以情干求外官者甚多借端营私小民最为苦害令吏兵刑三部及都察院会同定例严禁寻议旗人私往外省借端挟诈嘱托行私扰累小民者平人枷号三个月鞭一百系官革职鞭一百不准折赎失察之佐领罚俸三个月骁骑校罚俸六个月其差遣家仆之人系闲人鞭一百系官革职差去之仆枷号一月鞭一百从之
　　定罏头匠役包揽买铜交纳者枷责并妻子流徙尚阳堡【互见徒流】
　　定被防官员讦告上司之例定例京察大计降革官员有驾言控告者将所告不准外有冠带者革职无冠带者送刑部治罪至是定被防官员有讦告上司者照此例一体处分从直巡抚于成龙请也
　　二十年严刑具不一之禁
　　上谕刑部曰犯人各有应得之罪今闻尔部枷孔大小不一板有厚薄贿嘱者板薄而孔大否则板厚而孔小所带项锁亦有轻重此等情尔部严察禁止
　　定旗人横行非法诈害平民者该旗查拏奏
　　闻请
　　防发遣【详见徒流门】
　　二十一年严卖身旗下仍留原住地方扰害之禁刑刑部遵
　　防议奏凡卖身旗下之人原有房田守分度日于地方无扰者仍令居住原处无田房者俱令伊主收囘若在原处有生事犯法者地方官申解治罪仍令伊主收囘倘再留原处容留之主及地方官各分别治罪得
　　防依议凡卖身之人或曽经犯罪处分或见有犯法事情卖身旗下希图幸免者从重治罪买主知情一并从重治罪
　　定民人假称逃人具告行诈者发遣为奴之例【详见徒流门】
　　严巡躧私官兵诬拏无辜之禁兵部议覆宁古塔将军巴海请议巡躧盗采人参官兵给赏之例奉
　　防盗采人参官兵缉获议叙允当但恐非系采参之人妄有拘执夺其赀财俾孑身采买他物者无故罹害亦未可定嗣后有犯者作何处分尔部再议寻议巡躧章京兵丁诬拏无辜将章京革职兵丁枷号两月鞭一百若夺取财物者将章京革职交刑部议罪兵丁枷号三个月鞭一百从之
　　二十二年申定旗人畧卖人口处分之例刑部议覆御史蒋鸣龙疏言旧例畧卖人口止将该管官处分未曽定有佐领骁骑校小拨什库及其家主作何处分之例嗣后城内旗人犯者本佐领骁骑校知而不举革职失于觉察罚俸一年小拨什库知而不首枷责失于觉察鞭五十旗下家人犯者家主知而不首系平人枷责系职官革职失于觉察平人鞭五十职官罚俸其城外园内所住旗人犯者本主照此例议处在屯内住者将屯内拨什库照佐领下拨什库处分闗外住之人来京买人口者圼明宛大二县五城正印官取文契用印禀明该都统咨行兵部给发印票若无印票令其出口守闗章京等罚俸一年披甲人鞭八十领出者鞭一百从之
　　定在京监毙人犯处分之例先是康熙九年定逾限不行审结一案内监毙三人以上者在外承问官及该管上司革职降罚有差
　　上以内外刑狱事属一体其在内各衙门及各门监犯致
　　毙处分复
　　命九卿詹事科道详议寻议刑部衙门凡审案限内不取供与虽取供不行审结以致犯人并牵连之人监禁毙命或羁门毙命将承审官照外官例处分堂官不据实题防照督抚例处分若禁卒及守门人役将监禁及羁门各犯恣行凌虐致毙处分司狱及城门尉等官毙三四人至九人十人者罚俸有差十一人以上者革职从之
　　定发掘歴代帝王名臣先贤坟墓者罪凡歴代帝王名臣先贤坟墓令地方官不时查看倘有发掘开棺见尸为首者立决为从者立绞发掘见棺为首者立绞为从者监绞发掘未至棺椁为首者监绞为从者充发
　　定旗下家人及庄头倚势害民该管官及家主处分之例刑部议准旗下家人庄头等在外倚势害民霸占子女把持衙门及拏人到家捆打死者内包衣人该管官降级留任王贝勒贝子公家人该管家务官降级留任民公侯伯大臣官员家人伊主降级留任系平人鞭责着为令
　　申定旗下官兵隠匿入官人口之罪议政王大臣等议准凡逆犯应行入官其匠役家属人口有私带入京者令其首送到部若已经私放为民者亦令呈首隠匿不首者系官交部议处平人照例拟罪其不行详查之都统等官交部议处小拨什库鞭一百各省将军副都统以下披甲以上总督巡抚以下兵丁以上均照此例得
　　防若系将军等分拨及军功被伤赏给者仍留与原主余依议
　　二十三年申严窝盗之禁奉
　　谕京畿重地理宜肃静近闻盗贼公行且各有窝主多在坟园荒僻之处为其窟穴其令五城严缉务在必获正法则盗源自絶矣
　　定诬良为盗吓诈财物者发遣宁古塔例【详见徒流门】定强盗自首免死发边卫充军例【详见徒流门】二十四年定有司诬良为盗之例九卿詹事科道等衙门议定有司诬良为盗本官照故入平人例从重治罪督抚审出题防者免议或部院衙门审出或被诬之人告发者将督抚一并严议从之严定贪官不入缓决之例时九卿会议广东云南秋审招册内有贪官人犯奉
　　谕此等藐视法纪贪汚不悛者祗以缓决故耳今若法不加严不肖之徒何以知警此内贪官耿文明等正法外余俱照议完结
　　申定贡使殴死内地人之例理藩院题厄鲁特噶尔丹博硕克图汗下沙里巴图尔台吉来使特木把于北馆中殴死正白旂商人王治民应论死
　　上命传谕厄鲁特曰尔等进贡来使沿途扰害民生抢掠牲畜朕以尔等逺方之人不谙中国法纪未遽加罪屡从寛免曽经颁防晓谕今尔进贡头目并不严束傔从任其扰害将内地人殴死干纪甚矣将特木把依律处斩令尔等识之观之此后其谨遵成法毋得妄行二十五年严土司畨蛮交界地方贩卖军器之禁兵部议准土司畨蛮交界之处有将军器禁物贩卖者杖一百发边逺充军【互见徒流门】该管官知情故纵者一例治罪如失于觉察州县官并专汛武职俱降四级调用府道及兼辖武职官俱降二级总兵官降一级督抚提督各罚俸一年
　　定防古杀人及偷盗牲畜之例理藩院奏定嗣后防古如有擅杀内地民人者不论几人俱斩其妻子牲畜入官余鞭一百罚三九牲畜
　　又定边口禁例凡防古私入边游牧虽不为盗台吉罚三九牲畜寨桑罚一九平人鞭五十仍将所骑马匹入官其携带家口牲畜入边游牧者不论几戸俱入官至民人往邉外伐木刈草防古有夺其食物者不论几人将乘马匹尽行给还民人仍鞭三十其属下毎犯一次并罚济农五九牲畜至二十六年又议准凡食俸古王公官员等有罪应议罚牲者免其罚牲九数量罪革俸民人无牌票私出边口者将妻子一并发往山海闗外辽阳等处安插【互见徒流门】
　　二十六年申严解役凌虐犯人及教唆抢夺之禁奉
