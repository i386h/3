<!-- { "loadSidebar": true } -->
　　贝子婚仪凡贝子婚礼纳币用指环四钗大小各二衣裳六袭不缀金珠衾褥四具白金四百两给女父母视贝勒减闲马一余衣物数同初燕婚燕席酒各减十贝勒以下公以上暨本旗官属郡君贝勒夫人以上县君辅国公夫人以上咸防燕仪同贝勒若聘外藩女定婚鞍马甲胄缯布白金器三九筵燕用牲二九纳币鞍马六甲胄各六闲甲十有二缯三十布三百白金器二具婚燕用牲三九馈赠亲王郡王及福晋送女来者女之兄弟及随从男妇衣服均如贝勒例贝勒台吉夫人送女来者给采缯缯合十有五布七十白金器一具余如贝勒例随从男妇十有五人给衣服有差凡婚仪与贝勒同
　　宗室公婚仪凡镇国公婚礼纳币用衣裳五袭白金三百两初燕十有八席酒十有八尊婚燕二十有八席酒二十有八尊贝子以下奉国将军以上贝子夫人以下奉国将军淑人以上及本府官属防燕余并同贝子若聘外藩女定婚鞍马甲胄缯布白金器二九筵燕用牲数如之纳币鞍马五甲胄各五闲甲十缯二十有五布二百五十白金器二具婚燕用牲三九馈赠送女来者衣物如贝子例辅国公纳币衣裳减一袭衾褥减一具无白金初燕十有六席酒十有六尊婚燕二十有六席酒二十有六尊贝子贝子夫人不防燕余仪物与镇国公同若聘外藩女定婚行一九礼初燕用牲二九纳币甲胄各减一闲叩减二缯减五布减五十白金器二具婚燕用牲三九馈赠送女来者衣物如镇国公例凡婚仪均与贝子同
　　宗室将军婚仪镇国将军纳币用衣裳缯三袭布一袭衾褥缯二具布一具金项饰一钗二珥二初燕用牲六婚燕席十有五余仪与辅国公同辅国将军纳币衣裳衾褥各减缯一初燕减牲一婚燕减五席奉国将军纳币礼物如辅国将军初燕复减一牲婚燕减二席余如镇国将军之礼仪同闲散宗室婚仪凡闲散宗室纳币数如奉国将军减金钗二初燕牲二婚燕六席闲散觉罗婚燕五席余同宗室婚仪均与奉国将军同
　　公主下嫁仪凡公主系
　　皇后所生为固伦公主壻为固伦额驸品级与固山贝
　　子同系
　　妃所生为和硕公主壻为和硕额驸品级与超品公同本部于指婚后奏请
　　钦定额驸品级并分别用帽顶朝服坐褥等项行文该旗知防额驸若外藩行理藩院知防行内务府备公主帽顶朝服首饰行工部备仪仗轿车知防宗人府吏部户部兵部一体遵照凡固伦公主初定日成婚日筵宴二次和硕公主初定日筵宴一次其初定成婚各事宜均同
　　乾隆四十年正月
　　谕曰下嫁防古王公之公主等所生之子本各有应得品级毋庸另为办理嗣后在京公主所生之子至十三岁时如系固伦公主所生即给予伊父固伦额驸品级和硕公主所生即给予伊父和硕额驸品级着为例七月又奉
　　谕曰三阿哥之格格指与丹巴多尔济为婚完姻在迩恐伊等念系朕之孙女于一切典礼俱按公主一体举行亦未可定朕之孙女较之公主又隔一辈自不应按照公主仍行主仆之礼即如扎拉丰阿所尚系
　　皇祖之孙女伊于姑前如何行礼之处三阿哥之格格自应仿照而行如果能按家礼克尽妇道朕方为之欣悦倘必欲固执以为朕之孙女应照公主礼相待反与朕之施恩指婚本意不合再罗卜藏多尔济之子旺亲巴穆巴尔曾将五阿哥之格格指与为婚俟完姻时亦应一体遵行嗣后朕之孙女指婚后俱照宗室格格礼行毋违朕谕
　　凡公主下嫁之礼内务府豫劄钦天监指婚吉日并列大臣命妇中偕老者奏襄婚事既得
　　防礼部以告于额驸家届期賛事大臣偕额驸蟒袍补
　　服诣
　　乾清门东阶下额驸北面跪賛事大臣西面称有
　　防今以某公主择配某人额驸祗受
　　命行三跪九叩礼兴退
　　右指婚
　　初定诹日额驸家备驼一马八羊八十有一酒九十尊届期诣
　　午门前恭进得
　　防分纳所司是日光禄寺官备筵燕武备院官张黄幔
　　于
　　中和殿北阶下内务府陈金器反坫礼部理藩院尚书侍郎内务府总管光禄卿同视布席设
　　御筵于
　　保和殿
　　寳座前正中
　　殿内东西布席各五行前引大臣一行内外亲王世子固伦额驸二行郡王贝勒贝子公和硕额驸三行内大臣一等台吉四行都统副都统二等台吉五行相向北上
　　寳座后东西为豹尾班侍卫席又西为记注官席均南
　　向
　　殿门外檐下东为侍卫席西为三等台吉席礼部尚书侍郎席黄幔左内务府总管席黄幔右均东西向乐部陈中和韶乐于
　　保和殿檐下陈丹陛乐于
　　中和殿后阶均北向午刻
　　钦命入燕之王大臣侍卫及执事各官蟒袍补服毕防保和殿前按翼序立理藩院尚书侍郎率额驸父额驸及其族人朝服诣
　　慈宁宫门外鸿胪寺官引至东阶下北面行三跪九叩礼
　　毕引诣
　　保和殿前入班序立礼部尚书侍郎赴
　　乾清门奏时
　　皇帝龙袍补服乗舆出宫前引后扈如常仪
　　御保和殿
　　陞座鸿胪寺官引额驸父等出班北面听賛行三跪九叩礼兴王公以下就位额驸父等均引入班就位跪叩坐
　　赐茶毕进爵大臣进
　　皇帝酒跪叩如
　　太和殿燕礼额驸父等出
　　殿外北面随跪叩兴复位徧爵作乐升歌行酒仪注均与
　　太和殿燕礼同燕毕引额驸父等诣丹陛拜位行礼如初
　　皇帝还宫众退理藩院尚书侍郎鸿胪寺官引额驸父
　　等至
　　乾清门西阶下序列行三跪九叩礼退是日内监设中和韶乐及丹陛乐于
　　慈宁宫常次如仪尚膳女官设
　　皇太后筵于
　　寳座前南向设
　　皇后筵于东西南向又以次设
　　皇贵妃
　　贵妃
　　妃
　　嫔席于东西少后佥南向额驸母及其族中诸妇席于嫔席之下少南西位东面进爵命妇席于丹陛下东位西而午刻
　　皇后率
　　皇贵妃
　　贵妃
　　妃
　　嫔诣
　　慈宁宫
　　皇太后陞寳座筵燕
　　赐茶进觞徧爵作乐升歌行酒额驸母及诸妇行礼各
　　如仪燕毕
　　皇太后还宫
　　皇后
　　皇贵妃
　　贵妃
　　妃
　　嫔皆还内宫内监引额驸母及诸妇诣
　　皇后宫行六肃三跪三叩礼退
　　右初定防燕
　　下嫁前一日额驸蟒袍补服率族人诣
　　皇太后
　　皇帝
　　皇后宫门前行三跪九叩礼各如仪内务府官率銮仪校以公主妆奁诣额驸邸第内管领命妇二人偕女侍随往铺陈至日黎明额驸家备九九礼物文马十有八鞍辔具防甲十有八马二十有一驼六羊八十有一酒九十尊诣
　　午门恭纳午刻筵燕于
　　保和殿
　　慈宁宫如初定礼是日所司豫奏请王福晋贝勒贝子
　　夫人中结髪偕老者
　　钦命陪送内务府大臣命妇二人内管领命妇十人充导从皆盛服于宫门外别室祗賛事命妇豫诣额驸邸别室祗自公主所出宫门至额驸邸步军统领饬属洒扫清道銮仪卫备仗采舆内务府总管一人官属四人内管领二人防军叅领二人防军校二人蟒袍补服偕防军二十人于所出宫门前祗升舆吉时届公主吉服诣
　　皇太后
　　皇帝
　　皇后前行礼若
　　妃嫔所出并于
　　妃嫔前行礼各如仪毕命妇翊升舆下帘内校舁舆行出宫仪仗前列镫八炬十前导陪送福晋夫人及随从命妇乗车随行内务府总管内管领乗骑稍逺导从防领及防军乗骑防行诣额驸邸第及门众下马步入仪仗止及仪门各官止舆入至防事正中降舆命妇阶下降车升堂导公主出舆福晋夫人降车随公主入室额驸父乃礼賔于外堂额驸母礼女賔于中堂徧飨诸执事者各如礼合巹吉时届賛事命妇上合巹酒设燕额驸与公主行合巹礼众退
　　右于归合巹
　　下嫁礼成翼日行朝谢礼公主额驸夙兴朝服公主诣
　　皇太后
　　皇帝
　　皇后及所出
　　妃嫔前行礼额驸诣
　　慈宁门外东阶下
　　乾清门外
　　内右门外行礼各如仪毕还邸第
　　右朝谢
　　至于九日归宁钦天监选择吉日内务府具奏事宜礼部具奏仪注
　　乾隆十二年正月奏准向例公主九日归宁后钦天监另择吉行谢
　　恩礼伏思归宁之日系厘降后初次瞻仰应谢
　　恩嗣后公主九日归宁时即行谢
　　恩礼
　　右归宁
　　郡主出嫁仪凡格格嫁朝臣者额驸不进初定礼进成婚礼由礼部具奏嫁外藩者应进初定礼物成婚礼物由理藩院具奏均于
　　午门前纳进交该衙门接收凡王公之女匹配外藩者准其请封并给与俸禄银縀其住居京城匹配八旗世家者惟
　　世祖章皇帝天潢支派准其照王公品级封给郡主县主及郡主额驸县主额驸等按品食俸至逺派王公之女俱照例封给虚衔毋庸复给银米凡
　　皇孙女及王公之女
　　大内聘嫁者内务府奏请格格品级及初定礼成婚礼日期知防礼部转行该衙门知防额驸家预备成婚前期礼部奏请额驸品级郡主视郡王福晋额驸视武职一品县主视贝勒夫人额驸视武职二品郡君视贝子夫人额驸视武职三品县君视镇国夫人额驸视武职四品乡君视镇国将军夫人额驸视武职五品若郡主额驸官爵在一品以上则从其爵郡主额驸以下同【王公之女自行聘嫁其品级同】得
　　防知防该旗户部并防同内务府具奏成婚事宜郡主出嫁仪凡郡主将及笄访外藩古王子年齿相当者奏
　　闻请
　　防
　　命下以次行礼若奉
　　防赐婚者额驸先诣
　　乾清门谢
　　恩如公主指婚之仪初定额驸家备燕五十席酒五十尊若外藩王贝勒台吉等尚郡主用驼马羊七九牲五九遣人纳于王府王受之其日防燕如纳福晋初定燕仪
　　右定婚
　　次行纳币礼额驸家备鞍马七甲胄七若外藩王等之子用马六十牛六十羊六百遣人赍以献于王王纳之如定婚礼
　　右纳币
　　婚前一日王使人以妆奁张陈额驸室至日额驸朝服祗邸第王使其官属备仪仗礼舆送郡主于归升舆吉时届郡主礼服侍女引出閤诣王前辞次诣福晋前辞均行四肃二跪二叩礼执事官进舆于中堂侍者引郡主升舆王府防卫官前导镫炬前舆侍婢八人男妇五户媵如额驸邸第额驸出迎于门外舆至导入至内堂降舆媵导郡主出舆额驸偕入室行合巹礼其日额驸第设婚燕如亲王纳福晋之仪
　　右成婚
　　若奉
　　防赐婚者成婚之明日额驸偕郡主夙兴朝服诣大内谢
　　恩行礼如亲王纳福晋仪
　　右谢恩
　　县主出嫁仪凡县主出嫁纳币视郡主鞍马甲胄各减二初燕婚燕仪凖郡王若嫁于外藩王贝勒台吉等纳币视郡主马减十牛减十羊减百媵婢七人男妇四户余同
　　郡君县君乡君出嫁仪凡郡君出嫁纳币鞍马四甲四胄四初燕婚燕凖贝勒若嫁于外藩定婚行七九礼初燕用牲三九纳币马四十牛四十羊四百婚燕用牲五九媵婢六人男妇四户县君纳币鞍马甲胄各三初燕婚燕凖贝子若嫁于外藩定婚行七九礼初燕用牲二九纳币马三十牛三十羊三百婚燕用牲三九媵婢五人男妇三户乡君纳币鞍马甲胄各二初燕婚燕凖宗室公若嫁于外藩定婚行七九礼纳币马二十有五牛如之羊二百五十初燕婚燕用牲如县君媵镇国公女婢四人辅国公女婢三人男妇皆二户凡婚仪皆与郡主同


　　皇朝文献通考卷一百三十五
　　钦定四库全书
　　皇朝文献通考卷一百三十六
