<!-- { "loadSidebar": true } -->
　　上御太和殿阅
　　册宝率王公大臣诣
　　皇太后宫恭上
　　皇太后徽号册宝宣表行礼百官俱于
　　午门外随行礼
　　上恭上
　　皇太后册文上言
　　尧门启瑞枢光昭耆定之模
　　姒幄基祥帡荫衍升平之庆颂孚海宇忭集臣邻钦惟圣母崇庆慈宣康惠敦和裕夀纯禧恭懿安祺皇太后陛下圣裕徽音
　　福徴厚徳
　　尊亲并戴合万国以胪欢
　　名夀兼隆臻亿龄而履顺兹值金川之底绩爰陈
　　瑶牒以告勲溯彼蛮触搆争始犹寛其斋斧继乃驱狼肆抗终难逭其威弧掦两路之先声兵非得已简八旗之劲旅勇且知方越险摧坚不啻成功百战巢翻窟于斯事蒇五年予小子筹笔辛勤每厪
　　慈询之垂念师武臣劘旌劳勚克驰防奏以慰
　　怀兵销腾日月之光升恒祝
　　嘏乐作叶韶韺之盛美善归
　　亲宜晋
　　鸿称用崇
　　燕喜精璆聨珏稽朝家隆重之仪
　　嘉玺雕珍抒中外喁于之愿谨告
　　天
　　地
　　宗庙
　　社稷率诸王贝勒文武羣臣恭奉
　　册寳上
　　徽号曰崇庆慈宣康惠敦和裕夀纯禧恭懿安祺宁豫皇太后
　　颙捧
　　芝函防申葵悃绎箕畴之来备是曰
　　康宁演羲画之利行寳惟
　　豫顺
　　懿美式新夫苍録
　　蕃厘允迓夫琅编伏愿
　　道契安贞
　　性弥恺乐阐
　　昌符于金石宝琰恒新熙
　　洪号于垓埏萝图益焕常来王而常来享共球同纪殷篇莫不兴而莫不增川岳长赓周雅臣诚懽诚忭稽首顿首谨言是日
　　上御太和殿王公百官上表行庆贺礼
　　颁诏天下
　　诏曰朕懋膺
　　景命寅绍丕基殚夙夜以勤求准仁义而并用惟期遐迩向化海宇乂安益臻熈洽之隆长享升平之福兹当殄靖蕃落扫荡蛮氛定一劳永逸之模际偃武敷文之防鸿勲既集庆典宜申两金川者错居蜀徼久
　　土司毒实等于虺蛇恶更甚于枭獍懐以徳而不知感藏其奸而无所惩索诺木则防又生罴僧格桑则蛩还附蟨始犹谅争其蜗角尚无庸取彼鲸鲵乃敢违约以噬邻浸至偝恩而拒命无可赦当正其罪不得已斯加以兵爰收鄂什之侵疆倒悬是解遂入美诺之深穴传而平凶渠竟喙走以潜逋逆防敢顔行之显抗輙尔逞谋于射影公然徼于偾辕尤覆载之所不容诚神人之所共愤于是申命元戎俾专薄伐简八旗之劲旅分两道以徂征勇励则所向无前算胜则有攻必克梯峻若从天而降履险或絶地以登贼众每悉力以负嵎我军屡出竒而扼隘殱厥徒丑非窜即诛摧乃卡碉靡坚弗破勒乌围先翻其狡窟噶喇依旋捣其穷巢诸寨因次第翦除羣凶亦骈聨就缚是役也帑藏几费七千余万闾阎未烦粒粟寸丝师武臣厯百战之辛勤余一人经五年之筹画仰赖
　　昊苍昭贶
　　列祖洪庥事恒集于因难幸兹扬武功克底于可久愿永
　　洗兵入桃闗而星弧载櫜谒
　　桥山而露布适奏遂乃祗奉
　　安辇言举东巡礼
　　岱宗而祝
　　慈禧告
　　阙里而宣鸿捷郊台循劳还之典午门行受俘之仪紫阁酬庸第勲绩而膺懋赏
　　璇闱送喜归美善以晋
　　尊称谨告
　　天
　　地
　　宗庙
　　社稷于乾隆四十一年五月初一日率王公文武羣臣恭奉
　　册宝加上
　　圣母崇庆慈宣康惠敦和裕夀纯禧恭懿安祺皇太后徽号曰
　　崇庆慈宣康惠敦和裕夀纯禧恭懿安祺宁豫皇太后宁常受福符来偹于箕畴
　　豫永延和叶利行于羲画用光大礼特沛覃恩于戏帡鸿
　　禧于六幕扬
　　徽昭耆定之祥颁鳯诏于十行防极溥平康之治布告天
　　下咸使闻知
　　恭上
　　皇太后
　　尊号
　　徽号仪凡
　　国有大庆加晋
　　崇称
　　制下礼部尚书一人赴内阁承
　　制诹吉以
　　闻乃徧布诸司供备豫期礼部工部官防制
　　册宝于内务府既办择良辰恭镌
　　册文
　　宝文是日所司豫设案于内阁政事堂中设册寳亭二香亭一于制造所门外内阁大学士礼部工部尚书侍郎咸朝服集政事堂祗竢至吉时工部司官奉
　　册礼部司官奉
　　宝设亭内銮仪校舁行香亭在前次册亭前列御史二华葢一礼部官属前导至内阁门外亭止有司奉
　　册
　　宝恭设于案
　　册东
　　寳西退阁部大臣均行三跪九叩礼大学士一人奉册一人奉
　　宝以授匠人镌字于洁堂
　　右诹日具册寳
　　届期前一日遣官各一人祗告
　　天
　　地
　　太庙后殿
　　奉先殿
　　社稷如常仪
　　右祗告
　　是日内阁具奏书【书词随时撰拟】盛于圅黎明銮仪卫豫陈
　　皇太后仪驾卤簿于
　　慈宁门外至
　　长信门外内监陈中和韶乐于
　　慈宁宫檐下陈丹陛大乐于
　　长庆门内礼部鸿胪寺官豫设案一于
　　慈宁门外又设案一于
　　中和殿内均正中南向武备院卿豫设
　　皇帝拜位于
　　慈宁门案南北向大学士一人朝服奉奏书函中书舍人
　　前导至
　　中和殿阶下导者止大学士以奏函入
　　中和殿陈于案外其缄展书加函上退竢于东檐礼部尚书侍郎二人诣
　　乾清门奏时遂前导
　　驾
　　皇帝礼服乗舆出宫内大臣侍卫前引后扈如常仪至中和殿北阶降舆诣
　　殿内案前北向
　　阅奏书毕转立东次西向大学士一人进纳书函内恭
　　奉由
　　殿中门出礼部尚书侍郎导引前行
　　皇帝乘舆从至
　　永康左门外奉奏书大学士由中门入至
　　慈宁门东阶下导者止奉奏书大学士进陟中阶近案前
　　折旋就左门之东负序西面立
　　皇帝降舆入左门礼部尚书侍郎恭导【以下行礼皆恭导】陞
　　慈宁宫东阶循南牖西向立后扈内大臣从升【凡行礼进退皆从】立于后前引十大臣领侍卫内大臣豹尾班侍卫至东阶下止立如三大节仪大学士一人由西阶升就立西檐下宣读官一人从升少后立均东面鸿胪寺鸣賛一人立于东楹西面一人立于西楹东面礼部尚书转传内监奏请
　　皇太后御慈宁宫
　　皇太后礼服出宫中和韶乐作【乐章与三大节同】
　　陞座乐止
　　皇帝诣拜位北向立奉奏书大学士暨西檐大学士咸
　　进至案前左右立鸣赞奏跪
　　皇帝跪大学士跪进奏书于右兴退
　　皇帝受奏书恭献大学士跪接于左兴陈案上退鸣赞赞宣奏书宣读官进至案前北面跪启函恭奉奏书宣读讫仍纳于函兴退皆复位奏拜兴丹陛大乐作【乐章与三大节同】
　　皇帝行三跪九拜礼兴乐止复位礼部尚书转传内监
　　奏礼成
　　皇太后降座中和韶乐作【乐章与三大节同】
　　还宫乐止
　　皇帝降阶导从如来仪出
　　永康左门乗舆还宫内监举奏书案入大学士以下皆退
　　右进奏书
　　至日五鼓所司陈
　　皇帝法驾卤簿乐悬于
　　太和殿外陈
　　皇太后仪驾乐悬于
　　慈宁宫均如仪设案于
　　太和殿内又设案于
　　慈宁宫门外及阶下均正中南向又设案于阶下左门之
　　东西向序定班位
　　慈宁门外案南正中为
　　皇帝进册宝位北向奉册宝大学士二人位在案之东西面接册宝大学士二人位西檐下东面宣读官二人位西檐大学士之后鸿胪寺鸣賛二人分立于前檐东西面前引后扈内大臣侍卫王公文武百官记注纠仪传赞各官立位拜位均与三大节同
　　右陈设序位
　　鸡初鸣王公文武百官朝服毕防所司设龙亭二于内阁门外礼部侍郎诣阁暨内阁学士奉
　　金册
　　金宝于盝奉宣读
　　册文
　　宝文于函分置亭内銮仪校舁行前册亭后宝亭礼部官属十人前引导以御仗二华葢一由中路降升至
　　太和殿阶下前引止亭至殿内册亭左肆宝亭右肆奉册宝官奉
　　金册
　　金宝陈于案
　　册东
　　宝西鸿胪寺官引王以下入八分公以上由
　　太和左右门入于丹陛上序立引公侯伯子男文武二品以上官于右翼门外序立引三品以下官于
　　午门外序立礼部尚书侍郎二人诣
　　乾清门奏时遂前导
　　驾
　　皇帝礼服乗舆出宫前引后扈如常仪至
　　太和殿北阶降舆中和清乐作
　　皇帝御殿北向阅
　　册宝讫乐止
　　右临轩阅册宝
　　皇帝既祗阅
　　册宝毕奉册宝官恭奉
　　册宝置亭内銮仪校舁行诣
　　慈宁宫
　　皇帝乗舆从王公暨文武二品以上官各于所立位跪
　　龙亭
　　御驾过兴以次从至
　　永康门外龙亭由中门入至
　　慈宁宫东阶下亭止
　　皇帝降舆礼部尚书侍郎恭导【以下行礼皆恭导】入左门礼部
　　侍郎内阁学士奉
　　金册
　　金宝陈于阶下案大学士二人奉宣读
　　册文
　　宝文由中阶升陈于左案遂就位立
　　皇帝升自东阶循南牖西向立大学士二人由西阶升就立西檐下宣读官二人从升立少后鸣赞立东西楹鸿胪寺官引王公百官咸依班序立【与三大节同】礼部尚书转传内监奏请
　　皇太后御慈宁宫
　　皇太后礼服出宫中和韶乐作【乐章与三大节同】
　　陞座乐止礼部侍郎内阁学士就阶下案奉
　　金册
　　金宝升中陛陈于中案退
　　皇帝就拜位北向立鸿胪寺官引王公以下文武百官
　　咸北面就位立大学士就案奉宣读
　　册文
　　宝文暨西檐大学士咸进至中案前左右立鸣赞官跪皇帝跪羣臣皆跪奏进
　　册大学士跪进
　　册于右兴退
　　皇帝受
　　册恭献大学士跪接于左兴陈于中案退奏进
　　宝如进
　　册之仪赞宣
　　册宣册官进至案前北面跪启函恭奉
　　册文宣读讫仍纳于函兴退赞宣
　　宝如宣
　　册之仪毕皆复位内监四人舁
　　册宝案二人前导由中门入陈于
　　慈宁宫槛外正中南向退鸣赞奏拜兴丹陛大乐作【乐章与三
　　大节同】
　　皇帝率王公羣臣行三跪九拜礼
　　午门外序立百官承传随班行礼毕乐止
　　皇帝复东次立王公以下各退就班位立礼部尚书
　　转传内监奏礼成
　　皇太后降座中和韶乐作【乐章与三大节同】
　　还宫乐止
　　皇帝降阶出
　　永康左门乘舆还宫翊卫如来仪羣臣各退
　　右进册寳
　　皇帝既率羣臣上
　　册宝礼毕内监移设丹陛乐于
　　慈宁门东西檐下设
　　皇后
　　皇贵妃
　　贵妃
　　妃
　　嫔拜位于
　　慈宁宫月台上设公主福晋命妇拜位于丹陛上北向内
　　监转奏
　　皇后
　　皇后率六宫公主福晋命妇诣
　　慈宁宫行礼如三大节之仪
　　右中宫率六宫公主福晋命妇朝贺
　　翼日所司入
　　太和殿铺陈銮仪卫官陈
　　法驾卤簿仗马步辇五辂驯象鼔吹常朝象乐部和声
　　署陈乐悬均于常次
　　皇帝御殿受贺百官行礼均如三大节之仪
　　颁诏布告天下
　　右临轩受贺
　　恭遇崇上
　　皇太后徽号于
　　畅春园
　　奏书仪注
　　乾隆三十六年
　　皇太后八旬万夀崇上
　　徽号
　　上于畅春园进
　　奏书是日早鸿胪寺豫设黄案一于
　　畅春园
