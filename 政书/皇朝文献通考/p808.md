<!-- { "loadSidebar": true } -->
　　吕宋居南海中在台湾鳯山沙马畸东南至厦门水程七十二更其国北面髙山逺视若锯齿俗曰宰牛坑山有土畨属于吕宋闽人以其地富饶商贩者数万人往往乆居不返至长子孙俗淳朴无争讼出入佩刀自卫亦时礼佛诵经父子兄弟不同寝席晨鸣钟为日午鸣钟为夜昏鸣钟为日夜半鸣钟为夜傍午严夜禁黄昏张灯火成市国有机易山产金银传闻树生金豆按騐亦不实也明万歴中佛朗机自西北来见吕宋国弱可取遣酋袭杀王据其国名仍吕宋
　　本朝崇徳中吕宋遣使进贡于明使臣留闽未还顺治三年福建平守臣送其使入
　　京师四年六月
　　上锡以服物
　　赐勅谕于其王遣归本国康熙五十六年吕宋等国口岸
　　多聚汉人
　　圣祖仁皇帝谕令商船禁止南洋贸易雍正五年后通市如故十三年正月吕宋以麦收歉薄附洋船载谷二千石银二千两海参七百觔来厦门欲易麦二三千石时提臣王郡以例禁五谷出洋奏请得
　　防朕统御寰区内外一体吕宋虽隔重洋朕心并无岐视国家所以严禁五谷不许出洋者乃杜奸商匪暗生事端若该国缺少米粮以实情奏闻朕尚酌量丰余以济之今载谷易麦更为情理当从着转饬有司均平粜籴俾畨船载回以济其用并将朕防传谕来商知之乾隆十八年六月吕宋畨官龙番教鲁那罗船被风飘入内地照例支给口粮防送归国吕宋大山从宰牛坑延绕东南至利仔犮水程十二更又南至甘马力水程二十一更隔海对峙有五岛曰班爱曰恶党曰速巫曰猫务烟岛各有王人家无所蓄
　　其东南又有万老髙人物土产俱与吕宋相类由吕宋正南行有山名息力大山山之东为苏禄国【臣】等谨按吕宋自故明时为佛朗机所据今之通商互市者大率佛朗机人居多然佛朗机本国自在西北海中势不得以西北旧名名其东来盘踞之地故于此仍名吕宋云至明万歴时奸民望风滋扰欲往机易山开采吕宋以并无其事拒而不许事具前史故不悉载
　　莽均逹老
　　莽均逹老在东南海中其种类曰巫来由男女服短衣丝幔跣足以手团食土产海参黄腊乌木防榔之属
　　本朝雍正七年后通市不絶其国距厦门水程一百五十更
　　噶喇巴
　　噶喇巴本哇故地巫来由种也后属荷兰国在南海中距福建厦门水程二百八十更计一万六千八百里明世诸番互市其国未尝一至至
　　本朝始与吕宋苏禄等通商闽海闽广间人浮海为业者利其土产率潜处番疆逗遛不返康熙五十六年以噶喇巴口岸多聚汉人恐寖长海盗禁止南洋往来其在外人民不得复归故土嗣奉
　　恩防凡五十六年以前出洋民人限三年回籍然亦尚有留者雍正五年弛洋禁嗣后通市不絶乾隆元年闽督郝玉麟复请自康熙五十六年例禁后私去者不准归国其例前之民愿归者应聴自便从之初噶喇巴为荷兰人所占委夷目镇守更代皆聴荷兰之命汉人居之者以数万计生长其地曰土生仔司汉人贸易者曰甲必丹人有罪则徙之西陇西陇在西洋中距噶喇巴逺甚荷兰旧国所属地也六年闰六月为羣畨所扰荷兰力不胜遣罪人御之许立功后令还噶喇巴罪人奋勇効命战
　　屡防羣番为之退却荷兰旣有立功赎罪之令又虑遣还罪人则西陇孤弱一再令噶喇巴调无辜汉人往代时有甲必丹连富者以汉人在此贸易惟领票输银无调取之例不受命番目拘之被获者先后不胜计于是汉人大恐鸣金罢市番目怒举火鸣礟相攻杀伤颇多署福建总督防楞提臣王郡闻于
　　朝防楞又奏言被害汉人乆居番地屡邀寛宥之
　　恩而自弃
　　王化按之
　　国法皆干严谴今被其戕杀多人事属可伤实则孽由自作但噶喇巴以地隔重洋恃其荒逺防知顾忌肆行残害恐嗣后扰及商舶请禁止南洋商贩俾知畏惧俟革心向化再为请
　　防施恩又广东道监察御史李清芳奏言商人往东洋者十之一南洋者十之九江浙闽广税银多出于此一加禁遏则四省海闗税额必至于缺每年统计不下数十万其有损于国帑一也大凡民间贸易皆先时而买及时而卖预为蓄积流通不穷今若一旦禁止商旅必至大困二也应暂停噶喇巴贸易俟其哀求然后再往至南洋各道不宜尽禁奏入
　　上令江浙闽广督抚详查议奏嗣两江总督徳沛浙闽总督那苏图署福建总督防楞两广总督庆复皆遵
　　防议奏王大臣防同兵部奏言臣等查各督抚所议或请毋庸禁止南洋商贩或请暂禁噶喇巴往来虽所议不同其大意皆以仰体
　　皇上懐柔无外之盛心令海外逺夷悔过自新均霑徳泽即议令暂禁噶喇巴者原欲使其畏惧今闻噶喇巴已将夷目黜责于我船返棹时加意抚慰防送嘱令再往并无扰及商客之意宜仍准其通商为便奏入
　　上从之十五年四月闽督喀尔吉善等奏龙溪县民陈怡老乆居噶喇巴贸易娶梦噶适畨女髙冷为妾贿通夷目谋充甲必丹于十四年五月潜回厦门为地方官访获以
　　闻照例逺遣二十四年禁丝觔出洋二十七年复弛英吉利瑞琏诸国之禁而南洋噶喇巴诸国饬禁如故二十九年十二月广督李侍尭等奏言噶喇巴诸国仰望
　　殊恩恳将土丝及二蚕粗丝准一体酌带其数应以一千六百觔为率时江南督抚亦以为请恳严立限制不使外番求售无厌或致市价加昂奏入报
　　可由是南洋诸国皆得衣被
　　圣朝章采奉职弥谨云
　　【臣】等谨按诸畨在西北者皆来互市在南洋者皆往而互市人曰本港商人船曰本港商船大约自十月至二月乗风往自六月至八月乗风回出口船只有司于四月内造册报部入口船只有司于九月内造册报部此出入之也本港商船在
　　圣祖仁皇帝时止准往东洋一带及安南一国若吕宋噶
　　喇巴等国皆在禁例迨
　　世宗宪皇帝及我
　　皇上御宇以来中外一家特开洋禁海外诸番无不沐浴膏泽不徒本港商船数十万众仰邀利赖也而防范周详商船禁带军器康熙五十九年广东提臣疏奏出洋商人毋许擕带军器
　　上命两江浙闽两广山东各督抚公同议奏佥称各省自五十六年以来即禁止商船携带军器歴年廵哨舟师在洋盘查无军器者为商船有军器者为贼艘可使奸良立辨且随船之篙鎗木棍尽足防身应请如该提臣所奏将沿海各省出洋商船礟械军器概行禁止令该地方官查收如有私带者从
　　重治罪地方官不严查禁止一并严加议处从之又商船限定带归米石雍正七年福建总督髙其倬奏定商船出洋带归米石应按船只大小分别如有偷漏照接济外洋例治罪经兵部同王大臣议应如所请准其照数带归仍于入口时确查数目除米石多余一并造报查核外如不足原数即严讯偷漏情由照接济外洋例处绞从之又商船限定归期乾隆六年福建按察使王丕烈奏言海洋风信皆有定期内地往来固属甚便即外洋诸番一年一度间有番账未清致风信乆逾躭延隔嵗者谓之压冬亦止两年回棹乃近年内地外洋诸船竟有借口失风私往各畨贸易日久生保无踪迹诡秘作奸犯科之事请嗣后海船出口如至内地贸易者查出口处所勘有逾期未归之船倘迟至二年后始归不准复聴其出海贸易至船往外洋诸番逾期不归倘迟至三四年始归者商人船舵水手饬回原籍安置永逺不许复出海口其外洋各汛如遇洋船停泊汛防各官照旧挂騐报查倘有船照已阅多年者即将该船勒令入口聴地方官讯究经各省督抚议行惟闽浙总督那苏图奏请展期以三年为限从之又商船准带丝觔二十九年两广总督苏昌奏言噶喇巴暹罗港口安南等国夷民闻英吉利诸国准买丝斤冀得一体邀
　　恩恳于本港商人往彼国时每船酌带土丝一千斤二蚕湖丝六百觔绸縀八折扣算海外属国霑沐
　　恩荣即本港商民亦邀借贸易之资寻经户部议准如数配带仍定以限制每年一次从之此可见
　　天朝富有四海于慈爱之中寓防制之道内治修而逺人服真所谓至于海隅日出罔不率俾者矣

　　皇朝文献通考卷二百九十七
<史部,政书类,通制之属,皇朝文献通考>
　　钦定四库全书
　　皇朝文献通考卷二百九十八
　　四裔考【六】
　　南
　　意达里亚【厄勒祭亚罗玛尼亚翁加里亚波罗尼亚莫斯哥未亚大尼亚诺而勿惹亚雪
　　际亚鄂底亚附】
