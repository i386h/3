<!-- { "loadSidebar": true } -->
　　六音为清徴得全度七十九分【小余九一】之五十【小余五六】七音为清羽得全度七十九分【小余九一】之四十四【小余九四】
　　八音清少变宫得全度七十九分【小余九一】之半【为三十九小余九五】
　　四首音起于正宫全度八十一分
　　二音为正商得全度八十一分之七十二
　　三音为正角得全度八十一分之六十四
　　四音为变徴得全度八十一分之五十六【小余八八】五音为正徴得全度八十一分之五十四
　　六音为正羽得全度八十一分之四十八
　　七音少变宫得全度八十一分之四十二【小余六六】八音为少宫得全度八十一分之半【为四十小余五】四弦首音起于清宫全度七十五分【小余八五】
　　二音为清商得全度七十五分【小余八五】之六十七【小余四二】
　　三音为清角得全度七十五分【小余八五】之五十九【小余九三】
　　四音清变徴得全度七十五分【小余八五】之五十三【小余二七】
　　五音为清徴得全度七十五分【小余八五】之五十【小余五六】六音为清羽得全度七十五分【小余八五】之四十四【小余九四】
　　七音清少变宫得全度七十五分【小余八五】之三十九【小余九五】
　　八音清少宫得全度七十五分【小余八五】之半【为三十七小余九二】
　　五弦首音起于正商全度七十二分
　　二音为正角得全度七十二分之六十四
　　三音为变徴得全度七十二分之五十六【小余八八】四音为正徴得全度七十二分之五十四
　　五音为正羽得全度七十二分之四十八
　　六音少变宫得全度七十二分之四十二【小余六六】七音为少宫得全度七十二分之四十【小余五】八音为少商得全度七十二分之半【为三十六】
　　五弦首音起于清商全度六十七分【小余四二】
　　二音为清角得全度六十七分【小余四二】之五十九【小余九三】
　　三音清变徴得全度六十七分【小余四二】之五十三【小余二七】
　　四音为清徴得全度六十七分【小余四二】之五十【小余五六】五音为清羽得全度六十七分【小余四二】之四十四【小余九四】
　　六音清少变宫得全度六十七分【小余四二】之三十九【小余九五】
　　七音清少宫得全度六十七分【小余四二】之三十七【小余九二】
　　八音清少商得全度六十七分【小余四二】之半【为三十三小余七一】
　　六首音起于正角全度六十四分
　　二音为变徴得全度六十四分之五十六【小余八八】三音为正徴得全度六十四分之五十四
　　四音为正羽得全度六十四分之四十八
　　五音为少变宫得全度六十四分之四十二【小余六六】六音为少宫得全度六十四分之四十【小余五】七音为少商得全度六十四分之三十六
　　八音为少角得全度六十四分之半【为三十二】
　　六首音起于清角全度五十九分【小余九三】
　　二音清变徴得全度五十九分【小余九三】之五十三【小余二七】
　　三音为清徴得全度五十九分【小余九三】之五十【小余五六】四音为清羽得全度五十九分【小余九三】之四十四【小余九四】
　　五音清少变宫得全度五十九分【小余九三】之三十九【小余九五】
　　六音清少宫得全度五十九分【小余九三】之三十七【小余九二】
　　七音清少商得全度五十九分【小余九三】之三十三【小余七一】
　　八音清少角得全度五十九分【小余九三】之半【为二十九小余九六】
　　七弦首音起于变徴全度五十六分【小余八八】
　　二音为正徴得全度五十六分【小余八八】之五十四三音为正羽得全度五十六分【小余八八】之四十八四音少变宫得全度五十六分【小余八八】之四十二【小余六六】
　　五音为少宫得全度五十六分【小余八八】之四十【小余五】六音为少商得全度五十六分【小余八八】之三十六七音为少角得全度五十六分【小余八八】之三十二八音少变徴得全度五十六分【小余八八】之半【为二十八小余四四】
　　七弦首音起于清变徴全度五十三分【小余二七】二音为清徴得全度五十三分【小余二七】之五十【小余五六】三音为清羽得全度五十三分【小余二七】之四十四　【小余九四】
　　四音清少变宫得全度五十三分【小余二七】之三十九【小余九五】
　　五音清少宫得全度五十三分【小余二七】之三十七【小余九二】
　　六音清少商得全度五十三分【小余二七】之三十三【小余七一】
　　七音清少角得全度五十三分【小余二七】之二十九【小余九六】
　　八音清少变徴得全度五十三分【小余二七】之半【为二十六小余六三】
　　皇朝文献通考卷一百五十八
　　钦定四库全书
　　皇朝文献通考卷一百五十九
　　乐考【五】
　　律吕制度二
　　乾隆十年
　　御制律吕正义后编成
　　律吕正义后编乐问含少篇曰问有以三寸九分为黄钟者是耶非耶曰此乃含少非黄钟也此説始于吕氏春秋而长孙无忌之隋志刘恕之外纪述之至明李文利则树其一家之説黄积庆王邦直李廷机之説与文利同曰然则从九寸而不从三寸九分者何也曰此其义有四端初九律之首初六吕之首参天两地之义也于三寸九分何取焉一也河图天数九黄钟九寸是得河图之天数也洛书之数四十五倍之为九十黄钟九寸是得洛书之倍数也于三寸九分又何取焉二也黄钟之宫属土土重浊而下凝若以三寸九分为之是土反轻清而上浮也可乎三也九以纯阳为元声管长声浊故为十一律之本若三寸九分之管则极短极清其能蕴有众音乎四也黄钟制器规圆矩方权重衡平准绳嘉量若以三寸九分易之则分之无一黍之广而度不成矣龠无千二百黍之积而量不成矣积无十二铢之重而权衡不成矣出纳鲜平农桑失业皆自此始其可乎曰然则其声为黄钟之宫者何也曰黄钟之半律不与黄钟应而应黄钟者为太簇之半律半太簇长四寸其掣音之分比黄钟防低再短一分则恰与黄钟合故三寸九分之管其声适中黄钟之宫此乃声音应合自然之理而非谓三寸九分即为黄钟也且吕氏季夏纪又曰三分所生益之一分以上生去其一分以下生其法固与史记汉书同而黄钟之宫仍实起于九寸也是吕氏固亦未尝以是为黄钟也汉书用吕氏説而犹削去长三寸九分一语盖亦有所不取矣
　　又乐问朱载堉新説篇曰问明郑世子载堉律吕精义不宗黄钟九寸不用三分损益不拘隔八相生不取围径皆同何也曰此载堉之臆説也淮南子曰黄钟之律九寸而宫音调因而九之九九八十一故黄钟之数立焉所以必九其九者以宫数为八十一而后宫商角征羽各得整分无竒零也
　　载堉舍其九寸之説而执宫数之八十一以为纵黍之长此其为臆説者一也律书生钟分曰子一分丑三分二十二律子母之分甚明载堉强以子一分为一尺又引汉志筭法用竹径一分象黄钟之一为一尺之眀证夫汉志所云筭法用竹者即后世之算筹也径一分长六寸其数也象黄钟之一者即黄钟之一分象林钟之长者即林钟之长数也如以黄钟子一分为一尺则林钟丑三分二已非六寸顾以径一分象黄钟之一者为一尺则长六寸象林钟之长者又何说耶此其为臆说者二也律书又曰置一而九三之以为法实如法得长一寸凡得九寸命曰黄钟之宫汉志曰以成之数忖该之积如法为一寸则黄钟之长夫所谓成者酉也即置一而九三之之数也所谓该者亥也即置一而十一三之之数也其理其法信而有征载堉乃概以刘歆班固为伪辞而谬指史迁之一分
　　为横黍一尺之柄据此其为臆説者三也三寸九分为含少载堉谓于一百二十之中减三十九得八十一夫一百二十数既不合于图书而説又不见于经传此其为臆说者四也管子曰凡将起五音凡首先主一而三之四开以合九九以是生黄钟小素之首三之而四开云者乃三倍全分之数四分之而取其一之谓是指音宫分为下征四分之三而言载堉乃以三之为三寸又四之为十二
　　寸开以合九九为黄钟之长八十一夫四与开既不得拆为二义十二寸又不得指为一百二十是强为之解而其义益不可通也此其为臆说者五也汉儒言律实倚易数而起载堉既舍先儒而不之信任其私智创为新法乃曰盖黄帝云然此其为臆説者六也律吕之用三分损益也取诸声而后騐诸数载堉亦谓律由声制非由度出而乃自立差分之法使第十三率为第一率之一半则是律由度出而非由声制矣此其为臆说者七也律吕之隔八相生也亦由十二律之既定而推其损益之序适符乎位次之自然非人之所能为也载堉既以己意立为差分之法则连类而生也可隔一亦可隔二亦可以至隔三隔四隔五隔六隔七顺生逆生亦无不可是则人之所为矣乃以此为循环无端之妙用其何堪识者之一噱耶此其为臆説者八也律吕之围径同而长短异故声之清浊髙下于是乎生汉志所谓厚窍均者是也如以意为递减则正律之于倍律半律之于正律或命为斜之方或命为周之径或命为三角之中垂自二之一以至百之二极形变态无所不可而究于律吕之清浊髙下无当也此其为臆説者九也且律之为数合纵长面羃积实计之无徃非九而声适中黄钟之宫三分损益终于十二此声音理数之所以妙合也载堉以黄钟为一尺外径五分而面羃积实无一合者徒执差分周而复始之法以自鸣其筭术之精此术士之曲艺而于声音数理毫无所取也此其为臆説者十也曰载堉所定十二律之率皆以倍应钟之率累除而得之终而复始可不谓精于筭乎曰所贵乎筭术者皆出于数理之自然故黄钟为律本而十一律皆由之而生至顺也如以倍应钟之率累除而得之不已逆乎曰载堉之宻律出于防氏为量内方尺而圆其外
　　句股求岂絶无义理欤曰非有义理也特假借句股之名以欺人耳夫以黄钟为度法东西为句南北为股倍賔为其名已无当矣至于句乗宾开平方而得南吕以句股乗南吕开立方而得应钟又将何以名之乎且其自为之説曰造率始于黄钟必先求蕤宾者犹冬夏二至次求夹钟南吕犹春秋二分然其率并无次求夹钟之法则是惟务文饰其词而并不顾其显谬也又宁可以义理求耶曰然则其率果何法乎曰差分法也亦开诸乗方法也其术先定黄钟正律为一尺倍黄钟为二尺其间十一律皆欲作为连比例率使累次乗除而得之故以倍应钟之率除倍应钟得黄钟之一尺即以倍应钟之率除倍无射得倍应钟是则倍应钟之率为方根而倍无射之率即方根自乗之数也倍南吕之率即方根再索之数也由是递推至于倍黄钟之率即方根十一乗之数也夫十一乗方之积其为自乗者二再乗者一故以倍黄钟之率为实开平方得数又开平方得数又开立方即得倍应钟之率也其所以一开平方而
