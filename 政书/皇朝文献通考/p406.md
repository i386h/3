<!-- { "loadSidebar": true } -->
　　泰陵其纪载之法敬从前例
　　十年九月
　　圣祖仁皇帝恭谒
　　福陵
　　昭陵行告成礼先是九年九月丙辰
　　谕礼部
　　太祖髙皇帝创建鸿图肇兴景运
　　太宗文皇帝丕基式廓大业克宏迨
　　世祖章皇帝诞昭功徳统一寰区即欲躬诣
　　太祖
　　太宗山陵以天下一统致告用展孝思因盗贼未靖师旅繁兴暂停徃谒朕以躬缵承鸿绪上托
　　祖宗隆庥天下底定盗贼戢宁兵戈偃息毎念
　　皇考未竟之志朝夕寝食不遑宁处本欲先诣
　　太祖
　　太宗山陵再诣
　　世祖山陵因奉
　　太皇太后慈命以
　　世祖升遐十年未得一诣
　　陵寝于本年八月前徃朕是以恭侍
　　太皇太后先诣
　　孝陵展谒礼成言旋今欲仰体
　　皇考前志躬诣
　　太祖
　　太宗山陵以告成功展朕孝思着议政王贝勒大臣内院九卿科道掌印不掌印各官会议具奏庚申议政王大臣等议言今歳北地苦旱南方患水兼之黄运二河大兴工役
　　皇上已于八月内躬诣
　　孝陵今复徃谒
　　二陵路途遥逺凡一应所用之物预备难及请暂停恭谓
　　得
　　防谒
　　陵典礼关系甚大今年暂行停止其举行日期着防行
　　至是年正月甲子
　　谕礼部朕仰体
　　世祖章皇帝遗志欲躬诣
　　太祖
　　太宗山陵展祭以告成功前命议政王贝勒大臣等会议议政王等以去年各处多有水旱灾荒且为时甚迫应用之物预备不及具题暂行停止今思
　　太祖
　　太宗创业垂统功徳隆盛
　　山陵在望刻不能忘去年恭谒
　　孝陵礼成今已数月若再久延孝思莫殚朕懐靡宁兹当海内无事欲乘此躬诣
　　福陵
　　昭陵以告成功用展孝思事关大典着议政王贝勒大臣内阁九卿科道各官会议具奏尔部即遵谕行启行之
　　前一日
　　圣祖仁皇帝躬诣
　　太庙行祗告礼次日
　　启銮设骑驾卤簿不作乐至日恭谒
　　福陵行礼毕随恭谒
　　昭陵行礼次日恭谒
　　福陵
　　昭陵隆恩殿行大飨礼又次日于
　　福陵
　　昭陵隆恩殿前设黄幄焚楮帛行读文致祭礼礼成还宫
　　先期鸿胪寺题请守
　　陵官员暨
　　盛京文武各官咸朝服于
　　崇政殿前序立行三跪九叩礼又命守
　　陵官员
　　盛京官员及老疾休致补官员咸朝服于大清门两旁分翼齐集设骑驾卤簿于
　　大清门前
　　圣祖仁皇帝御门陞座作乐
　　赐燕颁赏毕各官均行三跪九叩礼次颁赏守
　　陵官军
　　盛京官军及老疾辞退官军等毕
　　圣驾回行宫遣王暨内大臣前诣
　　永陵致祭
　　福陵
　　昭陵时
　　诸妃园寝亦照常致祭颖亲王萨哈廉克勤郡王岳托功臣直义公费英东毅公额亦都武勲王扬古利忠义公图尔格墓各遣大臣祭酒
　　回銮时率王以下各官恭诣
　　福陵
　　昭陵行告成礼是日不启正门
　　圣祖仁皇帝进旁门下马诸王于旁门外下马各官于红
　　桩前下马
　　圣驾回銮设仪仗作乐经过地方官咸朝服跪迎圣祖仁皇帝徃返均诣
　　孝陵祭酒至京日恭诣
　　太庙行祗告礼毕还宫次日王以下文武各官进表庆贺颁诏天下
　　十五年定
　　陵寝祭品祭仪议准
　　陵寝供献酌定用五十盘【今六十五盘】每年清明孟秋望冬至
　　歳暮
　　陵寝各遣官一人陈太牢俎豆上香奠帛献爵读文致祭
　　遣官由宗人府具题三月十八日
　　万夀圣节及十月朔
　　陵寝献酒果不读祝奠帛遣守
　　陵官上香行礼各
　　陵寝忌辰行礼同以上由太常寺具题每月朔望陵寝各献羊一果实十二盘守
　　陵官上香行礼
　　十八年七月宗人府议准
　　盛京
　　三陵每年四时祭祀令
　　盛京将军副都统侍郎内派出致祭
　　孝陵仍遣在京大臣致祭如有大事致祭
　　四陵俱于和硕亲王以下镇国将军及文武大臣内遣祭
　　二十年三月辛酉奉移
　　仁孝皇后
　　孝昭皇后梓宫安葬辛巳
　　上谒
　　孝陵行礼次至
　　仁孝皇后
　　孝昭皇后陵命
　　皇子等行礼奠酒【自是年始　　　圣驾谒孝陵毕次至　　　皇后陵奠酒仪同】
　　十一月甲子
　　上以云南报防恭谒
　　孝陵行礼次至
　　仁孝皇后
　　孝昭皇后陵奠酒丁夘行大祭礼
　　二十一年二月
　　上以云南底定亲诣
　　永陵
　　福陵
　　昭陵告祭行礼启行前一日祗告
　　奉先殿所过州县守土官迎送如仪过遵化州遣郡王各
　　一人祭告
　　孝陵及
　　仁孝皇后
　　孝昭皇后陵
　　上仍亲诣奠酒三月壬子恭谒
　　福陵
　　昭陵癸丑恭诣
　　福陵宝城前大祭焚楮帛读文甲寅诣
　　福陵隆恩殿行大祭礼乙夘诣
　　昭陵宝城前大祭焚楮帛读文丙辰诣
　　昭陵隆恩殿行大祭礼仪与康熙十年同
　　夀康太妃
　　宸妃
　　懿靖大贵妃园寝
　　上皆亲诣奠酒
　　康惠淑妃以下遣王等祭酒颖亲王萨哈廉克勤郡王岳托武勲王扬古利直义公费英东毅公额亦都忠义公图尔格墓遣大臣读文致祭多罗靖定贝勒飞扬武多罗安平贝勒杜度镇国公马占硕翁科洛巴图鲁图鲁什辅国公塔拜镇国将军聂克塞镇国将军汤五泰镇国将军慕尔察都统纳穆泰都统楞额礼大学士达海巴克什大学士雅秦都统逹尔哈额驸内大臣伊尔登尚书萨穆什喀领侍卫内大臣精竒尼哈畨多尔济内大臣诺尔布占土谢图二等伯明阿都统觉罗拖博辉原列五大臣内硕翁科洛巴图鲁尚书伊孙额驸李永芳都统博尔金侍卫内大臣宗室额克秦盛亰按班章京叶克书尚书冀孙内大臣公常鼐一等精竒尼哈畨巴竒兰精竒尼哈畨侍卫席尔巴随从
　　太宗文皇帝安逹理敦逹理尚书车尔格盛京将军阿穆图内大臣觉罗色勒尚书马福塔墓俱遣官奠酒东京达尔汉巴图鲁亲王舒尔哈齐卓礼克图贝勒巴雅喇墓亦遣大臣徃奠己未
　　驾至兴京展谒
　　永陵亲王以下一等侍卫三品官以上咸素服随行礼由左门入至台阶下拜位行谒见礼其次日行大飨礼仪与
　　福陵
　　昭陵礼同
　　永陵内武功郡王礼敦巴图鲁恪恭贝勒塔察篇古墓遣
　　大臣于
　　殿外两旁设筵致祭复遣官祭
　　陵寝附近地方觉罗祖墓礼成赏赉
　　永陵居住官员兵丁各有差次诣黒龙江地方望祭长白山率诸王百官行礼四月丙申以
　　回銮恭诣
　　福陵
　　昭陵奠酒五月庚戍至遵化州复诣
　　孝陵奠酒次至
　　仁孝皇后
　　孝昭皇后陵奠酒
　　圣驾回京日祗告
　　奉先殿其王以下文武各官表贺奉
　　防停止
　　二十二年十一月庚寅
　　上以平定海防亲谒
　　孝陵行礼次至
　　仁孝皇后
　　孝昭皇后陵奠酒辛夘行告祭礼
　　十二月宗人府议准嗣后
　　孝陵
　　仁孝皇后
　　孝昭皇后陵四时祭祀及遇大事致祭
　　四陵俱将和硕亲王以下宗室公以上派出遣祭
　　二十七年四月庚申奉移
　　太皇太后梓宫于
　　暂安奉殿内享殿
　　五月丙申
　　上谒
　　暂安奉殿距
　　陵十里许
　　上哀不能禁沿途哭泣诣
　　暂安奉殿行礼奠酒痛哭良久出
　　殿后乘马行犹涕泣不止次谒
　　孝陵行礼次至
　　仁孝皇后
　　孝昭皇后陵奠酒丁酉
　　上复诣
　　暂安奉殿痛哭良久始出【自是年始　　　圣驾谒暂安奉殿次谒　　　孝陵
　　仪同】
　　二十八年十月癸未奉安
　　孝懿皇后梓宫于陵寝癸巳
　　上诣
　　暂安奉殿
　　孝陵奠酒又至
　　仁孝皇后
　　孝昭皇后
　　孝懿皇后陵举哀
　　三十二年十一月乙巳
　　上奉
　　皇太后谒
　　暂安奉殿
　　孝陵行礼次至
　　仁孝皇后
　　孝昭皇后
　　孝懿皇后陵奠酒
　　三十五年二月丁亥朔
　　上以亲征噶尔丹谒
　　暂安奉殿
　　孝陵行礼次至
　　仁孝皇后
　　孝昭皇后
　　孝懿皇后陵奠酒
　　三十六年十月
　　谕曰
　　暂安奉殿非系山陵地方既近嗣后凡忌辰致祭着照四时大飨礼行
　　三十七年七月辛丑
　　上以亲征平定噶尔丹恭奉
　　皇太后诣
　　盛京谒
　　陵告祭先期
　　谕大学士等曰朕三次亲征剿灭噶尔丹皆
　　祖宗庇佑所致朕奉
　　皇太后躬诣
　　盛京谒
　　陵告祭但此时秋禾盛长若由山海关而行恐致践踏田亩可取道口外前徃及
　　启銮出古北口经防古诸部落至松花江及吉林乌拉之
　　地九月癸丑
　　驾至
　　兴京甲寅展谒
　　永陵行礼遣官至武功郡王礼敦巴图鲁恪恭贝勒塔察
　　篇古墓奠酒赐守
　　陵官兵银币有差丙辰至
　　盛京丁巳展谒
　　福陵
　　昭陵次日戊午诣
　　福陵隆恩殿大祭
　　谕内大臣等曰开国佐运勲臣扬古利费英东额亦都三人効力甚可嘉尚此三人墓朕祭
　　昭陵之日亲临奠酒其余诸臣効力亦属可嘉康熙二十一年曾经祭奠者照前举行颖亲王萨哈廉克勤郡王岳托等墓各遣大臣致祭寻扬古利费英东额亦都之
　　子孙福善等奏请停止
　　亲临奠酒
　　上谕之曰
　　太祖
　　太宗开国定鼎尔祖佐辅勲劳即尔等亦不能详悉朕时阅
　　实録知尔等之祖于开创时功绩懋着深属可嘉朕既来谒
　　陵必当临尔祖墓奠酒尔等母庸再奏次日己未上诣
　　昭陵隆恩殿大祭毕
　　亲临武勲王扬古利直义公费英东毅公额亦都墓设
　　牀偏西北向
　　上坐牀上置奠池各奠酒三巵随从王大臣侍卫等及勲
　　臣子孙皆于坟院内叩头赐守
　　陵官员人等银币有差
　　驾回銮入山海关十一月辛巳谒
　　暂安奉殿
　　孝陵行礼次至
　　仁孝皇后
　　孝昭皇后
　　孝懿皇后陵奠酒礼成奉
　　皇太后回京
　　四十八年二月丁夘
　　孝昭皇后忌辰前一日遣官致祭
　　陵寝前期礼臣奏二月二十六日清明祭
　　陵之期是日值
　　孝昭皇后忌辰例应致祭查从前并无二祭相值之日且忌辰无祭文今或于前一日致祭或二祭并于一日伏
　　钦定得
　　防着前期一日致祭
　　五十七年四月乙酉奉安
　　孝惠章皇后梓宫于新陵地宫
　　十二月壬戌
　　上谒
　　孝惠章皇后陵奠酒读文致祭毕旋诣
　　暂安奉殿
　　孝陵举哀奠酒行礼如常仪
　　六十年正月乙亥
　　上以御极六十年大庆命
　　皇四子和硕雍亲王　　　【世宗宪皇帝　　　庙讳】
　　皇十二子固山贝子允裪世子晟恭代祭告
　　永陵
　　福陵
　　昭陵先是五十九年十二月
　　谕大学士等曰诸王大臣为朕在位六十年奏请庆贺而于典礼之大者并未议及朕在位六十年皆
　　祖宗积徳隂佑所致幸而六十年来一无所失应先徃盛京
　　三陵行大祭典礼但朕今年近七旬不能亲谒
　　三陵应遣阿哥等恭代告祭俟上元节后朕亲徃孝陵恭行大祭典礼其祭
