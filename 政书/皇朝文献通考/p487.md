<!-- { "loadSidebar": true } -->
　　【臣】等谨按康熙四十五年初设围总管一人【初制四品乾隆十八年改为三品】防御章京八人【初制六品乾隆十八年改为五品】兵一百一名雍正十二年增兵九十名乾隆十八年增设左右翼翼长二人骁骑校八人兵六百九名合原设兵共八百名由八旗都统于八旗满洲古兵内挑取每兵一名给地一顷二十亩又以都呼岱口后兴安等处地冷霜早不宜耕种将镶黄正黄正红三旗兵改给孳生牛羊凡木兰之地周遭树栅为界设营房八卡伦四十并分八旗其方位则镶黄旗居北之东正黄旗居北之西正红旗居西之北镶红旗居西之南正红旗居东之南正蓝旗居南之东镶蓝旗居南之西镶白旗在正蓝镶蓝之间凡营房之制八旗各一镶黄旗在竒布楚沟正白旗在纳林西尔哈镶白旗在什巴尔台正蓝旗在石片子正黄旗在色里扎布正红旗在扣肯托罗海镶红旗在苏木沟镶蓝旗在海拉苏台凡卡伦之制八旗各五镶黄旗曰赛堪达巴汉色钦曰阿鲁色勒曰阿鲁胡鲁苏台曰英格曰拜尚图正白旗曰巴伦昆得伊曰乌拉代曰西拉诺海曰纳林西尔哈曰格尔齐老镶白旗曰噶海牙图曰卓索曰什巴尔台曰麻尼图曰博多克正蓝旗曰木垒喀尔沁曰古郡古尔曰察罕扎布曰罕特木尔曰那尔苏图扎布正黄旗曰库尔图托罗海曰那尔苏图和硕曰沙尔当曰西拉扎布曰西拉扎布色钦正红旗曰察罕布尔噶苏台曰阿尔撒朗鄂博曰麻尼图布鲁克曰查库拉台曰布哈淖尔镶红旗曰海拉苏台曰姜家营曰西燕子窝曰噶拜曰和尔博尔吉镶蓝旗曰朱尔噶代曰苏克苏尔台曰布克曰东燕子窝曰卓索沟各以八旗兵守之
　　緑旗营
　　直总督一人【驻劄保定府】统辖本标官兵及分防各营兼节制提标一镇标五
　　【臣】等谨按
　　国初定鼎
　　京师因明制设顺天巡抚驻宻云县辖顺天永平二府设正保巡抚驻正定府辖正定保定顺徳广平大名河间六府设宣府巡抚驻宣府镇辖宣府及直延庆保安二州并设宣大总督驻山西大同镇以宣府属之顺治五年裁正保巡抚改设总督直山东河南都御史一人驻大名府兼辖山东河南八年裁宣府巡抚并于宣大总督十三年裁宣大总督以宣府并归顺天巡抚十六年改直山东河南三省总督为直巡抚仍驻大名府十七年移直巡抚驻正定府十八年增设直总督驻大名府裁顺天巡抚康熙四年复改直总督为三省总督仍驻大名府八年裁三省总督以直巡抚自正定府移驻保定府五十四年直巡抚加总督衔仍管巡抚事六十年巡抚罢加总督衔雍正二年改直巡抚为直总督七年增设天津河道总督乾隆十四年裁河道总督以河标各营并归直总督统辖
　　督标左营兼中军副将一人中军都司一人千总二人把总四人兵五百名右营游击一人中军守备一人千总二人把总四人兵五百名前营游击一人中军守备一人千总二人把总四人兵五百名后营游击一人中军守备一人千总二人把总四人兵五百名
　　保定城守营防将一人【驻劄保定府兼辖新雄营】中军守备一人千总三人把总五人兵九百二十二名兼辖新雄营都司一人【驻劄新城县】千总一人把总二人兵二百五十六名
　　东路防捕盗千总一人【驻劄通州属东路同知兼辖】把总一人兵一百名
　　西路防捕盗千总一人【驻劄芦沟桥属西路同知兼辖】把总一人兵一百名
　　南路防捕盗千总一人【驻劄黄村属南路同知兼辖】把总一人兵九十二名
　　北路防捕盗千总一人【驻劄沙河属北路同知兼辖】把总一人兵九十三名
　　张家口防捕盗千总一人【驻劄张家口属张家口同知兼辖】把总一人兵四十名
　　独石口防捕盗千总一人【驻劄独石口属独石口同知兼辖】把总一人兵四十名
　　承徳府捕盗把总一人【驻劄承徳府属承徳府知府兼辖】兵三十名
　　八沟防捕盗千总一人【驻劄八沟属八沟同知兼辖】把总一人兵五十名
　　喀尔沁捕盗千总一人【驻劄喀尔沁属平泉州理事同知兼辖】兵三十名
　　塔子沟防捕盗千总一人【驻劄塔子沟属塔子沟通判兼辖】兵五十名
　　永定河营守备一人【驻劄固安县】千总五人把总六人兵一千二百四十九名
　　北运河营千总三人把总三人兵六百四名南运河营守备一人把总六人兵三百四名直提督一人【驻劄宻云县东北之古北口闗】统辖本标官兵及分防各营兼节制镇标五
　　提标中营中军防将一人【兼辖古北口城守营】中军守备一人千总二人把总四人兵八百名左营游击一人中军守备一人千总二人把总四人兵八百名右营游击一人中军守备一人千总二人把总四人兵八百名前营游击一人【驻劄石匣城兼辖宻云顺义石塘路三营】中军守备一人千总二人把总三人兵四百七十四名中营兼辖古北口城守营都司一人【驻劄古北口城】千总一人把总二人兵二百四十六名前营兼辖宻云城守营都司一人【驻劄宻云县】把总一人兵一百九十二名顺义城守营都司一人【驻劄顺义县】把总三人兵八十六名石塘路守备一人【驻劄石塘岭闗】千总一人把总三人兵三百五十八名
　　河屯协副将一人【驻劄承徳府兼辖八沟营唐山营】左营兼中军都司一人千总一人把总五人兵四百八十七名右营守备一人【驻劄四旗防土城子】千总二人把总六人兵二百一十八名兼辖八沟营都司一人【驻劄八沟营】千总二人把总六人兵二百六十八名唐三营守备二人【驻劄承徳府唐山营】千总二人把总二人兵二百一十九名
　　三屯协副将一人【驻劄遵化州东三屯营兼辖遵化喜峰路潘家口蓟州四营】左营兼中军都司一人千总一人把总一人兵一百八十八名右营守备一人千总一人把总一人兵一百八十三名兼辖遵化营游击一人【驻劄遵化州】千总一人把总四人兵二百五十三名喜峰路游击一人【驻劄喜峰口闗】千总二人把总五人兵三百四十五名潘家口都司一人【驻劄潘家口闗】千总一人把总二人兵一百三十二名蓟州城守营都司一人【驻劄蓟州】千总二人把总二人兵二百八十二名
　　山永协副将一人【驻劄永平府兼辖山海路石门路燕河路建昌路四营】左营兼中军都司一人千总一人把总一人兵二百六十三名右营守备一人把总二人兵二百五十名兼辖山海路都司一人【驻劄山海闗】千总一人把总一人兵一百九十三名石门路都司一人【驻劄石门寨城】千总一人把总四人兵二百五名燕河路都司一人【驻劄燕河营城】把总四人兵一百六十八名建昌路都司一人【驻劄建昌营城】千总一人把总四人兵二百五十四名
　　昌平营防将一人【驻劄昌平州兼辖居庸路镇边路巩华城懐柔黄花路汤泉六营】中军守备一人千总一人把总三人兵三百九十六名兼辖居庸路都司一人【驻劄居庸闗】千总二人把总四人兵二百三十一名镇边路都司一人【驻劄镇边路城】千总一人把总三人兵九十三名巩华营都司一人【驻劄巩华城】千总二人把总二人兵一百八十六名懐柔营都司一人【驻劄懐柔县】把总一人兵一百十四名黄花路守备一人【驻劄黄花路城】千总一人把总二人兵一百二名汤泉营守备一人【驻劄汤山】把总一人兵一百四十四名
　　马兰镇总兵官一人【驻劄遵化州西北之马兰闗】统辖本标官兵及分防各营
　　镇标左营兼中军游击一人中军守备一人千总三人把总七人兵五百八十八名右营守备一人千总二人把总七人兵六百十四名余丁营把总一人【驻劄马兰闗】兵二百九十七名
　　曹家路都司一人【驻劄曹家砦闗】千总一人把总四人兵二百五十四名
　　墙子路都司一人【驻劄墙子岭闗】千总一人把总一人兵二百八十七名
　　黄花营守备一人【驻劄黄花山】千总二人兵一百三十三名
　　泰宁镇总兵官一人【驻劄易州梁各庄】统辖本标官兵及分防各营
　　镇标左营兼中军游击一人【驻劄南百全】中军守备一人【驻劄北百全】千总三人把总四人兵五百名右营守备一人【驻劄下龙华】千总二人把总五人兵五百名紫荆关防将一人【驻劄易州北紫荆闗兼辖广昌插箭岭矾山三营】中军守备一人千总一人把总二人兵五百十九名兼辖广昌营都司一人【驻劄广昌县】千总一人兵一百名挿箭岭营守备一人【驻劄挿箭岭】把总一人兵一百三十二名矾山堡守备一人【驻劄矾山堡】兵一百名易州营游击一人【驻劄易州兼辖涞水营房山营】中军守备一人千总一人把总二人兵二百三十一名兼辖涞水营守备一人【驻劄涞水县】把总一人兵四百三十三名房山营守备一人【驻劄房山县】把总一人兵一百四名马水口营都司一人【驻劄马水口】千总一人把总三人兵四百四十四名
　　白石口营都司一人【驻劄白石口】把总二人兵一百二十六名
　　沿河口营都司一人【驻劄沿河口】把总二人兵一百五十六名
　　水东村营守备一人【驻劄水东村】千总二人把总二人兵一百名
　　宣化镇总兵官一人【驻劄宣化府】统辖本标官兵及分防各营
　　镇标中营中军游击一人中军守备一人千总二人把总四人兵七百十五名左营游撃一人中军守备一人千总二人把总四人兵四百一名右营游击一人中军守备一人千总二人把总四人兵七百十五名
　　宣化城守营都司一人【驻劄宣化府】千总一人把总四人兵五百六十七名
　　张家口协副将一人【驻劄宣化府西北之张家口兼辖懐安柴沟万全县左卫城膳房堡新河洗马林西阳河八营】中营中军都司一人中军守备一人千总一人把总二人兵二百二十名左营守备一人千总一人把总二人兵五百名右营守备一人千总一人把总二人兵五百名兼辖懐安营都司一人【驻劄懐安县】把总二人兵九十名柴沟营都司一人【驻劄柴沟堡】把总一人兵一百八名万全营守备一人【驻劄万全县】千总一人兵一百九名左卫城营守备一人【驻劄万全左卫城】把总一人兵九十名膳房堡守备一人【驻劄膳房堡】把总一人兵一百十名新河堡守备一人【驻劄新河堡】兵一百五名洗马林堡守备一人【驻劄洗马林堡】把总一人兵一百二十二名西阳河堡守备一人【驻劄西阳河堡】兵一百十六名
　　独石口协副将一人【驻劄宣化府东北之独石口兼辖赤城滴水崖龙门所云州镇安多伦诺尔六营】左营兼中军都司一人千总二人把总二人兵一百一名右营守备一人千总一人把总二人兵九十六名兼辖赤城营都司一人【驻劄赤城县】把总二人兵六十八名滴水崖营都司一人【驻劄滴水崖堡】千总二人把总一人兵三百二十七名龙门所守备一人【驻劄龙门所】兵一百三十二名云州营守备一人【驻劄云州堡】千总一人把总一人兵一百六十五名镇安营守备一人【驻劄镇安堡】兵一百二十三名多伦诺尔都司一人【驻劄多伦诺尔防】千总一人把总二人兵二百九十五名
