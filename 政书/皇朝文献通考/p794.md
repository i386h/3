<!-- { "loadSidebar": true } -->
　　敏惠恭和元妃小祥遣礼曹侍郎安献正进礼物十月逮朝鲜陪臣崔鸣吉等先是明国有兵船二至朝鲜国界
　　上命擒之不听
　　上怒絶其往来倧大惧密奏阁臣崔鸣吉兵使林庆业等潜通明国私书往来明国船至曾馈送银币人葠交相贸易
　　上遣多罗额驸英俄尔岱等偕其世子李往凤凰城逮讯庆业惧罪逃逸鸣吉等逮至自言曾作书遣髙调文等送往明国词连平壤观察使林尚和并系义州狱以
　　闻褫尚和职鸣吉及髙调文等八人仍系狱余俱减罪倧又密奏驸马沈玉盛及其弟沈玉全判书李名翰倪杰英参判霍杰等结党惑众擅自妄行遣学士罗硕等往讯并察林庆业潜逃踪迹罗硕等至朝鲜遵
　　旨将与明往来之髙调文等八人正法林庆业屡捕无获执其家属同沈玉盛等械系至京世子李奏恳免沈玉盛等罪
　　上以沈玉盛沈玉全系倧姻亲从寛免罪交遣回李名翰倪杰英霍杰俱削职是时质我国所生子已四岁
　　上命归国与其祖相见一年后仍听往来十二月朝鲜副将率兵四百厮卒二百赴锦州更戍八年三月倧咨兵部言去岁日本国君生子建庙祈福索助祭器请遣使往贺借观日本形势从之是月遣户部启心郎布丹等赍
　　敇往朝鲜谕倧及其臣民曰朕惠养尔等欲悉予保全不使一人失业乃尔等不自图安屡起乱端夫见乱而不以法正之恐愈滋乱而长罪也故尔国大臣崔鸣吉与明通谋金声黑尼误国助恶则执而囚之髙调文等八人入明之登州宁逺等地往来交通今已斩首示众其余交通明国贸易馈遗之罪咸与赦除自谕之后再有与明贸易私通往来汉人船至不擒获者必治以法不贷五月朝鲜副将朴桓南等率鸟鎗手四百厮从一百九十四更戍锦州六月倧遣陪臣沈启元等表谢
　　赦罪七月以征明大捷
　　颁敕于朝鲜九月朝鲜擒获明国天津侦探兵船一解至照旧例倍赏并赐倧银五百两授朝鲜通事固尔玛珲为牛录章京以屡发朝鲜隂事无隐亲族被害故也是月
　　世祖章皇帝登极
　　颁诏于朝鲜并赍
　　太宗文皇帝遗敕往谕减岁贡内红緑绵防各五十疋白绵防五百疋纻布三百疋布二百疋腰刀六口龙席二领花席二十领前逮系逆臣崔鸣吉金声黑尼等及逃犯林庆业家属均予释放十月倧遣其子防奉表恭上
　　太宗文皇帝香贡方物十二月倧遣陪臣金自典等表贺登极兼谢
　　恩赐朝鲜世子李归国省亲顺治元年正月倧于岁贡外献所获倭刀等物附馈摄政和硕睿亲王多尔衮礼仪王谓辅理国事谊无私交定议禁止四月倧表谢遣世子归省
　　恩以省亲还朝
　　敕谕李倧曰瓦尔喀人民在尔境未经察解者
　　皇考乆欲停其察解但未降
　　旨今朕仰体
　　圣意永行停止闻尔陪臣沈启元等谋为不轨王已殱其党羽恐有余孽未尽宜急搜剪以弭后患又
　　谕曰我
　　皇考曾降明旨以李明汉李敬舆许启闵圣徽李景奭朴璜曹汉英申得渊等俱系罢废不许复録今尔复用李敬舆等厥罪实大朕仰承
　　皇考眷顾尔国至意姑置不问李敬舆留置世子李所不令回国其李明汉等均宜罢黜五月以破流贼李自成底定燕京捷音宣示朝鲜七月倧遣陪臣表贺并谢停解瓦尔喀人民及复用李敬舆等免罪
　　恩十一月朝鲜叛臣林庆业自石城岛奉表投诚得旨免究寻令归国时以中原平定遣世子李归国厚加
　　赐赉并降
　　敇赦其国中罪犯其永不叙用官李敬舆李明汉李景奭闵圣徽四人以世子请姑准任用减岁贡额内纻布四百疋苏木二百斤茶千包再减绵防千疋各色细布五千疋布四百疋麤布二千疋顺刀十把刀十把其元旦冬至
　　万寿庆贺贡物以道逺俱于朝正时附进二年三月遣倧
　　次子淏归国五月倧遣陪臣表贺
　　即位及上
　　太宗文皇帝尊号并谢去年十一月
　　恩诏诸事时朝鲜世子已殁
　　上闻而悯之因却贡物又赐王银五百两缎三十疋遣工部尚书星讷等往朝鲜祭故世子寻倧遣使表谢并防请封其次子凤林大君淏为世子许之先是以军需孔亟
　　谕朝鲜量运米粟至燕京助国用十月倧运白米五万七
　　百八十余石至十一月
　　命内翰林宏文院大学士祁充格为正使礼部郎中朱世
　　赴户部主事固尔马浑为副使赍
　　敇诰往封倧次子淏为世子三年二月倧遣使表谢十月恩免朝鲜贡米十一月倧遣陪臣刘廷良等表谢先是有诏责朝鲜贡献怠玩四年六月倧遣第三子防来朝奉表
　　谢罪并贡方物七月
　　赐防貂裘银币等物并
　　赐王白金五百两防缎三十端仍降
　　敇戒谕五年正月朝鲜贡使闵圣徽卒予祭一次减省朝鲜接待使臣仪节并酌定餽送使臣礼物正使银五百两绵防二百疋布二百疋苎布六十疋豹皮十张大纸五十卷小纸百卷水獭皮三十张青黍皮十五张花席二十张鹿皮七张顺刀二小刀二被褥一副靴韈各一双鞍马一空马一副使银四百两余如正使遣学士额色黑等赍
　　敕往谕六年正月以朝鲜一年一朝原定阁臣一员尚书一员书状官一员代觐念阁臣尚书等年老不堪涉逺此后或阁臣尚书一员侍郎一员代觐书状官仍旧五月倧以
　　太祖配
　　天覃恩遣陪臣郑太和等表谢六月朝鲜王李倧薨世子淏以讣告王妃赵氏奏请以淏袭封八月遣礼部启心郎渥赫等往朝鲜
　　谕祭故王倧赐諡庄穆又遣户部启心郎布丹侍卫撒尔
　　岱充正副使赍
　　诰敕往封世子李淏为朝鲜国王妻张氏为王妃制曰立极开天之大义王尽称臣建邦锡土之洪庥子当继父屏藩攸赖涣号宜加尔朝鲜国王世子李淏秉礼淑躬施仁济物肯堂肯构家庭夙信其象贤曰孝曰恭臣庻乐推夫雁序爰稽旧典式沛新纶封尔为朝鲜国王带砺山河恪职率海东之君长苞桑社稷贻谋笃奕世之忠贞尔其钦哉毋替朕命七年正月淏奏言日本向憾下国近日以密书示通事情形可畏请筑城训练为守御计遣使往讯庆尚道观察使李防东菜府使卢协等并言朝鲜倭素和好前奏涉虚淏上表谢罪淏衔防协等应对失指擅加窜谪降
　　旨切责褫其用事陪臣李敬舆李景奭赵泂职复李防等
　　官八月淏遣弟临平大君防等表谢
　　谕祭恩八年正月以加上
　　昭圣慈寿皇太后徽号礼成遣学士叶成格等
　　颁诏于朝鲜九年正月淏遣陪臣李防等表贺
　　皇太后加上徽号并谢
　　恩赐五月淏以国人赵昭元等诅咒谋逆乱党伏诛遣使
　　奏闻遣刑部侍郎伊尔都齐等赍
　　敕慰问之九月朝鲜执送明末往日本商人二十八名得旨二十八人皆朕赤子漂流外国殊可悯念着发回原籍货物令本人领去十一月以朝鲜别克屯城沈尚莪等至东阿西牛儿磨山采葠事觉遣内院学士苏纳海等往讯并赍
　　敇谕淏十年三月淏遣使来谢罪先是朝鲜国王印篆有
　　清文无汉篆及是
　　上命礼部改铸兼清汉字赐给十一年十二月封淏子棩
　　为世子
　　赐诰命十二年六月淏遣陪臣表谢七月以朝鲜人越境伐木杀二人国王淏鞫审具奏仅以越境坐罪置杀人事不问
　　上遣内大臣吴拜等往讯得实金忠一等三人论斩余流杖有差仍援赦免国王淏不行确察冐昧具奏应拟罪
　　特旨免议其原问官草率成招有心狥庇复遣少保额色黑等防讯各治以应得之罪初朝鲜国王族女为和硕端重亲王博洛妃王薨妃寡其父锦林君李恺元入充贡使请其女还国许之十三年二月遣议政大臣哈世屯等送归十四年二月淏弟防因奉使来谢前越境事免罪
　　恩其随行员役等窃于归国时违例擅买硝药为凤凰城守官搜获遣内大臣阿鲁哈等往讯寻谳上金秋立等援赦免死防亦免罪十五年二月以罗刹犯我边境发满兵往讨
　　谕朝鲜简发善使鸟鎗手二百名从征并备应用之物委干员统领期五月初至宁古塔十一月
　　谕礼部朕抚御万方臣民一视朝鲜恭顺有年尤厪体恤闻遣使该国多员贸易滋扰朕心不忍嗣后使臣正副使各一其八分人员随往及贸易俱行停止以昭朕字爱藩服至意十六年五月朝鲜国王李淏薨六月世子棩以讣告淏母赵氏奏请以棩袭爵九月遣工部尚书郭科等往朝鲜
　　谕祭故王李淏赐諡忠宣遣大学士蒋赫徳吏部侍郎觉罗硕博会充正副使往封朝鲜世子李棩为朝鲜国王妻金氏为王妃
　　制曰建邦敷化壮屏翰于东维式训守成秉正朔于北极礼崇嗣位爰载彛章国重象贤应加宠锡尔朝鲜国王世子李棩奕叶殚忠冲龄着美岐嶷擅誉永昭圭璧之良防惕持躬克绍礼仪之绪念藩属郡邑既庆纂服之有长君顺倚望舆情因隆析爵以焕新命特封尔为朝鲜国王提封濵海赐履承先明天泽以笃忠贞无忝作述抚河山而谨节度表率臣民钦哉勿替朕命十七年
　　三月棩遣陪臣洪得箕等奉表谢
　　恩十八年四月棩遣陪臣洪柱元等上
　　世祖章皇帝香五月棩遣陪臣袁都朔洪专表贺圣祖仁皇帝登极是月贡使从人盗买硫磺其民越江刨
　　葠盗买铜马交部移咨详审拟罪












　　皇朝文献通考卷二百九十三
<史部,政书类,通制之属,皇朝文献通考>
　　钦定四库全书
　　皇朝文献通考卷二百九十四
　　四裔考【二】
　　东
　　朝鲜【二】
　　康熙元年正月棩遣陪臣栁庆昌等进
　　世祖章皇帝上尊諡表文是年
　　命朝鲜表贺冬至
　　万夀节及进嵗贡与朝正之使偕行九月棩遣陪臣郑太和等表贺平故明王朱由榔二年五月棩遣陪臣郑维城等进贺尊上
　　昭圣太皇太后
　　仁宪皇太后
　　慈和皇太后徽号表文七月棩遣陪臣李侯等进孝康皇后香三年三月棩遣陪臣洪命夏等表谢颁给诰命五年三月棩遣陪臣沈益显等表贺
　　大婚礼成尊上
　　太皇太后
　　皇太后徽号七年正月棩遣陪臣郑致和等表贺上亲政表文八月棩遣陪臣李桢等表贺
　　世祖章皇帝配享
　　天地
　　太皇太后
　　皇太后加上徽号并谢
　　颁赐恩表文十年正月棩遣陪臣李柟等表贺
　　孝康章皇后升祔
　　太庙十一年正月棩遣陪臣郑致和等进嵗贡物与例不符失恭敬意下礼部议应令该国王自行回奏得
　　防该王既将彼国困苦情形预为咨明从寛免令回奏十
　　三年九月棩遣陪臣闵防上
　　仁孝皇后香十二月朝鲜国王李棩薨王嗣焞以讣告并
　　贡方物得
　　防朝鲜国王棩恪守藩封忠慎夙着遽尔薨逝朕心深为轸恻应得恩防察例议奏所进礼物俱令使臣带回示朕轸念之意十四年正月
　　谕礼部李棩袭封以来殚竭忠忱克尽藩屏之职可从优给与防典于常例外加祭一次寻遣内大臣夀西特侍
　　卫桑厄恩克往朝鲜
