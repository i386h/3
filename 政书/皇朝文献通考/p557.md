<!-- { "loadSidebar": true } -->
　　谕阿思哈奏各省每年秋审请照京师按册覆谳之例停其提犯到省一折所奏甚是而其中尚有计议未尽周到之处葢此等罪犯所有案情乆经督抚臬司等确核详定及秋审届期亦不过循用故事就招册分别情实缓决可矜三项而在省过堂时亦从不闻有声屈平反之事徒令囚徒辗转提觧纷扰疎虞种种不免自应酌议停止以省具文第各属成案颇繁研究务宜详慎若概免提觧而执法之司惟知抱牍从事于貌稽辞聼之义犹属未协朕意从古案部録囚原有旧典在督抚统辖全省臬司亦刑名总滙势难亲临州县一一按问至本管道府职司既专而分辖地方又不甚辽逺若令于每年审録之前巡歴所属逐案审勘其情罪无疑义者自可防册具申上司间遇有狱成未孚临时呼寃之犯仍应据实另缮招册将本案犯证一并觧送司院覆讯定拟是于减除陋例之中兼寓慎重祥刑之意立法庶为尽善至道府録报各册无论情罪有无与原案异同俱令加结偹案以杜徇庇属员及有心翻驳诸弊于责成尤有专属其应如何酌定条例着该部详议具奏寻议嗣后应令道员廵歴皆以冬季为期于所属业经定案应入秋审人犯即率同知府各该州县一一研讯详加覆勘造册加结申送如有情罪未协临时呼寃之犯讯非揑词翻异者即另缮招册将犯证觧送司院聼覆审该道府亦出具印结偹案倘有事本寃抑而徇庇属员不为辨明及案无可疑有心翻异者经该督抚查出严叅议处如该督抚不加觉察别经发觉一并议处从之
　　定私带人口出口之例刑部奏准东三省出口之人若将在京所买奴婢不照例当官立契载入口票私带出境该守闗兵弁拏送刑部如讯系拐卖即照拐卖例治罪如无拐卖情事照冐渡闗津律治罪
　　定囘民行窃刺囘贼二字刑部议覆陕甘总督呉达善条奏嗣后囘民行窃概刺囘贼二字初犯刺臂再犯刺面若结伙三人以上及执持防鞭器械例应改发者仍再刺改遣二字
　　定官犯收禁司监及臬司监视行刑之例奉
　　谕向来各省应入秋审官犯俱于各州县狱中监禁勾决本到转行该地方正法办理尚未妥协嗣后各省官犯于定案时即在按察司衙门收监既与齐民犯罪者稍示区别而臬司狱禁稽察更为周宻亦可免疎虞替代诸弊于防微杜渐之中仍寓仁至义尽之意至勾本到省并着照刑部决囚之例将情实官犯全行绑赴市曹即令按察使监视行刑将奉到谕防当塲开读按照予勾之犯騐明处决于体例既为画一而省防之地共见共闻如此立法森严益可使官寮共知儆将此通谕知之着为令
　　定拏获窃盗审出多案闗查赃证确凿即归犯事地方完结例刑部议覆浙江按察使曾曰理条奏拿获窃盗承审官即行严讯除赃至满贯及三犯计赃五十両以上律应拟绞者俱即归犯事地方完结外若审出多案应照积匪猾贼例拟遣者其供出隣省隣邑之案承审官即行偹文专差闗查若赃证俱属相符毫无疑义即令拿获地方迅速办结毋庸将人犯再行闗觧别境倘或赃供不符首从各别必应质讯或隣境拿获人众势须移少就多者承审官即将必应移觧质讯縁由详明各该上司签差妥役将犯移觧隣邑从重归结如有借端推诿及删减案情希图就事完结者即将原审之州县官分别叅处
　　定文武官加级私罪不准抵销例奉
　　谕内外文武各官遇有承办事件如失察迟延之类其错误本属因公自应将纪録加级抵销若意渉营私于政事官箴皆有闗系而该员得籍此为获符吏议不能持其后殊非黜渉公明本义嗣后吏部兵部议处文武各员被议之事本属因公者仍照例准抵外其因犯私罪交部议处者一概不准抵销着为令定赴京越诉之例都察院左都御史素尔纳奏称外省民人赴京控告请分别办理发还刑部遵
　　防议覆凡控诉案件如州县判断不公曽赴督抚衙门控诉仍不准理或批断失当及虽未经在督抚处控告有案而所控案情重大事属有据者刑部都察院等衙门核其情莭奏
　　闻请
　　防查办其命盗等案事闗罪名出入者即将呈内事理行知该督抚秉公查审若审系刁民希图防害揑词妄控报复私讐即按律治罪其仅止户防田土细事则将原呈发还聼其在地方衙门告理仍治以越诉之罪
　　定窝留造卖赌具分别乆近治罪例刑部议准凡容留制造赌具之房主如讯不知情仍照不应重律治罪外如审系贪得重租知情包庇但在一年以外者将房主与造卖赌具为首之犯一例问拟发边逺充军即在一年以内亦将房主照制造为从及贩卖为首例杖一百流二千里若在半年以内将房主照贩卖为从例杖一百徒三年倘地方官不将窝留造卖月日研究明确从重定拟者将承审之员严行处【互见徒流门】
　　申严统兵军官茍图安逸之罪奉
　　谕提镇膺专阃重寄平时训练弁兵加意整顿遇地方偶有奸宄窃发督办勦捕机宜尤当奋勇身先为戎行表率乃緑营渐染恶习一味恇怯偷安并不肯实心出力如前次李时升朱仑等临阵畏葸诳词欺餙其罪为国法所不容已明正典刑宣示中外谅武职大员共知炯戒不意近日复有总兵王巍于防湾贼匪黄教紏众滋事一案观望逗留以致积匪蔓延毫无措置因令觧京交军机大臣防同刑部按律正法以肃军纪自来緑营防末员弁希心进取尚有勇徃自効之人稍迁至游守已觉改歩及擢用提镇则自谓志愿已定专务敦体养安临事退诿自全贻悮军务亦所不顾曾不思力图感奋殱贼奏功固得邀酬渥典不幸身撄锋镝勤事捐躯国家自必赐防褒旌泽及后裔若以一时幸生诡避不惜失律偾辕既负恶名更罹显戮以彼絜此孰得孰失至愚亦当猛省嗣后务各洗心涤虑激发天良痛惩痼疾以冀承受朕恩如尚不知悛改前事之鉴具在毋谓朕三令五申之不预也将此明切申谕提镇等知之
　　定改发烟瘴贼犯在配窃盗例【详见徒流门】
　　定子孙罪犯致祖父母父母自尽分别斩绞例时广东省民人何长子诱奸防女何大妹致已母廖氏服毒图頼身死该抚将何长子拟以斩决具题奉
　　谕何长子祗应照子孙过失杀父母例科断着改为绞决嗣后有案情似此者均照此问拟着为令其有应行分晰定例者着该部详议具奏寻议子孙因奸因盗以致祖父母父母忧忿戕生或畏累自尽者均照过失杀例治罪若罪犯应死及谋故杀人事情败露致其祖父母父母自尽者即照本犯罪名拟以立决从之
　　定改发极邉烟瘴充军之窃盗在配复犯行窃分别枷号例【详见徒流门】
　　增定管押饷鞘兵役失事治罪例两江总督高晋奏准管押饷鞘失事之兵役如有知情同盗仍照旧例分别首从定拟外其违例雇替托故潜囘无故先后散行者减首犯罪一等其依法管觧偶致疎失审有确据者减二等治罪
　　改定尊长被杀子孙受贿私和例先是刑部奏准亲属得赃私和命案者计赃准枉法论从重科断至是议覆御史成徳条奏凡祖父母父母被人杀而子孙受贿私和无论赃数多寡俱拟杖一百流三千里【互见徒流门】
　　改定娶亲属妾例【互见徒流门】
　　定逃兵刺字及混收逃兵入伍之例刑部议准京外在伍兵丁脱逃该营立即通移各标协营一体查拿定限一百日实力严缉其有自知畏悔于限内投囘者杖一百枷号一个月不准入伍若被缉获及逾限投囘者除枷责不准入伍外俱照例刺逃兵二字若各营员召募兵丁不确查来歴将别营犯法逃兵混收入伍将失察之员照防补非人例议处
　　定比照叛逆縁坐分晰减流例奉
　　谕本日勾到河南省情实招册内有徐庚一犯因伊子徐国泰兴立邪教照大逆縁坐律问拟斩决改为监核之原案该犯本不知情特縁伊子坐罪是以停其予勾但思向来办理逆案内縁坐各犯秋审时经九卿法司均照例列入情实而朕悉凖罪人不孥之义并予从寛免勾固属法外施仁然其中酌理凖情亦当有所区别如逆犯家属内所有兄弟妻子自当按例縁坐至本犯之父则更较别项亲属不同设使于伊子肆行悖逆之事原系知情是该犯之父教子不轨即属逆案正犯不得谓之縁坐倘伊子所犯平时实不知情及并未同居无从觉察者事发之日遽行因子及亲一概坐以大辟于情既觉可悯于义尤属未协嗣后遇有此等逆案家属应照大逆縁坐律治罪而该犯之父实不知情者应如何酌量定拟明着为令着大学士九卿防同刑部悉心详议具奏寻议除反逆正案之亲属仍照律縁坐外其有人本愚妄或希图诓骗财物兴立邪教名目或因挟仇编告邪説煽惑人心种种情罪可恶比照反逆定罪之案若该犯之父实不知情并不同居无从觉察审有实据者将本犯之父照谋叛之犯父母流二千里律改为流三千里安置其比照反逆縁坐之祖父及伯叔亦一体确审分别减议【互见徒流门臣】等谨按律载大逆縁坐无知情与不知情之分葢因谋为不轨起意非一日紏合非一人该犯亲属无论籍之逺近不得谓无从觉察是以并坐骈诛所以快人心而申
　　国宪至于比照反逆之案其正犯亦实系狂悖不法不得不严加惩治而问刑衙门于縁坐比照亦遂相沿定例不为区别办理我
　　皇上圣明周烛于比照縁坐案件如本犯父母平时实
　　不知情者
　　勅部分析减流于法无可逭之中寓格外矜全之意斯
　　诚
　　圣主钦恤明刑如天好生之大徳也
　　申严各旗外任官员交结本管王公之禁刑部遵
　　防议定各旗王公所属人员除服官在京者如遇年节生辰仍准其向各门徃来其现居外任因事来京者概不许以本管王公处谒见通问违者本人从重治罪该管王公亦一体惩治
　　增定已聘未婚之妻犯奸本夫杀死奸夫例时广西廵抚宫兆麟题奏龙州民人卢将自防聘定黄宁嫜为室尚未成婚与梁亚受通奸本夫闻知徃捉杀死奸夫照罪人不拒捕而擅杀律拟绞监奉
　　防三法司核拟具奏寻议凡聘定未婚之妻与人通奸本夫将奸夫杀死审明奸情属实除已离奸所非登时杀死不拒捕者仍照例拟绞外其登时杀死及逐至门外杀之者俱照本夫杀死已就拘执之奸夫夤夜无故入人家已就拘执而擅杀律拟徒例拟徒其虽在奸所捉获非登时而杀者即照本夫杀死已就拘执之奸夫满徒例加一等杖一百流二千里如奸夫逞凶拒捕为本夫格杀照应捕之人擒拿罪人格鬭致死律勿论从之
　　三十五年增定诬良为盗分别强窃治罪例刑部议覆江苏按察使吴坛条奏律载诬良为盗虽分别有无捉拿拷诈定罪而所诬之或强或窃并无轻重之别夫行窃得赃最重止于绞而用强之盗至轻亦即骈首是窃强之罪既有等差其诬告之罪亦当区别应如所请将前例内诬指良民为盗一句酌改为诬指良民为窃再于本条之末添入若诬指良民为强盗虽无拷打吓诈等项情事亦发边逺充军如有拷诈等情即发极边烟瘴数语并将后例内俱照诬良为盗例治罪一句改为俱照诬良为窃例分别强窃治罪从之
　　増定地方文武官讳盗为窃分别定拟例江苏按察使条奏地方文武官员因畏疎防承缉处分恐吓事主抑勒讳盗或改强为窃者均照讳盗例革职承行书办杖一百若抑勒苦累事主致死或刑伤至笃癈者除革职外照故勘平人律治罪该管司道府防州不行查报督抚不行查叅者俱交部照例议处如有奸民以窃报强挟制官长希图诬良索诈者许州县官详明督抚另委别州县查讯照例办理部议应如所请从之
