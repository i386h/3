<!-- { "loadSidebar": true } -->
　　内廷行走军机处行走及内阁大学士学士官员等每晨进
　　内办事遇常朝日毋庸坐班再上元端阳中秋等日恭遇
　　皇帝在圆明园各部院堂官俱宜赴贺或逢朝期该堂
　　官适有带领引
　　见之事均免坐班偶遇雨雪各官例免坐班七月初十十二月二十五日俱系素服之期照雨雪之例毋庸坐班
　　盛京常朝仪凡月朔及逢五日
　　盛京文武官于
　　大政殿八旗朝堂前坐班其日黎明百官朝服会朝堂辨定班位镶黄正白镶白正蓝四旗在东正黄正红镶红镶蓝四旗在西奉天府堂属官在镶蓝之南其班将军一班副都统五部侍一班巡察御史奉天府尹府丞一班五部郎中佐领治中五部员外郎五品世职一班五部主事通判京县知县防御一班七品笔帖式七品世职司库经厯骁骑校一班八品笔帖式教授一班九品笔帖式司狱一班东位西面西位东面皆北上春冬辰正夏秋邜正就各朝堂前按班列坐礼部赞礼郎左右各一人自班首绕行受衔名毕少顷各退
　　八旗坐班仪每月朔及月之十日二十日王贝勒贝子公暨八旗武官咸补服列坐左翼在东右翼在西班位与常朝日同元日
　　万寿圣节前后凡七日上元节前后凡三日上三旗四
　　品以上官于
　　太和门外五品以下暨下五旗官于
　　午门外咸朝服列坐每月左右翼王公分单日双日常服列坐班位均如常朝仪
　　三旗内大臣侍卫坐班仪三旗领侍卫内大臣侍卫随侍卫班亲军均分两翼镶黄旗为左翼正黄旗为右翼正白旗半为左翼半为右翼每日黎明除内外班直宿内大臣侍卫外内大臣侍卫等均会集于
　　太和门门左右次各设榻二重东西向散秩大臣以上得与坐本班侍卫按次坐于两稍间负壁北上东西向镶黄正黄二旗侍卫在东西三四间一等侍卫齐前楹为第一班二等三等蓝翎侍卫为二三四班东西上正白旗侍卫在东西次间各二行北上均北面序坐三旗前锋防军叅领列坐于左右门之外各东西向王公入朝领侍卫内大臣以下咸降榻坐于一等侍卫之前直班侍卫什长令侍卫知会尚茶由内
　　颁茶左右各二筩至门下两翼侍卫什长各二人起立视侍卫等分授王公内大臣及前锋防军参领一二等侍卫茶宗室侍卫汉侍卫不散茶茶毕以次退如遇斋戒日素服日不
　　颁茶元日
　　万寿圣节前后凡七日上元节前后凡三日朝晡二次
　　上朝亦如之
　　内务府官员坐班仪凡常朝内务府总管率所属文武官于
　　右翼门外总管于门阶上各官以次列坐于阶下以都虞司司官察班










　　皇朝文献通考卷一百二十七
　　钦定四库全书
　　皇朝文献通考卷一百二十八
　　王礼考【四】
　　朝仪
　　御门聴政
　　【臣】等谨案
　　国初定制每日聴政必
　　御正门九卿科道各员齐集启奏率以为常至雍正初
　　始定
　　御门之典凡部院折本下内阁者积如干件始得防举行其仪至为整肃至每日
　　召对内阁部院大臣引觐庶僚咨询政治披阅章奏皆临御内殿寒暑无间仰见
　　列圣相承敕防凝绩宵旰不遑以所其无逸之心用集万
　　年太平无疆之庥猗欤盛哉
　　顺治二年定每日奏事吏户礼兵工五部轮流首奏刑部常列三班并令翰林科道同奏事官齐进侍班记注
　　康六年七月己酉
　　圣祖仁皇帝亲政行庆贺礼是日
　　御乾清门聴政嗣后日以为常
　　十三年令各部汉司官照满司官例随堂官入奏十八年九月
　　谕大学士等朕每日聴政一切折出票签应商酌者皆国家切要政务得失所系今后起居注官除照常记注外遇有折本启奏俱令侍班记注
　　二十一年九月定
　　御门晷刻先是大理寺司务赵时楫疏言
　　皇上宵旰精勤命部院全班奏事日集午门但诸臣每夜三更早起朝气耗伤未免日间办事反难精密不若分班启奏俾其精神逓相节养或令满汉正佐轮流或将朝期比前量为增益以立不刋之典且
　　圣躬亦宜节劳平日本章但须封进其要事宜必须靣陈者分班启奏事下九卿詹事科道防议寻上议言九卿詹事科道官员
　　皇上不时召问议事仍令每日上朝其余无事官员及闲防衙门官员停其每日上朝照旧一月三次上朝又自古人君从未尝每日亲御聴政即定期视朝亦未有甚早者今因
　　皇上宵旰勤劳每早聴政故启奏官员惟恐迟误必四五
　　更趋朝难免夜行风寒之苦若
　　皇上于辰刻视朝则逺居大小各官黎明而入亦不致迟
　　误
　　上曰朕每日聴政自不可已若定时视朝可免庶僚早起风寒之累此言亦是黄机魏象枢皆年逾七旬不堪逐日趋走故具疏乞休已经留任伊等或遇劳及有恙时可令报知本部免其启奏其余官员如有疾病不能上朝启奏者亦着报部尔等可传谕詹事科道官员观众意何如再行具奏翼日大学士等奏
　　皇上洞悉下情虑及下僚风寒欲限时聴政即同天地之
　　心无不懽忭
　　上曰朕御朝太早各官于三四鼓趋赴朝防殊为劳瘁自今以后朕毎日御朝聴政春夏以辰初刻秋冬以辰正初刻为期启奏各官从容入奏九卿詹事科道原系防议官员仍每日于启奏时齐集午门如有年力衰迈及偶患疾病俱向本衙门说明免其入奏齐集此外各衙门及部院司属官员俱停其每日齐集着各赴本衙门办事每月常朝仍应照旧行
　　二十三年五月
　　谕九卿詹事科道等御史卫执蒲奏请御门聴政或以五日或以二三日为期其意盖欲君臣之间政事余暇稍得休息也朕自躬亲庶政宵旰弗遑念致治之道务在精勤励始图终勿宜有间二十余年以来于凡用人行政事无钜细罔不殚心筹画早夜孜孜有如一日
　　郊
　　庙禋享必躬执事间有不亲诣之时皆甚非得已至于内殿斋居防微悉谨左右御咸所稔知在朕未明求衣辨色视朝日与大小臣工率作省成用庶绩近念尔诸臣奏事劳苦少展御门晷刻俾得从容入奏非图便安迩年海宇敉宁政事渐简顷复谕部院事务应得归并者酌量合奏期于简要清省从此民生日康刑清政肃部院章奏当不期省而自省若必预定三日五日以为奏事常期非朕始终励精之意也
　　二十四年五月定大朝之期章奏交送内阁停止启奏九卿议言凡大朝之期
　　皇上视朝最早囘宫进讲后仍
　　御门聴政恐
　　圣躬太劳今四海升平政事简少请以后大朝之期及大雨雪俱停止启奏遇祁寒盛暑之时间防日一
　　御门聴政
　　上谕大学士等曰朕御极以来孜孜图治罔有暇逸惟期禆益国家乂安兆庶用臻上理非不自知其劳但念庶政丛集一日万防若从所请未免始勤终怠且恐不及详察致有疎畧舛错于政事得失所闗非细自后大朝之期一切章奏交送内阁遇大雨雪临时请旨其祁寒盛暑之时各部院果无应奏事宜方许暂止启奏朕始终不欲一念倦怠晏安自便也
　　二十九年十月户科给事中何金蔺请定
　　御门之期不允金蔺疏言请酌定
　　御门之期或三日或五日事应面奏者仍面奏请防至寻常奏章俱交内阁照例送进
　　上曰朕惟致治务在精勤久道期于无斁朕躬亲庶政早夜孜孜靡敢暇逸冀与大小臣工共图绩据奏用人行政条例具举寻常奏章日烦临御臣谊难安请酌定御门之期等语朕三十年来每晨聴政面见诸臣谘询得失习以为常今若行更改非励精求治初终罔间之道且与诸臣接见稍疏朕衷亦深眷念此奏不准行三十二年十二月大学士等奏请间三四日
　　御门一次仍不允先是
　　上谕大学士等曰朕观近日政务简少每日启奏部院大臣中有年迈者甚属劳苦自后年逾六旬以外大臣令其量力间二三日一来启奏至折本内遇要事朕有旨传进尔等方来请旨若无朕防尔等将折本彚齐亦间二三日一来启奏寻大学士等奏言
　　皇上宵旰勤劳励精图治天下已享太平政务亦极清简
　　臣等敢请每日奏章交送内阁
　　皇上隔三四日御门一次聴理引见人员与緑头牌启奏
　　诸事似于政事亦不致有悮
　　上曰朕聴政三十余年已成常规不日日御门理事即觉不安若隔三四日恐渐致倦怠不能始终如一矣此乾清门乃朕宫中亦有何劳但念年老大臣黎明从家中入奏甚为劳苦故有此谕朕仍照常每日聴政
　　雍正元年四月
　　世宗宪皇帝御门聴政时总理事务王大臣等以圣祖仁皇帝奉安
　　山陵大礼已成奏请
　　上御门聴政得
　　防
　　皇考梓宫尚在享殿安奉朕今即临御正门理事心实不忍应俟奉安
　　地宫之后举行诸王大臣复援典礼恳请再三乃允之二年定吏部奏事在各部院衙门之后
　　三年令翰林官四人侍班每聴政日于翰林院编修检讨内按俸以四人侍班班在科道之上七年十二月
　　谕内阁十五日御门办事奏事大臣及引见官员等俱着用补服嗣后朕临御前殿照常用朝服至御门理事只用补服遇应服蟒袍之日亦着补服蟒袍永着为例
　　乾隆元年十一月甲午
　　上御门聴政先是雍正十三年十二月
　　谕曰据礼部奏请初十日御门办事朕查雍正元年四月间诸王大臣奏请御门聴政
　　皇考圣意欲俟
　　山陵礼成之后经王大臣再三恳请始降
　　防允行计已五阅月矣今百日甫过朕即临御正门理事
　　心实不安朕受
　　皇考付托之重所有国家政务在便殿随时办理不敢畧有旷废其御门之典俟明春再行请旨至是年二月复奉
　　谕曰礼部奏请二月十三日御门聴政朕思百日之后虽阅两月但
　　皇考梓宫现在雍和宫朕即御门聴政心实不忍可俟梓宫奉移
　　山陵后再行请旨十月奉移
　　世宗宪皇帝梓宫礼成至是月
　　上始御门理事如仪
　　二年六月甲戌
　　上御门聴政以遇雨赏诸臣纱有差
　　谕曰连日仰蒙
　　上天降赐甘霖众心感庆朕今日御门聴政复值防雨再降更为优渥念诸臣衣服未免霑湿大臣等着赏纱二疋凡陪奏侍班引见执事官员及侍卫等俱着赏纱一疋
　　十一月戊子令
　　御门日设氊垫于大学士等跪所
　　谕曰向来御门聴政大学士等俱不设氊垫惟圆明园奉
　　皇考特旨铺设而乾清门尚仍其旧原定制之意盖以君尊臣卑预防専擅之渐然亦不系乎此况古有三公坐论之礼大学士等皆年老大臣当此严寒就地长
　　跪朕心特切轸念嗣后着铺氊垫以示优礼至意癸已令翰林院修撰编修检讨俱悬带数珠
　　谕曰朕御门聴政之时翰林院修撰编检与科道一同侍班翰林班次在科道之上科道悬带数珠而翰林未有定制朕思侍从之臣理应画一嗣后修撰编检亦着一体悬带数珠以肃朝仪
　　御门聴政仪常日部院章奏未奉
　　圣防者折本下内阁积若干件得
　　旨
　　御门聴政内阁宣布在京部院寺各部院寺官检所应进奏事于函饬陪奏官属【各部院均以满汉司官二人陪奏】吏部转饬侍班官【先期各部院具所属满汉官各四人考语移送吏部恭遇　　御门聴政吏部按序列名单以十人随班引　　见亦曰侍班】具吉服【朔日逄五逄十日公服】依期毕防
　　右戒办
　　至日所司设
　　御榻于
　　乾清门正中榻前设章奏案一辨百官班位
　　乾清门侍卫在
