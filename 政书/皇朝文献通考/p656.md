<!-- { "loadSidebar": true } -->
　　大庆时敬谨恭拟再行奏请
　　懿防诸王大臣其明体朕意
　　恭上
　　崇庆慈宣康惠敦和裕夀纯禧恭懿皇太后徽号册文曰瑶枢垂曜普天乐化日之长
　　宝册凝徽薄海仰慈云之防祝九如之
　　纯嘏舞效嵩呼合六宇之欢心诚孚葵向恩覃中外庆洽
　　邦家钦惟
　　圣母崇庆慈宣康惠敦和裕夀纯禧皇太后陛下德合安贞功符厚载纯粹中正垂内教于椒庭富夀康宁集殊祥于箕范
　　大安只奉羣钦恭穆之型
　　长乐早朝每领寛仁之训廿六载畴咨政治禀
　　懿训以维勤二万里式廓昄章承
　　慈庥以徧被兹届七旬之大庆恰邻南至之嘉辰玉琯迎
　　阳三百六旬之干支伊始
　　璇闱廸吉亿万斯年之福禄逾增璧合珠联纪瑞聿征于
　　元日天花法雨延
　　厘遥应乎文殊献益地之瑶图来从悬圃奏钧天之广乐
　　响叶仙韶
　　翠辂亲扶荷
　　春晖之久照霞觞跪捧乐湛露之均霑惠泽浃于寰中齐
　　上延洪之颂尊养隆以天下宜加
　　显懿之称庸定彞章防申忱悃谨告
　　天
　　地
　　宗庙
　　社稷率诸王贝勒文武羣臣恭奉册宝加上
　　徽号曰
　　崇庆慈宣康惠敦和裕夀纯禧恭懿皇太后伏愿修龄永茂
　　嘉祉丕膺申锡无疆与清宁而并夀含章有庆昭符瑞以
　　常新寳文曰
　　崇庆慈宣康惠敦和裕夀纯禧恭懿皇太后之宝
　　恭上
　　崇庆慈宣康惠敦和裕夀纯禧恭懿安祺皇太后徽号册文曰
　　璇闱锡美德施昭曼夀之征
　　兰殿敷慈福集纪鸿名之际自古希闻之
　　大庆祥轶羲轩晋从今递积之
　　徽称音扬任姒孚欢陬澨洽喜清宁钦惟
　　圣母崇庆慈宣康惠敦和裕夀纯禧恭懿皇太后陛下厚德颐恬繁禧垂裕禔源昌炽履箕范之敛敷顺气弥纶协坤舆之光大天开
　　圣节景迓长春欣八袠之崇登祝
　　万年之介祉亹遵
　　懿训寅奉
　　怡顔依爱日以循陔舞防逮六旬以上载春晖而负扆垂衣臻三纪于兹膝绕云礽胪嘉祥于五世野多耄耋开
　　夀宇于八方有庆则兆民同尊
　　亲以天下养颂赓徧德叠蠲二税以阜成雅咏作人联啓
　　两闱而彚吉四言下管新苞茂之
　　瑶宫万歳呼嵩掖省巡之
　　翟辂维锡类承
　　欢之茂集总合羣黎百姓之心凡家庆国瑞之骈臻皆由圣母一人之福载稽旧典式备多仪制更重于祥金礼特隆夫嘉玉用宜延喜珍来西母之琯环矧乃象功贡底阗河之璆璧彞章肇定
　　显号洊加谨告
　　天
　　地
　　宗庙
　　社稷率诸王贝勒文武羣臣恭奉册宝加上
　　徽号曰
　　崇庆慈宣康惠敦和裕夀纯禧恭懿安祺皇太后肃布愉悰防申祈颂绎彖辞之应地安乃永贞次诗什于生民祺维介景捧瑶笺而献箓陈芝牒以迎
　　厘伏愿
　　纯嘏长绥
　　茀康弥劭律生万事之本八畅元音筹添亿歳之盈十基积数从此京垓演策川长山夀跻悠久于坤元章蔀引年日升月恒并増兴于天保寳文曰
　　崇庆慈宣康惠敦和裕夀纯禧恭懿安祺皇太后之宝
　　恭上
　　崇庆慈宣康惠敦和裕夀纯禧恭懿安祺宁豫皇太后徽号册文曰
　　尧门啓瑞枢光昭耆定之模
　　姒幄基祥帡防衍升平之庆颂孚海宇忭集臣邻钦惟圣母崇庆慈宣康惠敦和裕夀纯禧恭懿安祺皇太后陛下圣裕徽音
　　福征厚德
　　尊亲并戴合万国以胪欢
　　名夀兼隆臻亿龄而履顺兹值金川之底绩爰陈瑶牒以告勲溯彼蛮触搆争始犹寛其齐斧继乃防狼肆抗终难逭其威弧扬两路之先声兵非得已简八旗之劲旅勇且知方越险摧坚不啻功成百战捣巢翻穴于斯事蒇五年予小子筹笔辛勤每厪
　　慈訽之垂念师武臣劘旌劳勚克驰捷奏以慰
　　怀兵销腾日月之光升恒祝
　　嘏乐作叶韶韺之盛美善归
　　亲宜晋
　　鸿称用崇
　　燕喜精璆联珏稽朝家隆重之仪嘉玺雕珍抒中外喁于
　　之愿谨告
　　天
　　地
　　宗庙
　　社稷率诸王贝勒文武羣臣恭奉册宝加上
　　徽号曰
　　崇庆慈宣康惠敦和裕夀纯禧恭懿安祺宁豫皇太后颙
　　捧
　　芝函防申葵悃绎箕畴之来备是曰
　　康宁演羲画之利行实惟
　　豫顺
　　懿美式彰夫苍箓
　　蕃厘允迓乎琅编伏愿
　　道契安贞
　　性弥恺乐阐
　　昌符于金石宝琰恒新熙
　　洪号于垓埏萝图益焕常来王而常来享共球同纪殷篇莫不兴而莫不増川岳常赓周雅宝文曰
　　崇庆慈宣康惠敦和裕夀纯禧恭懿安祺宁豫皇太后之宝
　　恭上
　　孝圣慈宣康惠敦和敬天光圣宪皇后尊諡册文曰崇仪告备荐玉册以申防
　　懿行垂光勒琅函而阐实报劬劳之
　　厚德礼洽馨闻严对越之
　　鸿名义隆睿作钦惟
　　皇妣大行皇太后
　　顺体天经
　　化彰人极
　　萱庭示范仰宫中之有
　　圣人瑶甸归仁临天下而为
　　大母自流徽于京室荷笃庆于藐躬亿兆腾欢萃万方为尊养曽元衍瑞裕
　　五世以融怡缅
　　义训之常昭洵飏言之莫罄贲
　　鳯纶而赐复泽及葭蓬扶
　　翟辂以观民呼兼嵩岱益图旅贺来庭之鹣鲽骈臻偃伯
　　承
　　禧絶徼之干戈并戢是皆
　　慈晖普照覃岳澥而含和用能
　　纯履康绥丽乾坤而集福忆昨者金泥绚祝十八字叠演箕畴冀来兹宝琰镌华亿万龄重増姬算惟爱景情殷
　　顾复依旬之胪颂何穷宜
　　慈躬祉懋升恒晋册之扬庥未艾何
　　升遐之忽遘竟攀恸之难追率土纒悲终天衔恤当尊称于殷礼念形容无得而名稽
　　上諡于周书极拟议于斯为盛有孝实原有德本百行于地天乃圣即协乃神嫓独隆于尧舜一词莫赞敢凭素悃以追攀万世为公并询佥言而咸翕爰遵典请命于
　　天谨奉册宝上
　　尊諡曰
　　孝圣慈宣康惠敦和敬天光圣宪皇后于戏溯
　　璇闱徽音大行宜特隆冠古之声颂
　　清庙昌后燕天庶稍展崇
　　亲之悃伏冀
　　神灵式妥
　　陟降在兹文琬贻型抒慕诚之罔极彤毫述德荷申锡于
　　无疆宏啓嘉符茂昌景祚谨言
　　【臣】等谨按马端临通考上皇太后尊号仪注载皇太后门五朝续通考则以此类礼仪皆王礼也仍王圻本移入王礼考今从之










　　皇朝文献通考卷二百四十
<史部,政书类,通制之属,皇朝文献通考>
　　钦定四库全书
　　皇朝文献通考卷二百四十一
　　帝系考【三】
　　后妃
　　皇始祖肇祖原皇帝
　　皇始祖妣原皇后顺治五年十一月戊辰恭上
　　尊号
　　尊諡
　　兴祖直皇帝
　　直皇后顺治五年十一月戊辰恭上
　　尊号
　　尊諡
　　景祖翼皇帝
　　翼皇后顺治五年十一月戊辰恭上
　　尊号
　　尊諡
　　显祖宣皇帝
　　宣皇后喜塔喇氏都督阿古女为
　　宣皇帝嫡妃诞育
　　太祖顺治五年十一月戊辰恭上
　　尊号
　　尊諡
　　次妃哈达纳喇氏完汗养女
　　庶妃李佳氏古鲁礼女
　　太祖高皇帝
　　孝慈高皇后叶赫纳喇氏贝勒扬吉努女戊子九月归太祖为
　　皇后诞育
　　太宗癸卯九月庚辰崩崇德元年四月丙戌恭上尊諡曰
　　孝慈昭宪纯德贞顺成天育圣武皇后康熙元年四月丙
　　辰加上
　　尊諡曰
　　孝慈昭宪敬顺庆显承天辅圣高皇后雍正元年八月己
　　酉加上
　　尊諡曰
　　孝慈昭宪敬顺仁徽庆显承天辅圣高皇后乾隆元年三
　　月乙巳加上
　　尊諡曰
　　孝慈昭宪敬顺仁徽懿德庆显承天辅圣高皇后
　　恭加上
　　孝慈昭宪敬顺仁徽庆显承天辅圣高皇后尊諡册文曰义重显扬
　　懿范聿昭于开创功赞助
　　隆称宜奉于缵承缅
　　令则之长垂识凝休之有自钦惟
　　孝慈昭宪敬顺庆显承天辅圣高皇后
　　承干育物
　　应地资生妫汭观型早着幽闲之度洽阳作合夙嫺贞静之风归我
　　太祖高皇帝克勤克俭襄栉风沐雨之劳至孝至仁佐天与人归之业着慈祥于樛木恺悌于螽斯景运诞膺本
　　慈闱之垂裕舆图式廓推
　　至德之渊源缅怀雝肃
　　徽音传诸奕世永被雎麟
　　雅化贻及万年用展微忱敬加鸿号谨奉册宝增上尊諡曰
　　孝慈昭宪敬顺仁徽庆显承天辅圣高皇后伏冀慈鉴丕昭
　　繁禧懋锡萃日升月恒之福介民安物阜之休
　　恭加上
　　孝慈昭宪敬顺仁徽懿德庆显承天辅圣高皇后尊諡册文曰功隆赞助遡开创于前猷谊重尊亲表肃雝于显号仰资生之
　　大德昭裕后之光仪钦惟
　　孝慈昭宪敬顺仁徽庆显承天辅圣高皇后
　　合撰坤元
　　膺符宸极璇闺毓德早传淑慎之风兰室观型夙着安贞
　　之范归我
　　太祖高皇帝顺乃承天仁能逮下奉神灵而理万物肇作
　　邦作对之休昌后嗣而燕
　　皇天启卜世卜年之运式荷
　　慈闱之谦裕应地无疆毗成王业之崇隆发祥有本敬嗣徽音于百世丕昭
　　鸿号于万年谨奉册宝增上
　　尊諡曰
　　孝慈昭宪敬顺仁徽懿德庆显承天辅圣高皇后伏冀慈鉴式凭
　　繁禧载锡永启万方之景福长绥奕世之洪庥
　　元妃佟佳氏塔本巴晏女
　　妃富察氏莽塞杜诸祜女
　　大妃乌拉纳喇氏贝勒满泰女
　　侧妃伊尔根觉罗氏扎亲巴晏女
　　侧妃叶赫纳喇氏贝勒扬吉努女
　　妃博尔济吉特氏科尔沁贝勒明安女
　　妃哈达纳喇氏贝勒祜尔翰女
　　妃博尔济吉特氏科尔沁炳图郡王孔果洛女顺治十
　　八年十月尊封
　　皇曾祖寿康太妃
　　庶妃兆佳氏喇克达女
　　庶妃钮祜禄氏博克瞻女
　　庶妃嘉穆瑚觉罗氏贝浑巴晏女
　　庶妃西林觉罗氏奋杜里哈斯祜女
　　庶妃伊尔根觉罗氏察弼女
　　太宗文皇帝
　　孝端文皇后博尔济吉特氏科尔沁贝勒莽古思女崇德
　　元年以嫡妃
　　册立为
　　清宁中宫后
　　世祖登极尊为
　　皇太后　　　【尊諡恭载皇太后门】
　　关雎宫宸妃博尔济吉特氏科尔沁贝勒寨桑女崇德
　　元年封六年十月諡
　　敏惠恭和元妃
　　麟趾宫贵妃博尔济吉特氏诺顔阿鲁阿巴海额齐克
　　女崇德元年封顺治九年十月尊封
　　皇考懿静大贵妃
　　衍庆宫淑妃阿鲁阿巴海博第赛楚祜尔塔布囊女崇
　　德元年封顺治九年十月尊封
　　皇考康惠淑妃
　　元妃钮祜禄氏巴图鲁公额亦都女
　　继妃乌拉纳喇氏贝勒博克铎女
　　侧妃叶赫纳喇氏贝勒阿纳布女
　　侧妃扎噜特博尔济吉特氏巴雅尔图戴青女庶妃纳喇氏英格布女
　　庶妃竒垒氏察哈尔谔勒济图固英寨桑女
　　庶妃顔扎氏布顔女
　　庶妃伊尔根觉罗氏安塔锡女
　　庶妃【氏未详】拜祜女
　　庶妃【氏及所生父俱未详】
　　世祖章皇帝
　　孝惠章皇后博尔济吉特氏科尔沁多罗贝勒原封镇国
　　公绰尔济女顺治十一年六月甲戌
　　册立为
　　皇后
　　圣祖登极恭上
　　尊号曰
