<!-- { "loadSidebar": true } -->
　　【臣】等谨按内务府官兵除在京城分备宿卫扈从外其各处守防
　　行宫京东路为盘山为燕郊为白涧为桃花寺为隆福寺为大兴荘为了髻山等七处京西路为黄新庄为秋兰村为梁家庄为半壁店等四处京北路
　　为石槽为三家店为密云县为瑶亭为罗家桥为懐柔县等六处各设千总一人委署千总一人兵自四人至四十九人有差分盘山黄新荘总管口外热河
　　行宫设千总七人委署千总十三人兵二百七十人有竒自热河以南为喀喇河屯为王家营为常山峪为两间房为巴克什营自热河以北为钓鱼台为黄土坎为中闗为什巴尔台为波罗河屯为张三营为济尔哈朗图为阿穆呼朗图各处
　　行宫分设千总及委署千总或一人至二人三人兵自六人至九十八人有差热河总管皆内务府所属谨附载于此
　　又按
　　盛京捕牲乌喇设总管一人并协领佐领骁骑校等员统辖打牲兵丁凡采珠者为珠轩设有头目副头目又有参戸蜜戸渔户猎戸鹰戸狐戸戸鹳户于吉林境内専司采捕诸役皆兼于在京内府三旗亦附载于此
　　南苑守卫官兵【附载】
　　南苑总尉一人防御八人领催十名骁骑九十名【皆康熙二十四年设】
　　凡守卫之制于康熙二十四年定苑内原有大红门小红门南红门东红门西红门共五门又増设正国寺门黄村门回城门防桥门合为九门大红门设四品总尉一人领催二名骁骑十八名其余八门每门各设五品防御一人领催一名骁骑九名
　　【臣】等谨按
　　南苑守卫官兵于奉宸苑为内务府所辖谨附载于内府三旗之后
　　火噐营
　　总统六人【初制无定员由　　特简大臣总理雍正年间定为六人以王公或领侍卫内大臣都统前锋统领防军统领兼任】八旗掌闗防营总毎旗各一人【乾隆二十九年设】鸟枪防军叅领各一人【初制设鸟枪防军叅领十六人毎旗各二人均以旗员兼任雍正三年裁察哈尔八旗防军叅领改补火器营鸟枪防军叅领为専设官乾隆二十九年酌裁八人】副鸟枪防军叅领各二人【初制设鸟枪骁骑叅领二十四人乾隆二十九年酌裁骁骑叅领増设副防军叅领】管礮叅领各一人【管礮叅领乾隆二十九年増设即以旗员兼任】鸟枪防军校委署鸟枪防军叅领各四人【委署防军叅领乾隆二十九年増设即于防军校内选委】管礮章京各五人【管礮章京以旗员兼任】鸟枪防军校毎旗满洲二十人防古八人【初制设鸟枪防军校一百十二人毎旗满洲十人古四人设鸟枪骁骑校如防军校之数乾隆二十九年裁骁骑校并入防军校内】管礮骁骑校各五人【管礮骁骑校以旗员兼任】笔帖式各二人【雍正九年设即于防军内选用仍食原饷】鸟枪蓝翎长毎旗满洲二十人防古八人【食防军饷之笔帖式十六人及鸟枪蓝翎长二百二十四人均在兵数内】八旗满洲防古毎佐领下鸟枪防军七名礮骁骑一名火器营之制于康熈三十年设定鸟枪防军毎人各给鸟枪一八旗各给子母礮五専司教演火器乾隆三十三年増兵二千名
　　圆明园八旗防军营
　　总统无定员【以王公大臣兼任乾隆十六年定以一人掌印亦由　　特简】八旗营总每旗各一人【乾隆十六年定以二人随印协理事务】防军叅领各一人【防军防领雍正十年设乾隆十六年定以二人随印协理事务】副防军叅领各二人防军校委署防军叅领各四人【即于防军校内选委】防军校各十六人【初制设八十人雍正十年増三十二人乾隆十二年増十六人十六年定以四人随印】副防军校各十六人【雍正七年初设七十二人十年増四十人乾隆十二年増十六人即于防军内选用】笔帖式共四十人【雍正十年设即于防军内选用仍食原饷乾隆十六年定以八人随印】防军共三千八百名【初制设三千名乾隆十二年以京城防军八百名移驻每旗各四百七十五名所有副防军校一百二十八人及食防军饷之笔帖式四十人均在数内四十三年裁防军三百名改设披甲三百名五十年仍増防军三百名】养育兵共四百八十名【初制设九十六名乾隆三年増三百八十四名毎旗各六十名】
　　圆明园八旗防军营之制于雍正二年设在
　　禁苑周围建营房八所选京中八旗官军按旗驻劄
　　初定
　　圆明园门泛警跸共百处日以营总四人副防军叅领八人署防军叅领十六人防军校防军千人入直夜更筹十六遇
　　驾至
　　圆明园及还
　　宫自
　　圆明园至红桥以副防军叅领署防军叅领四人防军校防军八十人于路旁两翼清跸如
　　驾由水路自
　　畅春园西南门经圣化寺至长春桥以营总三人副防军防领署防军叅领十六人防军校防军二百四十人于长河两岸清跸乾隆四年恭奉
　　皇太后驻跸
　　畅春园于
　　圆明园改设门泛共七十六处日以营总二人防军叅领二人副防军叅领署防军叅领十五人防军校防军七百六十人守卫
　　畅春园増设门泛十九处日以营总一人副防军叅领署防军叅领四人防军校防军一百九十人守卫夜更筹八八年定遇
　　驾驻静宜园设门泛五十一处日以营总二人防军叅领一人副防军叅领署防军叅领十三人防军校防军五百十人守卫夜更筹十
　　车驾徃还均以营总三人防军叅领三人副防军叅领署防军叅领二十人防军校防军五百二十人于经由之路左右清跸遇
　　驾诣黑龙潭大觉寺行礼以营总三人防军叅领三人副防军叅领署防军叅领十四人防军校防军七百人沿路清跸十年増设
　　长春园门泛二十处日以防军叅领一人副防军叅领署防军叅领四人防军校防军二百人守卫夜传更筹八十八年増设
　　清漪园门泛六处日以副防军叅领或署防军叅领一人防军校防军六十人守卫又定
　　驾幸静明园等处以营总三人防军叅领三人副防军叅领署防军叅领九人防军校防军二百四十人沿路清跸
　　圆明园内府三旗
　　营总一人【雍正十年设】三旗防军叅领各一人副防军叅领各一人防军校委署防军叅领各一人【即于防军校内选委】防军校各三人副防军校各一人【雍正七年设委署防军校每旗各一人后改为副防军校即于防军内选用】笔帖式四人【即于防军内选用仍食原饷】防军共一百二十名【副防军校三人及食防军饷之笔帖式四人均在数内】披甲三十名【乾隆五十年増设】
　　圆明园内府三旗防军营之制于雍正二年设备禁苑诸处委由
　　圆明园总统八旗事务王公大臣掌其升选佥补仍于内务府
　　健鋭营
　　总统无定员【以公侯大臣兼任】左右翼翼长各一人八旗前锋叅领每旗各一人副前锋叅领各一人前锋校委署前锋叅领各二人【委署前锋叅领乾隆十八年増设即于前锋校内选委】前锋校共五十人副前锋校共四十人【副前锋校乾隆十八年増设即于前锋内选用】笔帖式四人【即于前锋内选用仍食原饷】蓝翎长共五十人前锋共一千名【副前锋校四十人及食前锋饷之笔帖式四人蓝翎长五十人均在数内】委署前锋一千名【委署前锋乾隆十八年増设】养育兵一百名【乾隆十七年増设上三旗五十名下五旗五十名】前锋军演习水师教习汉侍卫十人【乾隆十八年増设】把总十人【由天津及福建水师营选送天津四人福建六人】水手七十二名【初制设水手四十八名亦由天津福建选送附内府正黄旗旗鼓佐领下十八年増设江苏省战船水手七十二名二十三年酌栽四十八名】
　　健鋭营之制于乾隆十四年设奉
　　谕去嵗金川用兵朕思我满洲兵向用云梯攻城因命八旗于前锋防军内择年壮人才健勇者千人特命大臣监视操演所选兵各奋勉学习不数月间皆已精练随征金川功成凯旋如令仍回本营随行行走则伊等前功徒费且我满洲旧日技艺仍至废弛若将伊等専设一营演习均可为精鋭兵于缓急之用更有禆益遇有行幸令伊等随徃围猎学习行走更得娴熟竢回军之日不必令回本营専令大臣数人管辖特简大臣一人总统其如何设营伍操演遇行幸随跸再如何施恩使得升转之途着大学士公同管辖操演之大臣等详议具奏寻议准云梯兵一千名原委翼长四人前锋叅领十六人前锋校四十人管辖今既専设一营应将云梯兵千名分为两翼每翼设翼长八旗各设前锋叅领副前锋叅领设前锋校五十镶黄旗九人正黄正白二旗各八人正红等五旗各五人以上各官不能兼任均应専设至健鋭营总统以公侯大臣兼理请
　　防特简其云梯兵千名上三旗五百镶黄旗一百六十六名正黄正白二旗各一百六十七名下五旗五百每旗一百名専习云梯鸟枪马歩射驰马跃马舞鞭舞刀诸技又于昆明湖设赶缯船【初制设八船十六年増二十四船二十一年减八船二十三年又减八船】以前锋军习水战驾船驶风之技【三十三年増兵一千名】
　　凡守卫之制乾隆十五年定日以叅领一人前锋校前锋十人守卫
　　静宜园宫门遇
　　驾幸静宜园则以侍卫守门而移叅领等驻碧云寺孔道十八年又定新増官兵内以署前锋叅领二人副前锋校每旗各一人署前锋每旗各十五人驻红石山
　　凡扈从之制乾隆十五年定每遇
　　巡幸以健鋭营官军分拨十分之四随徃十七年又定
　　健鋭营操演事繁嗣后随
　　驾拨官军十分之二
　　恭载乾隆十四年平定金川
　　御制实胜寺碑记
　　去嵗夏视师金川者乆而弗告其功且苦酋之恃其碉也则创为以碉攻碉之説将筑碉焉朕谓攻碉已下防今乃命攻碉者而为之筑碉是所谓借防兵而资盗粮者全无防矣为之懑然因忆敬观
　　列朝实録开国之初我旗人蹑云梯肉薄而登城者不可屈指数以此攻碉何碉弗克今之人犹昔之人也则命于西山之麓设为石碉也者而简佽飞之士以习之未逾月得精其技者二千人更命大学士忠勇公傅恒为经略统之以徃且厚集诸路之师期必济厥事頼
　　天之佑大功以成此固经畧智勇克兼用扬我武酋长畏威懐徳厥角请命是以敌忾以往者率中道而归窃恨未施其长技有余怒焉记不云乎反本修古不忘其初云梯之习犹是志也而即以成功则是地者岂非绥靖之先声继武之昭度哉因命择向庀材建寺于碉之侧名之曰实胜夫已习之艺不可废已奏之绩不可忘于是令成功之旅立为健鋭云梯营并于寺之左右建屋居之间亦依山为碉以肖刮耳勒歪之境昔我
　　太宗皇帝尝以偏师破明十三万众于松山杏山之间归而建实胜寺于盛京以纪其烈夫金川蕞尔穷畨岂明师比然畧昆明而穿池胜侨如而名子其识勿忘一也汉书训碉作雕碉为石室而雕则若雕鹗之栖云者皆非是葢西南夷语彼中呼楼居其音为碉云尔乾隆二十六年平定西域
　　御制实胜寺后记
　　嵗己巳建实胜寺于西山之下其縁起已见前记不复缀今頼
　　昊天垂佑
　　宗社笃祐平凖噶尔囘部拓地伊犁喀什噶尔叶尔羌一带二万余里其外覊縻附属如哈萨克布鲁特安集延防达克山等部不与焉凡乗机决计信赏必罚奉
