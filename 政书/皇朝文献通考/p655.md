<!-- { "loadSidebar": true } -->
　　母后诞育朕躬缵承大统谨考彞章请上
　　尊号
　　母后以
　　皇考山陵之礼未毕不忍即受
　　尊称前据诸王大臣合辞防请敬上
　　仁夀皇太后尊号援引旧典敦请再三始防
　　慈允今恭上
　　册
　　宝典礼亟应举行
　　母后圣意仍欲迟迟其应于何时举行总理事务王大臣防同礼部九卿确议具奏寻议奏俟
　　圣祖仁皇帝山陵事毕选择吉期恭上
　　册
　　宝五月辛丑崩八月己未恭上
　　尊諡曰
　　孝恭宣惠温肃定裕赞天承圣仁皇后乾隆元年三月乙
　　已加上
　　尊諡曰
　　孝恭宣惠温肃定裕慈纯赞天承圣仁皇后
　　恭上
　　仁夀皇太后徽号册文曰
　　慈范丕昭四海合尊亲之戴
　　鸿称敬晋万年啓垂裕之祥宫籞欢腾寰区庆溢钦惟圣母功符厚载道协资生本恺悌之渊衷慈祥逮下秉温恭之令则淑慎持躬至孝至仁奉
　　重闱而晨昏将敬克勤克俭处内殿而澣濯扬休雅化洽于周诗备贞静幽闲之度
　　令德敷于坤教极恩勤顾复之劳事
　　皇考而内治克勷徽音久着逮眇躬而鸿图是缵钜典宜隆聿申尊养之忱特进显扬之号谨告
　　天
　　地
　　宗庙
　　社稷率诸王贝勒文武羣臣恭奉册宝上
　　徽号曰
　　仁夀皇太后伏愿
　　纯禧天锡
　　景福川长紫极凝庥与升恒而俱永彤闱集庆并髙厚以无疆宝文曰
　　仁夀皇太后之宝
　　【臣】等谨案雍正元年
　　世宗宪皇帝率羣臣恭上
　　仁夀皇太后尊号敬遵
　　慈谕下所司议奏俟
　　圣祖仁皇帝山陵事毕诹吉举行是年五月
　　仁夀皇太后升遐未及举行典礼而大仪具备
　　册
　　寳煌煌并焕
　　天府天下臣民仰见
　　宪皇帝笃孝之诚而
　　圣母谦尊之德益万古为昭矣
　　恭上
　　孝恭宣惠温肃定裕赞天承圣仁皇后尊諡册文曰母仪正位仁风诞播于八方
　　壸德流辉宝训永垂于万世进
　　徽称于
　　清庙玉册爰新议典礼于容台彤编式焕钦惟
　　皇妣大行皇太后华渚炳灵庆都凝瑞
　　秉含宏之淑性应地安贞
　　树雝肃之芳型俪天作则
　　赞襄内治逮御以加恩
　　辅佐
　　先皇自宫庭而起化寛仁夙着胥食德而饮和朴素攸崇务去奢而从俭荷生成于
　　圣母诞育眇躬极
　　尊养于慈闱未酬厚载上推崇之号允谐万国欢心执谦让之衷坚却百僚敦请
　　音容倐隔恋慕实深兹当
　　升祔之辰莫罄
　　显扬之悃嘉言懿行永懐至徳于坤元琬刻瑶棱肃荐明禋于閟寝谨奉册宝恭上
　　尊諡曰
　　孝恭宣惠温肃定裕赞天承圣仁皇后伏冀
　　黙扶景祚
　　宏衍庆源啓后人绍衣之图克承克继导寰宇厐鸿之祉俾炽俾昌
　　恭上
　　孝恭宣惠温肃定裕慈纯赞天承圣仁皇后尊諡册文曰慈范丕昭奕世衍无疆之庆
　　徽音广被万年垂至德之光稽钜典以加崇奉
　　鸿名而致颂金函焕彩玉册増辉钦惟
　　孝恭宣惠温肃定裕赞天承圣仁皇后
　　顺应干行
　　厚同坤载
　　佐忧劳于夙夜克赞
　　宸猷
　　树肃穆于宫庭聿宣
　　壸教防谦为度共传
　　温惠之风秉恕居心羣荷
　　寛仁之泽恪勤内职精诚而洁治苹蘩孝养
　　重闱愉婉而躬亲问视笃生我
　　世宗宪皇帝诞应昌期毓成
　　至德正集万方之爱戴俄惊一旦之遐升爰奉徽称敬昭令则暨眇躬之缵绪弥追痛于含饴仰体孝思方当尊礼攸隆之日缅怀
　　懿训益切显扬莫罄之忱谨奉册宝増上
　　尊諡曰
　　孝恭宣惠温肃定裕慈纯赞天承圣仁皇后伏冀陟降在兹
　　鉴观不逺永佑绵长之祚式开昌炽之符
　　孝圣宪皇后钮祜禄氏承恩公凌柱女诞育
　　圣躬雍正元年十二月丁夘封
　　熹妃晋号
　　贵妃十三年九月
　　皇上登极十二月戊寅恭上
　　圣母孝圣宪皇后
　　尊号
　　徽号曰
　　崇庆皇太后乾隆二年十二月甲午以
　　册立
　　皇后加上
　　徽号曰
　　崇庆慈宣皇太后十四年四月乙酉以平金川加上徽号曰
　　崇庆慈宣康惠皇太后十五年八月癸酉以
　　册立
　　皇后加上
　　徽号曰
　　崇庆慈宣康惠敦和皇太后十六年十一月乙酉以皇太后万夀加上
　　徽号曰
　　崇庆慈宣康惠敦和裕夀皇太后二十年六月己酉以平
　　准噶尔加上
　　徽号曰
　　崇庆慈宣康惠敦和裕夀纯禧皇太后二十六年十一月
　　甲午以
　　皇太后万夀加上
　　徽号曰
　　崇庆慈宣康惠敦和裕夀纯禧恭懿皇太后三十六年十
　　一月丙辰以
　　皇太后万夀加上
　　徽号曰
　　崇庆慈宣康惠敦和裕夀纯禧恭懿安祺皇太后四十一
　　年五月辛未以平定金川加上
　　徽号曰
　　崇庆慈宣康惠敦和裕夀纯禧恭懿安祺宁豫皇太后四
　　十二年正月庚寅崩三月壬午恭上
　　尊諡曰
　　孝圣慈宣康惠敦和敬天光圣宪皇后
　　恭上
　　崇庆皇太后徽号册文曰
　　慈恩垂裕九重隆尊养之仪
　　鸿号扬庥万国仰崇髙之福欢腾宫壸庆溢寰瀛钦惟圣母皇太后德协坤元功符地载寛仁逮下溥惠爱之宏
　　慈淑慎持躬着温恭之令范承
　　皇考而赞襄内治俭勤昭澣濯之风鞠眇躬而备笃母仪言动示诗书之教属丕基之肇缵忻福履之方长仰
　　荷
　　恩勤敬稽盛典合四海以致养期永奉夫
　　崇徽总百禄以承欢冀溥沾夫庆泽肃循经礼防展悃忱
　　谨告
　　天
　　地
　　宗庙
　　社稷率诸王贝勒文武羣臣恭奉册寳上
　　徽号曰
　　崇庆皇太后伏愿
　　纯嘏茂膺
　　夀祺多益彤庭寳册鸿名并髙厚以无疆紫极春晖爱日
　　与升恒而俱永宝文曰
　　崇庆皇太后之宝
　　恭上
　　崇庆慈宣皇太后徽号册文曰
　　慈恩裕庆集介福于璇图
　　懿德垂庥晋鸿称于金篆寰区仰戴宫禁腾欢钦惟圣母崇庆皇太后陛下资生合撰厚载同符端万国之母仪仁风普洽正重闱之
　　慈范惠爱覃敷恭俭流徽嫓汉家之明德恩勤示教迈宋室之慈仁惟隆显懿之名益焕尊崇之典兹者伏承
　　明训授册中宫防
　　庆泽于彤闱彞章肇举嗣
　　徽音于兰殿纯嘏弥昌肃展盛仪恭申忱悃谨告天
　　地
　　宗庙
　　社稷率诸王贝勒文武羣臣恭奉册宝加上
　　徽号曰
　　崇庆慈宣皇太后伏愿
　　爱日凝禧
　　康龄锡福升恒共庆春晖瑞霭尧门慈孝相承坤徳仁周
　　禹甸宝文曰
　　崇庆慈宣皇太后之宝
　　恭上
　　崇庆慈宣康惠皇太后徽号册文曰
　　慈恩垂训万方防乐利之庥
　　鸿号加崇四海仰尊荣之福欢腾宫掖庆溢寰瀛钦惟圣母崇庆慈宣皇太后陛下德协资生功同厚载禔躬恭
　　俭
　　仪型式播于家邦逮下寛仁
　　惠泽广宣于中外承
　　欢内殿藐躬久荷恩勤视膳璇宫
　　慈教常殷啓迪近以西川之用武尤烦夙夜之萦怀仰邀懿训之详克致肤功之建边疆永靖实为
　　宗社之光弓矢载櫜允属生灵之庆我国家无疆之祉其
　　在于斯惟
　　圣母莫大之慈以克臻此兹者合外庭之喜颂只上崇徽贲中阃之荣封适逢吉日敬稽经礼防展悃忱谨告天
　　地
　　宗庙
　　社稷率诸王贝勒文武羣臣恭奉册寳加上
　　徽号曰
　　崇庆慈宣康惠皇太后伏愿
　　纯禧茂集
　　多福诞膺焕宝册于彤庭偕日升月恒而并曜蔼春晖于
　　紫极与天髙地厚而俱长宝文曰
　　崇庆慈宣康惠皇太后之宝
　　恭上
　　崇庆慈宣康惠敦和皇太后徽号册文曰
　　慈教勤敷厚德普八纮而徧覆
　　崇徽广播庥光合万国以同瞻喜溢宫庭欢腾海宇钦惟圣母崇庆慈宣康惠皇太后陛下德洽坤元功符地载持躬淑慎家邦仰
　　懿范之昭逮下寛慈中外沐
　　仁风之被
　　恩勤备至生成荷鞠育之劳
　　训诲有加乐利锡寰区之福属中宫之成礼庆典増辉忻
　　长乐之凝祥
　　慈帏有喜问安内殿修常职于晨昏视膳璇宫奉怡顔于盥馈合九州而致养正逢悦豫之期总百禄以承欢宜极尊崇之典肃循经礼防展悃忱谨告
　　天
　　地
　　宗庙
　　社稷率诸王贝勒文武羣臣恭奉册寳加上
　　徽号曰
　　崇庆慈宣康惠敦和皇太后伏愿
　　夀恺凝禧升恒介祉宝册共星云而并焕福履常绥鸿名
　　偕天地以无疆春晖益永宝文曰
　　崇庆慈宣康惠敦和皇太后之宝
　　恭上
　　崇庆慈宣康惠敦和裕夀皇太后徽号册文曰
　　鸿慈式训一人承啓迪之隆
　　厚德凝祥八表效尊亲之戴欢腾中壸庆溢寰区钦惟圣母崇庆慈宣康惠敦和皇太后陛下地道同符坤元合撰化孚宫掖敦礼教而范着璇闱治洽邦家沛仁施而惠周瀛海
　　恩深鞠育仰防顾复之勤念切曕依宜备钦崇之典荷春晖之普照序啓阳和欣
　　夀域之宏开律谐长至六旬初度恰六花献瑞之辰万福攸同正万国来朝之候捧霞觞而跪进并申嵩岳之呼侍
　　翠辇以扶趋齐上瑶池之祝合九州而致养永戴慈云总百禄以承欢溥沾恺泽敬稽经典防展悃忱谨告天
　　地
　　宗庙
　　社稷率诸王贝勒文武羣臣恭奉册宝加上
　　徽号曰
　　崇庆慈宣康惠敦和裕夀皇太后伏愿
　　纯禧茂集
　　嘉祉骈臻遐龄绵有道之长宝册偕日星并焕笃祜迓无
　　疆之祚徽章与高厚常昭寳文曰
　　崇庆慈宣康惠敦和裕寿皇太后之宝
　　恭上
　　崇庆慈宣康惠敦和裕夀纯禧皇太后徽号册文曰圣慈衍庆版章式廓于遐方显号扬庥尊养丕崇于寰海本至德而膺多福保佑自天备纯嘏而炳鸿文安贞应地欢腾朝野喜溢宫庭钦惟
　　圣母崇庆慈宣康惠敦和裕寿皇太后陛下德协资生功符厚载肃雍宣化流
　　庆誉于黄裳诚敬垂型懋
　　徽音于苍箓璇宫视膳长荷
　　洪仁兰殿承欢恒聆
　　懿训近以逺夷款附絶塞荡平万里犁庭道左有壶浆之献半年奏凯师中无矢石之劳实邀
　　慈廕之宏敷克致肤功之迅奏巩万载不拔之业兵气都消辟百年未集之图边尘胥靖臣民稽首佥谓天家不世之功中外输诚咸曰
　　圣母无疆之庆合舆情而祝嘏只上
　　徽称贲册府之光华敬诹吉日载稽礼制肃展悃忱谨告天
　　地
　　宗庙
　　社稷率诸王贝勒文武羣臣恭奉册寳加上
　　徽号曰
　　崇庆慈宣康惠敦和裕夀纯禧皇太后瑞叶丹图慈庆滂流于海宇祥征緑字奎章炳烺于星辰诚亘古之隆规而普天之盛典伏愿琅函永焕宝牒常辉崇燕喜于日月山川蕃禧屡锡被鸿名于圭璋琬琰景贶频臻受百千国来享之文六合均膺晋福垂亿万年无穷之裕八荒咸颂坤仪宝文曰
　　崇庆慈宣康惠敦和裕夀纯禧皇太后之宝
　　乾隆二十四年十月壬寅王大臣等以平定回部请加上
　　皇太后徽号
　　上谕敬惟辛巳歳恭逢
　　圣母皇太后七十万夀庆辰钜典鸿仪举行伊迩兹以肤
　　功既奏上慰
　　慈怀已于长至节宣表称贺推
　　恩展礼稠叠便蕃其崇上
　　尊号宜以普天
