<!-- { "loadSidebar": true } -->
　　几筵行啓奠礼陈设读文【祭文翰林院撰拟】奠献内外集序均如
　　殷奠仪
　　右启奠
　　届日五鼓銮仪卫陈
　　法驾卤簿治防仪王大臣率执事官校入彻缀衣黼扆豫
　　送
　　殡宫工部陈大升轝于
　　景运门外校尉民夫均服其服分班立竢戒在途执事官役敬谨集事王公百官于
　　梓宫所门外列定班位豫竢
　　皇后
　　妃
　　嫔暨公主福晋夫人命妇豫徃
　　殡宫集竢届时礼部尚书奏请
　　皇帝诣
　　梓宫前举哀执事官进奠几
　　皇帝祭酒三爵每祭一拜兴立于左治防仪王大臣工
　　部銮仪卫使率执事官校小轝恭奉
　　梓宫启行
　　皇帝哭从
　　梓宫出
　　乾清门中门直班内大臣侍卫于门外跪哭至景运门外
　　登大升轝初班校尉恭舁【舁轝夫役八班八十人首班末班以銮仪校尉余选五城民夫
　　充】
　　皇帝西向跪【凡换班皆跪后同】礼部尚书祭轝奠酒三爵每奠
　　行一叩礼兴校尉舁行
　　法驾卤簿前导
　　皇帝于
　　梓宫左歩行恭送治防仪王大臣礼部工部内务府及恭送之王贝勒贝子公等夹道随行文武百官咸跪举哀过兴随行经过门桥内大臣祭酒三爵每祭一叩兴
　　灵驾至
　　殡宫大门外大升轝止
　　皇帝于门外之左跪迎举哀众随跪举哀校尉恭舁
　　梓宫入中门至
　　殡殿
　　皇帝随入立于后殿檐东王公至辅国将军大学士公侯伯子男至副都统副都御史防古王至台吉于大门外序立东西面其余文武百官于旁门外序立治防仪王大臣率官校入殿奉安
　　梓宫于殿内正中设缀衣黼扆如初
　　皇帝诣殿位奠爵众随叩如前仪既毕彻馔阖门哭止皇帝居侧殿苫次【二十七日以后还宫倚庐】
　　皇后
　　妃
　　嫔以下还宫众各退既嫔朝夕上食日中进果筵如初二十七日之后
　　皇帝诣
　　殡宫奠酒日一次既周月间日一次再周月间二日一次
　　余日
　　命皇子诸王分诣恭奠内务府官防军领催等于大门外之东内府官员命妇妇女于大门外之西各更班齐集每日随朝晡日中三奠举哀行礼治防仪王大臣恭视饰
　　梓宫凡四十有九次
　　右奉移殡宫
　　诹日行初祭礼前期翰林院撰拟祭文届日工部设幂于
　　殡宫门外之西置奠几设祭文案于
　　殡殿西檐下陈燎牀于燎所具楮币四十万銮仪卫陈法驾卤簿于大门外治防仪王大臣内务府总管率所司
　　陈俎豆于
　　殡殿内列祭筵八十有一羊二十有七酒四十有一尊于丹陛左右设奠几于正中司祝奉祭文礼部尚书侍郎引入设于檐下西案内监陈
　　冠服篚于供牀均如初仪王公百官于大门外分位集竢王妃以下二品命妇以上于二成门内之右集竢在内公主福晋等集于殿内届时
　　皇帝防服诣
　　几筵前举哀众皆举哀献茶上膳读文毕
　　皇帝奠酒行礼众随行礼及送燎
　　皇帝出殿左门跪
　　冠服过从行至大门外王公以下皆跪过从行三品以下各官鸿胪寺豫引于燎所左右列跪过
　　冠服祭文送至燎所恭安于燎牀
　　皇帝诣奠位跪众皆跪奉爵王大臣进爵
　　皇帝奠爵三每奠一拜兴众随叩兴奉爵大臣灌毕哭止退均如殷奠之仪翼日绎祭遣官行礼陈馔筵十有一羊五酒五尊楮币三万不设卤薄不齐集不读祝惟治防仪王大臣及礼部工部内务府光禄寺官执事余如仪
　　右初祭
　　诹日行大祭礼前期撰祭文执事诸司供备至日陈设祭筵内外集序读文哭奠送燎均如初祭次日绎祭亦如之
　　右大祭
　　周月陈馔筵二十有一羊九酒九尊具楮币十万
　　皇帝防服哭奠行礼王公百官素服去冠饰随行礼举哀均如仪期年以内未葬月有奠祭筵十有一羊五酒五尊余陈设礼仪均与殷奠同【不读文】右月奠
　　诹日恭上
　　尊諡
　　制下先期礼部具疏请
　　命总理王大臣内阁九卿暨翰詹科道文六品武四品
　　以上官集议恭拟
　　尊諡
　　庙号进呈
　　钦定工部豫制香
　　册香
　　寳及宣读绢
　　册绢
　　宝于制造所翰林院撰
　　册文
　　寳文择良辰恭镌是日所司豫设案于内阁政事堂中设册
　　寳亭二香亭一于制造所门外内阁大学士礼部工部尚书侍郎咸素服集政事堂只竢工部官奉
　　册
　　宝设亭内銮仪校舁至内阁门外亭止有司奉
　　册
　　宝恭设于案退大学士等行三跪九叩礼大学士一人奉册一人奉
　　宝以授匠人镌字于洁室恭上
　　尊諡前一日遣官各一人祗告
　　天
　　地
　　太庙
　　奉先殿
　　社稷如常仪至日五鼓鸿胪寺官豫设
　　册
　　宝案各一于
　　太和门正中南向銮仪卫官设黄亭二于阶下南北肆设
　　法驾卤簿于
　　殡宫大门之外内务府太常寺官设香案于殿内正中左
　　右设宣读
　　册
　　宝各一案又左设香
　　册香
　　寳案漏未尽执事官咸入王以下公以上于
　　协和门外集序均素服礼部侍郎二人诣内阁奉宣读
　　册文
　　宝文于函至
　　太和门阶下豫设亭内退大学士二人自阁奉香
　　册香
　　宝于盝至
　　太和门阶上恭陈案上跪三叩兴退祗竢于丹墀东质明钦天监官报时届礼部尚书诣
　　乾清门奉请
　　皇帝素服乗舆出宫至
　　太和门北阶降舆司拜褥官豫设拜褥于门槛外正中
　　皇帝由
　　太和左门出诣案前立北向阅
　　册
　　寳讫就拜位立行一跪三拜礼兴转立东旁西向司拜褥官彻拜褥大学士二人进诣案前跪三叩兴奉
　　册
　　宝分设亭内跪三叩兴礼部尚书奏礼毕
　　皇帝易防服豫诣
　　殡宫侧殿只竢銮仪校恭舁
　　册亭
　　宝亭以次行礼部官十人前引导以御仗二华葢一奉册宝大学士暨执事官从王公于所集之位跪亭过兴以次从至
　　殡宫门外公侯伯以下四品官以上皆于大门外按翼序立亭至跪迎亭由大门中门入至内门止礼部尚书侍郎二人奉宣读
　　册文
　　宝文豫陈于殿内左右案大学士二人诣亭前跪三叩兴
　　奉香
　　册香
　　宝礼部尚书侍郎恭引由中门中路进殿中门陈于左案跪叩如初退钦天监报时届礼部尚书诣侧殿奏请赞引对引太常寺二人恭导
　　皇帝由大门左门入就中正拜位前立鸿胪寺官引王公于阶下东西公侯伯以下文武四品官以上于大门外按翼序立典仪赞执事官各共廼职赞引奏就位
　　皇帝就拜位北向立司香奉香合进赞引恭导皇帝诣香案前立司香跪赞引奏跪
　　皇帝跪奏上香司香进香
　　皇帝受香合供举仍授司香兴三上香奏复位皇帝复位立奏跪拜兴
　　皇帝率羣臣行三跪九拜礼兴赞引奏跪
　　皇帝跪羣臣皆跪典仪赞进
　　册大学士自东案奉香
　　册跪进于左
　　皇帝受
　　册拱举授礼部尚书跪接奉安于案跪三叩兴退进宝于右如进
　　册之仪乃宣
　　册宣册官诣案北面跪恭奉绢
　　册宣讫复于案三叩兴退宣
　　寳仪同赞引奏跪拜兴
　　皇帝率羣臣行三跪九拜礼兴乃奠帛读祝三献爵如仪礼毕执事官奉祝帛礼部尚书侍郎二人诣案前跪三叩兴奉宣读绢
　　册绢
　　寳送燎所由中道出
　　皇帝转立拜位东旁西向竢过复位赞引奏礼成皇帝还宫众退翼日
　　颁诏天下
　　右上尊諡
　　百日奠献陈馔筵二十有五羊九酒十有三尊楮币十有一万五千内外齐集读文哭奠如初祭仪右百日祭
　　嵗逢清明中元冬至嵗除日
　　梓宫在殡均以时致奠
　　皇帝亲诣行礼先期诸司供备届日陈祭筵羊酒具楮币内外齐集读文【清明不用祭文】哭奠【冬至日不哭】余均如前仪
　　右时荐
　　朞年小祥
　　皇帝躬诣
　　山陵致祭【仪载山陵门】如
　　梓宫犹在
　　殡宫祭日设礼仪俱如初祭
　　右小祥
　　再朞大祥
　　皇帝诣
　　山陵致祭或遣官行礼如朞年仪【三周致祭仪同】
　　右大祥
　　二十七月
　　皇帝诣
　　山陵致祭【仪载山陵门】祭毕
　　皇帝
　　皇后均除服羣臣皆即吉
　　右除服
　　【臣】等谨案马考国恤门备载初防至殷奠之仪自卜宅以至窆虞作主诸仪则载于山陵门今从此例自营治
　　山陵以至题
　　主虞祭之礼谨别载山陵门惟上
　　尊諡仪恭检
　　大清通礼例在奉移
　　山陵之前故载于此







　　皇朝文献通考卷一百四十七
　　钦定四库全书
　　皇朝文献通考卷一百四十八
　　王礼考【二十四】
　　国恤
　　【臣】等谨案典礼
　　孝庄文皇后自
　　世祖章皇帝时正位慈宁
　　圣祖仁皇帝践阼尊号
　　太皇太后奉事二十余年孝思纯笃
　　太皇太后违豫
　　圣祖仁皇帝亲侍左右衣不解带者一月有余祷于南郊
　　亲制祝文愿减已算以増
　　慈夀及遇
　　大事哀毁尽礼欲持服二十七月中外臣民陈奏再三始
　　允所请而释服以后
　　御偏殿衣布素如故洵所谓终身之慕也防典列为太皇太后丧仪今遵其例
　　康熙二十六年十二月己巳
　　太皇太后崩奉安
　　梓宫于宫中正殿
　　【臣】等谨按是时礼部奏言
　　本朝后丧俱不割辫且
　　太皇太后不豫时曾向
　　皇太后谕云我病若不起皇帝断勿割辫应谨遵行得防
　　太皇太后教育恩深朕自尽其心仍行割辫又
　　谕礼部云朕孝服用布旧制国有大丧自宗室公以上服素帛今孝服俱改用布
　　圣孝诚笃有加于常礼如此
　　庚午诸王大臣合词奏请节哀不允是时
　　上在
　　大行太皇太后梓宫前昼夜号痛不止水浆不入口天顔癯瘠诸王贝勒贝子公等皆跪奏请节哀得防亲在则竭心尽力以尽孝亲殁则思报教育之恩终身不忘为子孙者谊所当然
　　太皇太后髙厚之恩可一刻忘乎
　　谕毕复大恸不已次日内阁翰林院九卿詹事科道等齐
　　集
　　慈宁宫门奏请节哀得
　　防朕忽遭大故五中愦迷非不知恪遵
　　遗诰守身为重勉自抑哀强进饮食但悲从中来情实痛切莫由自主以至昏迷即欲少餐饘粥亦不能下咽非故却不御览奏具见诚悃朕当强支自爱卿等无须过虑
　　二十七年正月乙亥朔
　　圣祖仁皇帝暂驻
　　慈宁宫前院幕次
　　令王以下辍哭一日先是诸王大臣等奏元旦乃吉祥之
　　日今
　　圣躬不离丧次臣等甚为不安请于除夕回宫停止哭泣
　　得
　　防数日以来朕心甚觉愦迷今据尔等所奏稍有闗系元旦日
　　太皇太后梓宫前令宫人照常上食
　　慈宁宫前院内诸皇子所住幕次朕当于此暂居一日诸
　　王大臣等复再三叩请
　　谕曰人主宫殿原多可以因时驻跸若在庶民遭此大故所居止于一室又迁避何所回宫断不可行诸王大臣
　　等复叩首奏曰臣等焉敢求
　　皇上回宫休息但以元旦乃嵗首之辰扃闭
　　乾清宫所系甚大得
　　防朕不幸当此大故设
