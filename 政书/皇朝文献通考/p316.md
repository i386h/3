<!-- { "loadSidebar": true } -->
　　册立
　　册封
　　谒
　　陵
　　巡狩
　　回銮诸大庆典莫不以时祭告防申拜谒然情展家庭
　　皆于
　　后殿行礼上香故不备书兹恭逢我
　　皇上四诣
　　盛京恭谒
　　祖陵礼成
　　回銮涓吉昭告特于
　　前殿行礼念
　　前徽而绍
　　先猷觐
　　耿光而扬
　　大烈
　　道隆继述礼重申禋
　　圣孝之崇允足垂则万古故恭纪之以昭
　　绳
　　武飨
　　亲之盛典焉














　　皇朝文献通考卷一百十六
　　钦定四库全书
　　皇朝文献通考卷一百十七
　　宗庙考【十一】
　　奉先殿
　　享
　　奉先殿仪日献食月荐新朔望朝谒时节展拜出入启告
　　恭遇
　　列祖圣诞
　　列祖
　　列后忌辰及诸令节庆典则于
　　后殿上香行礼恭遇
　　皇太后万夀
　　皇帝万夀元旦冬日至及
　　国有大庆则恭奉
　　列祖
　　列后神位于
　　前殿祭飨恭遇
　　亲飨前期三日
　　皇上斋执事各官咸致斋前一日内务府掌仪司官进
　　祝版【祝文随事撰拟】于
　　神库割牲瘗毛血洁治祭品各如仪届日昧爽内监启
　　寝室神龛执事官公服入
　　殿然炬明镫具登铏簠簋笾豆之实陈于案各以其序殿中少西北向设祝案东西序各设尊案分陈香盘奉先制帛　　【皇后祔飨用素帛】尊爵篚幂勺具均如
　　太庙时飨仪司祝司香【以内务府官充】司帛司爵【以侍卫充】各以其职为位乐部率太常协律郎陈中和韶乐于殿阶上分东西悬乐舞在其次司祝诣
　　神库祝案前跪三叩恭奉祝版兴赞礼郎二人引由
　　奉先殿中门入
　　殿中门跪安于祝案三叩兴退内务府官省齍毕分诣后殿
　　寝室前跪上香三叩兴恭奉
　　列圣
　　列后神位以次行如遇
　　皇后祔飨内务府上香行礼恭奉
　　神位随行内监执镫左右导引至
　　前殿入中门以次奉安于
　　宝座
　　列圣
　　列后位均南向
　　皇后祔位东位西向奉安毕诣各香案前跪叩如初仪
　　司拜褥官豫布
　　皇帝拜褥于
　　殿门内正中及各
　　神位前内监设盥盘于
　　奉先门左阶下届时掌仪司官诣
　　乾清门告时侍卫转奏
　　皇帝补服乗舆出宫前引后扈如常仪出
　　景运门至
　　诚肃门降舆赞引对引太常寺卿二人恭导
　　皇帝入
　　奉先左门内监跪奉盥盘帨巾如仪
　　皇帝盥毕赞引对引恭导
　　皇帝陞左阶入
　　殿左门诣拜位前北向立豹尾班侍卫止立阶下前引大臣止立阶上均东西面后扈大臣随入佥立于
　　皇帝拜位后左右典仪赞乐舞生登歌执事官各共乃
　　职武舞执干戚进赞引奏就位
　　皇帝就位立典仪赞迎
　　神司香奉香以次进至各案前祗竢司乐赞举迎神乐奏贻平之章【乐词与　　　太庙时飨同后仿此】乐作赞引奏诣香案
　　前暨对引官恭导
　　皇帝诣
　　太祖髙皇帝香案前对引官至祝案前止立司香跪赞引
　　奏跪
　　皇帝跪奏上香司香进香
　　皇帝上炷香三上瓣香兴以次诣
　　列圣案前上香如前仪毕赞引奏复位暨对引官恭导皇帝复位立赞引奏跪拜兴
　　皇帝行三跪九拜礼兴赞引恭导
　　皇帝诣
　　皇后香案前司香进香跪
　　皇帝立上香毕恭导
　　皇帝复位立乐止典仪赞奠帛爵行初献礼司乐赞举初献乐奏敉平之章乐作舞干戚之舞有司掲尊幂勺挹酒实爵司帛司爵以次进至各
　　神位前司帛跪献篚奠于案三叩兴司爵立献爵奠于垫中各退乐暂止司祝诣祝案前跪三叩兴奉祝版跪案左赞引奏跪
　　皇帝跪赞读祝司祝读祝毕兴奉祝版跪安
　　神位前篚内叩如初退乐作赞引奏拜兴
　　皇帝三拜兴乐止武功之舞退文舞执羽籥进典仪赞行亚献礼司乐赞举亚献乐奏敷平之章乐作舞羽籥之舞司爵诣各
　　神位前献爵于左如初仪乐止典仪赞行终献礼司乐赞举终献乐奏绍平之章乐作【舞同亚献】司爵诣各
　　神位前献爵于右如亚献仪乐止文徳之舞退典仪赞彻馔司乐赞举彻馔乐奏光平之章乐作彻毕乐止赞礼郎一人趋至
　　神位前北面跪奏礼毕请
　　还寝室三叩退司乐赞举
　　还宫乐奏又平之章乐作赞引奏跪拜兴
　　皇帝行三跪九拜礼毕乐止典仪赞奉祝帛送燎司祝
　　司帛咸诣
　　神位前跪三叩奉祝帛兴司香跪奉香兴以次恭送燎所皇帝转立拜位东旁西向司拜褥官彻拜褥竢祝帛过
　　【仍布拜褥】
　　皇帝复位立赞引奏礼成暨对引官恭导
　　皇帝出殿左门降阶由
　　奉先左门出至
　　诚肃门外陞舆还
　　宫导从如来仪内务府官恭奉
　　神位还寝室上香行礼与迎
　　神同所司彻祭器内监阖门各退
　　右亲飨
　　若遣
　　皇子祭飨
　　前殿祭前诸仪届日
　　殿内外陈设均与
　　亲飨同
　　皇子拜位在
　　殿槛外正中设盥盘于右阶下
　　皇子夙兴补服步行至
　　诚肃门掌仪司赞礼郎二人前导
　　皇子由
　　奉先右门入至西阶下盥手升阶诸拜位前行礼迎神上香出入殿右门祝帛送燎
　　皇子避立西旁东面礼成仍自西阶降出
　　诚肃门还宫各退
　　遣王公内大臣祭飨仪节均与
　　皇子同
　　右遣官飨
　　奉先殿上香仪每月朔望
　　列圣圣诞
　　列圣
　　列后忌辰及上元清明霜降嵗除日恭遇
　　皇帝亲诣
　　后殿上香行礼是日所司诣
　　后殿
　　寝室前陈酒脯果实鑪镫具司香官执事殿内掌仪司官
　　请
　　驾如仪
　　皇帝补服【忌辰素服】乗舆出宫内务府总管前导至诚肃门降舆入恭导
　　皇帝诣
　　后殿各案前上香行礼仪与
　　前殿上香同礼毕恭导
　　皇帝还宫各退
　　右亲诣上香
　　立春端阳重阳等节掌仪司官入
　　后殿眀镫内监启
　　寝室神龛案陈酒脯果实掌仪司官一人补服诣各案前上香行三跪九叩礼如仪四月八日七月望日陈
　　素果不设酒脯余同【赞礼以内务府赞礼郎升降出入均于右】
　　右遣官上香
　　列圣
　　列后升祔
　　奉先殿仪前期内务府敬制
　　神主于
　　神库既成内务府总管上香行礼如仪
　　钦简奉
　　后主大臣一人前三日掌仪司官入
　　后殿陈设
　　寝室前神龛香案
　　宝椅
　　宝牀楎柂及帷幔衾枕鑪擎供器如事生之仪届日掌仪
　　司官诣
　　前殿陈设
　　宝座每案陈祭器设香帛尊爵罏镫具乐部陈乐悬乐舞
　　奉
　　后主大臣及执事官皆公服祗竢内监设盥盘于
　　神库门外之东司拜褥官豫布
　　后主祗见拜位于殿中布
　　皇帝拜位于稍后其日升祔
　　太庙礼成
　　皇帝还宫释礼服更补服礼部尚书诣
　　乾清宫奏请
　　皇帝乗舆出宫前引后扈如常仪掌仪司官诣后殿
　　寝室前上香行礼恭奉
　　列圣
　　列后神位奉安于
　　前殿
　　宝座跪叩如仪
　　驾至
　　诚肃门降舆赞引对引太常寺卿二人恭导
　　皇帝诣
　　神库门外东盥手如仪诣
　　帝主
　　后主神位前上香行三拜礼奉
　　后主大臣于门外随行礼
　　皇帝近前跪恭奉
　　帝主兴前行奉
　　后主大臣趋入
　　神库门诣前跪恭奉
　　后主兴随行赞引对引恭导
　　皇帝入
　　奉先左门【前引大臣止】陞东阶【后扈大臣侍卫均止】进
　　殿中门奉安
　　帝主于宝座上退及案前跪三叩兴赞引对引恭导皇帝就位立赞引北面跪奏
　　皇后【恭宣　　后主尊諡】　升祔
　　奉先殿祗见
　　皇帝【恭宣　　帝主尊諡】　奉
　　后主大臣恭奉
　　后主跪安于祗见位兴趋出
　　殿西门赞引奏跪拜兴
　　皇帝恭代行三跪九拜礼兴进前跪恭奉
　　后主兴奉安于
　　宝座退及案前跪三拜兴复位乃行大飨礼迎
　　神上香读祝奠献望燎诸仪节均与常飨同礼毕赞引对
　　引恭导
　　皇帝出
　　奉先左门至
　　诚肃门外陞舆还
　　宫引扈如来仪掌仪司官恭请
　　神位还
　　御寝室上香行礼如初迎仪执事官彻藏祭器内监阖门
　　众各退
　　皇后升祔
　　奉先殿仪前期所司敬制
　　神主于
　　殡宫配殿制
　　宝座龛案于
　　神库既竣诹吉行题
　　主礼以
　　神舆恭奉回京升祔前一日
　　皇帝亲诣
　　奉先殿祗告如仪届日
　　神舆由
　　东华门入
　　皇子从王公以下文武百官朝服防门外跪迎侯过兴内务府官豫诣
　　前殿陈设
　　宝座具案陈恭请
　　列圣
　　列后神位奉安行礼均如仪司拜褥官豫布祗见拜褥于殿中
　　神舆至
　　诚肃门止赞引对引官二人导
　　皇子诣
　　神舆前跪行三叩礼兴恭奉
　　神主由
　　奉先左门入进
　　殿中门奉安于祗见位少退立赞引跪奏
　　皇后【恭宣　尊諡】升祔
　　奉先殿祗见
　　列圣
　　列后
　　皇子恭代行三跪九叩礼毕进前跪恭奉
　　神主兴赞引赞
　　赐座
　　皇子奉
　　神主奉安于
　　宝座跪三叩兴乃行大飨礼毕恭请
　　神位还
　　御寝室
　　神主
　　御寝室上香行礼均如常仪
　　右升祔
　　荐新仪正月荐鲤鱼青韮鸭卵二月荐莴苣菜菠菜小葱芹菜花鳜鱼三月荐王蒌蒿菜芸薹菜茼蒿菜水萝葡四月荐樱桃茄子雏鸡五月荐杏李蕨菜香子鹅桃桑椹六月荐杜梨西葡萄苹
　　果七月荐梨莲子菱榛仁藕野鸡八月荐山药栗实野鸭九月荐柿鴈十月荐松仁软枣蘑菇木耳十一月荐银鱼鹿肉十二月荐蓼芽菉豆芽鱏鱑鱼其豌豆大麦文官果或奉
　　防特荐鲜品皆遣内监供献行礼
　　顺治十四年定每日供献汤饭果五盘肉三盘上香行礼
　　康熙十三年定早晚防香烛停止每日供献每月荐新掌仪司官诣
　　后殿上香行礼具常服遇吉期具补服其祭品内监于神厨恭造




　　皇朝文献通考卷一百十七
　　钦定四库全书
　　皇朝文献通考卷一百十八
　　宗庙考【十二】
　　寿皇殿
　　【臣】等谨按旧制在景山东北恭阅
　　圣祖仁皇帝实録顺治十八年二月壬午奉移
　　大行皇帝梓宫于
　　寿皇殿盖宻近
　　紫宸崇严清閟歴稽
　　大事之礼皆即
　　殿以行
　　世宗宪皇帝登极初元敬于
　　中殿奉
　　圣祖仁皇帝神御嵗时诣
　　奉先殿行礼毕即诣
　　寿皇殿行礼或以日専诣焉
　　孝思垂则礼展
　　宫壸我
　　皇上继述心防追隆
　　世徳敬于
　　东室安奉
　　世宗宪皇帝神御既复
　　命所司诹吉移建
　　殿于正中南对景山鬰葱轮奂恭绎
　　御制碑记曰
　　安佑视
　　寿皇之义
　　寿皇视
　　安佑之制煌煌钜典笃祜万年矣兹恭纪
　　寿皇殿之礼于前复恭纪
　　安佑宫
　　永佑寺之礼于后盖惟
