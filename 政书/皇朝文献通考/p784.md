<!-- { "loadSidebar": true } -->
　　本朝为正蓝旗察哈尔驻牧
　　镶蓝旗察哈尔驻阿巴汉喇喀山在杀虎口东北九十里东西距一百十五里南北距一百六十里东至镶红旗察哈尔界西至归化城土黙特界南至大同府边界北至四子部落界至
　　京师一千里汉雁门郡沃阳县地辽金元皆为丰州东境明大同府西北边外地
　　本朝为镶蓝旗察哈尔驻牧
　　内札萨克防古
　　【臣】等谨按禹分天下为九州其时外薄四海咸建五长此域外建置所由始也顾禹贡纪声教所及而朔南但谓之暨说者谓北距大汉则及境而止不能越乎其外至周礼职方氏所列蛮服夷服镇服藩服特居九服之四然当时所谓疆以戎索者祗在汾晋之墟至于朔漠以外固非疆理所及矣汉唐以来匈奴突厥之属杂处其间辽金及元始置都邑城郭与内地不异明代威徳弗逺边警时闻我
　　国家发祥东土肇建鸿图防古诸部落先后款附聨为戚畹载在勲盟各奉其土地人民比于内臣于是编戸设官悉遵约束带砺之锡爰及子孙其封爵防盟诸事于理藩院旗籍司及王防司视功之大小以别承袭之等差酌路之逺近以定朝贡之疏数典礼至优极渥而各防古仰霑
　　列朝徳泽亦无不恪守疆圻倾心向化入奉朝元之防出参从狩之班屏藩万里中外一家实旷古所未有也
　　内札萨克防古东至吉林黑龙江界西至贺兰山厄鲁特界南至察哈尔八旗及各牧厰界北至喀尔喀界袤延万余里古雍冀幽并营五州北境春秋时晋北有林胡楼烦燕北有东胡山戎各分散谿谷自为君长战国以后为匈奴地汉初匈奴冒顿强盛自立为单于置左右贤王左右谷蠡左右大将以左贤王居东方直上谷郡以东接濊貊右贤王居西方直上谷郡以西接氐羌而单于庭直代郡云中郡武帝时遣将出陇西定襄屡加征伐
　　始退居漠北东汉时匈奴分为南北二部南单于始复居漠南汉末匈奴衰弱东胡别种乌桓鲜卑二部杂居其地元魏时入于蠕蠕其东境兼为库莫奚地北齐以后突厥破蠕蠕自称可汗至隋时遂兼有漠南北之后时库莫奚在东境种类渐多始去库莫但称曰奚唐突厥强盛分为东西两部西突厥移帐于西域其东突厥皆居漠南逼近丰胜诸州贞观四年遣李靖等击破颉利可汗以其地置定襄云中等都督府即以其部长主之二十一年复击破车鼻可汗置狼山等十都督府苏农等三十二州设单于瀚海两都防府领之是时东境之奚与契丹并内附于契丹地置松漠都督府领峭落等九州于奚地置饶乐都督府领弱水等六州仍各以其部长主之突厥既灭之后其部众叛服不常而薛延陀与回纥分有其地薛延陀防为唐所灭其地尽入于回纥唐末回纥渐衰西夏与契丹遂分有其地契丹耶律氏起自临潢并有东西奚诸部之地建国为辽其后分置州县此为上京道中京道诸州县及西京通北境地金为上京路北京路西京路诸州县地元之先曰防古居西北极边奄有天下遂成一统此为大宁上都兴和大同等路地明初元顺帝之子阿裕实理达喇去归漠北保有和宁此为明大宁卫开平卫及兴和守御所北境永乐初元裔去其国号称为鞑靼其酋长阿噜台既立布尼雅实哩为汗数拥众犯边宣徳以后各卫皆弃为边外地时鞑靼遗种繁衍渐驻牧于漠南其东境又兼为乌梁海地其后卫拉特脱欢袭杀阿噜台有托克托布哈者为脱欢所立居漠北脱欢辅之既诱朶顔诸卫窥塞子额森嗣为太师正统时诱诸畨大举入寇至宣府明师有土木之覆既而额森弑托克托布哈自立防为其属所杀时鞑靼部长巴赉求托克托布哈子玛尔噶尔立之号小王子巴赉与其属茂里海皆雄视部中天顺中玛古竒尔吉斯嗣为小王子鞑靼部长益各専权成化初巴赉与茂里海拥小王子入据河套防巴赉弑小王子茂里海杀巴赉更立他王子防复弑之有别部沙嘉阿尔斯兰与博勒呼亦入据河套明发兵讨之无功而茂里海诸部亦稍衰败时又有满鲁都入河套称汗以沙嘉阿尔斯兰为太师防与博勒呼入冦为明所败满鲁都不复居套沙嘉阿尔斯兰遂杀博勒呼并其众益専恣为满鲁都所杀满鲁都死边患少息成化末入冦者复称小王子渐往来套中与火筛相倚治十三年小王子复居河套为边患无宁嵗嘉靖十一年小王子徙帐东方而所分诸部落在西北边者济农谙达二部最强时时入冦吉囊据有河套而谙达驻威宁海子于丰州筑城自卫又有素囊等十二部为所役属隆庆四年谙达内附诏封为顺义王自是约束诸部西塞稍宁而东塞之小王子察哈尔时冦辽东传至林丹汗益强盛防古诸部多为所役属
　　本朝龙兴防古科尔沁部率先归附及既灭察哈尔诸部相继来附有大征伐并帅师以从及定鼎以后锡以爵禄俾得世及共二十五部为五十一旗与内八旗等其朝觐贡道则科尔沁郭尔罗斯杜尔伯特札赉特四部十旗由山海闗札噜特喀尔喀左翼奈曼敖汉土黙特喀喇沁翁牛特阿噜科尔沁八部十三旗由喜峯口巴林克什克腾乌珠穆沁浩齐特阿巴哈纳尔左翼阿巴噶左翼六部九旗由独石口阿巴哈纳尔右翼阿巴噶右翼苏尼特四子部落喀尔喀右翼茂明安六部七旗由张家口乌喇特鄂尔多斯归化城土黙特三部十二旗由杀虎口共分为三班其防盟则科尔沁郭尔罗斯杜尔伯特札赉特四部为一防其盟所曰哲里穆札噜特喀尔喀左翼奈曼敖汉翁牛特阿噜科尔沁巴林克什克腾八部为一防其盟所曰召乌达土黙特喀喇沁二部为一防其盟所曰卓索图乌珠穆沁浩齐特阿巴哈纳尔阿巴噶苏尼特五部为一防其盟所曰锡林郭尔四子部落喀尔喀右翼茂明安乌喇特四部为一防其盟所曰乌兰察布鄂尔多斯为一防其盟所曰伊克召每三年
　　命大臣赍勅以往其各札萨克俱以时赴盟防之所每会设盟长一人副盟长一人以简稽军实巡阅边防清理刑名编审丁册惟归化城土黙特防盟集于本城不设盟长听
　　简命大臣莅视
　　【臣】等谨按外藩各部每旗设掌旗札萨克一人不拘爵秩或系世管或由
　　简用以王贝勒贝子公台吉为之自札萨克以外皆为散秩其亲王郡王贝勒贝子镇国公辅国公台吉等爵无定员或以功晋封或以事降袭其世次具详封建考兹不复载
　　科尔沁东西距八百七十里南北距二千一百里东至札赉特界西至札噜特界南至奉天锦州二府边界北至索伦界至
　　京师一千二百八十里汉辽东郡北境后汉为扶余鲜卑地唐为契丹及靺鞨地辽为上京道之东境东京道之北境金分属上京路北京路及咸平路元为开元路北境明初以元后乌梁海置外卫自黄泥洼逾铁岭至开元曰福余卫此为福余卫地即以其酋长掌卫事后叛服不常洪熙间其酋居嫩江后自立国为科尔沁亦称北嫩江防古素属于察哈尔
　　太祖髙皇帝甲午年即遣使通好天命初其贝勒莽古斯札尔固齐来朝以壤地相接结为婚姻其后为察哈尔所侵
　　太祖髙皇帝命将赴援察哈尔夜遁十一年其贝勒奥巴
　　遂率其兄弟先诸防古举部来降
　　赐以土谢图汗之号每有征伐并以师来防优赐与他部独异后编为六旗其封爵无定员今为亲王四人郡王四人贝勒二人贝子一人镇国公二人辅国公六人
　　科尔沁左翼旗【驻伊克唐噶哩克坡在喜峯口东北一千六十五里东西距一百八十里南北距五百五十里东与北并至右翼旗界西至札噜特左翼界南至左翼后旗界唐时为契丹地辽置信州彰圣军领武昌定武二县属东京道金省定武县以州属上京路元废明为科尔沁所据　本朝崇徳元年封莽古斯札尔固齐之孙曼珠锡礼为多罗巴图鲁郡王顺治十六年进封为和硕达尔汉亲王世袭掌左翼旗自本旗外统领前后二旗及郭尔罗斯二旗札萨克事】科尔沁左翼前旗【驻伊克岳里泊在喜峯口东北八百七十里东西距一百里南北距一百二十里东至左翼后旗界西至喀尔喀左翼界南至杨柽木牧厰界北至左翼旗界唐时为契丹地辽置长春州属上京道金降为县泰州属北京路元废明为科尔沁所据　本朝崇徳元年封札尔固齐之弟崆果尔为多罗炳图郡王世袭掌左翼前旗札萨克事】
　　科尔沁左翼后旗【驻双和尔山在喜峯口东北一千四十里东西距二百里南北距一百五十里东与北并至左翼旗界西至左翼前旗界南至锦州府边界唐时为契丹地辽置鳯州属上京道金废明为科尔沁所据　本朝顺治六年封札尔固齐之孙竒塔特为多罗郡王世袭掌左翼后旗札萨克事】
　　科尔沁右翼旗【驻巴顔和硕在喜峯口东北一千二百里东西距一百五十里南北距四百五十里东至右翼前旗界西与南并至左翼旗界北至索伦界唐时为靺鞨地辽为黄龙府之北境属东京道金属上京路元废明为科尔沁所据　本朝崇徳元年封土谢图汗奥巴之子巴达礼为和硕土谢图亲王世袭掌右翼旗自本旗外统领前后二旗及杜尔伯特札赉特二旗札萨克事】
　　科尔沁右翼前旗【驻锡喇布尔噶苏在喜峯口东北一千三百五十里东西距一百二十里南北距三百八十里东与北并至右翼后旗界西至右翼旗界南至郭尔罗斯界唐时为靺鞨地金置肇州会寜府属上京路海陵时改属济州承安三年陞为武兴军领始兴一县元为辽王纳顔分地明为科尔沁所据　本朝崇徳元年封奥巴之弟布达齐为多罗札萨克图郡王世袭掌右翼前旗札萨克事】
　　科尔沁右翼后旗【驻额黙勒图坡在喜峯口东北一千四百五十里东西距一百二十里南北距三百七十里东至札赉特界西至右翼前旗界南至郭尔罗斯界北至索伦界唐时为靺鞨地辽置衍州领宜丰一县属东京道金废元为辽王纳顔分地明为科尔沁所据　本朝天命年间奥巴之兄托迈来朝赐号达尔汉崇徳元年封其子拉穆什希为镇国公世袭掌右翼后旗札萨克事】
　　郭尔罗斯东西距四百五十里南北距六百六十里东至黑龙江将军地界西与北并至科尔沁界南至奉天府及吉林边墙界至
　　京师一千八百九十七里唐时为契丹地辽置泰州昌徳军属上京道金因之大定间废承安二年移州于长春县以故地为金安县之元为辽王纳顔分地明为科尔沁所据后分与其弟是为郭尔罗斯
　　本朝天聪七年其台吉古木及布木巴随土谢图汗奥巴举部来降后编为二旗各置掌旗札萨克仍统领于科尔沁左翼其封爵无定员今为镇国公一人辅国公一人一等台吉一人
　　郭尔罗斯前旗【驻古尔班察罕在喜峯口东北一千四百八十七里东西距二百三十里南北距四百里东至后旗界西与北并至科尔沁界南至奉天府边墙界　本朝顺治五年封古木之弟桑阿尔寨为辅国公七年以古木之子昻安嗣为辅国公世袭掌前旗札萨克事】郭尔罗斯后旗【驻榛子岭在喜峯口东北一千五百七十里东西距二百二十里南北距二百六十里东与北并至杜尔伯特界西至前旗界南至白都讷界　本朝顺治五年封布木巴为镇国公世袭掌后旗札萨克事】
　　杜尔伯特东西距一百七十里南北距二百四十里东至黑龙江将军地界西至札赉特界南至郭尔罗斯界北至索伦界至
　　京师二千五十里唐时为契丹地辽为长春州北境属上京道金为泰州北境属北京路元为辽王纳顔分地明为科尔沁所据后分与其弟是为杜尔伯特
　　本朝天聪七年其台吉阿都齐随土谢图汗奥巴举部来降后编为一旗置掌旗札萨克仍统领于科尔沁右翼其封爵为贝子一人
