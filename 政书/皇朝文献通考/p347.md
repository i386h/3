<!-- { "loadSidebar": true } -->
　　钦命进爵命妇尚膳内管领庀
　　皇太后
　　皇后御馔
　　皇贵妃
　　贵妃
　　妃
　　嫔燕席亲王郡王进馔筵牲席光禄寺庀席届日内銮仪卫设
　　皇太后仪驾卤簿内监设乐悬均如朝贺仪公主福晋夫
　　人命妇咸朝服集
　　永康右门外只竢武备院张黄幂于
　　慈宁门外阶下正中内管领设反坫于幂下尊爵金巵壶
　　勺具尚膳女官内管领妻入
　　殿布席
　　宝座前设
　　皇太后御筵加黄幂
　　宝座之东为
　　皇后御筵西南向稍后左右为
　　皇贵妃
　　贵妃
　　妃
　　嫔筵东西向再后左右为公主福晋以下乡君入八分公夫人以上席重行
　　殿外丹陛左右为公侯伯子男满一二品大臣命妇席均重行东西向北上席皆加幂
　　右陈设布席
　　辰刻内监引公主福晋以下二品以上命妇自
　　永康右门入
　　慈宁门序立于东西丹墀内已刻礼部尚书侍郎转传内
　　监奏请
　　皇后诣
　　皇太后宫筵宴
　　皇后率
　　皇贵妃
　　贵妃
　　妃
　　嫔具礼服陞舆以次出
　　启祥门前引命妇八人恭导由
　　慈祥门入至
　　徽音左门外降舆入
　　皇后进至殿内西向立
　　皇贵妃
　　贵妃
　　妃
　　嫔随入东西序立公主福晋夫人命妇按翼升丹陛东西面序立均北上引礼女官转传内监奏请
　　皇太后御慈宁宫
　　皇太后礼服出中和韶乐作奏豫平之章
　　陞宝座乐止引礼女官引公主福晋夫人以次入
　　殿就燕位次引大臣命妇就燕位
　　皇后率
　　皇贵妃
　　贵妃
　　妃
　　嫔各于本位行一拜礼坐公主福晋以下皆一叩各就位坐乃进茶丹陛清乐作奏海宇升平日之章尚茶女官率尚茶妇举茶案由中道进至
　　殿檐下阈外中正北面跪进茶女官奉茶入殿中门由中陛升至
　　皇太后宝座前跪进茶兴东面立
　　皇后率
　　皇贵妃
　　贵妃
　　妃
　　嫔行一拜礼公主福晋以下随行礼坐女官跪受茶瓯由右陛降退出
　　殿中门侍卫妻进
　　皇太后茶次分
　　赐
　　皇贵妃
　　贵妃
　　妃
　　嫔公主福晋夫人命妇茶
　　皇后率
　　皇贵妃
　　贵妃
　　妃
　　嫔以下行一拜礼饮毕复拜如初尚茶女官率尚茶妇彻茶案退乐止
　　右就位进茶
　　乃进酒尚膳女官内管领妻入
　　殿展
　　皇太后御筵
　　皇后御筵幂以次展
　　皇贵妃
　　贵妃
　　妃
　　嫔以下席幂各退司爵女官自黄幂内奉壶爵金巵以次进至
　　殿中门阈外之左西面立丹陛清乐作奏玉殿云开之章进爵命妇兴离席
　　皇后以下皆兴进爵命妇入
　　殿北面跪
　　皇后率
　　皇贵妃以下皆跪女官举壶实酒于爵由中门入西面跪授爵兴退进爵命妇奉爵兴自
　　宝座中陛升当右北面跪恭进
　　皇太后酒兴由右陛降复位一叩
　　皇后率
　　皇贵妃以下行一拜礼坐进爵命妇兴由右陛升跪受爵由中陛降复位跪女官入跪受虚爵乃以金巵酌酒承
　　懿防赐进爵命妇酒女官入立授巵进爵命妇受巵行一叩礼饮卒巵女官立受虚巵退进爵命妇复叩如初兴退入席坐执事女官分
　　恩赐果食于各席
　　皇后以下行一拜礼乐止
　　右奉觞上夀
　　乃进馔尚膳女官率尚膳妇以馔入恭进于
　　皇太后前中和清乐作奏万象清宁之章执事女官分赐肴馔于各席
　　皇后以下皆拜如前仪乐止尚茶女官举反坫案进至殿陛下侍卫妻进
　　皇后前酒次分
　　赐
　　皇贵妃
　　贵妃
　　妃
　　嫔公主福晋夫人命妇酒
　　皇后率
　　皇贵妃
　　贵妃
　　妃
　　嫔以下行一拜礼饮毕复拜如初坐是时内监下宫门帘礼部满尚书侍郎引庆隆舞进至丹陛舞扬烈舞次引队舞大臣进至丹陛舞喜起舞毕笳吹进奏朝鲜国俳进百技并作毕各退
　　右行酒乐舞入侑
　　内监启帘内管领妻升彻
　　皇太后御筵退
　　皇后
　　皇贵妃
　　贵妃
　　妃
　　嫔皆兴离席就
　　殿内拜位立公主福晋夫人出
　　殿左右门暨大臣命妇侍卫妻按翼于丹陛上拜位立均北上丹陛大乐作奏益平之章
　　皇后率
　　皇贵妃以下一二品命妇以上谢
　　恩行二肃一跪一拜礼毕乐止引礼女官转传内监奏请皇太后还后宫中和韶乐作奏履平之章
　　皇太后还宫乐止引礼女官奏礼毕恭引
　　皇后
　　皇贵妃
　　贵妃
　　妃
　　嫔降阶仍由
　　徽音左门出陞舆还宫内监引公主福晋命妇各退
　　右谢恩
　　恭遇
　　皇太后万夀及元旦次日筵宴向例应备馔筵羊酒亲王等各恭进桌张羊酒如不敷者交光禄寺及两翼増备乾隆二十六年
　　皇太后七旬万夀筵宴奉
　　防阿哥等进三九近派王等进三九显亲王等进三九
　　内务府遵
　　防办理将向例王等各进桌张羊酒统入于六九数内
　　乾隆三十四年军机处遵
　　防查奏元旦次日
　　慈宁宫筵宴请用馔筵三十张奉
　　防再减十张是年羊酒数目亦照馔筵减半之例三十
　　六年
　　皇太后八旬万夀与二十六年同
　　若元旦节
　　慈宁宫于次日筵宴是日而遇斋戒应否改期豫行请防遵办乾隆二十四年十二月奉
　　防次年正月初二日系斋戒日期
　　皇太后宫筵宴应于初一日举行
　　凡王公等所进羊只自行备送外其増备羊肉及需用铁锅铁杓砖灶水桶檐杖栁罐刷箒等量数咨工部送用若宴毕所剰桌张交与
　　慈宁宫首领内监散给拜唐阿内监等前期奏请得防知照内大臣理藩院内务府上三旗防军统领皇后三大节朝贺
　　顺治八年四月定
　　皇后三大节礼仪是日
　　皇后仪仗全设
　　皇后诣
　　皇太后宫行礼毕还宫公主和硕福晋以下都统子尚书
　　命妇以上俱诣
　　皇后宫行礼
　　康熙八年定元旦冬至次日
　　皇后官庆贺礼仪是日设
　　皇后仪驾于
　　太和殿前【时修　乾清宫尚未竣工】设丹陛大乐于
　　中和殿前
　　皇后诣
　　太皇太后
　　皇太后宫行礼毕公主福晋以下一品命妇以上咸朝服
　　行礼如仪
　　十年定
　　皇后仪驾丹陛大乐设于
　　坤宁宫前
　　十一年定
　　皇后千秋节庆贺礼仪与元日同
　　雍正六年
　　皇后千秋节王公百官咸蟒袍补服
　　乾隆六年礼部奏
　　皇后千秋节恭进庆贺笺文向未列班行礼于典礼未
　　备嗣后文武各官拟于
　　午门外齐集行礼得
　　防仍照旧例行
　　十六年正月奏准
　　皇后千秋莭正值
　　皇上恭奉
　　皇太后祗谒
　　泰陵应行典礼应请停止贺笺仍届期送阁
　　二十七年十月定庆贺
　　皇后题本式题本面页用红绫红签本内加红签二十八年二月更定庆贺题本式通政使实麟等奏言各督抚庆贺
　　皇后千秋本章内加签有用半签有用全签有并未加
　　签者殊未画一嗣后庆贺
　　皇后本章及贴黄请改用红纸其面页仍用红绫红签本内毋庸另行加签疏入令大学士等集议应如所请惟面页面签臣等酌议亦用黄绫以昭画一従之
　　皇后三大节朝贺仪先期诸王公及内外文武臣工具贺笺送礼部其式曰具官臣某等诚懽诚忭稽首顿首
　　上言伏以
　　【笺聫随时撰拟】敬惟
　　皇后殿下
　　【随时　臣撰拟】等幸际昌期恭逢
　　令莭【元旦长至】伏愿
　　【随时　臣撰拟】等无任赡
　　天仰
　　圣懽忭之至谨奉
　　笺称
　　贺以
　　闻
　　右笺贺仪式
　　前期一月将礼仪具题得
　　防行文各衙门遵办行八旗理藩院取行礼命妇名册
　　付精膳司转传侍卫命妇铺设
　　皇太后宫及
　　皇后宫内拜褥豫备行礼均照
　　皇太后宫朝贺例办理行礼前三日恭缮
　　皇后行礼受朝仪注
　　皇贵妃
　　贵妃
　　妃
　　嫔以下行礼仪注并缮冩緑头牌进呈
　　御览后交内监恭进奏呈仪注后抄録原奏行知内务府内銮仪卫领侍卫内大臣内阁典籍防并宗人府理藩院八旗等一体遵照如奉
　　防免齐集仍行知防
　　右戒办
　　是日昧爽内銮仪卫陈
　　皇后仪驾于
　　交泰殿前陈车舆于
　　乾清门外内监设中和韶乐于
　　交泰殿檐下设丹陛大乐于
　　仪驾之南礼部仪制司官自部奉臣工庆贺笺文安龙亭内校尉舁行鼓吹前导迎乐作奏禧平之章由东长安门至
　　午门外陈设恭送内阁如仪
　　右仪驾乐悬陈设
　　质明内监设
　　皇贵妃
　　贵妃
　　妃
　　嫔拜位于
　　殿檐前北面设公主福晋以下二品命妇以上拜位于丹陛下按翼分东西班北面序立设引礼命妇二人賛相礼仪公主福晋暨命妇与贺者依时刻朝服只
　　皇后既率
　　妃
　　嫔诣
　　皇太后
　　皇帝前行礼毕
　　皇贵妃
　　贵妃
　　妃
　　嫔俱礼服诣
　　交泰殿陞丹陛序立于
　　殿前东西向内监引公主福晋暨命妇由
　　隆宗门
　　内右门入序立于丹陛左班西面右班东面俱北上引礼命妇转传内监奏请
　　皇后御殿
　　皇后礼服出中和韶乐作奏淑平之章【乐辞三大节同后仿此】陞座乐止引礼命妇引
　　皇贵妃
　　贵妃
　　妃
　　嫔就拜位公主福晋命妇俱就拜位左班西上右班东上均北面行六肃三跪三拜礼丹陛乐作奏正平之章【乐辞三大节同】礼毕复原位立乐止引礼命妇奏礼成中和韶乐作奏顺平之章
　　皇后还宫乐止
　　皇贵妃
　　贵妃
　　妃
　　嫔各还宫公主福晋命妇皆出内监引
　　皇子
　　皇孙诣
　　皇后宫行礼如仪
　　右中宫朝贺






　　皇朝文献通考卷一百二十九
　　钦定四库全书
　　皇朝文献通考卷一百三十
　　王礼考【六】
　　登极
　　臣等谨按马端临王礼考不载登极之仪王者践阼而治万国应期启圣握纪御符典礼讵宜従畧元史礼乐志载即位受朝仪明史礼志亦首载登极仪于例为协洪惟我
　　太祖肇兴王业建元受朝式创受命之规
　　太宗拓土启疆诸部咸附建国号曰
　　大清筑坛告
　　天宣表称贺益宏开国之模
　　世祖定鼎燕京柴燎告
　　天行即位礼遂成万年一统中外之业至于
　　列圣继体守文正位凝命告于
　　几筵临莅万国所定仪注斟酌古今之宜至孝至仁超轶
　　千古我
　　皇上嗣皇帝位悉遵
　　前典敬迓
　　天庥兹按
　　五朝实録
　　起居注及
　　大清防典敬谨编载以垂示无极
　　天命元年正月壬申朔诸王百官恭上
　　太祖髙皇帝尊号曰覆育列国英明皇帝建元天命御殿受朝贺是日内外贝勒大臣率羣臣集殿前分八旗
　　序立
　　上御殿陞座众贝勒大臣率羣臣跪八大臣出班跪进表章近侍侍卫阿敦巴克什额尔徳尼接表额尔徳尼在
　　御前宣表讫
　　上乃降御座焚香告
