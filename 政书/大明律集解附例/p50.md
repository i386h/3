<!-- { "loadSidebar": true } -->
纂注此条者三节以凡人言第四节以奴婢言五节六节以子孙妻妾亲属言未节则总承之然凡人奴婢俱兼自己及他人乞养过房与子孙以下则专言卖与人也首二节略卖为奴婢者不分首从其余俱分首从首节方术略谋谓以计取之也伤人杀人人字说得广杀伤平人虽各有本律此重在略人上故坐绞斩观强窃盗伤人律自可类推二节买良家子女转卖是随买随卖者若买来长成而卖者难用此律三节和同谓两相情愿心如妻妾与夫不和与人私约逃走而诱之之类相诱相卖平说自顶和同来未卖者句止就本节言甘略卖不言未卖者恶者其略取之情不复从未减耳被诱之人不言给亲完聚彼既有罪自当改正归宗故不言也四节亦兼为自己之奴婢妻妾子孙及卖与人两下说五节专言卖为奴婢而不及妻妾子孙者盖卖姊妹与人为妻妾是嫁娶常事卖妻妾与人为妾自有卖休律而卖子孙为子孙者亦自有乞养律也五节未卖者承上略卖和卖说又减一等又字因上有减一等之文故云又减一等非止承和卖者或疑上未卖有各字而此用又字者何上以诱人之人与被诱人俱有罪故云各若被卖卑幼则无罪者安得用各字也卖卑幼子孙以下俱是六节二卖字俱兼和略言大功以下亲通尊卑七节牙保者谓说合保领之人也追价指卖者所得之价牙保窝主所得之钱故曰并追入官此言凡设为方术谋略而诱取良人子女在巳为奴婢及略诱良人子女卖与人为奴婢者不分首从皆杖一百流三千里诱取在巳及卖与人各为妻妾子孙者造意杖一百徒三年若因略诱不从而殴伤其人或殴在傍之人及被略之父母者绞杀人者斩为从者各减一等其略之子女不坐罪给亲完聚若假以乞养过房为名色买良家女转卖与人者亦如略卖之罪卖为奴婢者皆杖一百流三千里卖为妻妾子孙者为首者亦杖一百徒三年盖上事同而罪亦同也若虽非略卖但和同或投其所欲或乘其所便与良人两相情愿诱来在巳为奴婢及相和卖与人为奴婢者杖一百徒三年相诱在巳及相卖与人为妻妾子孙者杖有徒二年半被诱之人既巳听从安得无罪故止减犯人一等奴婢者杖九十徒二年半为妻妾子孙者杖八十徒二年若将所和诱之人隐藏递寄而犹未卖诱之人与被诱者为奴婢者杖九十徒二年半被诱之人杖八十徒二年为妻妾子孙者杖八十徒二年被诱之人杖七十徒一年半盖与上情异而罪也若被和诱之人年在十岁以下者无所知识易为欺骗虽系和同而诱人之亦同上略诱法科断为奴婢者皆杖一百流三千里为妻妾子孙者为首杖一百徒三年被诱之人不坐以上俱以凡人言若设方略而诱取他人奴婢在巳及卖与人各为奴婢者皆杖一百徒三年诱取在巳及卖与人各为妻妾子孙者为首者杖九十徒二年半殴伤人者杖一百流三千里杀人者仍依良人故杀他人奴婢律绞被诱之人不坐若和诱他人奴婢为奴婢为奴婢及卖与人为奴婢者杖九十徒二年半为妻妾子孙者杖八十徒二年被诱之人减一等未卖者各减巳卖之罪一等故曰各减略卖和诱良人罪一等曰略卖包诱言之曰和诱包卖言之互相备也其奴婢十岁以下虽和亦同略诱之罪以上专以奴婢言若父略卖自己之子孙为奴婢者杖八十卖巳之弟妹及侄侄孙若巳之妾子孙之妇者视子孙为稍疏矣八徒二年略卖子孙之妾者减子孙之妇二等杖六十徒一年卖同堂大功弟妹小功堂侄及缌麻堂侄为奴婢者视弟妹以下则又疏矣杖九十徒二年半若和同相卖为人奴婢者各减略卖之罪一等子孙杖七十弟妹及侄侄孙外孙巳之妾子孙之妇杖七十徒一年半子孙之妾杖一百同堂弟妹堂侄及侄孙者杖八十徒二年未卖者又减略卖和卖之罪一等未卖子孙者杖六十弟妹以下杖六徒一年子孙之妾杖九十同堂弟妹以下杖七十徒一年半被卖卑幼以其专制于专长故不坐罪给亲完聚若有杀伤各从专长殴卑幼本法不在略殴之限其略卖及和卖自己之妻与人为婢及和略卖大功以下亲与人为奴婢者各从凡人和略法其略卖者皆杖一百流三里和诱者为首杖一百徒三年和诱而未卖者各减巳卖一等其有殴伤依夫殴及殴大功以下专长卑幼本条科断夫奴婢而凡人一等良贱之分也减其所不得一减弟妹而下至大天以下亲渐加于子孙亲疏之别也加其所不得不加矣若窝主及买者知其和略之情者或为奴婢或为妻妾子孙并与犯人同罪至死减一等牙保引领知情而卖为奴婢妻妾子孙者各减犯人之罪一等并追价入官其窝主及买者并牙保不知其和略之情不坐罪仍追本价还主
按此律略卖为首之人当引例充军若买良家子女转卖者律虽曰罪亦如之然不得引例充军凡律罪同者例不得而同焉以作律时未有例也与律文原有充军者不同
　条例
一凡设方略而诱取良人与略卖良人子女不分巳卖俱问发边充军若略卖三口以上及再犯者用一百斤枷枷号一个月照发遣三犯者不分革前发极边卫分永远充军其窝主与买主并牙保人等知情者各依律治罪妇人有犯罪坐夫男若不知情及无夫男者止坐本妇照常发落
将腹里人口用强略卖与境外土官土人峒寨去处图利杀伤人律该处死外若未曾杀伤人比依将人口出境律绞为从者文官问革武官调烟瘴地面卫分带俸差操军民人等发边卫永远充军原系边卫者改发极边卫分
发冢
凡发掘坟冢见棺椁者杖一百流三千里巳开棺椁见尸者绞发而未至棺椁者杖一百徒三年招鬼而葬亦是若冢先穿陷及未殡埋而盗尸柩者杖九十徒二年半开棺椁见尸者亦绞其盗取器物砖石者计赃准凡盗论免刺○若卑幼发尊长坟冢者同凡人论开棺椁见尸者斩若弃尸卖坟者罪亦如之买地人牙保知情者各杖八十追价入官地归同宗亲属不知者不坐若尊长发卑幼坟冢开棺椁见尸者缌麻一百徒三年小功以上各递减一等发子孙坟冢开棺见尸者杖八十其有故而依礼迁葬者俱不坐○若残毁他人死尸及弃尸水中者各杖一百流三千里谓死尸在家或在野未殡葬将尸焚烧支解之类若巳殡葬者自依发冢开棺椁见尸律从重论若弃毁缌麻以上尊长死尸者斩弃而不失及髠发若伤者各减一缌麻以上卑幼依凡人递减一等毁弃子孙死尸者杖八十其子孙毁弃祖父母父母及奴婢雇工人毁弃家长死尸者斩○若穿地得死尸不即掩埋者杖八十若于他人坟墓熏狐狸因而烧棺棺椁者杖八十徒二年烧尸者杖一百徒三年若缌麻以上尊长各递加一等卑幼各依凡人递减一等若子孙于祖父母父母及奴婢雇工人于家长坟墓熏狐狸者杖一百烧棺椁者杖一百徒三年烧尸者绞○若平治他人鋆墓为田园者杖一百于有主坟地内盗葬者杖八十勒限移葬○若地界内有死人里长地邻不申报官司检验而輙移他处及埋藏者杖八十以致失尸者杖一百残毁弃尸水中者杖六十徒一年弃而不失及髠　发若伤者各减一等因而盗取依服者计赃准窃盗论免刺
纂注招鬼而葬谓棺椁中具有衣冠木主而葬者亦是二字承上三者说尸柩谓尸在柩也不可分或以尸柩二字承上殡埋二字言未殡盗尸未埋盗柩不知殡者宾也礼曰以棺入于肂中而涂之谓殡说文曰死棺椁将迁葬柩宾遇之谓死将殡故以宾礼处之安得谓未殡而盗其尸耶卑幼发此尊长祖父母父母皆在其中卖坟地而未弃尸止依发冢见棺椁律发卑幼子孙坟不言见棺椁及下不言弃而不失与髠发若伤之罪俱得勿论三节子孙与雇工人虽不言弃而不失等项有犯即坐斩不论其失与不失也四节各递加一等宜照上烧棺烧尸各递加之与官内忿争条殿内递加同例或谓当依丧服递加之若然烧大功棺者巳加入于流而烧祖父母棺者反止坐徒耶恐倒置也五节残毁以下俱就地邻里长言前言残毁及弃尸者杖一百流三千里而地邻里长止杖六十徒一年者盖前之弃毁或有雠隙别故有心以残弃此出故其罪不同耳琐言以致一字贯下数句而残毁等项俱属之他人而里长地邻止坐所因之罪若里长地邻自行残毁仍坐流罪此又深一层矣此言冢坟死者之所藏非人可发掘者凡无故发掘他人坟冢但见棺椁者杖一百流三千里巳开棺椁而见尸者绞发冢而未到棺椁者杖一百徒三年其招鬼而葬者虽曰无尸发之者亦以有尸论未到棺椁者杖一百徒三年见棺椁者杖一百流三千里开棺椁者绞若人之坟冢或年远土崩巳先穿陷及尸在柩未殡或在殡未埋有因而盗取尸柩则与发冢者异矣故杖九十徒二年半若开棺椁见尸者斩明其与凡人论见尸者斩其买坟地人及牙保人知其弃尸之情者各杖八十卑幼所得之价牙保所得之钱俱追入官地归卑幼同亲属主管不归原主者尸巳弃置无可复葬也买地人牙保不知情者不坐罪若尊长发卑幼坟冢开棺椁见尸者卑幼系缌麻杖一百徒三年小功杖九十徒二年半大功杖八十徒二年期亲杖七十徒一年半虽弃而不失及毁而但髠发若伤者缌麻杖九十徒二年半小功杖八徒二年大功杖七十徒一年半期亲杖六十徒一年若祖父弃子孙死尸者杖八十其子孙毁弃祖父母父母及奴婢雇工人弃毁家长死尸者不论失不失及伤否俱坐斩以上俱自未殡埋而弃毁者言之若穿凿自山地土得他人死尸不实时掩埋而暴露之者虽出无心即杖八十若于他人坟冢内用火熏烧以取狐狸因而烧毁棺椁者杖八十徒二年烧及其尸者杖一百徒三年于缌麻以上至期亲尊长坟内熏狐狸者各递加一等烧棺椁者杖九十徒二年半烧尸者杖一百流三千里尊长于缌麻以上卑幼坟内熏狐狸者各依凡人递减一等烧棺椁者缌麻杖七十徒一年半小功杖六十徒一年大功杖一百期亲杖九十烧尸者缌麻杖九十徒二年半小功杖八十徒二年大功杖七十徒一年半期亲杖六十徒一年若子孙于祖父母父母及奴婢雇工人于家长坟墓熏狐狸者杖一百烧棺椁者杖一百徒三年烧及其它尸者绞而弃毁者则有间矣若将他人坟墓平治为田园种植未见棺者不论有主无主即杖一百于他人有主坟地内不令得知而将巳棺椁盗葬其中者以未侵其坟地故杖八十官司勒期迁葬别处若地主界限内若某都里有死人身尸本管之里长地邻即当申报官司差人检验挨究致死根由明白方可移徙别处或系无主许令领埋若不申报官司检验而輙擅移他处及私自埋葬者杖八十埋藏不固以致本尸失去者杖一百若残毁其尸及弃置水中者杖六十徒一年虽弃而不失及髠发若伤者各减弃毁一等杖一百若因移埋毁弃而盗取其尸穿衣服者计赃准窃盗论免刺其视发冢者则有间矣
备考
　一凡于他人及尊长坟冢内熏狐狸未烧棺椁者并以不应事重论
按律不载妻妾弃毁夫尸有犯比依缌麻以上尊长律上请
　条例
一凡发掘王府将军中尉夫淑人等郡县主郡县乡君及历代帝王名臣先贤坟冢开棺为从与发现棺椁为首者俱发边卫发见棺椁为从与发而未至棺椁为首及发常人冢开棺见尸为从与发现棺椁为首者俱发附近各充军如有纠众发冢起棺索财取赎者比依强盗得财律不分首从皆斩
夜无故入人家
凡夜无故入人家内者杖八十主家登时杀死者勿论其巳就拘执而擅杀伤者减鬬杀伤罪二等至死者杖一百徒三年
