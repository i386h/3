<!-- { "loadSidebar": true } -->
　凡彼此俱罪之赃谓犯受财枉法不枉法计赃为罪者及祀禁之物谓如禁兵器及禁书之类则入官若取与不和用琼森事逼取求索之赃并还主谓恐吓诈欺强买卖有余利科敛及求之类其犯罪应合籍没财产赦书到后罪决讫未曾抄札入官者并从赦免其巳抄札入官守掌及犯谋反逆者并不放免若罪未处决物虽送官未经分配者犹为未入其缘坐人家口虽巳入官罪人得免者从亦从免放○若以赃入罪正赃见在者还官主谓官物还官私物还主又若本赃是驴转易得马及马生驹羊生羔畜产蕃息皆为见在巳费用者若犯人身死勿征别犯身死者亦同余皆征之若计雇工赁钱为赃者亦勿征○其估赃者皆据犯处当时中等物价估计定罪若计雇工钱者一人一日为铜钱六十文其牛马驼骡驴车船碾磨店舍之类照依犯时雇工赁直赁钱多各不得过其本价谓船价值铜钱一十贯不得追赁钱一十一贯之类○其赃罚金银并照犯人元供成色从实追征入官给主若巳费用不存者追征足色谓人元盗或取受正赃金银使用不在者并官足色
　　　纂注取与不和谓应少取而多取如过取利息之类多与而少与如给价减数之类计雇工钱六十文以人言后雇工以马牛等物言赁钱虽多兼工价直言此条并还主以上论赃物人官给主之例籍没财产以下就并入官内论赦免不免之例以赃入罪节应征勿征之例末节追赃成色之例盖彼此俱有罪之赃及非私家所宜有之物并追入官若取与不和用琼森事逼取求索之赃并追还主其犯罪应合籍没财产者除谋反逆叛者本身及家口财产不论巳未决讫曾否入官人不得赦放财不得赦免外其余罪人但遇赦书到正犯虽巳决讫惟札入官守掌财物难以槩免其未曾抄札入官及罪人未决而财产送官未分配守掌并缘坐家口虽巳入官罪人得免者亦并从免放若以赃入罪正赃见在未费者仍还官主巳费用王存者若犯人自身又死免其追征其余若犯人虽死而正赃尚存或正赃虽费用而犯人未死犹征还官主故曰余皆征之其不系赃罪犯人亦有追财物如埋殡银之类死亦勿征故小注曰别犯身死者亦同若毁损官房屋计雇工钱私借官车船计雇钱之类为赃者正犯身死亦不征其估计赃物定罪曰犯逆曰当时曰中等物价随地随时而斟酌适中不得低昂其手轻重其罪也若计雇工钱如私役部民夫匠之类每人一日为铜钱六十文作为定数其牛马驼骡驴车船碾磨店之类照犯处犯时中等价值估计雇工赁直定罪追还然赁钱累筭虽多各不得过其本价盖子不可多于母故也其追还官主职罚金银见在则从元供成色费用则从足色者乃官府追征之正法非特防弊而巳
按犯罪籍没财产者指奸党上言德政及造畜毒等条财产入官而言若采生折割人杀一家非死罚三人支解人财产律称断付死者之家所以优恤其生者也应合籍没者不同遇赦则当请旨定夺不得擅放免其罪未处决数句及缘坐人家口四句疏议管见诸书俱兼谋反逆叛说甚非不可依
按此条槩言赃物有人官有给主有籍没而是三者之中又有占计有成色有勿征有赦免矜恤之意沛然洋溢至其估计也必得其时值之平其成色也必出于元供之口必人赃之见存而始应征必罪恶之重大而始不免又见法乃不得巳而用之之意仁哉圣人之心乎
　条例
　　一在京在外问过囚犯但有还官赃物直银一十两以上监追年父及入官赃二十两以上给主赃三十两以上监追一年之上不能完纳者困全无家产或变卖巳尽及产虽未尽止系不堪无人承买者各勘实具本犯情罪轻重监追年月久近赃数多寡奏
请定夺若不及前数及埋葬银监追一年之上勘实全无家产者俱免追各照原拟发落
　　一凡犯侵欺枉法充军追赃人犯所在官司务严限监并至一年以上先将正犯发遣仍拘的亲家属监追如无的亲家属仍将正犯监追敢有纵令倩人代监及挨至年远輙称家产尽绝希图赦免者各治以罪
　　一军官旗军但有监追入官还官给主赃物直银十两以下半年之上不能完纳者将犯人先发立功纳钞等项各完满日还职着役仍将各人俸粮月粮照赃数扣除入官还官给主
犯罪自首
　　凡犯罪未发而自首者免其罪犹征正赃谓如枉法不枉法赃征入官用琼森事逼取诈欺科敛求索之类及强窃盗赃征给主其轻罪虽发因首重罪者免其重罪谓如窃盗事发自首又曾私铸钱之罪止科窃盗罪若因问被告之事而别余罪者亦如之谓因犯私盐事发被问不加考讯又自别言曾窃盗牛又曾诈欺人财物止科私盐之罪余罪俱得免之类○其遣人代首若于法得相容隐者为首及相告言者各听如罪人身自法其遣人代首者谓如甲犯罪遗乙代首不限亲踈亦同自首免罪若于法得兼容隐者为首谓同居及大功以上亲若奴婢雇工人为家长首及相告言者皆与罪人自首同得免罪其小功缌麻亲首告得减凡人三等无服之亲亦得减一等如谋反逆未行若亲属首告或送到官者其正犯人俱同自首律免罪若巳行者正犯人不免其余应缘坐人亦同自首律免罪若自首不实及不尽者以不实不尽之罪罪之至死者听减一等自首赃数尽者此计不尽之数科之其知人欲告及逃叛而自首者减罪二等坐之其逃叛者虽不自首能还归本所者减罪二等○其损伤于人因犯杀因犯杀伤人而自首者得免所因之罪仍从故杀伤法本过失者听从本法于物不可陪赎谓如印信官文书应禁兵器及禁书之类私家既不合有是不可偿之物不准首若本物见在首者听同首法免罪事发在逃虽不得首所犯之罪得减逃之罪二等若私越度关及奸并私习天文者并不在自首之律○若强窃盗诈欺取人财物而于事主处首服及受人枉法不枉法赃悔过回付还主者与经官司自首同皆得免罪若知人欲告而于财主处首还者亦得减罪二等其强窃盗若能捕获同伴解官者亦得免罪又依常人一体给赏
　　　　纂注犹者意有未尽之词余兼轻重说自首不实不尽此自首二字承上文各听如罪人身自首法来当兼代首为首相告言说不实以情言不尽以赃言逃如逃避山泽不服拘唤之类叛是叛去本国潜入他国之类无吊潜从关过曰私无吊不出关过曰越此条通言首罪之例盖首者自状其罪告之于官也其首也情必实赃必尽事必未发方得全免其罪罪虽全免正赃犹征尽本法也因发轻罪而首重罪则免其重因问见罪而言余罪则免其余此皆以本身经官自首者言若遣其不问亲踈之人而代巳首或法得容隐之亲属为之首及相告则与本自首无异若赃物自于主处首服及悔过回付还主则与经官自首无异诸如此首必皆事无所发情无所隐赃无所匿故得全免若知人欲告其罪方行自首或虽不首此将原赃首还财主与夫逃叛而自首及虽不自但能还归本所者各得减本罪二等其自首不实不尽者则以所隐之情所匿之赃科罪至绞斩并维犯死罪者听减罪一等罪止杖一日流三千里其于人有所损伤于物不可偿事发在逃私越度关私习天文及和强等奸皆事巳行莫可追改者故并不在自首之例强窃盗能盗能捕同伴解官者得免罪又得给赏一以开自新之路一以广缉捕之门也按逃叛者则准减罪二等事发在逃首则不准仃也尽逃叛首者罪止逃叛更无别罪故首则准减二等若事发在逃是犯事既发之外复有逃之罪故止免其逃罪而不免其发之罪也
　　　　备考
　　　　　一卑幼首尊长得实犹科于名犯义罪名
　　　 　　 一强窃盗再犯者不准首
　　　　　 一有禄人监守自守盗自首及受赃悔过还主者系行止有亏照律免罪仍革职为民窃详均之以赃还主一云首服一云悔还仃也盖强窃诈取者皆事主所不知自首而服其罪故曰首服枉法赃乃门取之于主音悔而还之故云悔过回付其词严而意精如此
　条例
　　一凡强盗系亲属首告别官番其聚众不及十人及止行劫一次者依律免律罪减等等项拟断发落若聚众至十人及行劫累次者系大功以上亲属告发附近小功以下亲属告发边卫各充军其亲属本身被劫因而告诉到官者径依亲属相盗律科罪不在此例
　　一窃盗自首不实不尽及知人欲告而于财主处首还律该减等拟罪者俱免剌
　　一凡自首强盗除杀死人命奸人妻女烧人房屋罪犯深重不准外其余虽曾伤人随即不复不死者亦姑自首照凶徒执持凶器伤人事例问拟边卫充军其放火烧人空房及田场积屐聚之物者依律充徒若计所烧之物重罪者亦止照于火延烧事例俱发边卫充军
二罪俱发以重轻
　　凡二罪以上俱发以重者论罪各等首从科一科断若一罪先发巳经论决余罪后发其轻若等勿论重者更论之通计前罪以充后数谓如二次窃盗一次先发计赃一十贯巳杖七十一次后发计赃四十贯该杖一百合贴杖三十如有禄人节次受人枉法赃八十贯内四十贯先发巳杖一百徒三年四十贯后发难同止累见发之赃合并取前赃通计八十贯更科全罪断从处绞之类其应入官陪偿剌字罢职罪止者各尽本法谓一人犯数罪如枉法不枉法赃合入官毁伤器物合陪偿窃盗合剌字职官私罪杖一百以上合罢职不枉法赃一百二贯以上罪止杖
一百流三千里之类各尽本法拟断
　　　　  纂注此言二罪以上俱发拟断者之通例各尽本法承上文言而所该者广若平时节次曾犯数罪而一时俱发内有轻重则从重科但各相等则从一科若节次所犯之罪内止一罪先发巳经论决余所犯罪后又发视前发巳决之罪为轻或只相等并得勿论惟重于前者则更论之通计前或贴杖或加徒以足后犯之数其项先后轻重事内若赃该入官物该陪偿盗该剌字官该罢职与夫罪止焉者罪虽重科或从一或勿论仍要依各律条尽其本法盖罪无再科既不流于刻仍尽本又不失之纵律所以为仁义并行之书也
按注称窃盗前后赃并论枉法则并科前赃者盖盗之赃原以一主为重而枉法之赃各主通算全科故也此与前徒流又犯异者彼谓决讫一罪而又犯此谓犯讫数罪而发有先后所以不同
又律文一罪先发巳经论决余罪后发枉法赃八十贯内四十贯先发巳杖一百徒三年四十贯内四十贯先发巳杖一百徒三年四十贯后发难同止累见发之赃合并取前赃通计八十贯更科全罪断从处绞之类似与若等勿论未合何也盖若等勿论者总言其所犯轻重之罪指其它也若有禄人犯赃又系枉法情重可恶自有各主通算全科之本律当依故不得以此律若等勿论之总言其常者例之也故曰难同止累见在之赃
犯罪共逃
　　凡犯罪共逃亡其轻罪囚能捕获重罪囚而首告及轻重罪相等但获一半以上首告者皆免其罪谓同犯罪事发或各犯罪事发而共逃者若流罪囚能捕死罪囚徒罪囚能捕流罪囚首告又如如五人共犯罪在逃内一人能捕二人而首告之类皆得免罪若损伤人及奸者不免仍依常法其因人连累致罪而罪人自死者听减本罪二等谓因别人犯罪连累以得罪者如藏匿引送资给罪人及保勘供证不实或失觉察关防铃束听使之类其罪人非刑杀而白死者又听减罪二等若罪人自首告及遇赦原免或蒙特恩减罪收赎者亦准罪人原免减等赎罪法谓因罪人连累以得罪若罪人在后自首告或遇赦恩全免或蒙特恩减一等二等或罚赎之类皆依罪人全
免减等收赎之法
