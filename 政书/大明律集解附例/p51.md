<!-- { "loadSidebar": true } -->
纂注此条全重在无故登时四字杀伤是有伤而未至死言凡昏夜无有事故而进入他人家内者杖八十其主家知觉实时格杀而死者勿论盖无故而来其意莫测登时被事出卒然故宥之耳若其人巳就拘住执缚即当送官岂得擅杀而有自杀伤者减鬬杀律鬬而杀伤罪二等如以他物殴人成伤者笞四十巳执而他物伤之者笞二十如殴至笃疾者杖一百流三千里巳执而殴至笃疾者杖九十徒二年半之类若巳执而殴至死者止杖一百徒三年而不用至死者绞之律矣
按罪人拒捕条巳就拘执而杀以鬬杀伤与本条不同何也盖曰罪人以属在官不过欲得其人耳若此条虽就拘执尚在本家非在官之人也情有不同罪难一律
盗贼窝主
凡强盗窝主造意身虽不行但分赃者斩若不行又不分赃者杖一百流三千里共谋者行而不分赃及分赃而不行皆斩若不行又不分赃者杖一百○窃盗窝主造意身虽不行但分赃者为首论若不行又不分赃者为从论以临时主意上盗者为首其为从者行而不分赃及分赃而不行仍为从论若不行大不分赃笞四十○若本不同谋相遇共盗以临时主意上盗者为首余为从论○其知人略卖和诱人及强盗后而分赃者计所分赃准窃盗为从论免刺○若知强窃盗赃而故买者计所买物坐赃论知而寄藏者减一等各罪止杖一百其不知情误买及受寄者俱不坐
纂注窝藏强窃盗之主若不知盗情只是暂时停歇者不得用此律问不应可也造意谓谋始于窝主也共谋则相与商议之耳二节其为从者亦指窝主谓先有造意者而后窝主从之也从之也三节相遇共盗泛言不必专为窝主四节言分盗赃之事分赃通略卖和诱及强窃盗言诸书俱谓知盗后分赃不论和同有所取予及求索骗诈俱是以求索吓诈系常人之赃法应还主盗赃自当人官故耳不知各依本律问拟而赃自入官亦无妨也此言凡强盗窝藏之主其起谋倡人为盗者身虽不行但曾分赃者即斩若但造意而不行又不分赃者杖一百流三千里窝主不造意而止共与盗谋者或行而不分赃分赃而不行者其为强盗得财一也不分首从皆斩观共谋者行而不分赃亦坐斩在造意者可知矣其虽系共谋若不行又不分赃者止杖一百若窃盗窝主其有造意为盗者身虽不行但分赃者即为窃盗首论若虽系起谋而不同行又不分赃者为窃盗论减一等郄以临行盗之时主意上盗即主强行事者为窃盗首其窝主初不造意而但预于随从之列者若同行而不分赃者及不行而分赃者以其始谋也仍得为从论减造意者一等刺字若虽系预谋而不行又不分赃者止笞四十以上皆自造意与共谋者言之若本不同谋卒然遇合相率为窃盗俱以相遇之时初举意上盗之人为首余人各为从论减一等其知人设方略或和诱人转卖得财及行强窃盗得财之后而分其所得之赃者并计其所分入巳之赃准窃盗为从论免刺若知强窃盗之赃而故买者计所买本物应值坐赃论折半抖罪若知系强窃盗赃而为其寄放隐藏者减故买者一等如故买者七十贯坐赃该杖九十寄藏者七十贯减一等杖八十之类各罪止杖一百计赃未至杖一百故买者依本律断寄藏者减一等若赃重该杖一百以上者俱用止杖一百之律矣其不知系是强窃盗赃而误买及受寄者俱不坐买
按强盗律巳行而不得财者杖一百流三千里今窝主行而不分赃亦坐斩何也盖自失主言之曰财自盗言之曰赃律曰不分赃是巳得财矣若未得财又何赃可分耶况始则窝藏中则共谋于又同往其情之可恶孰甚焉故加盗一等
备考
一凡监守常人知情分受监守常人盗赃及故买者仍以监官钱粮科断
　条例
一各处大户家人佃仆结构为盗杀官劫库劫狱放火许大户随即送官追问若大户知情故纵除真犯死罪外其余徒流杖罪属军卫者发边卫属有司者发附近各充军
一皇亲功臣管庄家仆佃户人等及诸色军民大户勾引来历不明之人窝藏强盗二名以上窃盗五名以上坐家分赃者俱问发边卫充军若有造意共谋之情者各依律从重科断干碍勋戚秘究治罪
一各处无籍之徒引贼劫掠以复私雠探报消息致贼逃窜者比照奸照奸细律条处斩枭首宗众
一知强窃盗赃而接买受寄若马骡等畜至二头匹以上银货坐赃至满贯者俱问罪不分初犯枷号一个月发落若三犯以上不拘赃数多寡与知强盗后而分赃至满贯者俱免枷号发边卫充军
一弘治十八年三初四日节该钦奉孝皇帝圣旨今后捕获强盗不许私下擅自拷打俱送问刑衙门务要推究得实若徇情扶同致有冤枉一体重罪不饶钦此
共谋为盗
凡共谋为强盗临时不行而行者郄为窃盗共谋者分赃造意者为窃首余人并为窃盗从若不分赃造意者为窃盗余人并笞五十以临时主意上盗者为窃盗首○其共谋为窃盗临时不行而行者为强盗其不行之人造意者分赃知情不知情并为窃盗首造意者不分赃及余人分赃俱为窃盗从以临时主意及其为强盗者不分首从论
纂注此条专主共谋为盗而临时不行之人言非窝主也所称造意及余人皆指临时不行之人或以余人兼行与不行者言非也知情不知情指所分之赃窃盗窝主不行不分赃止笞四十今共谋者反笞五十其罪更重者恶其共谋为强盗也此条称窃盗首从皆刺字言凡有人共谋原欲强盗临上盗之时数内一人不行而行者郄为窃盗彼共谋而不行之人若分其窃盗之赃则不行者系比先造意为强盗之人并赃为窃盗首若非造意但系共谋之余人则并为窃盗从若不行者又不分赃系造意者为窃盗从若系共谋之余人并笞五十然造意不行者巳为窃盗之从郄于行者之人内以临时主意为窃盗者为窃盗者为窃盗首其余皆为窃盗从矣其本共谋为窃盗临上盗之时数内一人不行而行者郄为强盗若不行者原系造意为窃盗之人而分受其强盗之赃不问其知为强盗不知为强盗并以所分赃一主为重并为窃盗首若不行之人系造意而不曾分赃或不造意止是共谋之余人而郄分赃俱为窃盗从亦以临上盗之时主意为强盗及随从而共为强盗者不分首从皆斩夫共谋为强盗行者为窃而不行者即从窃盗论共谋为窃盗行者为强而不行者仍从窃盗论一则原始一则与其终所以启人自新者至矣
按律大不言窃盗余人不分赃之罪以上余人例之当笞四十或疑同窃盗窝主当勿论为是不知共谋为盗而置之勿论岂设律之意哉
公取窃取皆为盗
凡盗公取窃取皆为盗公取谓行盗之人公然而取其财窃取谓潜行隐面私窃取其财皆名为盗器物钱帛之类须移徙巳离盗所珠玉宝货之类据入手隐藏纵未将行亦是其木石重器非人力所胜虽移本处未驼载犹未成盗马牛驼骡之类须出阑圈鹰犬之类须专制在巳乃成为盗若盗马一匹别马随不合并计为罪若盗其母而子随者皆并计为罪贼盗
纂注此条乃以上盗贼诸条之通例公取若强盗抢夺之类私居若窃盗掏摸之类器物钱帛以下俱兼公私言未成盗而有显迹证见者依巳行而未得财科断此言凡律称盗云者如行盗之人不畏事主公然而取其财曰公取或畏人之知而潜形隐面私窃取其财曰窃取二者所取不同其心一也故皆谓之曰盗然盗不可一概论如盗官私一应器物钱帛之类必须移动迁徙巳离行盗之所乃谓之盗若珠玉宝货物轻易藏者但据其巳盗入手隐藏纵在盗所尚未将去者亦谓之盗若树木砖石重器非人力所胜虽离本处未及驼载而去犹未成盗不得以盗论其盗马牛驼骡之类必须巳出本家阑圈之内及鹰犬之类俱巳就覊絷或收或放专制在巳者乃作为盗凡若此者皆依律以得财科断合公私以盗论者诛其心也权事物而坐罪者原其情也以此刑人自无不当者矣
起除刺字
凡盗贼曾经刺字者俱发原籍收充警迹该徒者役满充警该流者于流所充警若有起除原刺字样者杖六十补刺
纂注警是巡警之意迹如踪迹之迹谓充巡警之役以踪迹盗贼之徒盖以盗捕盗之法也警迹之说不一而此说近是观大月令中许其拏获别贼与其起除字可见此警迹之人俱有册籍故曰收充此言凡盗系官钱粮及窃盗掏摸抢夺之类一应盗贼事在官曾经刺字者杖罪以上决讫俱发原籍地方收充警迹犯该徒罪者照徒年限满放发原籍充警犯该流罪者即于配所充警若有非应起除而私自用药或火灸去原刺背膊上字样者虽不为盗亦杖六十补刺其原刺字样既刺字以辱其身又充警以熄其类弥盗之法至是其曲尽矣
大明律集解附例卷之十九
　刑律
人命
谋杀人
凡谋杀人造意者斩从而加功者绞不加功者杖一百流三千里杀讫乃坐○若伤而不死造意者绞而加功者杖一百流三千里不加功者杖一百徒三年○若谋而巳行未曾伤人者杖一百徒三年为从者各杖一百但同谋者皆坐○其造意者身虽不行仍为首论从者不行减行者一等○若因而得财者同强盗不分首从论皆斩
纂注谋字说得广凡有雠嫌设计定谋而杀害之者俱是谋与故字不同商量谓之谋有意谓之故从造意者之谋加功谓杀人时为之助力者加功谓杀人时为之助力者加功即下手之谓诸书谓瞭望喝啋推拥恐吓但助一言者俱为功夫推拥其情较重坐以加功犹可若瞭望喝啋凡同行皆有之若坐加功虽自十人俱坐绞矣恐太重只作同谋可也三节为从是同谋同行者又云但同谋者皆坐则虽不同行者亦坐其造意一节总承上言以上诸条谋杀虽有不同其论首从亦当依此言凡谋者人或谋诸心以杀害人者必要追究起初谋之人坐以斩罪若从其谋而功力下手者绞但与谋同行不曾加功者杖一百流三千里然必其人杀讫乃坐此律若谋杀人其人巳伤而犹幸不死者造意者坐绞从而加功者杖一百流三千里不加功者杖一百徒三年若友饮谋巳行而其人犹未伤者造意杖一百徒三年为从者各杖一百但与同谋者皆坐丈一百以未伤人故无加功不加功之别也此乃谋而同行者之罪若造意谋之人其身虽不亲行仍为首论巳杀者斩伤人者绞未伤人者杖一百徒三年若从其谋而不行者减行而不加功者一等杀人者杖一百徒三年伤人者杖九十徒二年半未伤人者杖九十此乃谋而不行者之罪然皆未得财故分首从论若谋杀人因而得所杀人财物者无问杀人与否并同强盗不分首从论皆斩其造意同谋者行而不分赃而不行者皆依强盗论罪
按律云因而得财同强盗不分首从论其同谋不行之人不分赃者仍依谋杀论为是以所谋者原为杀人而不在得财也观共谋为盗条可推矣
　新颁条例
一刑部题为议处难结人命事该四川司呈本部题犯人王和吴仲金奸杀张氏狱情无证难结今后重辟如吴仲金王和类者照依本律先拟成狱请旨监候待决少缓其如证佐续获仍请明旨处决如证佐不获备每年矜疑之用等因具题奉圣旨是钦此
谋杀制使及本管长官
凡奉制命出使而官吏谋杀及部民谋杀本属知府知府知县军士谋杀本管指挥千户百户若吏卒谋杀本部五品以上长官巳行者杖一百流二千里巳伤者绞巳杀者皆斩
