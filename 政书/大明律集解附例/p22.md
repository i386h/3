<!-- { "loadSidebar": true } -->
凡有司官私役使部民及监工官私役使夫匠出百里之外久占在家使唤者一名笞四十每五名加一等罪止杖八十每名计一日追给雇工钱六十文若有吉凶及在家借使杂役者勿论其所使人数不得过五十名每名不得使过三日违者以私役论
纂注此见有司官之于部民监工官之于夫匠其势相临易于驱使故特此律既计名以科其罪复追值以给其人也然曰百里之外则役于近者无禁曰久占在家则役于暂时者无罪可知矣若有吉凶如克婚丧葬之类及在家借使杂役者勿论虽得役使而其人数不得五十名每名亦不得过三日违者以私役论如五十人内如有一人役过三日虽三日内而役至五十人以上其科罪追值亦如私役之法
按私役弓兵铺并追雇入官与此追给不同者部民夫匠本非在官常役之人若弓兵铺则在官役使者故一则追给其人一则追收入官也
别籍异财
凡祖父每父每在而子孙别立户籍分异财产者杖一百须祖父每父每亲告乃坐若居父每丧而兄弟别立户籍分异财产者杖八十须亲以上尊长亲告乃坐
纂注别籍财二项开说或分籍而财未分或异财而籍未别皆是故唐律云别籍异财不相须此律文明白前云须祖父母父母亲告乃坐者恐其或奉亲命非他人所与后云须期亲以上尊长亲告乃坐者恐其或奉遗命非外人所知此文制律之微意也
卑幼私擅用财
凡同居卑幼不由尊长私擅用本家财物者二十贯笞二十每二十贯加一罪止杖一百若同居尊长应分家财不均平者罪亦如之
纂注旧注谓弟辈曰卑子辈曰幼父辈尊财矣财虽为公共之物但卑得用之不得而自擅也尊长得掌之不得而自私也若卑幼不禀命而私用是谓专擅尊长当分散而均平是为利巳故各以贯数科罪并罪止杖一百其应分财物照数均分卑幼用过财物花费不追按卑幼吊他人盗巳家财物加擅用罪二等此私用与盗何异止以私擅科断且不曰盗而曰擅者盖家乃应得之物但不禀命于尊长而擅用之与故引外人潜盗不同故所用虽多亦止杖一百正以笃亲亲之恩也如此
收孤养老
凡鳏寡孤独及笃疾之人贫穷无亲属依倚不能自存所在官司应收养而不收养者杖六十若应给衣粮而官吏克减者以监守自盗论
纂注笃废疾解见名例律应收养字重看此条予惠因之意凡鳏寡孤独及笃疾废疾之人其有困阨贫又无内外亲属依倚不能自存者所州县有司官相应于养济院收养而存恤之若应收养而不收养者是谓不仁故杖六十若巳收养而官吏将其应给衣粮克减者则盗何异故并赃守自盗不分首从论
大明律集解附例卷之五
　户律
田宅
欺隐田粮
凡欺隐田粮脱漏版籍一亩至五亩笞四十每五亩加一等罪止杖一百其田入官所隐税粮依数征纳○若将田土移坵换叚那移等则以高作下减瞒粮额及诡寄田粮影射差役并受寄者罪亦如之其田改正收科当差○里长知而不举与犯人同罪○其还乡复业人民丁力少而旧田多者听从尽力耕种报官入籍计田纳粮当差若多余占田而荒芜者三亩至十亩笞三十每十亩加一等罪止杖八十其田入官若丁力多而旧田少者告官于附近荒田内验力拨付耕种
纂注欺隐脱漏二句一串说谓欺隐本户田粮而脱漏不报籍也依数征纳谓照所隐之数年数者方圆成坵叚则坵中所分区叚移换指册籍上说非田可移换也移坵以下四句相承看盖田有高下等则而粮额重轻因之必移换坵叚而后能那移等则以高作下也如此则粮额为所减瞒得以避重就轻矣诡寄二句谓以田粮诈寄于应免人户以影射自巳差役也罪亦如之如上之计亩加等罪止科断里长一节总承言其田人官前指所隐之田后指多占之田非尽夺之此言有田刖有粮有粮则有差此
国家定赋役以给公上之制也凡隐瞒而不报籍是占田而纳粮当差但所隐有多寡故计一亩至五亩笞四十每五亩加一等罪止杖一百其田入官罚其不入籍也若那移等则是虽纳粮掌差而不额数诡寄影射是虽纳粮而欲避差二者与欺隐事虽不同而其罔上背公之情则一故亦如欺隐田粮者科罪其田止于改正数科当差恕其原入版籍而非脱漏也至于复业人户丁少田多则听其尽力所种者报官入籍不责其尽报为抚其复业也若多占而荒芜则地有遗利故亦计亩科罪而其田才而不添拨则人有遗力故许其告拨给附近荒田耕以此立法则复业者多而生养可遂矣
按脱漏户口罪坐家长而欺隐田粮者不言家长何也盖户口乃一户之户口而主之者家长也故独坐其罪若欺隐田粮则出一人之私而家长容有一知者故但罪坐所由耳
　条例
　　一凡
　宗室置买田产恃强不纳差粮者有司查实将管庄人等问罪仍计筭应纳差粮多寡扺扣禄米若有司阿纵不举者听抚按官参奏重治
检踏灾伤田粮
凡部内有水旱霜雹蝗蝻为害一应灾伤田粮有司官吏应准告而不即受理申报检踏及本管上司不与委官覆踏者各杖八十若初覆检踏官吏不行亲诣田所及虽诣田所不为用心从实检踏止凭里长甲首朦胧供报中间以熟作荒以荒作熟增减数通同作弊瞒官害民者各杖一百罢职役不叙若致枉有所征免数计赃重者坐赃论里长甲首各与同罪受财者并计赃以枉法从重论○其检踏官吏及里长甲首失于关防致有不实计者计田十亩以下免罪十亩以上至二十亩笞二十每二十亩加一等罪止杖八十○若人竹将成熟田地移坵换叚冐告灾伤者一亩至五亩笞四十每五亩加一等罪止杖一百合纳税粮依数追征入官
纂注一应灾伤谓水旱等灾之外而别有灾伤如大风非时雨之类申报检踏二项看一边申报一边检踏也增减分数指灾之分数以熟作荒五句意相承熟作荒是增灾之分数以瞒官荒作熟是减灾之分数以害民也各杖一百各指初覆检踏之官吏凡有灾伤当免而征曰枉征无灾伤当征而免曰枉免计赃重者谓以征免之粮数计赃重于杖一百也坐赃见刑律坐赃致罪条里长甲各与同罪谓增减分数枉有征免各同官吏之罪并计赃则通官吏里长甲首而言致有不实即以熟作荒等项此言田彼灾伤则无所出牧民官司岂容坐视民患故凡部内告灾伤而提调官吏不即准理申报检踏及巳申报而本管上司不与委官覆踏者各杖八十然检踏灾伤须从实勘报庶粮税征免无虚若初覆检踏所委官吏不亲诣被伤田所用心实检踏止凭里甲朦胧供报其间有以熟田作荒田作熟因以增减其灾伤的确分数通同作弊而瞒官害民者官吏各杖一百仍罢职役叙若因作弊而致枉有征免税粮之数则计赃重于一百者官吏并坐赃论罪其长甲首原有通且作弊之情者则各与官吏同罪若官吏里长甲首受财而瞒官害民枉有征免者并计赃以枉法从重如赃重于杖一百以赃罪坐之夫瞒官害民官吏既罢职役则枉有免者尤为亏国损民而受财者其情又甚故罪有轻重而罢职役之本法则不容不尽矣其检踏官吏里甲若止因失于觉察关防以致勘报灾伤不实者除计田亩以下免罪十亩以上至二十亩笞二十每二十亩加一等罪止杖八十不言枉有征免之罪者原其无心之失故贷之耳若人户将巳成熟田地移坵换　诈冐告作灾伤者则国税何输故计冐告之田一亩至五亩笞四十每五亩加一等罪止一百夫上枉有所免者其失在官故税粮不复追征此冐告灾伤其罪在民故合纳税粮追征入官
功臣田土
凡功臣之家除拨赐公田外但有田土从管庄人尽报官入籍粮掌差违者一亩至三亩杖六十每三亩一等罪止杖一百徒三年罪坐管庄之人其田入官所隐税粮依数征纳若里长及有官吏踏勘不实及知而不举者与同罪不知者不坐
纂注依数征纳解见欺隐田粮条下盖功臣既赐公田巳有常禄若此别有自置田土即系私产法当与民田同科故从其管庄之人尽数报入册内纳粮当差若有违者计其不报之田一亩至三亩杖六十每三亩加一等罪止杖一百徒三年罪坐管庄之人不报之田入官所隐之税粮依递年之数征纳夫罪不及功臣固所以优之而其田入官即罚之矣若里长官吏易于阿附功臣故踏勘不以实而致有不报及知而不觉举者并与管庄人同罪不知者不坐
盗卖田宅
凡盗卖换易及冐认若虚钱实契典买及侵占他人田宅者田一亩屋一间以下笞五十每田五亩屋三间加一等罪止杖八十徒二年系官者各加二等○若强占官民山场湖泊茶园芦荡及金银铜锡铁冶者杖一百流三千里○若将互争及他人田产妄作巳业朦胧投献官豪势要之人与者受者各杖一百徒三年○田产及盗卖过田价并递年所得花利各还官给主○若功臣初犯免罪附过再犯住支俸给一半三犯全不支给四犯与庶人同罪
纂注盗卖盗字贯换易言盗卖换易欺业主不知而卖易之冐认欺业主不在而冐认之也虚钱实契谓实立典买文契而价钱则虚如或卞于逼勒或被其诓诈非业主之得巳矣侵占侵越界限占为巳业也盖他人田宅非巳所得有故凡犯以上盗卖等项者每田一亩屋一间笞五十每田五亩三间加一等罪止杖八十徒二年若田系官者则加二等此未其强则其情犹轻故尚得定等科罪耳若用强占据官民山场湖减茶园芦荡及金银铜铁冶等项而专取其利者则其强占之情重乎物故不分官民不计亩数而皆杖一百流三千里若将不明互争之产业及以他人田产妄作巳业朦胧投献官豪势要之人则其籍劫害人莫此为甚故与者受者各杖一百徒三年以上盗卖换易等项之田产花利及盗卖所得之价系官者追还官系民者追给主莫非尽法之正也至若功臣之罪独见于此与隐避差役条者恐其权劫易于占取容隐故二特立此为之防
备考
一强占官民田宅及侵占山场湖泊等项者宜比此律科断
一盗卖田宅若买主牙保人知情问与同罪追价入官
　条例
一军民人等将争竞不明并卖过及民间起科僧道将寺观各田地若子孙将公共祖坟山地朦胧投献
　王府及内外官豪劫要之家私捏文契典卖者投献之人问发边卫永远充军田地给还应得之人及各寺观坟山地归同宗亲属各管业其受投献家长并管庄人参究治罪山东河南北直隶各处空闲地土
祖宗朝俱听民尽力开种永不起科若有占夺投献者悉照前例问发
一凡用强占种屯田五十亩以上不纳子粒者问罪照数追纳完日官调边卫带俸差操旗军军丁人等发边卫充军民发口外为民其屯田人等将屯田典卖与人至五十亩以上与典主卖主各不纳子粒者俱照前问发若不满数及上纳子粒不缺或因无人承种而侵占者照常发落管屯等官不行用心清查者紏奏治罪
一西山一带密迩
　京师地方内外官豪劫要之家私自开矿卖煤凿山卖石立厂烧灰者问罪枷号一个月发边卫充军干碍内外官员参奏提问
一大同山西宣府延绥宁夏辽东苏州紫荆密云等边分守守备御并府州县官员禁约该管官旗军民人等不许擅自入将应禁林木砍代贩卖违者问发南方烟瘴卫所充军若前项官员有犯文官革职为民武官革职差操镇守并副参等官有犯指实参奏其经过关隘河道守把官军容情纵放者究问治罪
任所置买田宅
凡有司官吏不得于见任处所置买田宅违者笞五十解任田宅入官
