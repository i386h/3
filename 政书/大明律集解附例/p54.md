<!-- { "loadSidebar": true } -->
纂注此条不许行医以上以庸医误杀人者言故违本方以下以能医故杀人者言诈疗疾病即承故违本方说来谓如本方一药可愈恐其取财不多而故违本方使病难愈以图多取人财之意凡庸常医人为人疗病或用药饵或用针刺有错误不依本方因而致人身死者官府责令别医辨验其原用药饵及针刺穴道如果系错误而无故意害人之情者以过失杀人论准鬬殴杀律坐罪依律收赎给付死者之家其庸医不许行医若其用明于针药知有本方而故违之乃以诈为疗病而取财物者计所得之赃准窃盗论免刺若因而致人于死及因病人有雠嫌之事而故用反症之药杀人者则与谋杀之情无异故坐以斩按因事故用药杀人但故违本方药人致死者即是若用毒药杀人者见造畜蛊毒条
窝弓杀伤人
凡打捕户于湥山旷野猛兽往来去处穿作坑穽及安置窝弓不立望竿及抹眉小索者笞四十以致伤人者减鬬殴伤二等因而致死者杖一百徒三年追征埋葬银一十两
纂注坑穽窝弓怭所以陷取猛兽则当防其伤人故于近坑穽弓之处必立有望竿及设抹眉小索庶使往来之人见而知避也若打捕户于深山旷野既设有坑穽窝弓而不立望竿小索虽未伤人亦笞四十以致伤人者验其轻重减鬬殴伤人罪二等若因伤人而致死者杖一百徒三年追征银一十两给付死者之家埋葬若非深山旷野作坑穽安窝弓以致杀伤人者当从杀伤律
威逼人致死
凡因事威逼人致死者杖一百若官吏公使人等非因公务而威逼平民致死者罪同并追埋葬银一十两○若威逼期亲尊长致死者绞大功以下递减一等○若因奸盗而威逼人致死者斩
纂注事如户婚田宅钱债等项之事威逼致死谓以威逼致死谓以威劫凌逼以致其人或乘气或畏威因而自尽身死者坐杖一百此为凡人而言若官吏公使人等非因公务而以私事威逼平人致死者罪同亦杖一百与凡人威逼致死者各追埋葬银一十两给付死者之家盖言非因公务威逼平人则因凡公务而威逼有罪之民致死者勿论矣若卑幼因事逼期亲尊长致死者绞威逼大功以上尊长致死者递减一等犯大功者杖一百流三千里小功杖一百徒三年缌麻杖九十徒二年半不言无服之亲者有与凡人同科若因奸盗而威逼人致死如因强奸不拘巳未成奸威而威逼妇女致死或和奸因有阻碍将奸妇本夫及其亲属威逼致死之类又如因行强盗虽未得财而财主惊惧自尽身死或窃盗因财主欲告而设计威逼致死之类二者并坐以斩
备考
一尊长因事威逼期亲以下卑幼致死者依不应从重或谓因和奸而威逼人致死者男女同罪非也盖律文虽未专言奸夫窃详威之一字及言人而不言本夫实为奸夫而设况律无皆斩之文岂得同引此律盖奸夫奸妇本应分首从而奸妇则情重罪轻故近时内外问刑衙门俱比依威逼期亲尊长致死之律奏请定夺所以惩淫恶而重夫网也若本夫闻知妇人与人和奸而羞愧自尽在奸夫原无威逼之情者奸夫止拟和奸之罪奸妇仍比依前律拟绞庶不失情法轻重之宜也
　条例
一凡因事用强殴打威逼人致死果有致命重伤及成残废笃疾者虽有自尽实迹依律追给埋葬银两发边卫充军
一凡因威逼人致死一家二命及非一家但至三命以上者发边卫充军若一家三命以上发边卫永远充军依律各追给埋葬银两
一凡子孙威逼祖父母父母妻妾威逼夫之祖父母父母致死者俱比依殴者律斩其妻妾威逼夫致死者比依妻殴夫至笃疾者律绞俱奏请定夺
一妇人夫亡愿守志别无主婚之人若有用强求娶逼受聘财因而致死者依律问罪追给埋葬银两发边卫充军
一凡军民人等因事威逼本管管致死为首者比依威逼期亲尊长致死律绞为从者枷号半年发边卫充军
尊长为人杀私和
凡祖父母父母及夫若家长为人所杀而子孙妻妾奴婢雇工人私和者杖一百徒三年期亲尊长被杀而卑幼私和者杖八十徒二年大功以下各递减一等其卑幼被杀而尊长私和者各减一等若妻妾子孙及子孙之妇奴婢雇工人被杀而祖父母父母夫家长私和者杖八十受财者计赃准窃盗论从重科断○常人私和人命者杖六十
纂注为人所杀指谋杀故殴杀戏杀误杀各该抵命者言之也若威逼者止杖一百过失者律得收赎并不在此限也私和不专谓不告官虽告而复和因妄自招诬者亦是卑幼被杀而专长私和此卑幼专长亦兼期亲大功以下言各减一等谓各减尊长被杀而卑幼私和之罪一等也此言凡人祖父母父母及夫若家长以情则至亲以分则至尊设若为人所杀则雠为至重故子孙妻妾奴婢雇工人敢有行杀之人私和者并杖一百徒三年若期亲尊长以下其股渐杀其雠渐轻则其罪亦渐减故尊长被杀而卑幼私和者系期亲杖人八十徒二年大功杖七十徒一年半小功杖六十徒一年缌麻杖一百故曰各减一等其卑幼被杀而尊长私和者系期亲杖七十徒一年半大功杖六十徒一年小功杖一百缌麻杖九十故曰各减一等若妻妾子孙及子孙之妇奴婢雇工人被杀而祖父母父母夫家长私和者杖八十凡此皆自其末受财者言之故犹论分之尊卑而定罪之轻重若受财而私和者则不问祖父母父妾子孙婢雇工人及尊长卑幼并计所受之赃准窃盗论如赃罪重于私和者从赃罪科断赃罪轻者从私和科断其赃系彼此俱罪者并追入官若常人为人私和人命者杖六十按此条设有亲属共犯私和者虽照服制坐罪其共犯卑幼须依家人免科若系受财则准窃盗为从论减等科断又律既云妻妾及子孙之妇被杀而下文不言夫与舅姑言家长兼夫之意也
备考
一常人私和人命受财者以枉法赃论
同行知有谋害
凡知同伴人欲行谋害他人不即阻当救护及被害之后不首告者杖一百
注纂凡与人同行或同居住知同伴内有造意及共谋杀害其它人于其末行而不即阻当巳行而不即救护及日前不分知与不知而谋害者之后知其谋状不赴官司首告追捕者杖一百按称谋者二人以上若同伴止一人而杀害人但其谋状显迹明白者虽一人同二人之法
大明律集解附例卷之二十
　刑律
鬬殴
鬬殴
凡鬬殴相争为鬬相打为殴
以手足殴人不成伤者笞二十成伤及以他物殴人不成伤者笞三十成伤者笞四十青赤肿为伤非手足者其余皆为他物即兵不用刃亦是拔发方寸以上笞五十若血从耳自中出及内损吐血者杖八十以秽物污人头面者罪亦如之
折人一齿及手足一指眇人一目抉毁人耳鼻若破人骨及用汤火铜铁汁伤人者杖一百以秽物灌入人口鼻者罪亦如之
折二齿二指以上及髠发者杖六十徒一年折人肋眇人两目堕人胎及刃伤人者杖八十徒二年坠胎者谓辜内子死及胎九十日外成形者乃坐其虽因殴若辜外子死及胎九十日之内未成形者各从本殴伤法不坐坠胎之罪
折跌人肢体及瞎人一目者杖一百徒三年○瞎人两目折人两肢损人二事以上及因旧患令至笃若断人舌及毁败人阴阳者并杖一百流三千里仍将人财产一半断付被伤笃疾之人养赡损二事以上谓或殴人一目瞎又折一肢之类及因旧患令至笃疾如人旧瞎一目为残疾更瞎一目成笃或先折一脚为废疾更折一脚成笃断人舌谓将人舌割断令人全不能说话毁人阴阳谓割去男子茎物破损外肾者并杖一百流三千里将犯人家产一半断付被伤笃疾之人养赡若将妇人阴门非理毁坏者止料其
罪不在断付财产一半之限
同谋共殴伤人者各以下手伤重者为重罪元谋减一等○若因鬬互相殴伤者各验其伤之轻重定罪后下手理直者减二等至死及殴兄姊伯叔者不减
纂注凡人因事忿争两相殴打其手足殴人不成伤者笞二十若成伤及以他物殴人不成伤者并笞三十他物殴人成伤者则笞四十所殴之处或青或红而肿起皆名为伤殴人除手足外其余皆为他物即用兵器之柄而非以刃者亦是他物难同刃伤论也若拔人发周围至方一寸以上者笞五十其殴伤人有血从耳目中出及内损吐血丈杖八十若非耳目及吐出者止以伤论以不洁秽物而污入头面者罪亦如之若殴而致折人一齿及折其手足之一指或眇人一目但亏损而见物及抉毁人耳鼻若破伤人骨及用汤火或铜铁之汁伤人者杖一百以秽物灌入人口鼻内者罪亦如之若折人二齿二指以上及髠秃人发者杖六十徒一年若断折人肋骨眇人二目坠人三月外成形之胎孕而在辜限内子死者及以大小刀刃伤人者并杖八十徒二年若殴而至折跌人手足之一肢或其身体令成废疾不能举动及瞎一目全不能视者杖一百徒三年若瞎人两目折人两肢或损人二事以上如瞎人一目又折一肢之类及因其旧患令至笃疾如本瞎一目又瞎一目之类若断人之舌致令哑及毁败人阴阳致绝生育者并杖一百流三千里仍将犯人财产一半断付被伤笃疾之人养赡若将妇人阴门非理毁坏者止科其罪不在断付财产之限为其不专废生道故也自此下二节则言上文鬬殴之通例如二人以上同谋共殴人或瞎人一目则以下手伤重者杖一百徒三年其原造谋之人不曾下手或下手而伤轻俱减一等杖九十徒二年半也若为从而不曾下手或下手而伤轻亦俱以不应事重论设乙瞎一目甲后又折一肢亦当以因旧患令成笃疾坐甲流三千里矣若甲乙互鬬殴甲被瞎一目乙被折一齿则甲伤为重当坐乙以杖一百徒三年乙伤为轻当坐甲以杖一百若甲系下手而理又直则于杖一百上减二等止杖八十乙后下手理直则于杖一百徒三年上减二等止杖徒二年其或至笃疾巳减一等亦不断财养赡也若殴人至死自抵命及弟殴兄姊侄殴叔伯有关伦理则虽后下手理直亦不得减等也凡鬬殴杀伤人者各随其伤定罪不用名例依首从法其凡鬬殴不下手伤人者惟殴杀人乃以不行劝阻为名罪非至死者勿论若同谋殴人至死虽不下手及同行知有谋害不行救阻者则各依本律并杖一百若乱殴不知先后轻重者以谋首及鬬者为重罪又如共殴人伤皆致命以最后下手重者当其重罪也
　条例
一凶徒因事忿争执持鎗刀弓箭铜铁简剑鞭斧扒头流星骨朵麦穗秤锤凶器但伤人及误伤傍人与凡剜瞎人眼睛折跌人肢体全抉人耳鼻口唇断人舌毁败人阴阳者俱问发边卫充军若聚众持凶器伤人及围绕房屋抢检家财弃毁器物奸淫妇女除真犯死罪外徒罪以上俱不分首从发边卫永远充军
保辜限期
凡保辜者责令犯人医治辜限内皆须因伤死者鬬殴杀人论谓殴及伤各依限保辜然伤人皆须因殴乃是若打人头伤风从头疮而入因风致死之类以鬬殴杀人科罪○其在辜限外及虽在辜限内伤巳平复官司文案明白别因他故死者各从本殴伤法谓打人头伤不因头疮得风别因他病而死者是为故各依本殴伤科罪若折伤以上辜内医治平复者各减二等堕胎子死者不减辜内虽平复而成残废笃疾及辜限满日不复者各依律全科○手足及以他物殴伤人者限二十日○以刃及汤火伤人者限三十日○折跌肢体及破骨堕胎者无问手足他物皆限五十日
