<!-- { "loadSidebar": true } -->
纂注凡期亲弟妹殴同父之兄与其在室之姊者杖九十徒二年半但伤者杖一百徒三年折伤一齿以上者杖一百流三千里若刃伤不论轻重及折肢若瞎其一目者绞不言笃疾举重足以见义矣此上不言皆者各依首从法惟至死则罪无首从皆斩若期亲侄殴其伯叔父母与其在室姑及外鲧殴其外祖父母者以系尊属故各殴兄姊之罪一等杖一百徒三年但伤者杖一百流三千里至折伤一齿以上亦罪止杖一百流三千里其刃伤及折肢瞎目者亦止于绞至死亦不分首从斩其过失杀伤者各减本杀伤罪二等不在论赎之限伤兄姊者杖八十徒二年杀者杖一百徒三年伤伯叔父母姑者杖九十徒二年半杀者亦杖一百徒三年若因殴而故杀兄姊伯叔父母姑外祖父母者凡预殴之人皆凌迟处死如为从有服属不同者仍各依本法其期之兄在室姑殴杀其侄并小功侄孙若外祖父母殴杀外孙者俱杖一百徒三年殴而故杀者杖一百流二千里若过失杀者各勿论其殴不言折伤及笃疾亦勿论明矣卑幼与外人同谋故杀兄姊伯叔父母姑外祖父母者卑幼不论主谋首从兵凌迟处死外人自依凡人主谋为从加功不加功坐罪不在凌迟之限他条有称卑幼谋故杀尊长亦以此例之故曰余条准此
　条例
一凡卑幼殴期亲尊长执有刀刃赶杀情状凶恶者虽未成伤依律问罪发边卫充军
一凡兄与伯叔谋夺弟侄财产官职等项故行杀害者问罪属军卫者发边卫充军属有司者发口外为民仍断给财产一半与被杀家属养赡
殴祖父母父母
凡子孙殴祖父母父母及妻妾殴夫之祖父母父母者皆斩杀者皆凌迟处死过失杀者杖一百流三千里伤者杖一百徒三年○其子孙违犯教令而祖父母父母非理殴杀者杖一百故杀者杖六十徒一年嫡继慈养母杀者各加一等致令绝嗣者绞若非理殴子孙之妇及乞养异姓子孙致令废疾者杖八十笃疾者加一等并令归宗子孙之妇追还嫁妆仍给养赡银一十两乞养子孙拨付合得财产养赡至死者反杖一百徒三年故杀者各杖一百流二千里妾各减二等○其子孙殴骂祖父母父母及妻妾殴骂夫之祖父母父母而殴杀之若违犯教令而依法决罚邂逅致死及过失杀者各勿论
纂注孙殴祖父母子殴父母妻妾殴夫之祖父母父母皆人伦之大变故即坐斩不论其伤之轻重也因殴而故杀之者无分首从皆凌迟处死其预谋服属不同者各依本法若过失伤杀者虽出于无心亦由于不敬故杀者杖一百流三千里伤者杖一百徒三年其子孙违背侵犯教令而祖父父母不能理谕法罚而横加殴打以致其死者杖一百非有违犯而故杀之者杖六十徒一年嫡继慈养母终于与亲母不同故各加一等因违犯而非理殴杀之者杖六十徒一年故杀者杖七十徒一年半致令绝嗣者绞为其无后也其祖父母父母或嫡继慈养母非理殴子孙之妇及乞养异姓子孙致令废疾者杖八十笃疾加一等杖九十并令归宗未至于笃疾废疾各勿论也废疾笃疾不能自养故子孙之妇则追还原嫁妆奁仍给养赡银一十两子孙则拨付合得财产养赡其身殴至死则各杖一百徒三年故杀者亦各杖一百流二千里若殴子孙之妾非废疾勿论致令废疾则杖六十笃疾杖七十至杖八十徒二年故杀者杖九十徒二年半故曰各减二等不在归宗追给嫁妆赡银之限也若子孙殴骂祖父母父母及子孙之妇妾殴骂夫之祖父母父母则非罪巳不容死因而殴杀之及违犯教令依决罚不意邂逅致死与失而杀之者各勿论
　条例
一继母告子不孝及伯叔父母兄姊伯叔祖同堂伯叔父母兄姊奏告弟侄人等打骂者俱行拘四邻亲族人等审勘是实依律问断若有诬枉即与辩理果有显迹伤痕输情服罪者不必行勘
一凡养子过房在十五岁以下恩养年久或十六岁以上曾分有财产配有室家若于义父母及义父之祖父母父母有犯殴骂侵盗恐吓诈欺诬告等项即同子孙取问如律若义父母及义父之祖父母父母殴杀故杀者并以殴杀故杀乞养异姓子孙论若过房虽在十五以下恩养未久或在十六以上不曾分有财产配有室家及于义父之期亲并外祖父母有违犯者并以雇工人论义子之妇亦依前拟岁数如律科断其义子后因本宗绝嗣或应继军伍等项有故归宗而义父母与义父之祖父母无义绝之状原分家产原配若犯义绝及夺其财产妻室与其余亲属不分义绝与否并同凡人论
妻妾与夫亲属相殴
凡妻妾殴夫之期亲以下缌麻以上尊长与夫殴同罪至死者各斩○若妻殴伤卑属与夫殴同至死者绞○若殴杀夫之兄弟子杖一百流三千里故杀者绞妾犯者各从凡鬬法○若尊长殴伤卑幼之妇减凡人一等妾又减一等至死者绞○若弟妹殴兄弟之妻加凡人一等○若兄姊殴弟之妻及妻殴夫之弟妹及弟之妻各减凡人一等若殴妾者各又减一等○其殴姊妹夫妻之兄弟及妻殴夫之姊妹夫者以凡鬬论若妾犯者各加一等○若妾殴夫之妾子减凡人二等殴妻之子以凡人论若妻之子殴伤父妾加凡人一等妾子殴伤父妾又加二等○至死者各依凡人论
纂注凡妻妾殴夫之期亲以下缌麻以上本宗及外姻尊长与其殴之罪同殴而至死则各坐以斩盖虽故杀亦止于斩也不言殴夫之同姓五服巳尽亲属者以人凡论若妻殴伤夫之缌麻以上卑属亦与夫殴同罪卑属谓子孙同辈者犹父母同辈而曰尊属也然殴而死则各坐以绞虽夫之堂侄孙及小功侄孙亦绞不得如夫之罪止徒三年及流三千里也夫殴杀兄弟之子止杖一百徒三年若妻妾殴而杀之者则杖一百流三千里故杀者则绞亦不得如夫之止流三千里也不言折伤以上者亦得勿论言故杀夫之兄弟子者绞则凡故杀夫之卑幼不问缌功俱绞例可知矣妾则下于妻者故殴尊长与夫同罪殴卑幼则从凡人鬬殴之法论明其不得与妻比也若期亲以下缌麻以上尊长此尊长兼妻有之其有殴伤服属卑幼之妇者各减殴凡人之罪一等其不言妻而言妇盖自夫有子道者而自期以下弟之妻俱不与矣若殴卑幼之妾又减殴妇之罪一等通减凡人二等而死者不问妇与妾与妾并绞不言故杀亦止于绞也若期亲弟妹殴兄弟殴兄之妻者加凡人一等其不言妻殴夫兄之妻者罪亦与夫殴同若期亲兄姊殴弟之妻及妻殴夫之弟妹及夫弟之妻者各减凡人一等若殴兄弟之妾者又各减殴兄弟之妻罪一等其不言妻殴夫兄之妾者罪亦与夫殴同不言殴大功以下兄弟之妻者并同凡人论其殴姊妹之夫若妻之兄弟及妻殴年之姊妹夫者并以凡鬬　论　无服故也若妾犯者则于凡鬬之上加一等罪止流三千里明妾贱于妻也若妾殴夫之妾殴妻之子则以凡人论妻之子异于妾之子也若妻之子殴伤父之妾加凡人一等妾子殴伤父妾又加二等通加凡鬬二等然皆不入于恐凡此皆所以明嫡妾之分也凡弟妹殴兄之妻妾兄姊殴弟之妻妾及妻妾殴夫之弟妹及弟之妻妾若殴姊妹夫妻之兄弟及妻妾夫之姊妹夫妾殴妾之兄弟夫之妾子及妻之子若妻妾之子殴伤父妾其至死者各依凡鬬殴杀人律绞杀者斩其妻妾殴恐夫兄之妻亦同又按弟殴兄之妻妾至死者依凡人论其弟妻殴夫兄之妻妾者掌引妻妾殴夫兄之妻妾依凡人论绞为是又妻妾殴夫之嫁母出母当比依殴夫之伯叔父母与夫殴同罪本生舅姑亦然若殴夫之父妾则同凡人论盖夫殴但加凡人一等耳
殴妻前夫之子
凡殴妻前夫之子谓先曾同居今不同居者减凡人一等同居者又减一等至死者绞○若殴继父者亦谓先曾同居今不同居者杖六十一年折伤以上加凡鬬伤一等同居者又加一等至死者斩○其故杀及自来不曾同居者各以凡人论
纂注凡继父殴妻前夫之子若先曾同居今不同居者减殴凡人之罪一等见同居者又减今一同居之罪一等见同居者又减今不同居之罪一等通减凡人二等殴而死者则并坐以绞若妻前夫之子殴先曾同居今不同居继父者杖六十徒不言伤者但殴即坐至折伤以上加凡鬬伤罪一等同居者又各加今不同居罪一等折伤而至笃疾亦罪止杖一百流三千里至死者并斩其同居与今不同居继父若妻前夫之子互相故杀及继父与妻前夫之子自来不曾同居而或相殴伤杀或故杀者各以凡人论殴而至死者绞故杀者并斩盖继父与妻前夫之子原服无服制但以同居尚有恩养之义故律罪如此若故杀者斩其刑巳极故彼此俱止于此也
妻妾殴故夫父母
凡妻妾夫亡改嫁殴故夫之祖父母父母者并与殴舅故罪同其旧舅故殴巳故子孙改嫁妻妾者亦与殴子孙妇同○若奴婢殴旧家长及家长殴旧奴婢者各以凡人论
纂注妻妾被出则夫家之义巳绝若夫亡改嫁虽妇节巳移而手义未绝于其祖父母父母犹有舅姑之义故殴之者与见奉等之舅姑罪同而故夫之祖父母父母殴巳故子孙改嫁之妻妾者亦与殴子孙妇同自祖父母父母之外则并以凡人论矣奴婢与家长合则有恩散则无义故相殴者并以凡人论
父祖被殴
凡祖父母父母为人所殴子孙实时救护而还殴非折伤勿论至折伤以上减凡鬬三等至死者依常律○若祖父母父母为人所杀而子孙擅杀行凶人者杖六十其实时杀死者勿论
纂注凡祖父母父母被人殴打子孙实时救护而还殴行凶之人者非折伤勿论至折伤以上亦减凡鬬伤罪三等殴而至恐则依常律处绞若祖父母父母被人杀死子孙不告官府而擅杀行凶之人者止杖六十若当时即将其人杀死以复雠者勿论子孙之罪凡此皆指无故被人殴打而言若祖父子孙同谋共殴人则依常人分首从
备考
祖父母父母被尊长殴打子孙不得还殴止宜救护
大明律集解附例卷之二十一
　刑律
骂詈
骂人恶言凌曰骂秽言相乩曰詈诸条意与鬬殴同但骂詈情轻故罪亦因之轻也
凡骂人者笞一十互相骂者各笞一十
纂注此骂彼骂人彼此相骂曰互相骂罪止笞一十大诰减尽
骂制使及本管长官
凡奉制命出使而官吏骂詈及部民骂本属知府知州知县军士本管指挥千户百户若吏卒骂本部五品以上长官杖一百若骂六品以下长官各减三等骂佐贰官首领官又各递减一等并亲闻乃坐
纂注凡奉朝廷制命出使于外而所在官吏骂詈之及所部之民骂其本属知府知州知县军士骂其本管指挥千户百户若吏卒骂其本部五品以上衙门长官者俱杖一百若卒骂其六品以下至九品并杂职衙门长官者各减骂五品以上长官之罪三等杖七十若骂佐麻首领官又递减一等如部民骂府州县军士骂卫所及吏卒骂五品以上衙门佐麻官者俱减骂长官罪一等杖九一骂首领官者又减骂佐贰官罪一等杖九十十骂首领官者又减骂佐贰官罪一等杖八十吏卒骂本部六品以下衙门佐贰官者通递减四等杖六十骂首领官者通减五等笞五十并官长亲闻乃坐不听指告所以塞谗譛之原也
　条例
一凡毁骂公侯驸马伯及两京文职三品以上者问罪枷号一个月发落
一凡在
长安门外等处妄呌冤枉辱骂原问官者问罪用一百斤枷号一个月发落妇人有犯罪坐夫男若不知情及无夫男者止坐本妇照常发落
佐职统属骂长官
凡首领官及统属官骂五品以上长官杖八十若骂六品以下长官减三等佐贰官骂长官者又减二等并亲闻乃坐
纂注凡本衙门首领官及所统属下司官有骂五品以上长官杖八十若骂共品以下长官者减三等笞五十若佐贰官骂者又各减首领官罪二等如骂五品以上长官杖六十骂六品以下长官笞三十并亲闻乃坐
