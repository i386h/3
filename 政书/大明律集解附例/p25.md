<!-- { "loadSidebar": true } -->
纂注此条专就外姓姻亲言共为婚姻指嫁娶两边各以奸论见刑律亲属相奸条父母之姑所生女为父母之姑姊妹祖母同胞姊所生女为父母之两姨姊妹下女婿及子孙妇之姊妹与巳之姑舅两姨姊妹俱仿此父母之姑舅两姨姊妹谓父母之姑与舅及两姨所生之女是父母之姊妹也及姨若堂姨谓祖母外祖母之姊妹为父母之姨即巳之祖姨母也母外祖母之堂姊妹为父母之堂姨即巳之从祖姨母也母之姑谓外祖之姊妹即巳之外祖姑母之堂谓外祖之堂姊妹即巳之外堂祖姑母也巳之堂姨谓母之堂姊妹也巳之再从姨谓母之再从姊妹也堂外甥女谓巳堂姊妹所生女也巳之姑舅两姨姊妹谓巳姑与舅及两姨所生之女与巳为姊妹者或谓上尊属卑幼兼表兄弟不知姑舅姊妹中巳包言之矣并离异句通承上言此言凡外姓姻亲于巳有服之尊属如巳之外祖父母舅母姨俱有小功服妻之母有缌麻服者有服之卑幼如巳之外孙外甥女女婿之类俱有麻服者若尊属与卑幼相娶嫁为婚姻及娶同母异父姊妹为妻若娶妻前夫之女为妻者男女各亲属相奸条论杖一百徒三年应死者自依常律盖外姻尊卑名分既存服制巳定同母姊妹前夫之女虽非气终属至亲均之不可为婚者故持重其罚矣其父母之姑舅姊妹与两姨姊妹与父母同辈者及父母之堂姨母之姑母之堂姑皆尊于父母一辈者巳之堂姨及再从姨与父母同辈者此巳之无服尊属也巳之堂外甥女若女婿之姊妹子孙妇之姊妹此巳之无服卑幼也服制虽无名分自在故违律成婚者男女各杖一百而视有服尊卑则有间矣若娶巳之姑舅姊妹与姨姊妹为妻是与巳同辈者虽服缌麻不干名分故男女各杖八十而视父母之姑舅等亲则又有间矣此凡以上外姻亲违律为婚之亲属并离异妇女归宗财礼入官盖婚姻人道之大不可以苟合故严其法以防之
　条例
一凡男女亲属尊卑相犯重情或干有律应离异之人悉遵
成宪俱照亲属巳定各从本律科断不得妄生异议致罪有出入其间情犯稍有可疑揆于法制似为太重或于大分不甚有碍者听各该原问衙门临时斟酌拟奏
一凡前夫子女与后夫子女苟合成婚者以娶同母异父姊妹律条科断
娶亲属妻妾
凡娶同宗无服之亲及无亲之妻者各杖一百若娶缌亲之妻及舅甥妻各丈六十徒一年小功以上各以奸论其曾被出及巳改嫁而娶为妻妾者各杖八十○若收父祖妄及伯叔母者各斩若兄亡收嫂弟亡收弟妇者各绞○妾各减二等○若娶同宗缌麻以上姑侄姊妹者亦各以奸论○并离异
纂注此条专自同宗言自娶缌麻亲至第三节皆言有服亲之妻第节是言有服之亲甥舅在外姻中为最亲故带言之无服之亲说得广凡五服之外皆是礼所谓袒免亲也舅甥妻谓舅娶甥妻甥娶舅妻也被出改嫁通指前项亲属之妻言父祖妾伯叔母兄弟妻不曰娶而曰收者以其乱伦之甚不敢显言嫁娶再谓同居曰收者非也不言被出改嫁有犯亦坐斩绞妾各减二等通承上两节言指原为妾者若原系妻而娶为妾当从妻论原系妾而娶为妻仍从妾减科并离异通承上妻妾言盖同姓为婚尚有禁况同宗乎故凡娶同宗无服之亲及无服亲之妻为妻妾者男女各杖一百若娶同宗缌麻亲之妻及舅娶甥妻甥娶舅妻为妻妾者男女各杖六十徒一年娶宗小功以上亲及之妻各以奸小功以上亲论罪男女各杖一百徒三年盖五服之外服制巳尽名分犹存五服之内服制渐重名分愈尊故科罪有轻重如此应死者自依常律其同宗无服亲之妻缌麻亲之妻及舅甥妻小功以上亲之妻先曾为夫所出及夫亡改嫁他人在本夫虽有义绝之状而其名终系吾族之妇故娶为妻妾者男女各杖八其视见为妻者则杀之矣若子孙收父与祖之妾及侄收伯叔母为妻妾者不问在家及被出改嫁男女各坐斩若兄亡收嫂弟亡收弟妇为妻妾者不问在家及被出嫁男女各坐绞妾各减二等娶同宗无服亲之妾各杖八娶缌麻亲及舅甥妾各杖九十娶小功以上亲之妾各杖八十徒二年娶被出改嫁之妾者各杖六十收伯叔及兄弟之妾者各杖一百徒三年若娶同宗缌麻以上之姑及侄女与巳之姊妹为妻妾者亦各以奸缌麻以上亲论男女各杖一百徒三年应死自依常律夫同一妾也而父祖妾则坐斩同一妻也而伯叔母则坐斩兄弟妻则坐绞姑侄姊妹则以奸论盖父祖伯叔姑在各名分中为至尊兄弟与侄女姊妹在服属中为最重故耳然自同宗无服之亲以至姑侄姊妹定罪虽有轻重要之均为乱伦故娶之者并离异归宗财礼入官其所以端风化者至矣
按父祖妾伯叔母兄弟妻或谓先曾被出及巳改嫁而娶之者宜坐不应事重不知此三项虽在五服之内而其情非小功缌麻以上亲可比故律特言之而以被出改嫁置之父祖妾之上明不在此例也若拟不应则与娶同宗义绝之亲无异矣非理也况所谓小功以上亦自可以该伯叔父母及兄弟妻又何必言之耶以意逆之当自得矣
娶部民妇女为妻妾
凡府州县亲民官任内娶部民妇女为妻妾者杖八十若监临官娶为事人妻妾及女为妻妾者杖一百女家并同罪妻妾仍两离之女给亲财礼入官强娶者各加二等女家不坐不追财礼若为子孙弟侄家人娶者罪亦如之男女不坐
纂注妇女之妇兼妻妾亲民官曰部民监临官曰为事人者盖为事人止谓有事与监临相涉者若部民则槩言所綂摄之民也女家对男子之称妇家在其中并同罪谓部民同亲民官之罪为事人同监临官之罪两离谓既不给官员又不给夫家俱令归本宗强娶通亲民监临说为子孙等娶者罪亦如之则又通和强言其妇女财礼俱准自取法科断男女不坐谓子孙等及所娶妇女并不坐罪也此言凡府州县与民相亲近之官而于任内和娶所部民人之妻妾或女为妻妾者亲民官杖八十若监临官和娶为事人之妻妾及女为妻妾者监临官杖一百盖府州县官职本近民而监临权能督责其体统虽同但部民尚无事相干而有事人则见在对理其事势实异故罪有差别耳其妻妾之本夫女之父并同罪以妻妾及女与亲民官者亦杖八十以妻妾及女与监临官亦杖一百既属同情亦不得不同罪也其所娶之妻妾仍两离之妻妾归宗女给亲不得给官员亦不得归本夫财礼入官若亲民官及监临官恃其官劫用强以娶部民及为事人之妻妾与女为妻妾者各加二等亲民官杖一百监临官杖七十徒一年半妇之夫女之父不坐罪妇前夫女给亲不追财礼夫曰强则所制在人故特贷之若亲民官与监临官各为其子孙弟侄及家人而娶部民为事人之妻妾及女与之为妻妾者亦如亲民监临官自娶之罪和娶者亲民官杖八十监临官杖一百女家并同罪财礼入官强娶者亦加二等亲民官亦杖一百监临官亦杖七十徒一年半女家亦不坐罪不追财礼其子孙弟侄家人及妇女之嫁与官员之子孙弟侄家者俱不坐罪以其有主婚人耳可谓变而不穷法之至善也夫观在任二字则未任之先与既任之后而娶者俱律所不禁矣
按此条府州县官曰部民则非所部者勿论矣若监临官称为事人则不得曰非为事人勿论也观名例称临主守条监临本有二项有常时之监临有暂时之监临如别府州县承委邻境清查钱粮会理词讼相于涉者即为事人而不相干涉者斯与监临无与也若常时之监临如抚按两司于该府州县孰非事也孰非为事人也而无不相于涉者矣故非为事人勿论之说在暂时之监临则可在常时之监临则一可难以执一论也
备考
一此条官员有犯者照行止有亏事例革职为民
一娶为事人妇女而于事有所枉者仍以枉法从重论
娶逃走妇女
凡娶犯罪逃走妇女为妻妾知情者与同罪至死者减一等离异不知者不坐若无夫会赦免罪者不离
纂注犯罪谓妇女自巳犯罪巳发在官者与在逃子女为事在家者不同与同罪止同其所犯之本罪而妇人自当加逃罪二等此离异与别条不同谓妻妾归前夫女归本宗若妇人所犯罪应与前夫离异者始妇本宗不知情虽不坐罪亦当离异无夫会赦免罪者不离谓既无夫又会赦则是无罪而应改者故听其家聚也妇人免罪不离当包女言此言凡妇女犯罪巳发于官而逃亡在外有人娶为妻妾若娶者知其犯罪逃走之情则笞杖徒流各与妇女同罪若妇女犯死罪在逃知其情而娶之者得减妇女一等杖一百流三千里所娶之妇若非犯死罪者归其夫归宗若所犯之罪原应与前夫离异者则归宗财礼入官盖妇女犯罪巳为不良况又在逃安得擅娶故既与同裶而复离异耳然此自娶者知情及妇人有夫而罪未遇赦者言之若娶不知其有犯罪逃走之情而娶为妻妾者不坐以罪仍断离异追还财礼若逃走之妇原无本夫而所犯之罪又经赦免则听后夫不在离异之限夫不知不坐原其误犯也无夫会赦不离者矜其无归也其曲尽人情矣乎曰妇人会赦不离则娶者不坐罪可知白曰无夫会赦不离则会赦有夫而离者可知
强占良家妻女
凡豪势之人强夺良家妻女奸占为妻妾者绞妇女给亲配与子孙弟侄家人者罪亦如之男女不坐
纂注势豪有分别豪是豪强势谓有力者强夺二字重看奸占二字或谓当作二项谓奸止是奸宿而不必为妻妾若占则终为巳有细详还相连看为是盖用强而不以礼娶故云奸占也若强夺而奸之则有强奸律矣妇归其夫女妇其父故曰给亲此言凡豪强劫力之人不通媒妁不用聘定将良人之妻或女用强夺娶来家奸宿占住为妻妾者劫豪之人坐绞妇归本夫女归其父若用强夺取而配与子孙弟侄及家人为妻妾者罪亦如豪劫之人自奸占律绞盖其迹虽有占与配子孙等之异而强夺之情一也其所奸占之妇女及子孙弟侄家人俱不坐罪
备考
一强夺良家妾奸占者比附此律上请
　条例
一凡强夺良人妻女与他人为妻妾及投献
　王府并勋戚势豪之家者俱比照强夺良家妻女奸占为妻妾绞罪奏
请定夺
娶乐人为妻妾
凡官吏乐人为妻妾者杖六十并离异若官员子孙娶者罪亦如之附过候荫袭之日降一等于边远叙用其在洪武元年巳前娶者勿论
纂注乐人指教坊司妓者官员子孙兼文武并离异谓不给官吏子孙亦不给乐工断离归宗专言袭荫其余以常人论可知此条当与刑律官吏宿娼条参看言文武官吏有娶乐人为妻妾者杖六十依名例犯私罪律职官降等改用未入流官与吏罢职役不叙所娶之乐人并离异归宗财礼入官若官员应该袭荫之子孙娶乐人为妻妾者亦如官员之罪杖六十离异归宗财礼入官仍将附写其过名候荫袭之日于父祖职事上减一等调边远衙门叙用盖文武官吏巳受有职之常荫袭子孙亦他日官爵之寄良贱尚难为婚乐人岂所宜娶故立法之严欲其自保之意也若官吏子孙所娶之乐人在洪武元年以前者勿论既不坐罪亦不离异以胡元无禁故耳令有例官吏犯奸及一应行止有亏俱发为民武官照例调卫带俸差操矣
按文曰荫武曰袭条内云候荫袭之曰降一等似专指军官子孙言而文官子孙又无父祖之职可降如有犯合照文官行止有亏革荫为民可也
备考
一桨人知情嫁与者问不应笞罪财礼入官
一流娼虽非乐人官吏娶者与此条同拟
僧道娶妻
凡僧道娶妻妾者杖八十还俗女家同罪离异寺观主持知情与同罪不知者不坐○若僧道托亲属或僮仆为名求娶而僧道自占者以奸论
