<!-- { "loadSidebar": true } -->
纂注制勑大事用制次用勑皆圣旨也各卫门出使或题准给有札付或领精徾批者皆是他事与使事绝不相干即大明令所指接受词状审理狱囚之类侵人职掌行事与使事本是一项但各有职掌而侵夺行之如趱运而侵顶征收之类常事重事即所干预之事非各衙门出使之事观文势自见规避如使事未终及圣旨符验有所毁失之类此谓人臣既奉使而有出湏终事而告成若奉命出使事完不即复命而干预他人事者是谓弃命杖一百若奉命衙门公文出使事完不复命而干预他事虽亦弃命但与奉制勑不同故杖七十此特自常事言之耳若系干军情重事而不复命者又非常事比杖一百以上奉使若止是越理犯分侵人职掌行者笞五十曰侵人职掌则与干预他事有异不曰不复命则未该复命可知故轻也若事完回还三日不缴纳圣旨计日决杖罪止一百三日不缴纳符验计日决笞罪止杖八十盖圣旨与符验有间故罪之轻重不同如此若前项奉制勑及各衙门出使而不复命不缴纳圣旨符验有所规避者各从其规避之重罪科断轻则仍从本条按旧云使未报命虽干自巳职务亦他事
漏泄军情大事
凡闻知朝廷及总兵将军调兵讨袭外蕃及收捕反逆贼徒机密大事而輙漏泄于敌人者斩若边将报到军情重事而漏泄者杖一百徒三年仍先传说者为首传至者为从减一等○若私开官司文书印封看视者杖六十事干军情重事者以漏泄论○若近侍官员漏泄机密重事于人者斩常事杖一百罢职不叙
纂注总兵将军如征虏征蛮镇朔将军之类敌即蕃及反逆之人报到军情重事而漏泄者亦是漏泄于敌人下传至二字可见或谓漏泄以惊动人心恐非近侍官员解见交结条此谓朝廷及总兵官讨袭外蕃收捕反逆其事机秘密关系甚大若闻知而漏泄于敌人者是背国党仇且使彼得有备我必无成故斩若边将报到军情重事于朝廷而有漏泄于敌人者彼虽知备犹未知我之调度何如也且比机密大事有间故杖一百徒三年以上二者仍以先传说者为首坐以前罪传至者为从各减一等然必湏传至敌人乃坐若官司行移文书不系军情而私自拆印封看视者杖六十事于军情者则非寻常文之比亦以漏泄军情论杖一百徒三年凡此皆重军机之意若朝廷凡有机密重事关系紧要不特讨袭收捕等项如近侍官员漏泄于人则必至于误国偾事故斩其余常事漏泄者杖一百罢职不叙凡此皆重朝政之意
备考
一漏泄机密大事及军情重事未至敌人传至者与其间展转传递之人俱问不应杖罪
　条例
一在京在外军民人等与
　朝贡夷人私通徃来投托管顾置害人因而透漏事情者俱问发边卫充军军职有犯调边卫带俸差操通事并伴送人等系军职者从军职之例系文职者草职为民
官文书稽程
凡官文书稽程者一日吏典笞一十三日加一等罪止笞四十首领官各减一等○若各衙门门遇有所属申禀公事随即详议可否明白定夺回报若当该官吏不与果决仓糊行移互相推调以致躭悞公事者杖八十其所属将可行事件不行区处作疑申禀者罪亦如之其所行公事巳果决行移或有未绝或不完者自依官文书稽程论罪
纂注稽程稽迟程限也详见各例公事失错条各减一等各字指大小中三项事凡官府文书行移完结各有程限如小事五日中事十日大事二十日过此不了为稽程承行吏典计日笞决罪止笞四十首领官各减一等正官佐贰不坐者承行之责任吏也若官府公事可否湏有定议各该衙门或遇属申禀公事湏要随即详议可否果决定夺面报若当该官吏不与果决含糊行移但相推调以致躭误是上无定处而推于下矣杖八十或事属可行而下司不行果决区处设作疑申禀上司以致躭误是下人无定论而推于上矣当该官吏亦杖八十其所公事上司与果决面报或自果决巳经施行而其文卷如有照提之类而未绝及有催办之类而不完者自依官文书稽程论不在躭误公事之限又大明令称事干外郡官司追会或踏勘田土者不拘此限按事不完绝亦属躭误而论以稽程罪不同者何盖不不绝是事巳果决施行特文卷未完绝耳躭误公事则事不果决而徒彼此推调其为避事可知此罪之所以有笞杖之别也
照刷文卷 
凡照刷有司有印信衙门文卷迟一宗二宗吏典笞一十三宗至五宗笞二十每五宗加一等罪止笞四十府州县首领官及仓库务场局所河泊等官各减一等○失错及漏报一宗吏典笞二十二宗三宗笞三十每宗加一等罪止笞五十府州县首领官及仓库务场局所河泊等官各减一等其府州县正官巡检一宗至于宗罚钱一十日每五宗加等罚止一月○若钱粮埋没刑名达枉等事有规避者各从重论
纂注照刷清理整饬之意有司即府州县等衙门事可完而不完曰迟漏使印信不佥姓名之类曰失错卷宗本多而不送照刷曰漏报钱粮不见下落曰埋没刑名不依正律曰违枉罚俸通承迟错漏报各从重各字指上各项官吏而言此言印信衙门文卷皆钱粮刑名一应公事所关至为紧要如遇刷其间或有可完不完而迟者其情为轻吏典罪止笞四十失误差错及遗漏不报者其情稍重吏典罪止笞五十盖承行在于该吏故首坐之也府州县首领官及仓库务场局所河泊等官又非吏典之比故并减罪一等迟者罪止笞三十错漏者罪止笞四十正官及巡检又非首领官之比故计宗罚俸钱宗数虽多罚止一月此皆自其无所规避者而言若刷出系干钱粮埋没而无所下落名违枉而不依正律等事有所避罪重者故从侵欺出入重罪断不用迟错之律按迟罪原属稽程正官本应不坐亦罚俸钱者照刷之年亦当催检点与常时不同也巡检卑职亦与府州县正官同罚者以原设方印均有印信衙门也仓库等官亦与首领罪者盖仓库等衙门原无首领皆无摄即坐其身也曰仓库等官则阴阳医学该之矣
历勘卷宗
凡磨勘出各衙门未完卷曾经监察御史提刑按察司照刷驳问迟错经隔一季之后钱粮不行追征足备者提调官吏以未足之数十分为率一分笞五十每一分加一等罪止杖一百刑名造作等事可完而不完应改正而不改正者笞四十每一月加一等罪止杖八十受财者计赃以枉法从重论○若有隐漏不报磨勘者一宗笞四十每一宗加一等罪止杖八十事干钱粮一宗杖八十每一宗加一等罪止杖一百有所规避者从重论○若官吏闻知事发旋补文案以避迟错者钱粮计所增数以虚出通关论刑名等事以增减官文书论同僚若本管上司知而不举及符同作弊者同罪不知情及不同署文案者不坐
纂注磨勘谓磨研较勘一季大约以三月为期不拘于春夏秋冬之季也提调掌印官刑名谓轻重罪名造作如额办颜料织造段疋之类此条分三段承上照刷之后各衙门照磨所磨勘出未完卷宗曾经监察御吏按察司官照刷过有驳问稽迟失错系干钱粮造作刑名等项者提调官吏湏及时征完改正若经隔一季之后或原欠钱粮不曾追征备者以未足之数十分为率一分笞五十每一分加一等罪止杖一百刑名造作等事未完者可完而不完差错者应改正而不改正过一季者笞四十一季后每过一月即加一等罪止杖八十若因受人财物而不追不完不改正者计赃以枉法从重论此严怠事黩货之戒若将前项巳照刷文卷隐不报磨勘如刑名之类一宗笞四十每一宗加一等罪止杖八十事干钱粮者一宗杖八十每一宗加一等罪止杖一百若有所规避而报磨勘其罪重于漏报者从所规避之重戽断此严瞒官作弊之戒官吏闻知隐漏不报磨勘事发畏惧追究而旋补文如未完捏作巳成未改正捏作巳改正以避迟错之罪者若系钱粮则计所增加之数以虚出通关论系刑名造作等事则以增减官文书论若僚及本管上司知其旋补情由而不行查举及符同旋补作弊者亦以虚出通关增减文书之罪坐之故曰同罪至死者减一等如虽同署文案而不知旋补之情及不同署文案者不坐此又欲人互相觉察之意本条可与前条并看照刷者将行过文案照刷之以发其弊之所在磨勘者将刷过文卷磨勘之以观其事之所改
按前节迟错则言受财而后节隐漏则言规避者盖迟错之罪巳经驳问官吏不行征完改正恐有受嘱而代人延捱之情故以受财言隐漏者埋没违枉之弊曾经刷出官吏不送照磨必有委曲以求脱巳罪之意故以规避言所以不同也
同僚代判署文案
凡应行官文书而同僚官代判署者杖八十若因遗失文案而代者加一等若有增减出入罪重者从重论
纂注应行官文书谓凡各衙门应合行移之官文书如咨申会牒札之类判谓判日署谓书名文案即所存之案以备查照也此言各衙门合行文书湏各官亲自判日书各有故不与者关之正以别嫌而防奸也若同僚代为判署者虽无奸弊亦属诈冐故杖八十若遗失文案而代为判署以补卷宗者既巳遗失又复得杖九十此皆自其无私弊者言　　　署之文书及代补遗失之文　　　情或有增减罪名或有出入是有私弊者各从所增减所出入之罪从重论此代判署多因其人不在而代之故不言应判者之罪亦不必谓应判者是正官同僚是左贰虽正官代佐贰亦得此罪
增减官文书
凡增减官文书者杖六十若有所规避杖罪以上各本罪二等罪止杖一百流三千里未施行者各减一等规避死罪者依常律其当该官吏自有所避增减文案者罪同若增减以避迟错者笞四十○若行移文书误将军马钱粮刑名事紧关字样传写失错而洗补改正者吏典笞三十首领官失于对同减一等干碍调拨军马及供给边方军需钱粮数目者首领官吏典皆杖八十若有规故改补者以增减官文书论施行者各减一等因而我失悞军机者无问故失并斩若无规避及常行字样偶然误写者皆勿论
纂注增减谓增设减去其情节字样也加二等于本罪加之未施行减一等于加罪二等上减之紧关字样如钱粮军马数目之类对下常行字看偶然误写句与皆勿论皆字俱承上无规避及常行字二项说此条前一段以增减言内有规避者后一段以洗改言内有故误者盖官府取言全戚文书既经裁定岂容增减但有人将节字样增减者纵无规避即杖六十若有规避而增减者则欺公玩法其情重故杖以上至徒流各于所规避本罪上加二等罪止杖一百流三千里未施行者于各加罪二等上减一等规避死罪者依原犯死罪常律盖罪至于死不可复加也不及笞以下者既曰杖六十兼之矣此皆指凡人而言其该官吏自大所避而增减其原定文案者与凡人增减文书避罪则均改杖以上亦加二等未施行亦于加罪上减一等死罪亦依常律故曰罪同若只增减以避迟错之裶者其情轻故止笞四十若行移文书误将军马钱粮刑名重要紧关字样传写失错不行另写洗补改正者虽出无心事属苟吏典笞三十首领官失于对同减一等笞二十此只有其无大于　者言若洗改而有干碍调拨军马及供给边方军务所需物件钱粮数目者则所关甚重不问首领官吏皆杖八十此自其误犯无规避者言若有所规避而故行洗改者是故犯也即以增减官文书之罪罪之其未施行者亦于加罪上各减一等坐之此又皆自其未至大误事者言若因改补而所司涉疑难以准信即调拨供给以致失误军机者败军辱国罪莫大焉不问故失错斩若非军马钱粮刑名及调拨军马等事文书而无有规避难系军马等事文书其间止是常行字样不系紧偶然而不曾改痡者皆勿论此又于明罚勑法之中而遇以恕求情之意如此
封堂印信
