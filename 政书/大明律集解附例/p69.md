<!-- { "loadSidebar": true } -->
　　　　 纂批注脱之具即上金刃他物及字承上可以自杀来常人包平人与亲属言子孙以下又从其至亲者言也此言凡主典罪囚之狱卒有以金之有刃及他物如药物之类凡可以使人自杀及可以解脱枷锁之类而与囚人者虽未自杀与解脱即杖一百其囚因得金刃他物以致脱狱在逃及在狱而自伤其身或伤人者狱卒并杖六十徒一年若囚因而自杀者杖八十徒二年因金刃他物以致反狱在逃及杀人者狱卒处绞若其囚在逃狱卒已行问罪未曾断决之间能自捕获所逃之囚及他人捕得若囚自死及囚自出首者狱卒各减罪一等囚逃者杖一百反狱者杖一百流三千里若常人不系主守狱囚有以金刃及可解脱之具与囚人及子孙以之与祖父母父母奴婢雇工人以之与家长者各减狱卒之罪一等未用者杖九十以致囚逃者及自伤或伤人者杖一百囚自杀者杖七十徒一年半反狱及杀人者杖一百流三千里其未断之间但能捕得及自死自首者又各减一等若司狱官典及提牢官明知狱卒常人及囚之子孙奴婢雇工人以可解脱之物与囚而故纵不行举问者各与狱卒等同罪至死者减一等若狱卒常人因受囚人之财而与金刃等物或提牢官司狱官典因受狱卒常人之财而不行举问者各计其入己之赃以枉法从其罪之重者论赃重从赃论赃轻从本罪论若提牢官及司狱官典狱卒失于点检以致在狱之囚自尽身死而不觉原无与以金刃他物之情者狱卒杖六十官典笞五十提牢官笞四十夫有官典之罪则督察密而有先事之防有狱卒常人之罪则狱禁严而无意外之变矣
主守教囚反异
　　凡司狱官典狱卒教令罪囚反异变乱事情及与通传言语有所增减其罪者以故出入人罪论外人犯者减一等○若容纵外人入狱及走泄事情于囚罪无增减者笞五十○若受财者并计赃以枉法从重论
　　　　 纂注反异谓已招承而又反其前说也通传言语有两意谓通传囚言于外或通传外言于囚俱是盖司狱官典与狱卒其责但典守罪囚而已若有教令罪囚反异原招而变乱其真实事情及与通传言语于内外以致罪囚扶同而有所增入他人减去自己之罪者官典狱卒以故出入人罪论增轻作重坐以所增减重作轻坐以所减若不系守狱之人而为外人或教囚反异及通传言语者减狱卒官典罪一等若狱卒官典有故纵容外人入狱及狱卒官典通传而走递漏泄事情于囚罪无所增减者笞五十若司狱官典狱卒及外人接受罪囚之财而教令反异及通传有所增减或狱卒官典接受外人之财而纵容入狱通传教令者并计所入己之赃以枉法论赃重从赃论教令等项罪重者以本罪论故日从重论罪
　　　　 备考
　　　　　  一律不着外人入狱中之罪以不应事重论
狱囚衣粮
　　凡狱囚应请给衣粮医药而不请给患病应脱去枷锁杻而不脱去应保管出外而不保管应听家人入视而不听司狱官典狱卒笞五十因而致死者若囚该死罪杖六十流罪杖八十徒罪杖一百杖罪以下杖六十徒一年提牢官知而不举者与同罪○若已申禀上司不即施行者一日笞一十每一日加一等罪止笞四十因而致死者若囚该死罪杖六十流罪杖八十徒罪杖一百杖罪以下杖六十徒一年
　　　　 纂注保管入视疏议谓干证之人应保候功臣及五品以上官应入视不知此条专谓病囚言观大明令可见况功臣入视自有本条也上司指官典本衙门之上司即今都察院刑部堂上之类此言在狱之囚冬夏合给衣粮疾病合给医药而司狱官典狱卒不即申禀上司给与及囚有患病死罪以下应与脱去枷锁杻而不脱去笞罪应保管出狱而不保管或应听令家人入内看视而不听者司狱官典狱卒笞五十若因不给衣粮医药及不脱去枷锁杻不令保管入视而致死者若囚该死罪狱官典狱卒杖六十流罪杖八十徒罪杖一百杖罪以下杖六十徒一年提牢官知其不给衣粮等项及因而致死之情而不行举问者与司狱官典狱卒同罪若司狱官典狱卒将应给罪囚衣粮等项已行申禀本管上司而上司官吏承报不即施行给与者若一日不行笞一十每一日加一等至四日之上罪止笞四十因不施行给与而致囚身死者若囚该死罪杖六十流罪杖八十徒罪杖一百杖罪以下杖六十徒一年盖衣粮等项职掌在上司而申禀施行则官典狱卒之责不申禀而上司不知故专罪主守已申禀而不即施行故专罪上司耳
功臣应禁亲人入视
　　凡功臣及五品以上官犯罪应禁者许令亲人入视徒流者并听亲人随行若在禁及至配所或中途病死者在京元问官在外随处官司开具致死缘由差人引领亲人诣阙面奏发放违者杖六十
　　　　 纂注此言功臣为八议之贵五品以上文武官皆九流之尊或有犯罪应收入禁者许令其亲人入监看视犯徒流罪应发配发遣者并听亲人随行若在禁而未及论决及已至配所或行至中途有因病而死者在京之原问官在外随其病故所在之官司开具其在禁在途或在役致死缘由差人引领所入视或随行之亲人诣阙面奏请旨发放若原问官及在外各该官司有违律不令人入视随行及不引亲人入面奏者并杖六十其所以崇有功而重有爵者此可以观其一端矣
死囚令人自杀
　　凡死罪囚已招服罪而囚使令亲戚故旧自杀或令雇倩人杀之者亲故及下手之人各依本杀罪减二等若囚虽已招服罪不曾令亲故自杀及虽曾令自杀而未招服罪辄杀讫或雇倩人杀之者亲故及下手之人各以鬬杀伤论○若虽已招服罪而囚之子孙为祖父母父母及奴婢雇工人为家长者皆斩
　　　　 纂注亲故亲字兼有服无服言子孙奴婢雇工人不分令杀辄杀皆斩即伤而不死亦是故只总曰为字此言凡犯死罪囚已行招承定有罪名而囚或畏惧刑戮使令亲戚故旧自下手杀之或令亲故雇倩他人杀之者亲故及雇倩下手之人各依本杀罪减二等亲戚依鬬杀伤尊长卑幼本律减二等盖在囚虽有可杀之罪而亲故等非可杀之人也若囚虽已招服罪而不曾令亲故自杀及虽曾令自杀而未招服罪者若亲故辄杀讫或亲故自雇倩人杀之者亲故及下手之人各以鬬杀伤论亲属依亲属律凡人依凡人律各全科不得依减二等盖不令自杀犹有欲生之心而未招服罪或非可死之罪也若囚虽已招服其罪而囚之子孙为祖父母父母及囚之奴婢雇工人为家长听令自杀或令雇倩人杀之者子孙奴婢雇工人不分首从皆斩名分既尊又不得与亲故同科然为其曾有父祖家长之命故止坐斩若未招服罪与虽服罪不令杀而杀之者又当各依本杀法皆凌迟处死矣
按或谓父祖家长令子孙以下雇倩人之其子孙奴婢雇工人及下手之人皆斩非也律云令雇倩人者本谓囚令亲故雇倩他人杀之则是雇倩明与自杀对言然囚令亲故雇倩人杀之乃谓其不分首从皆斩何耶盖首从本罪各别在子孙凡人各有本杀之法则下手之人自当依凡鬬减二等耳不然则子孙谋杀祖父其凡人从而加功者何乃止坐绞耶
老幼不拷讯
　　凡应八议之人及年七十以上十五以下若废疾者并不合拷讯皆据众证定罪违者以故失入人罪论其于律得兼容隐之人及年八十以上十岁以下若笃疾皆不得令其为证违者笞五十
纂注以故失入人罪论者谓不雇其应议及年之老幼疾之笃废重加拷讯而老幼不任其若而虚招则以故入论不稽其是是否应议年之老幼疾之笃废而误加拷讯以成罪则以入论拷拷打讯讯杖也此言凡律应八议之人及军民人等七十以上十五以下若人之有发疾者凡有犯并不合用刑拷讯皆据众人证佐情词以定其罪所以优礼应议之人恤老慈幼矜不成之人意若当该官司违此律而加拷讯以坐者即所坐轻重之罪以故失入人罪论故入者全坐失入者减三等其于律中得兼容隐之人及年八十以上十岁以下若笃疾者皆不得令其为证盖容隐之人易为亲者讳而老幼笃疾于法免罪或恃此以罔人故违律而令其证佐者当该官司笞五十以吏为首递减科罪
备考
　 一违律拷讯而事不枉断者以不应科
鞫狱停囚待对
　　凡鞫狱官推问罪囚有起内人伴见在他处官司停囚待对者虽职分不相统摄皆听直行勾取文书到后限三曰内发遣违限不发者一日笞二十每一日加一等罪止杖六十仍行移本管上司问罪督发○若起内应合对问同伴罪囚巳在他处州县事发见问者听轻囚就重囚少囚从多囚若囚数相等者以从发之囚送先发官司并问若两县相去三百里之外者各从事发处归断违者笞五十若违法将重囚移轻囚多囚移就少囚者当处官司随即收问仍申达所管上司究问所属违法移囚之罪若囚到不受者一百笞二十每一百加一等罪止杖六十
纂注首节见在他处官司是一事发于此而未发于彼也下节巳在他处州县事发是一事而发于两处也少囚够就多囚盖囚无轻重则以多寡为准也不曰人犯而曰人伴以未定其罪耳此言凡各衙门鞫狱官枉问罪囚有同起事内紧关干对人伴见别处布政司或各府州县官司而此处停囚专待其人对问者鞫狱官虽与彼处官司职分不相统摄皆听移文直行勾居若文书到后其彼处官司限三日之内将所勾取人犯发遣归问如违限占恡不发者一曰笞二十每一日加一等违限五日之上罪止杖六十仍将违限不发缘由依律行移彼处本管上司问其违限之罪将人犯督并发遣若同起事内应合对问罪囚其事巳在他处州县发觉而见被鞫问者不问本处他处官司俱听轻罪囚移就重囚或人少囚移就人多囚若囚罪囚数相等者以在后事发之囚送先发官司并问若两县相去三百里之外者各从先后事发之处官司各自归断不必并问违问者笞五十若州县故违移囚就问之法将重囚移就轻囚多囚移就少囚者是意在推避也当处官司随即收问仍将移囚就问缘由申达彼处本管上司究问所属违法移囚之罪即笞五十是也若彼处官司将囚送到而当处官司不即受理者一曰笞二十每一百加一等至五日之上罪止杖六十凡此皆所以顺民之情而哀矜之意见矣
　条例
　　一问刑衙门行文军卫有司提人迁延三个月以上不到经该官吏住俸候事完之人方许关支半不到经该官员参奏提问
　　一在京在外问刑例应委官勘问及行军卫有司会勘者如财产等项限一个月勘检人命限两个月驳勘者亦限一个月如违及托故推调不即赴勘者参奏是问仍另行委官作急勘报
 
依告状鞫狱
　　凡鞫狱须依所告本状推问若于状外别求他事摭拾人罪者以故入罪论同僚不署文案者不坐○若因其告状或应掩捕搜检因而检得别罪事合推理者不在此限
纂注凡官司讯鞫狱讼须以原告所告本状事情轻重据法推问若于原告状外故行推求别项事而摭拾人罪者以故入人罪或以全罪科之或以增轻作重科罪之其同僚官应联署文案者若不知情止依失入人罪论原不同署文案者不坐罪若因其所告状内事情或有法应掩捕　检因而检得被犯别项情于律合该推问非系罗织者不在故入人罪之限盖别罪而不行推理是为长奸故法有坐不坐耳
原告人事毕不放回
　　凡告词讼对问得实被告巳招服罪元告人别无待对事理随即放回若无故故稽留三日不放者笞二十每三日加一等罪止笞四十
