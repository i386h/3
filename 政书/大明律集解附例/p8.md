<!-- { "loadSidebar": true } -->
纂注此条专自提问八议之人言本注巳明奏闻奏其所犯之事取旨取其应否勾问之旨下条职官有犯直言请旨则明开提问词语特禀请以行之耳谓八议之人有犯必取旨应否勾问问明必奏请多官会议议定必奏闻取自上裁前后凡三奏于不废法之中而用情之厚如此若此等人有犯十恶听径直参提依律奏不用取旨请上裁之律今王府虽犯十恶仍依应议律处者缘亲视诸宾故功贵贤能勤七者尤异耳
十恶或专主谋反逆叛言非也盖十恶之人悖伦逆天灭礼贼义乃王法所必诛故特表之以严其禁凡应八议之人问鞫不加考讯皆据各证定罪
　条例
　　一弘三十年二月二十七日节该钦奉
孝宗皇帝圣旨锺铹奇浥奇湡节次重出领状冐支官粮好生不遵
祖训就将他每禄米革去十分之二以示惩戒今后将军仪宾有犯都照这例行钦此
　　一各处
　亲王妾胜许奏选一次多者止于十人
　世子及
　郡王额妾四人长子及各将军额妾三人各中尉额妾二人
　世子
　郡王选婚后二十五岁嫡配无出许选妾二人以后不拘嫡庶如生有子即止于二妾至三十岁无出方许娶足四妾长子及将军中尉选婚后三十岁嫡配无出许选妾一人以后不拘嫡庶如生有子即止于一妾至三十五岁无出长子将军方许娶足三妾中尉娶足二妾庶人四十以甘无子许选娶一妾各
　王府仍备将妾胜姓氏来历并入府年月造册送部其子女生年月日即开注本妾项下以备各封查考如有不遵限制私合多收或年未及而顶奏巳生子而复娶及滥选流移过犯与本府军校厨役之女为妾等项抚按官将本宗参奏分别罚治辅导等官隐匿不举事发一体降黜
　　一凡
　王府将军中尉及仪宾之家用强　揽钱粮侵欺及骗害纳户者事发参究将应得禄粮价银扣除完官给主事毕方许照旧关支在京勋戚有犯者亦照此行
　　一各
　王府不许擅自招集外人凌辱官府扰害百姓擅作威作福打死人命受人投献地土进送女子及强取人财物占人妻妾收留有孕妇女以致生育不明冐乱
　宗支及畜养术士招尤惹衅无故出城游戏违者巡抚妄按等实时奏
闻先行追究设谋拨置之人应提问者提问应奏提者奏提不分徒流杖罪官员系文职罢黜武职降一级调边卫旗校舍余人等发边卫充军
　　　军
　　一各处
　郡王并将军中尉除机密重情或与
　亲王事有干涉及
　郡王分封相离窵远不在一城居住者许令径自差人具奏其余凡有奏
请务令长史司启
　王查勘参详应该具奏然后给批差人赍奏违者该衙门将赍奏人员拿送法司照依拨置事例问发边卫充军奏词仍行本府参勘若巳经奏行勘问未结或巳问结又行摭拾他事重复奏扰及诬奏勘官并以不干巳事捏奏抚按等官者通照节题事例奏
请区处奏词俱立案不行该府辅导等官通行参究若有坐视刁难不与启
　王分理者巡按御史参奏罢黜其无籍之徒诓挟各府财物来京交通歇家潜住打点例不该行事务者缉事衙门拿送法司俱照前问发
　　一凡宗室悖违
祖训越关来京奏扰若巳封者即奏
请先革为庶人伴回其无名封及花生传生等项径札顺天府递回宗妇宗女顺付公差人等伴送回府其奏词应行勘者行巡按衙门查勘果有迫切事情曾启
　王转奏而辅导官刁难曾具告抚按巡等衙门而各衙门阻抑者罪坐刁难阻抑之人其越关之罪题请
恩宥巳封者叙爵秩若曾经过府州县驿递等处需索折干挟去马匹铺陈等项勘明仍将禄米减革若非有迫切事情不曾启
　王转奏及具告各衙门輙听信拨置蓦越京及犯有别项情罪有封者不复爵秩送发闲宅拘住给与口粮养赡其无名封及花生传生等项着该府收管不送闲宅致冐口粮宗妇宗女有封号者革去封号仍罪坐夫男削夺封职奏词一既立案不行其同行置之人问发极卫分永远充军辅导等官失于防范者听礼部年终类参一府岁至三起以上者仍于
　王府降调一起二起者行巡按御史提问
职官有犯
凡京官及在外五品以上官有犯奏闻请旨不许擅问六品以下听分巡御史按察司并分司取问明白议拟闻奏区处○若府州县官犯罪所辖上司不得擅自勾问止许开具所犯事由实封奏闻若许准推问依律议拟回奏候委官审实方许判决○其犯应该笞决罚俸收赎纪录者不在奏请之限○若所属官被本管上司非理凌虐亦听开具实迹实封径直奏陈令日罚俸一月罚钱一百文
纂注京官兼大小而言指四品以下及未入流者若三品以上则应议之人矣有犯兼公私言下条准此奏闻请旨谓径直参奏请旨提问也闻奏区处谓问完奏知候旨处分也区是别事情处是决断其罪御史省以出巡故曰分巡按察司自掌印官外有副使佥事分地以行故曰分司所辖上司即布政司辖府府辖州州辖县之类委官合干上司所委者笞决谓当决罚俸如照刷文卷律府州县官一宗至五宗罚俸钱一十日以之类收赎收铜钱以赎罪纪录纪罪名录于也详见文武官犯公罪条本管上司凡有所统摄者皆是此条专指提问文职而言京官近君在外五品以上其职渐尊有犯皆当请旨提问不言奏覆者省艾也若在六品以下并听巡按御史按察司并分司径自勾明白自议拟奏闻区处若府州县辖上司如布政司之类虽系亲临与激扬风纪者不同所属官六品以下犯罪必奏闻而后得闻拟审实而后得判决其犯该笞决罚俸收赎纪录者所犯即轻不必等径自发落御史等官不必奏闻请旨所辖上司不必实封奏闻故日不在奏请之限若所属官被内外本管上司非理凌辱虐害亦听各属官开具实迹径直奏陈上下相维上下不得以擅专下不得以恣肆其制悉矣
　条例
　　一文武职官有犯众证明白奏
请提问者文职行令住俸武职候参提明文到日住俸俱不许管事问结之日犯该公罪捕支私罪不准补支其有因事罚俸任乞未满升迁者仍于新任内住支扣补
　　一文武职官犯该充军为民枷号与军民罪同者照例拟断应奏
请者具奏发落
　　一两京
孝陵
长陵等陵祠祭署奉祀祀丞太常寺典簿
　神乐观提点协律郎赞礼郎司乐等官并乐舞生及养牲官军有犯奸盗诈伪失误供祀并一应赃罪名官及乐舞生各罢黜仍照例发落军发原伍若许告词讼及因人连并一应公错犯该杖者纳钞徒罪以上不碍行止者运炭等项各还着役
　　一凡
　王府文职因人连累并一应过误律该笞杖罪名者纳钞还职就彼奏
　请发落
　　一各处
　邵王将军中尉郡主县主郡君县君乡君事有违错与长史教授无干者不坐若有事不与转达出城不行劝阻长史等官参奏提问
　　一云贵军职及文职五品以上官并各处大小土官犯该笞杖罪名不必奏提有俸者照罪罚俸无俸者罚米其徒流以上情重者仍旧
　　　奏提
　　一凡
　王府文武官有犯俱请
旨提问若遇例加纳典膳引礼舍人等项名色候缺　未授任者并听经该衙门径自提问发落
　　一内官内使小火者阍者等犯罪请
旨提问与文职运炭纥米等项一例拟断但受财枉法满贯不拟充军俱奏
请发落
　　一僧道官系京官具奏提问在外依律径自提问受财枉法贯亦问充军及僧道有犯奸盗诈伪逞私争讼怙终故犯并一应赃私罪名有玷清规妨碍行止者俱发还俗若犯公事失错因人连累及过误致于行戒规无碍者悉令运炭纳米等项各还为僧为道
军官有犯
　　凡军官犯罪从本管衙门开具事由申呈五军都督府奏闻请旨取问○若六部察院按察司并分司及有司见问公事但有干连军官及承告军官不公不法等事须密切实封奏闻不许擅自勾问○苃奉旨推问除笞罪收赎明白回奏杖罪以上须要论功定议请旨区处○其管军衙门首领官有犯不在限
　　　　纂注察院乃监察御史之衙门以国初未有都察院也有司指布政司府州县言干连军官谓公事系干连及合当提问者此言内外军职犯罪各衙门不专擅问断盖军官世有勋迹所宜优待故事在本管衙门则申呈五府奏请取问事在六部等衙门则密切实封奏闻密切日实封明非本管防不虞也若奉旨推问此句承上本管及六部等衙门而言除公私笞罪律该收赎者招前不必叙功明白回奏外杖罪以上须要叙其父祖及本身功次升袭缘由论功定议请旨区处其管军衙门首领官虽掌军务不系有功议之人或有所犯如系京卫参问发落外卫径自提问不在军职犯奏请之限按内外军职见为事及守哨立功未满若充军为民者有犯径自提问不必论功请旨其在外致仕优给退职借职笃废残疾者虽奏题不论功定议
　　备考
　　　一文武官犯罪应奏请上议而不奏请上议者以事应奏不奏律论
　条例
　　一在京在外大小军职问革见任带俸差操者俱不许管军管事若在外犯该充军降调者奏行兵部施行其余照例发落
　　一凡军职并土官有犯强盗人命等项真犯死罪者先行该管衙门拘系备由奏提若军职有犯别项名敢行拘审果有干碍然后参提若问发守哨立功未满再犯者径自提问其致仕优给退职借职笃疾残疾者止参提不论功定议
　　一军职被告若不奉养继祖母继母及殴本宗大功以上尊长小功尊属并殴伤外祖父母及妻之父母者俱要行勘明白方许论罪
　　一军职强盗自首免罪及犯该充军遇蒙
恩宥者俱不得复还原职发本卫所随舍余食粮差操仍候身故之日保送应袭之人赴部袭替
　　一南京
　皇城守卫官军点闸不到者照奉
英宗皇帝圣旨先行提问按季类奏
　　一护卫仪卫司军职有犯私罪杖以上者奏行兵部上
请改调若犯笞罪与一应公罪俱照文职罚赎管事
　新颁条例
　　一
　题为议处轻犯军职以省文移以广
天恩事该福建司呈本部题本部今后军职有犯除立功罪名以上照旧参题外其余轻小罪名或无赃私或止鬬殴或遇牵连查非重情故免参奏散拘到官照依抚按官陈言边务旧例量罚本免囚粮自一石起至十五石止该司年终造册送委别司查验出入等因具
　题奉
圣旨既有旧例着照例行钦此
文武官犯公罪
凡内外大小军民衙门官吏犯公罪该笞者官收赎吏每季类决不必附过杖罪以上明立文案每年一考纪录罪名九年一次通考所次数重轻以凭黜陟
　　　纂注文武官言文则官在内言武则军官在内公罪不止公事凡无私曲而犯者皆是附过谓随时附其过名纪录则类记其所附之过也前职官军官有犯二条论取问之事此条与文武官犯私罪条则取问之后拟罪发落之事但就其所所犯公分私而言先后实相依也此言文武官吏有公罪该笞者官照等收赎铜钱吏每季类而决之各还职役不必附过本条这附过者仍依本条杖罪以上明将所犯罪名立成文案每年终类送吏兵二部于纪绿文册内明白开写候九年任满通查所犯次数多少或轻或重以凭升迁降等黜革吏典亦备铨选降叙盖因公获罪其情巳轻罪而至笞尤轻也故官收赎吏类决所谓赦小过也杖罪以上其情虽重然亦因公而得者故官与吏皆纪绿以九年通考行黜陟焉亦不罪之罪也今公私罪名俱有运纳赎罪之例
