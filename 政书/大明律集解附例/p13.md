<!-- { "loadSidebar": true } -->
　　　　纂注此条前一节以自犯者言后二节以因人连累者言律文本注亦自明白罪人正犯也首节谓轻能捕重而少能捕多而既能服罪又能除恶故俱得全免惟损伤于人及奸者不免止免在逃之罪能获之人减逃罪二等坐之次节正犯自死则首恶巳除连及者直有宽减故得减本罪二等注云又减者盖藏匿等项本条巳各减等此因正犯自死而再减之故曰又减末节正减降赎免则首恶既恕余可矜怜故皆得照正犯全免降减收赎凡此皆以开自新之路广缉盗之门而溥矜恤之恩也
按此与自首条强窃盗捕获同伴者同彼兼给赏此仅免罪者盖此有在逃之罪故彼兼赏其功而此止宥其罪酌议之审也
　　　　备考
　　　　　一犯人共逃捕获不及一半及法得相隐之人有获共逃重罪而首告者亲属各依事发在逃自首得减逃罪二等若亲属因捕获有所杀伤者各从杀伤尊长卑幼本法若卑幼原罪轻者仍依干名犯义律论读法云谋反逆叛缌麻以上亲捕送依捕首律论
同僚犯公罪
　　凡同僚犯公罪者谓同僚官吏联署文案判断公事差错而无私曲者并以吏典为首首领官减吏典一等佐贰官减首领官一等长官减佐贰官一等四等官内如有缺员亦依四等官递减科罪本衙门所设无四等者止准见设员数递减○若同僚官一人有私自依故出入人罪论其余不知情者止依失出入人罪论谓如同僚联署文案官吏五人若一人有私自依故出入人罪论其余四人虽联署文案不知有私者止依失出入人罪论仍依四等递减科断○若申上司不觉失错准行者各递减下司官吏罪二等谓如县申州州申府府申布政司之类若上司行下所属依错施行者各递减上司官吏罪三等谓如布政司行下府府行下州州行下县之类亦各以吏典为首
　　　　纂注同官于一衙门者为僚公罪即下失出入人罪之类此言同僚官吏联署文案判决事若犯违错而无私曲者均属有罪但承行在于典故其罪以后吏为首由吏典而首领而佐贰而长官各递减罪一等若同僚或人徇私枉法出入人罪者事发本官自依故出入人罪论其余不知情者止依失错照前递减科断此怕自本衙门官吏言之若所申上司事有错误而所属失不请改正依错施行者各递减上司官吏罪三等并各以吏典为首递减上司错准止减二等者责其怠忽也下司错行递减三等者矜其受制也如官吏有觉举者依下条公事失错条免罪
公事失错
　　凡公事失错自觉举者免罪其同僚官吏应连坐者一人自觉举余人皆免罪谓缘公事致罪而无私曲者事若未发露但同僚判署文案官吏一人能检举改正者彼俱无罪责○其断失错巳行论决者不同此律谓死罪及笞杖巳决讫流罪巳至配所徒罪巳役讫此等并为巳行论决司虽自检举皆不免罪各依失入人罪减三等及官吏节级递科之故云不用此律其失出入罪虽巳决放若未发露能自举贴断者皆得免其失错之罪○其官文书稽程应连坐者一自觉举余人亦免罪主典不免谓文案小事五日程中事十日程大事二十日程此外不了是名稽官人自检举者并得全免惟当该吏典不免检举者皆得减罪二等
纂注公事公务也失错违失差错也觉举谓觉察检举连坐谓相连而坐罪巳行论决专指失入言观律注自见程官府文书之程限主典掌行文书之吏典并减二等兼官吏言公事失错是大总句谓此项公错官吏皆属有罪若一人自犯而无余人可连坐者能觉举固得免罪其有连坐之余人如判署文案同僚官吏内有一人觉举者余人皆得免罪或断罪失错于入巳行论决者自依失入律减三等科之不用此觉举之律若失出觉举贴断者又得皆免盖失入论决不可复赎而失出决犹可改正故也其官文书稽程官自觉举者连坐之同僚皆免主典不免者盖稽程与失错不同稽程之罪多由当该故不及长官佐贰也若主典自觉举者止减本律笞罪二等首领通减三等
共犯罪分首从
　　凡共犯罪者以造意为首随从者减一等○若家人共犯止坐尊长年八十以上及笃疾归罪于共犯罪以次尊长谓如尊长与卑幼共犯罪独坐尊长卑幼无罪如尊长年八十以上及笃疾于例不坐罪即以共犯罪次长者当罪又如归人尊长与男夫卑幼同侵损于人者以凡首从论侵谓盗窃财物损谓鬬殴杀伤之类如父子合家同犯并依凡人首从之法为其侵损于人是以不独坐尊长若共犯罪而首从本罪各别者各依本律首从论谓如甲引他人共鬬亲兄甲依弟殴兄杖九十徒二年半他人依凡人鬬殴论笞二十又如卑幼引外人盗巳家财物二十贯卑幼以私擅用财加二等笞四十外人依凡盗从论杖七十之类○若本条言皆者罪无首从不言皆者依首从法○其犯擅入皇城官殿等门及私越度关若避役在逃及犯奸者亦无首从谓各自见犯从皆以正犯科罪
　　　　纂注共犯罪谓数人共一事家人一家之人也注云男夫犹男子之称如子弟侄子孙之类皆是此言共犯罪者造意为首随从减等重首恶也若家人共犯不论造意止坐尊长重制也尊长老疾事既不能专制律又不得加刑故其罪自应坐之共犯次尊长也如无以次尊长方坐卑幼若妇人与卑幼之男夫共犯妇人纵为称首亦止坐男夫不拘首从之法其犯侵盗损伤于人等罪依凡人首从论尊长造意卑幼为从卑幼造意尊长为从虽妇人及老疾亦当科罪不在家人共犯免科之律若共犯而首从本罪各有一条合得罪名者则各依本律首从科断或轻或重又不拘此条首从之常法若本条言皆者槩坐之不言皆者依首从法若擅入
皇城官殿等罪虽不言皆亦不分首从盖各身自犯之非如窃盗鬬殴之有造意随从者也故以正犯科之耳按唐律云若共监临主守为犯虽造意仍以监守为首凡人以常从论犹令律同谋共殴人以下手伤重者为重罪原谋减一等之意是又不专论首从也
犯罪事发在逃
　　凡二人共犯罪而有人在逃见获者称逃者为首更无证佐则决其从罪后获逃者称前人为首鞫问是实还依首论计前罪以充后数○若犯罪事发而在逃者众证明白即同狱成不须对问
　　　　纂注此条承上犯罪当首从而言若二人共犯一在逃一见获者称逃者为首无凭质证姑以从罪坐之若后获逃者称前获为首鞫问是实还依首论通计前罪以充后数后获者止问为从加逃罪二等若事发在逃虽未回质而众证明白罪状显著即同狱成获日即依原证首从定拟加逃罪二等坐之夫止据见获而輙拟首恶恐后或难于复赎故嫌宽缓众证明白而不即成狱恐久或得以规脱故不嫌果决是获者逃者既无枉情亦无漏奸矣
亲属相为容隐
　　凡同居同谓同财共居亲属不限籍之同异虽无服者亦是若大功以上亲谓另居大功以上亲属及外祖父母孙妻之父母女婿若孙之妇夫兄弟及兄弟妻有罪相为容隐如婢雇工人为家长隐者皆勿论○若漏泄其事及通报消息致令罪人隐匿逃避者亦不坐谓有得兼容隐之亲犯罪官司追捕因而漏泄其事及暗地通报消息与罪人使令隐避逃走故亦不坐○其小功以下相容隐及漏泄其事者减凡人三等无服之亲减一等谓另居小功以下亲属○若犯谋判以上者不用此律谓虽有服亲属犯谋反叛大逆但容隐不首者依律科罪故云不用此律
　　　　纂注容隐谓应首告而不首告或曲为回护扶同保结皆是大功小功及无服之亲兼本宗外姻言此见凡人容隐罪人及漏泄等项律各有禁惟亲属得相容隐者不禁盖同居亲属不论籍之同异服之有无其情笃另居大功以上亲属其服重外祖父母外孙妻之父母女婿若孙之妇夫之兄弟及兄弟妻滕虽轻而其恩重奴婢雇工人与家长又恩义之相联属者故有而为之容隐皆得勿论许其亲者讳也虽官司拘捕而漏泄通报致其逃避亦皆不坐小功以下服渐杀无服之亲情渐踈相容隐及漏泄者比凡人减三等或减一等凡此皆权恩义之中而教人以亲睦之道也若犯谋叛以上不问同居另居有服无服但有容隐漏泄者依本条科罪不用此律按独言奴婢雇工人为家长隐则家长不得为奴婢雇工人隐可知
按记曰凡听五刑之讼必原父子之亲立君臣之义以权之正条之谓也或问期亲告卑幼别籍异财卑幼告尊长殴伤其身皆于法得相容隐不准如自首法何也盖分析恶其叛亲而损伤本无首理故也又私窃放囚逃走虽有服亲属与常人同以解脱之物与囚系子孙奴婢雇工人亦止减狱卒一等皆与亲属相容隐反者何也盖门内之治以恩掩义而门外之治以义断恩故也又犯谋叛之上若事未发家人首俱得免但发后者则首者与里老得免但为首者不免
吏卒犯死罪
　　凡在外各衙门吏典祇候禁子有犯死罪从各衙门长官鞫问明白不须申禀依律处决然后具由申报木管上司转达刑部奏闻知会
　　　　纂注祇候各衙门听用之人即皂隶之类上司通司府州县言按此律乃
国初勘乱之后恐奸徒仍踵旧风敢于恣恶故特重其令以暂行于一时令例皆奏
请矣
处决叛军
　　凡边境城池若有军人谋叛守御官捕获到官显迹证佐明白鞫门招承行移都指挥使司委官审问无冤随即依律处治具由申达五军都督府奏闻知会若有布政司按察司去处公同审问处治如在军前临阵擒杀者不在此限
　　　　纂注依律处治谓其罪人分理其财产家口如律所处以治之即谋叛条所载者此言边境重地军人谋叛事系安危守御将领官将犯人捕获到官显迹证明白鞫问招承转行都司审实随即处治然后将谋叛之状处治之事申闻知会若有布按去处亦行公同会审曰委审无冤曰公同审问处治恐其有冠未实致其详之意曰随即处治防其延缓生娭不敢留狱之意如在军前对敌有谋叛者果能临阵擒杀事既显明机系呼吸又不在委审公限然事后亦须奏
闻
杀害军人
　　凡杀死军人者依律处死仍将正犯人余丁抵数充军
　　　纂注依律处死如谋故削坐斩支解则坐凌迟鬬殴戏悞误则坐绞之类军既被杀则缺伍正犯依律抵偿而以正犯亲丁抵数充军若亲丁既死仍勾原军户丁补不得复于犯人之家抵充也
　　　备考近例有谋故杀死总小旗者就令犯人户内勾取壮丁抵充军数其旗役仍令本户余丁抵当而不及鬬殴悞过失杀者自依常律论不在抵充之限
　条例
　　一凡谋故杀死总小旗者正犯抵死旗役仍令本竹余丁补当若无本户余丁勾取犯人户内壮丁抵充军数
 
在京犯罪军民
　　凡在京军民若犯杖八十以上者军发外卫充军民发别郡为民　
　　　纂注杖八十以上至徒流皆然今在京军民俱不行此律止照时例发落
疏议谓京师密迩宫阙军民皆预供应如经决杖是有玷污故必迁之不令给役然则杖七十以下是无玷污而可供役者乎殆不其然
化外人有犯
　　凡化外人犯罪者并依律拟断
　　　　纂注化外人即外夷来降之人及收捕冦散处各地方者皆是言此私人原虽非我族类归附即是王民如犯轻重罪名译问明白并依常律拟断示王者无外也
　　　　备考
　　　　　一达官达军有犯亦问立功哨瞭若系山后人难发遣者此依做工其土民犯笞杖亦准的决问完俱要请
本条别有罪名
