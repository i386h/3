<!-- { "loadSidebar": true } -->
凡内外各衙门印信长官收掌同僚佐贰官用纸于印面上封记俱各尽字若同僚佐贰官差故许首领官封印违者杖一百
纂注差故谓公差事故也此言各衙门印信乃官司公器长官收掌而同僚佐贰官公同封记佐贰官或有差故许首领官封记彼此互相关防正以枉私用之弊也若长官不令佐贰官封记佐贰官不在令首领官封记及首领左贰不行封记者均谓违背并杖一百或曰佐贰不行封记致长官私用枉法如之何曰长官依枉法从重科断佐贰止依本律杖一百
漏使印信
凡各衙门行移出外文书漏使印信者当该丈典对同首领官并承发各杖六十○全不用印者各杖八十○干碍调拨军马供给边方军需钱粮者各杖一百因而失误军机者斩
纂注此条三各字皆指吏与首领官言盖文书以印信为凭而用印在该对同在首领官承发吏若行移出外文书其间或漏使或不全不用则无以示信而且误事矣故漏使则各杖六十全不用则各杖八十此但以常行文书言之耳若干碍军机文书则所关者重不问漏使及全不用前项官吏各杖一百若致所司因其漏使及全不用有所疑虑而兵马不即调拨钱粮不即供给失悞军机者漏使及全不用之人并斩此斩与前增减官文书条失悞　军机斩罪皆以当该吏为首首领官并承发止杖一百流三千里
按漏使印信与漏用钞印曰使曰用不用者何也盖使者令也令行文书之谓用者以货言谓钞流通易用也又盗用印及空纸用印见刑律诈伪条借用印信见礼律上书陈言条
备考
一倒用印信者照漏用律杖六十
凡印钞不行仔细致有漏印及倒用印者一张笞一十每三张加一等罪止杖八十若宝钞库不行用心点闸朦胧交收在内罪亦如之
纂注点闸点检查看之意宝钞提举司造钞以通国用若所司不行仔细致有漏印反倒印则阻碍难用故抄造官吏匠作计张论罪止杖八十若宝钞库监守人员不行用心点闸致将漏印倒印之钞朦胧交收在内者亦一张笞一十每三张加一等罪杖八十故曰罪亦如之
按官文书漏印不分轻重即杖六十而钞印漏用计张定罪者盖文书漏印则事无大小皆误故罪一施之若钞则惟漏印者不可使余固无碍也故计张数为罪之轻重
擅用调兵印信
凡总兵将军及各处都指挥使司印信除调度军马办集军务行移公文用使外若擅出批帖假公营私照送物货者首领官吏各杖一百罢职役不叙正官奏闻区处
纂注正官即将军都司掌印官首领即总兵之参谋赞画都司之经历都事之类是也金营司泛言所包者广照送物货则指其一事言之此见将军总握兵权都司信守一方其印信乃用之调度军马办集务行移公文故谓之调兵印信所系最重若用之以擅出批帖假托公务营办私事及为凭照以防送物货以调兵之器而为营私之计即为擅用首领官吏各杖一百罢职役不叙罪其赞佐之无补也正官奏闻区处以其应议之人也然曰区处则罪与不罪皆
信牌
凡府州县置立信牌量地远近定程限随事销缴违者一日笞一十每一日加一等罪止笞四十○若府县官逼有催办事务不行依律发遗信牌輙不所属守并者杖一百谓如府官不许入州衙州官　入县衙县官不许下乡村其点视桥梁圩岸驿传递铺踏勘灾伤检尸捕贼抄札之类一在此限
纂注凡府州县自上行下以牌为信故曰信牌令白牌纸牌皆是违谓违限指承差　　官吏自有稽程律守并谓坐守催并也盖府州县置立信牌凡遇催征钱粮勺摄人犯冲量地方远近定立程限承差人湏随事销缴若违过限期而不销缴者是谓令故计日科罪罪止笞四十若府州县官遇有事务不行依律条发遗信牌催办輙亲自下各所属坐守催并是为扰民故杖一百若点视桥梁等项及踏勘灾伤检尸捕贼抄札之类事湏亲徃者在所不禁故曰不在此限
大明律集解附例卷之四
　户律
户役
脱漏户口
凡一户全不附籍有赋役家杖一百无赋役者杖八十附籍当差○若将他人隐蔽在户不报及相冐合户附籍有赋役者亦杖一百无赋役者亦杖八十若将另居亲属隐蔽在户不报及相冐户附籍各减二等所隐之人并与同罪改正立户别籍当差其同宗伯叔弟及婿自来不曾分居者不在此限○其见在官役使办事者虽脱户止依漏口法○若隐漏自巳成丁人口不附籍及增减年状妄作老幼废疾以免差役者一口庄三口家长杖六十每三口加一等罪止杖一百不成丁三口至五口笞四每五口加一等罪止杖七十人入籍当差○若隐蔽他人丁口不附籍者罪亦如之所隐之人与同罪发还本户附籍掌差○若里长失于取勘致大脱户者一户至五户笞五十每五户加一等罪止杖一百漏口者一口至十口笞三十每十口加一等罪止笞五十本县提调正官首领官吏脱户者十户笞四十每十户加一等罪止杖八十漏者十口笞二十每三十口加一等罪止笞四十知情者并与犯人同罪受财者计赃以枉法从重论若官吏曾经三次立案取勘巳责里长文状叮咛谕者事发罪坐里长
纂注一家曰户人丁曰口籍谓册籍附籍谓附写人丁于册也赋者田差脱粮役者当差有赋役谓有田粮当差者也无赋役谓无田粮止当本身杂泛差役者也另居亲属无外姻言以下不分曾分居无言婿例之可见各减二等各字指有赋役无赋役言人年四岁附籍十六以上曰成丁始有差役十五以下曰不成丁与老疾俱免差役此增减年状之弊所由起也年谓年岁状貌此条作三叚看首言脱户有二项一有赋役无赋役其罪亦分二等故将自口一户全不附籍并将他全户蔽在户不另行报册及与他人相冐合户籍均为脱户但有赋役者则所避多家长皆杖一百无赋役者则所避少家长皆杖八十若将另居亲属隐蔽在户不报及相冐合户附籍者其隐冐之情虽一而分终不同故各减二等有赋役者本户家长杖八十无赋役者杖六十所隐之人如系他人亦照卜全科如系亲属亦照上减科故曰并与同罪其法亦坐家长所脱之户在本家则令附籍在他人及另居亲属则令改正立户有赋役者各依赋掌差无赋役者各当杂泛差役其同宗伯叔弟侄及女婿不曾分居则与另居亲属有间许其别户附籍不在断罪改正之限其见在官役使干办公务等人有犯脱户者则身既有名在官与全然脱户者不同故止依漏口法科断次言漏口亦有二项一巳成丁一未成丁其罪亦分二等故将本户成丁人口隐漏不符户籍及将所报年状妄行增减未老作老非幼称幼无疾作废疾以免差役者其情重故家长计口科杖罪止杖一百若将未成丁人口隐漏不报者则未有差役其情轻故家长计口论笞罪止杖七十俱令报籍验丁当差若将他人丁口隐蔽而不符报籍者罪亦如之所隐之人与同罪皆照上项巳未成丁口论罪发入本户附籍各当本等差役不言另居亲属又而言亦减二等科之末节总承上二叚言里长官吏之罪其法亦分三项有失勘有知情有受财失勘者在里长与人户杂处近而易知官吏与人户悬隔多而难察故脱户之罪里长罪止一百吏罪止杖八十漏口之罪里长止笞五十官吏罪止笞四十如知其漏脱之情而故纵之者则里长官吏并与上项脱户口之人同罪若受财而故纵者则计赃以枉法从重论轻则仍从本条如官吏取勘明白及曾经三次立案行下里长取有不致脱漏文状又经叮咛省谕而不行用心检勘或故纵或受财以致脱漏者则非官吏之罪矣独坐里长即以失勘知情受之罪坐之
人户以籍为定
凡军民驿灶医卜工乐诸色人户并以籍为定若诈冐脱山避重就轻者杖八十其官司妄准脱免及变乱版籍者罪同○若诈称各卫军人不当军民差役者杖一百发边远充军
纂注诈冐如诈军作民冐民脱匠之类变乱如改军为民改民为匠之类不当军民差役谓诈为军人以避民差又不当军也此言军民驿灶医卜工桨等诸色人户并以原报版籍为定以应当差若将用户计诈冐别籍脱免本色以避本户之重差就别户之轻差者杖八十其官司不行取勘而准脱免及与民纷更里甲而变乱版籍者罪同亦杖八十军民人等各改正从原籍掌差若前项诸色人等欺暪官司全然不当军民差役者杖一百发边远充军琐言称充军之意全在诈称国初军强民弱诈冐军人便有倚强之意故遂坐充军之罪不然脱户止杖一百何处充军哉
条例
一军户孙畏惧军役另开户籍或于别府州县入赘寄籍等项及至原卫发册清勾买嘱原籍官吏里书人等捏作丁尽户绝回申者俱问罪正犯发烟瘴地面书人等发附近卫俱充军官吏参究治罪
一各处卫所并议卫司官军舍余人等及灶户置买民田一体坐泒粮差若不纳粮当差致累里长包赔者俱问罪其田入官
私刱庵院及私度僧道
凡寺观庵院除见在处所外不许私自刱建增置违者杖一百还俗道发边充军尼僧女冠入官为奴○若僧道不给度牒私自簪剃者杖八十若由家长家长当罪寺观住持及受业师私度者与同罪并还俗
纂注此见寺观庵院皆为淫祠不得私刱僧道冠尼僧皆为异端法所必禁不得私度所以禁邪术而崇正道也故其寺观庵院除以前刱建有名额见在数所之外其僧道等人如有私自刱增置者杖一百各还俗入籍收报僧道发边远充军尼僧女冠入官为如若僧道不曾请给礼部度牒私自簪冠剃发者杖八十若事由家长家长当罪僧道但令还俗其寺观住持及亲承经教师主私度者亦同杖八十并还俗当差此但言僧道其尼僧女冠同人既充军为奴则地基材皆当入官矣
　　条例
一凡僧道擅徒弟不给度牒及民间子弟户内不及三丁或在十六以上而出家者俱枷号一个月并坐罪所由僧道官及住持知而不举者各罢职还俗
一僧道犯罪虽未给度牒悉照僧道科断该还俗者查发各原籍当差若仍于原寺观庵院或他寺观庵院潜住者并枷号一个月照旧还俗僧道官及住持知而不举者各治以罪
一凡汉人出家习学番教不拘民曾否关给度牒俱问发原籍各该军卫有司当差若汉人冐诈番人者发边卫充军
立嫡子违法
凡立嫡子违法者杖八十其嫡妻年五十以上无子者得立庶长子不立长者罪亦同○若养同宗之人为子所养父母无子而舍去者杖一百发付所养父母收管若有亲生子及本生父母无子欲还者听○其乞养异姓义子以乱宗族者杖六十若以与异姓人为嗣者罪同其子归宗○其遗弃小儿年三岁以下虽异姓仍听收养即从其姓○若立嗣虽系同宗而尊卑失序者罪亦如之其子亦归宗改立应继之人○若庶民之家存养奴婢者杖一百即放从良
