<!-- { "loadSidebar": true } -->
奴婢骂家长
凡奴婢骂家长者绞骂家长之期亲及外祖父母者杖八十徒二年大功杖八十小功杖七十缌麻杖六十若雇工人骂家长者杖八十徒二年骂家长之期亲及外祖父母者杖一百大功杖六十小功笞五十缌麻笞四十并须亲告乃坐
纂注凡奴婢骂家长者绞骂家长尊卑期亲及外祖父母者杖八十徒二年大功杖八十小功杖七十缌麻杖六十雇工人又异于奴婢者故骂家长止杖八十徒二年骂家长之期亲及外祖父母止杖一百大功杖六十小功笞五十缌麻笞四十大功杖六十小功笞五十缌麻笞四十并湏亲告乃坐上云亲闻而此曰告者官司闻而经理亲属必告以加刑法因分殊皆所以杜诈害之门也
骂尊长
凡骂缌麻兄姊笞五十小功杖六十大功杖七十尊属各加一等若骂兄姊者杖一百伯叔父母姑外祖父母各加一等并须亲告乃坐
纂注凡卑幼骂宗及外姻缌麻兄姊者笞五十小功杖六十大功杖七十其骂尊属与父母同辈如同堂伯叔父母姑及母舅母姨之类及父之出嫁姊妹亦是则各加一等缌麻杖六十小功杖七十大功杖八十若骂期亲兄及其在室姊者杖一百骂期亲伯叔伯叔父母与其在堂姑若外祖父母者各加一等杖六十徒一年并须亲告乃坐凡殴骂尊长皆依本律科罪若服制同者亦难从为从减等之例然律无骂嫂之条又不可与凡等之例然律无骂嫂之条又不可与凡人同论但从别拟可也
骂祖父母父母
凡骂祖父母父母及妻妾骂夫之祖父母父母者并绞须亲告乃坐
纂注凡子孙骂厂父母父母及妻妾骂夫之祖父母父母者并绞称祖者曾高同此不言皆者骂本人无首从若殴则不分殴伤者故云皆也
　条例
一凡毁骂祖父母父母及夫之祖父母父母告息词者奏
请定夺再犯者虽有息词不与淮理祖父母父母听信后妻爱子蛊惑谋袭官职争夺财产等项捏告打骂者究问明白不拘所犯次数亦与辩理
妻妾骂夫期亲尊长
凡妻妾骂夫之期亲以下缌麻以上尊长与夫骂罪同妾骂夫者杖八十妾骂者罪亦如之若骂妻之父母者杖六十并须亲告乃坐
纂注凡妻妾骂夫之期亲以下缌麻以上内外尊长者与夫骂之罪同科妾贱于妻若骂其夫者杖八十骂正妻者罪亦如之若壻骂妻之父母者杖六十并须亲告乃坐律无妻夫之条者以闺门敌体之义恕之也若犯者拟不应笞罪可也
妻妾骂故夫父母
凡妻妾夫亡改嫁骂故夫之祖父母父母者并与骂舅姑罪同○若奴婢骂旧家长者以凡人论
纂注凡妻妾夫亡改嫁而骂故夫之祖父母父母者与骂见奉舅姑罪同并绞若奴婢转卖与人甚义巳绝而骂旧日家长以凡人论笞四按妻若夫在被出与夫义绝及姑妇俱改嫁者不用此律又子孙之妇守志在室而骂巳改嫁之亲姑者与骂见奉姑同若嫡继慈养母巳嫁不在骂姑之例
 
大明律集解附例卷之二十二
　刑律
诉讼
越诉
　　凡军民词讼皆须自下而上陈告若越本管官司辄赴上司称诉者笞五十○若迎车驾及击登闻鼓申诉而不实者杖一百事重者从重论得实者免罪
　条例
　　一擅入午门长安等门内叫诉冤枉奉旨勘问得实者问罪枷号一个月若涉虚者仍杖一百发口外卫分充军其临特奉旨止将犯人拏问者所诉情词不分虚实立案不行仍将本犯枷号一个月发落
　　一凡假以建言为由挟制官府及将暧昧不明奸赃事情污人名节报复私雠者俱问罪文官革职为民武官革职差操旗军人等发边卫民发附近俱充军其有曾经法司并抚按等衙门问断门白意图番异辄于登闻鼓下及长安左右门等处自刎自缢撒泼喧呼者拏送法司追究教唆主使之人从重问拟
　　一万历七年九月内节奉圣旨近来人情险恶动以私揭害人报复雠怨今后两京及在外抚按监司衙门但有投递私揭者俱不许听理若挟私忌害颠倒是非情重者即便参奏拏问比诬告律反坐钦此
　　一朝觐听选给由等项人员及解送军匠物料听奏仪宾会试举人岁贡生员人等到京若在京及原籍来京一应亲识闲杂人等设谋奏告欺诈吓取财物者问罪枷号一个月发落原词立案不行
　　一江西等处客人在于各处买卖生理若有负欠钱债等项事情止许于所在官司陈告提问发落若有蓦越赴京奏告者问罪递回奏告情词不问虚实立案不行
　　一凡土官衙门人等除叛逆机密并地方重事许差本等头目赴京奏告外其余户婚田土等项俱先申合千上司听与分理若不与分理及阿徇不公方许差人奏告给引照回该管上司从公问断若有蓦越奏告及已奏告文书到后三月不出官听理与已问理不待归结复行奏告者原词俱立案不行其妄捏叛逆重情全诬十人以上并教唆受雇替人妄告与盗空纸用印奏诉者递发该管衙门照依土俗事例发落若汉人投入土夷地方冒顶夷人亲属头目名色代为奏告报雠占骗财产者问发边卫充军
　　一各处军民词讼除叛逆机密等项重事许其赴京奏告其有亲邻全家被人残害及无主人命官使侵盗系官钱粮并一应干已事情俱要自下而上陈告若有蓦越奏告者俱问罪除四川行都司所属及云贵两广各给引照回若四川其余地方并南北直隶浙江等处各递回所司听理若将不干已事混同开款奏告者法司参详止将干已事件开款施行其不干已事者明白开款立案不行
　　一为事官吏军民人等赴京奏诉一应事情审系被人奏告曾经巡抚巡按或两京法司见问未结者仍行原问各该衙门并问归结若曾被人在巡抚巡按官或两京法司具告事发却又朦胧赴隔别衙门告理或隐下被人奏告缘由牵扯别事赴京奏行别衙门勘问者查审明白俱将奏告情词立案不行仍将犯人转发原问衙门收问归结若已经巡抚巡按官或两京法司问结发落人犯赴京奏诉冤枉者方许改调无碍衙门勘问辩理
　　一亲赍本状并抱奏告者若给引照回案候三个月之上不到及递回中途买脱到彼投首者各查提问罪原词不分虚实俱立案不行其被奏告之人用财买求原奏告人脱逃者仍照词通提究问归结
　　一犯罪逃走来京奏诉者不分贵两广并四川行都司所属及宣慰宣抚等司军民人等一体问罪递回听理
　　一各处军民奏诉冤枉事情若曾经巡按御史布按二司官问理及法司查有原行见监重囚或在配所拘役等项令家人抱赍奏告者免其问罪给引照回其被人诬枉重情见监未结法司查无原行者并军役户婚田土等项干已事情曾经上司断结不明或亲身及令家人老幼妇女抱赍奏告者各问罪给引照回奏词转行原籍官司候人到提问
　　一军民人等干已词讼若无故不行亲赍并隐下壮丁故令老幼残疾妇女家人抱赍奏诉者俱各立案不行仍提本身或壮丁问罪
　　一曾经考察考核被劾人员若怀挟私忿妄捏摭给经该官员别项赃私不干已事奏告以图报复者不分见任致仕闲住文官问发为民武官问革差操奏告情词不问虚实立案不行
　　一文武官吏人等犯该为民等项罪名不分已未结正伸诉冤枉者准行辩理其有妄奏冤枉摭拾原问官员勘问涉虚原问为民者发口外为民原问差操者发边卫差操原问充军者发极边卫所充军
　　一凡蓦越赴京及赴巡抚巡按按察司官处各奏告叛逆等项机密重事不实并全诬十人以上属军卫者发边卫充军属有司者发口外为民
　　一在外刁徒身背黄袱头插黄旗口称奏诉直入衙门挟制官吏者所在官司就拏送问若系干已事情及有冤枉者照常发落不系干已事情别无冤枉并追究主使之人一体问罪属军卫者俱发边卫充军属有司者俱发口外为民
投匿名文书告人罪
　　凡投隐匿姓名文书告言人罪者绞见者即便烧毁若将送入官司者杖八十官司受而为理者杖一百被告言者不坐若能连文书捉获解官者官给银一十两充赏
告状不受理
　　凡告谋反叛逆官司不即受理掩捕者杖一百徒三年以致聚众作乱攻陷城池及劫掠人民者斩若告恶逆不受理者杖一百告杀人及强盗不受理者杖八十鬬殴婚姻田宅等事不受理者各减犯人罪二等并罪止杖八十受财者计赃以枉法从重论○若词讼元告被论在两处州县者听元告就被论官司告理归结推故不受理者罪亦如之○若都督府各部监察御史按察司及分司巡历去处应有词讼未经本管官司陈告及本宗公事未绝者并听置簿立限发当该官司追问取具归结缘由勾销若有迟错不即举行改正者与当该官吏同罪其已经本管官司陈告不为受理及本宗公事已绝理断不当称诉冤枉者各衙门即便勾问若推故不受理及转委有司或仍发元问官司收问者依告状不受理律论罪○若追问词讼及大小公事须要就本衙门归结不得转委违者随所告事理轻重以坐其罪谓如所告公事合得杖罪坐以杖罪合得笞罪坐以笞罪死罪已决放者同罪未决放减等徒流罪抵徒流
听讼回避
　　凡官吏于诉讼人内关有服亲及婚姻之家若受业师及旧有雠嫌之人并听移文回避违者笞四十若罪有增减者以故出入人罪论
诬告
