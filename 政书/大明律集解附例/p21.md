<!-- { "loadSidebar": true } -->
纂注嫡子正妻所生之子长子众妾所生之子也此条六节立子以嫡无嫡立长国家定法若有舍嫡长子而立嫡次或庶子及嫡妻无子舍庶长子而立庶众子者是谓违法故并杖八十改立应立之子此明嫡庶之分若养同宗之人为子则所养父母即其父母矣其所养父母无子而輙舍去是谓背恩故杖一百发付所养父母收管承嗣此谓本生有子者言耳若所养父母生有亲子及本生父母无子愿还者听及字须重看此着恩养之权若乞养异姓义改姓为嗣是乱巳之宗族矣以子为异姓人之嗣是乱人之宗族矣故并杖六十其子各还归本宗然惟改乱族者坐罪则不改姓而养为养子律所不禁矣此严族类之辩若遗弃三岁以下小儿则幼小无知可哀怜故虽异姓仍听收养即从其姓但不得立以为嗣止曰三岁以下小儿养四岁庂上者当以收留迷失论矣此慈孤幼之意若立嗣者虽系同宗之人必明伦序之大明令之言备矣如有尊卑失序者则与立异姓以乱宗族者无异故其罪亦如之杖六十其子归宗改立应继之人此正昭穆之伦庶民下贱本当服勤致力不得存养奴婢惟功臣家有之庶人而存留畜养是僭分矣故杖一百其存养男女即放从良此别贵贱之等是皆正伦理厚风俗而窒乱源律所以为垂世立教之书也
　条例
一凡无子立嗣除律令外若继子不得于所后之亲听其告官别立其或择立贤能及所亲爱者若于昭穆伦序不失不许族指以次序告争并官司受理若义男女婿为所后之亲喜悦者听其相为依倚不许继子并本生父母用计逼逐仍依
大月令分给财产若无子之人家贫听其卖产自赡
收留迷失子女
凡留人家迷失子女不送官司而卖为奴婢者杖一百徒三年为妻妾子孙者杖九十徒二年半若得迷失奴婢而卖者各减良人罪一等被卖之人不坐给亲完聚○若收留在逃子女而卖为奴婢者杖九十徒二年半为妻妾子孙者杖八徒二年若得在逃奴婢而卖者各减良人罪一等其被卖逃之人又各减一等若在逃之罪重者自从重论○其自收留为奴婢妻妾子孙者罪亦如之隐藏在家者并杖八十○若罪者及牙保知情减犯人罪一等追价入官不知者俱不坐追价还主○若冐认良人为奴婢者杖一百徒三年为妻妾子孙者杖九十徒二年半冐认他人奴婢者杖一百
纂注不送官司句通下二节收留在迯隐藏在家而言在迯者不言给亲恐逃罪有该斩绞离等项待临时区处也在逃之人又各减一等句止承本节谓又减收留在逃而卖者之罪非减而又减之谓也冐认或当官或收留人处或他处皆是此言留他迷失及在逃子女若奴婢皆当送官召人职认如有不送官司卖与他人及自为奴婢妻妾子孙均属有罪但迷失出于无知子女本系良人而卖与人为奴婢是贱辱之也故杖一百徒三年为妻妾子孙犹为良也故杖九十徒二年半奴婢原贱类卖为奴婢仍为贱也故杖九十徒二年半为妻妾子孙亦为良也故杖八十徒二年被卖之人不坐给亲完聚悯其情也若收留在逃子女奴婢而卖者则与卖迷失者有间故各减卖迷失罪一等其子女奴婢亦与迷失而被卖者不同故各坐罪但卖者减者减一等如卖子女为奴婢杖九十徒二年半则被卖者杖八十徒二年为妻妾子孙八十徒二年则被卖者杖七十徒一年半卖奴婢为奴婢者杖八十徒二年则被卖者杖七十徒一年半为妻妾子孙者杖七十徒一年半则被卖者杖六十徒一年若在逃罪重者又从重科断轻则仍依本条若自收留为奴婢妻妾子孙则与卖与人者无异故其人如系迷失则以卖迷失各罪坐之如系在逃则以卖在逃各罪坐之故曰罪亦如之不言被收为奴婢妻妾子孙之罪者会上文而言迷失亦不坐而在逃亦减科也若买者及牙保知迷失在逃之情而故行承买说合减前二项卖者罪一等其价并追人彼此俱之赃也不知者不仕追价还主若冐认也人弓女为女婢为妻妾子孙则朦胧妄冐与收留迷失而妻妾子孙者则朦胧妄冐与收畜迷失而卖者何异故即以其罪坐之冐认他人奴婢者不问为奴婢妻妾子孙并杖一百此不分迷失在逃者之情重故也
备考
迷失在迯子女奴婢若度民之家买为奴婢者虽不知情仍依存养奴婢律论罪
赋役不均
凡有司科征税粮及杂泛差役各验籍内户口田粮定立等第科差若放富差贫那移作弊者许被贫民赴拘该上司自下而上陈告该官吏各杖一百若上司不为受理者杖八十受财者计赃以枉法从重论
纂注赋役二字重役字科泒征取也差役二字总承税粮杂泛而言盖编定差役有二样有取于田丁者照税粮当差即有赋役之谓有取于人丁者照本身当杂泛差役即无赋役之谓此云科税粮及杂泛如云泒取田粮之差及杂泛之差也观下文曰科差曰放富差贫皆言差可见疏议以税粮差役配则与首条赋役之说不合矣放富差贫二句串自受财兼当该官吏上司而言此见户口税粮皆差役之所自出凡有司科泒征取税及杂泛二项差役必须验其内户口税粮之寡定立上中下等以为差役之轻重若放富差贫那移等则作弊则轻不得其平矣许被害贫民赴拘管经该上司自下而上陈告当该官吏各杖一百改正均其平上司不为受理者杖八十若有司受财而富上叵受财而不理各计赃重于杖八十杖一百者以枉法重重论琐言谓此条附于户役之下专以差役言验户口者役之出于力者也验税粮者役之出于赋者也役出于赋者为多故总谓之赋役足破诸之误矣
　条例
一布按二分巡分守官直隶巡按御史严督府州县掌印正官审编均从公查照岁额差使于该年均徭人户丁粮有力之家止编本等差役不许分外增余银两贫难下户并逃亡之数听其空闲不许征银及额外滥设听差等项差科违者听抚按等官紏察问罪奏
请改调若各官容情不举反治以罪
一各布政司并值隶府州县掌印官如遇各部泒到物从公斟酌所属大小丰歉坐泒豪猾规利之徒买嘱吏书妄禀编泒下属承揽害良民者俱问发附近卫所充军各该掌印官听从者参究治罪
丁夫差遣不平
凡应差丁夫杂匠而差遗不均平者一人笞二十每五人加一等罪止杖六十○若丁夫杂匠承差而稽留不着役及在役日满而所司不放回者一日笞一十每三日加一等罪止笞五十
纂注丁夫谓计丁田起拨之夫役在官差使者杂匠谓百工技艺之人在官工作者或云丁夫如水马驿站之类恐非此见应该差遗之丁夫匠须当均其劳佚若主掌夫匠之人有所差遣而使劳者常劳佚者常佚是谓不平一人笞二十每五人加一等罪止杖六十若丁夫杂匠承领差遣而稽迟不即着役则为抗违其役限巳满而不放回则为留难各一日笞一十每三日加一等罪止笞五十此与上赋役不均无异但彼泒征于民者不均之大此是见役于官者不平之害小故罪有轻重之别
隐蔽差役
凡豪民令子孙弟侄跟随官员隐蔽役者家长杖一百官员容隐者与同罪受财者计赃以枉法从论跟随之人免罪充军○其功臣容隐者初犯免罪附过再犯住支俸给一半三犯全不支给四犯依律论罪
纂注官员不专指本管及见任曰官员者见其有势力也家长即豪民容隐谓容留其人而隐蔽差役也依律论罪谓亦照容隐及受财枉法之罪也必四犯然后论罪者以其为应议之人也此见官员势力足以庇民若豪强之人令其子孙弟侄投托跟随以随以隐蔽户内之差役者非惟靠损贫民抑且有玩法度家长杖一百官员容隐者与同罪亦杖一百若受财而容隐者则计赃以枉法从重论原跟随之人免其杖罪发附近卫分充军若功容隐者初犯免罪附过再犯住支合得俸给一半三犯全不支给四犯依前律条如容隐亦杖一百如受财亦计赃从重故曰依律论罪其三犯以前功臣虽附过住俸家长亦杖一百跟随之人亦充军
禁革主保里长
凡各处人民每一百户内议设里长一名甲首一十名轮年应役催办钱粮勺摄公事若有妄称主保小里长保长主首等项名色生事扰民者杖一百迁徙○其合设耆老须于本乡年高有德众所推服人内选充不许罢闲吏卒及有过之人充应违者杖六十当该官吏笞四十
纂注保者乡舍之称主保主管一保之事者小里长里长之次保长一保之长主首又主管甲首者此名色历代所称不一如元称主首者可见六十曰老七十曰老凡各处府州人民每一百户内议定一里分管十甲各设里长一名甲首十名轮定年分应当一里之役催办钱粮勺摄公事此外若有巧立名色妄称主保小里长保长主首等项名色于所部横生事端扰害良民者杖一百迁徙令比流减半准徒二年其一里之中合设老一人须本乡年高有德众所推服人内选充若罢闲吏卒及曾决罚之人应充犯人杖六十当该官吏滥者笞四十
按妄称主保等项名色不着官司之罪者既曰妄称则非官司所设立亦非官司所得知也以罢闲吏卒及有过之人应充耆老者官吏虽笞四十若受财而容其滥充则当以枉法从重论矣
逃避差役
凡民户逃往邻境州县躲避差役者杖一百发还原籍当差其亲管里长提调官吏故纵及邻境人户隐蔽在巳者各与同罪若里长知而不逐遣及原管官司于移文起取若移文起取而所在官司占恡不发者各杖六十其在洪武七年十月以前流移他郡曾经附籍当差者勿限外逃者论如律○若丁夫杂匠在役及工乐杂户逃者一日笞一十每五日加一等罪止笞五十提调官吏故纵者各与同罪受财者计赃以枉法从重论不觉逃者五人笞二十每五人加一等罪止笞四十不及五名者免罪
纂注民户犹言人户不言民人而言民户恐有合家共逃者杂户谓驿灶医卜等户或谓犯罪散配诸司如功臣家之奴非也盖奴婢不立户籍功臣奴逃与提调官何预而罪之丁夫杂匠独言在役者谓其轮该在官听使之日也盖此等人更替应役与工乐杂户常川在官听役者不同此见州县人户分土定籍各有本籍差役若有逃住邻境州县躲避者是谓奸民杖一百发还原籍掌差其亲管里长提调官吏不行拘管而纵其逃避及所在邻境人户将所逃之人隐蔽在巳不行首告者是奸也各与逃避之人同罪亦杖一百若邻境里长知其人户隐蔽而不行逐遣回还及原管官司知其逃避所在而不移文起取还籍或虽起取而所在官占恡不发是养奸也各杖六十其在洪武七年十月以前流移他郡曾经附籍当差者勿论限外逃者亦如前律科罪若丁夫杂匠轮该上役之日及工乐杂户常川应役之人逃则与人户全然逃避不同故止计日论笞罪止笞五十提调官吏故纵逃者与同罪亦笞五十受财故纵计赃重于笞五十者以枉法从重论不觉逃者与故纵有间故计人论笞罪止笞四十不及五名免罪此逃避罪不分首从及还归本所者依名例律减罪二等
　条例
一沿边沿海地方军民人等躲避差役逃入土夷洞寨海岛潜住究问情实俱发边远卫分永远充军本管里长总小旗及两邻知而不首者各治罪有能擒拿送官者不问汉土军民量加给赏
点差狱卒
凡各处狱卒于相应惯熟人内点差应役令人代替者笞四十
纂注官府设立狱卒所以防范狱囚必于相应惯熟人内点差应役者以所系者大故也若其人巳承点差应役而令他人代替者笞四十夫曰相应则虽惯熟而不相应者不在点差可知矣曰笞四十止罪其不亲若有疎虞误事自依不觉失囚条拟断
私役部民夫匠
