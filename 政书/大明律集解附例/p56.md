<!-- { "loadSidebar": true } -->
凡奴缉殴良人者加凡人一等至笃疾者绞死者斩其良人殴伤他人奴婢者减凡人一等若死及故杀者绞若奴婢自相殴伤杀者各依凡鬬伤杀法相侵财物者不用此律○若殴缌麻小功亲奴婢非折伤勿论至折伤以上各减杀伤凡人奴婢罪二等大功减三等至死者杖一百徒三年故杀者绞过失杀者各勿论○若殴缌麻小功亲雇工人非折伤勿论至折伤以上各减凡人罪一等大功减二等至死及故杀者并绞过失杀者各勿
纂注奴者男子婢者妇女缘坐而为奴婢与无罪良民自不同则其相殴岂可与凡人槩哉故奴婢殴良人则加凡鬬一等殴至笃疾则斩良人殴他人之奴婢或殴或伤或刃杀而未死皆减凡鬬一等至死及故杀则坐以绞也杀伤得减一等则不可引凶器伤人之例矣奴婢与奴婢相殴均贱人也故其或殴或伤或刃杀及杀死者各依鬬论若良人奴婢相侵财物如窃盗强夺诈欺冐认诓骗拐带恐吓求索之类因而有所杀伤不用此加减之律谓奴婢因良人侵巳财物而殴伤之者不在加等至死者俱绞其良人因侵奴婢财物而反殴之者不在减等故杀者亦斩也此上言良贱相殴之罪也若良人殴缌麻大功小功亲之奴婢非折伤勿论至折伤以上减杀伤他人奴婢罪系缌麻小功者减二等大功者减三等如折人奴婢者一指减凡人罪一等杖九十若系缌麻小功奴婢则杖七十大功则杖六十也殴至死不问缌功亦止杖一百徒三年惟故杀者始绞过失杀亦勿论若雇情工之人与奴婢终身股役者不同而与良善等辈之人亦异故异殴缌麻小功大功之雇工人者非折伤亦勿论折伤以上缌麻小功者减凡鬬罪一等大功减二等如折凡人一指杖一百殴缌麻小功雇工人则减杖九十大功则杖八十也至死及故杀并论绞惟过失杀则勿论盖罪轻于良人而重于奴婢也不言殴期亲奴婢雇工人者下条云奴婢无罪而家长之期亲若外祖父母杀之者罪止杖六十徒一年则殴与伤皆勿论明矣又殴他人雇工人者以凡鬬论故律不及也
奴婢殴家长
凡奴婢殴家长者皆斩杀者皆凌迟处死过失杀者绞伤者杖一百流三千里若殴家长之期亲及外祖父母父母者绞伤者皆斩过失杀者减殴罪二等伤者又减一等故杀者皆凌迟处死殴家长之缌麻亲杖六十徒一年小功杖七十徒一年半大功杖八十徒二年折伤以上缌麻加殴良人罪一等小功二等大功加三等加者加入于死死者皆斩○若雇工人殴家长及家长之期亲若外祖父母者杖一百徒三年伤者杖一百流三千里折伤者绞死者斩故杀者凌迟处死过失杀伤者各减本杀伤罪二等殴家长之缌麻亲杖八十小功杖九十大功一百伤重至内损吐血以上缌麻加凡人罪一等大功加二等死者各斩○若奴婢有罪其家长及家长之期亲若外祖父母不告官司而殴杀者杖一百无罪而杀者杖六十徒一人当房人口悉放从良○若家长及家长之期亲若外祖父母殴雇工人非折伤勿论至折伤以上减凡人三等因而致死者杖一百徒三年故杀者绞○若违犯敎令而依法决罚邂逅致死及过失杀者各勿论
纂注凡奴婢家长者罪无首从皆斩但殴即坐不言伤杀者凡预殴之人皆凌迟处死过失杀者绞过失伤者杖一百流三千里若殴家长尊卑期服之亲及外祖父母者绞为从减一等名例称期亲者曾高同但伤者预殴之人皆斩至死亦止于斩过失杀者减殴罪二等杖一日徒三年过失而伤者又减一等杖九十徒二年半故杀者预谋之人皆凌迟处死若殴家长内外尊科缌麻之亲者杖六十徒一年小功杖七十徒一年半大功杖八十徒二年　内兼伤惟殴而至于折伤一齿以上者缌麻加良人罪一等小功加二等大功加三等加者加入于死但绞不至于斩如折人一肢者奴婢加凡人一等杖一百流二千里缌麻则杖一百流二千五百里小功杖一百流三千里大功加入于绞若殴缌功之亲而至死者预殴之人皆斩不言故杀亦止于斩也若雇工人则与奴婢不同故凡殴家长及家长之期亲若外祖父母者杖一百徒三年伤者杖一百流三千里折伤者绞至死者斩故杀者凌迟处死此伤杀俱不言皆则同殴及伤者各依本法若过失而杀及伤者各减本伤杀罪二等谓过失杀者杖一百徒三年伤者杖九十徒二年半若泥伤者减绞罪二等则伤杀同罪且与奴婢过失伤减杀罪一等者背矣若殴家长之缌麻亲杖八十小功杖九十大功杖一百伤亦在内若所殴伤重至内损吐血以上则各验伤定罪缌麻小功加凡人一等大功加二等不加至死虽为笃疾亦罪止流三千里至死者不问缌麻功之亲各斩不言故杀亦止于斩也若奴婢有罪其家长之期亲若外祖父母不执告官司而擅自殴杀者杖一百若无罪而非理殴杀或故纵之者杖六十徒一年其无罪见杀奴婢之当房人口如奴之妻婢之子悉给放从良若家长及家长之亲若外祖父母殴雇工人者非折伤勿论至折伤一该以上者各减凡人罪三等因非理殴伤而至死者杖一百徒三年殴而故杀者绞若奴婢雇工人违犯家长及家长之期亲若外祖父母教令而依法于臀腿受杖去处决罚其有邂逅致死及过失而杀者各勿论
　新题例
万历十六年正月题奉钦依今后官民之家凡倩工作之人立有文劵议有年限者以雇工人论止是短雇月曰受值不多者依凡论其财买义男如恩养年久父配有室家者照例同子孙论如恩养未久不曾配合者士庶之家依雇工人论缙绅之家比照奴婢律论
妻妾殴夫
凡妻殴夫者杖一百夫愿离者听须夫自告乃坐至折伤以上各加凡鬬伤三等至笃疾者绞死者斩故杀者凌迟处死○若妾殴夫及正妻者又各加一等加者加入于死○其夫殴妻非折伤勿论至折伤以上减凡人二等须妻自告乃坐先行审问夫妇如愿离异者断罪离异不愿离异者验罪收赎至死者绞殴伤妾至折伤以上减殴伤妻二等至死者杖一百徒三年妻殴伤妾与夫殴妻罪同亦须妾自告乃坐过失杀者各勿论○若殴妻之父母者杖一百折伤以上各加凡鬬伤罪一等至笃疾者绞死者
纂注凡妻殴夫者杖一百但殴即坐故不言伤其夫愿离者听权归于所天也殴而至折伤以上者各加殴凡人罪三等如折一旋即杖八十徒二年之类是也笃疾者绞死者斩故杀者凌迟处死若妾殴夫及正妻者又加妻殴夫之罪一等加者止入于绞如殴夫及正妻者杖罪同其夫殴妻者非折伤勿论殴而至于折伤以上者减凡人罪二等如折一该杖八十至笃疾则杖九十徒二年半是也先行审问夫妇如愿离异者依律断夫之罪其妻离异归宗恩义巳绝故正其法也如能惩忿相宥不愿携离者则验其夫折伤应坐之罪全准收赎以与完聚情义未断复顺其情也要皆所以全夫之网也若夫殴伤妾者不止言殴则伤亦勿论至折伤以上者减殴伤妻罪二等如折一齿则杖六十至笃疾则杖七 十徒一年半殴而致死者杖一百徒三年若妻殴伤妾者与夫殴妻之罪同折伤以上亦减凡人二等至死者亦绞也若夫过失杀其妻妾及正妻杀妾者各勿论若妻妾过失杀夫还当比依子孙过失杀父母妾过失杀正妻亦比依杀期亲尊长论比句另在一节似不可扯上条同论也若女壻殴妻之父母者杖一百但殴即坐至折伤一齿以上者各加凡鬬伤罪一等笃疾者绞死者斩凡亲属相殴皆不言亲告乃坐而独言之者以夫妇之间非他人可与且生离间之谋故特指之若至死则他人皆可告矣
同姓亲属相殴
凡同姓亲属相殴虽五服巳尽而尊卑名分犹存者尊长减凡鬬一等卑幼加一等至死者并以凡人论
纂注凡本宗同姓袒免亲属相殴虽五服已尽戚疎远而甚世系之尊卑名分犹存终与凡人不同故尊长犯卑幼则减凡鬬罪一等卑幼犯尊长则加凡鬬罪一等皆所以谨名分也死则其罪巳重故并以凡人论其不言过失杀伤者盖准本绦论赎之法凡无服之亲相殴相盗恐吓诈欺故相为容隐等项在本律皆得减一等科断其犯罪而有为首及相告言者则依名例犯罪自首律减之
殴大功以下尊长
凡卑幼殴本宗及外姻缌麻兄妙杖一百小功杖六十徒一年大功杖七十徒一年半尊长属又各加一等尊属与父母同辈者如同堂伯叔父母姑及母舅母姨之类折伤以上各递加凡鬬伤一等笃疾者绞死者斩○若尊长殴卑幼非折伤勿论至折伤以上缌麻减凡人一等小功减二等大功减三等至死者绞其殴杀同堂弟妹堂侄及侄孙者杖一百流三千里故杀者绞
纂注凡卑幼殴本宗及外姻之缌麻兄姊谓同堂高祖兄姊同曾祖出嫁姊妹及姑舅两姨之子为表兄表姊者杖一百小功则同曾祖兄姊同祖出嫁姊殴者杖六十徒一年大功则同祖兄姊同父出嫁姊殴者杖七十徒一年半但殴即坐故不言伤此自巳同行长者而言若尊属则与父母同辈如大功则父之出嫁姊妹父母同辈者小功则父之同祖兄弟在室姊妹母之同父兄弟在室姊妹缌麻则父之同曾祖兄弟在室姊妹是也父之同祖出嫁姊妹其它若曾祖之兄弟姊妹祖之堂兄弟姊妹服缌麻祖之兄弟姊妹服小功皆为尊属凡若此者又各加一等缌麻杖六十徒一年小功徒七十徒一年半大功杖八十徒二年其殴至于折伤以上者各递加凡人鬬殴之罪一等如折凡人一齿本杖一百折缌麻兄姊一齿则杖六十徒一年小功加一等杖七十徒一年半大功又加一等杖八十徒二年若折缌麻尊属一齿又加折兄姊齿一等杖七十徒一年半小功徒八十徒二年大功杖九十徒二年半之类其加罪并止于流三千里殴而至于笃疾不问犯缌功兄姊尊属并绞死者并斩若从鬬有服属不同及但殴死者并斩若从鬬有服属不同及但殴或伤者各依本法其不言故杀罪止于斩也若大功以下尊长不问兄姊尊属惟兄之妻及伯叔母不与其殴本宗外姻有服卑幼者非折伤勿论至折伤一齿以上缌麻减凡人鬬殴罪一等小功减二等侄妇侄女大功减三等殴而至死者并绞然其间如同堂弟妹堂侄堂孙又卑幼之最亲者故虽殴伤与诸卑幼同罪而至死则不坐绞止于杖一百流三千里至于故杀始坐绞也其余故杀故杀卑幼亦止于绞不言过失杀者盖准本条论赎之法此卑幼谓本宗外姻弟妹及其卑属虽然若弟之妻卑幼之妇则不论服制非此律也凡出嫁女以降服论被出者及无夫与子者同在室论又殴同母异父姊妹律无明条犯者依大明令大小功服科断
殴期亲尊长
凡弟妹殴兄姊姐杖九十徒二年半伤者杖一百徒三年折伤者杖一百流三千里刃伤及折肢若瞎其一目者绞死者皆斩若侄殴伯叔父母姑及外孙殴外祖父母各加一等其过失杀伤者各减本杀伤罪二等故杀者皆凌迟处死若与外人谋杀亲属者外人造意下手从而加功从而不加功自依凡人故杀律科罪余条准此○其兄姊弟妹及伯叔姑殴杀侄并侄孙若外祖父母殴杀外孙者杖一百徒三年故杀者杖一百流二千里过失杀者各勿论
