<!-- { "loadSidebar": true } -->
　　一凡锦衣卫旗校军士在逃一年之内者听其首告初犯复役再犯调卫充军其有侵欺拐骗及为事避难等弊各从重科断若一年之内曾经造册清勾者不准首补另勾户丁补役
　　一
皇陵户
皇陵卫军旗守卫军与守卫上直操备官旗舍余将军校尉勇士力士运粮驾送黄马船官旗犯笞杖罪俱令纳钞
　　一养象军奴犯该杂犯死罪无力做一徒流罪决杖一百俱住支月粮各照年限常川养象满日仍旧食粮养象笞杖的决
　　一沿边沿海旗军舍余犯该监守常人盗窃盗掏摸抢夺至徒罪以上者俱送总兵官处查拨缺人墩台守哨年限满日踈放若总兵官截杀等项不在就行本处巡抚按或分巡官一体查拨仍行总兵官处知会其别项徒罪以上者有力纳米等项力巡哨
　　一凡军职犯该立功如有力者许纳米每年一十石边方准折杂粮一十五石完日免立功发回原卫所闲住待年限日方许带俸
　　一凡应解军丁除真犯死罪若监守常人盗窃盗掏摸抢夺至徒罪以上者牢固钉解该卫收伍转发守哨年限满日着役其犯别项徒罪以上俱止杖一百解发着役
犯罪得累减
　　凡一人犯罪减者为从减谓共犯罪以造意者为首随从者减一等自首减谓犯法知人欲告而自首者听减二等故失减谓吏典故出人罪放而还获止减一等首领不知情以失论失出减五等比吏典又减一等通减七等公罪递减之类谓同僚犯公罪失于入者吏典减三等若未决放又减一等通减四等首领官减五等佐贰官减六等长官减七等之类并得累减如此之类俱得累减科罪
　　　　纂注一人字直贯到并得累减方止累者巳减而复减之谓如窃盗为从减一年若知人欲告而自首又减二等通减三等如此之类俱得累减律注自明然一人得累减若强窃盗再犯不准首窃盗三犯者绞巳徒巳流而又犯者仍科后犯之罪盖得累减不得累犯此律所以为仁义并用之书
以理去官
　　凡任满得代改除致仕等官与见任同谓不因犯罪而解任者若沙汰冗员裁革衙门之类虽为事解任降等不追诰命者并与见任同封赠官与正官同其妇人犯夫及义绝者得与其子之官品同谓妇人虽与夫家义绝及夫子之官品同为母子无绝道故也犯罪者并依职官犯罪律拟断
　　　　纂注以理去官谓以正道理而去官者如任满等项是也同者谓事体相同初无轻重之别不专主服色器用言余条言同者准此任满如一考二考三考职任巳满奉巳住支不管事者得代是旧官巳得新官交代而去者改除如沙汰裁革起送赴部或改官或改衙门别项除用者致任则老病以理休致者也小注沙汰以下因正文等字而推广之耳此等官员虽无职掌在手原非犯罪解任其官品犹故也故并与见任同即为事解任降等不追诰命者亦然恩典加干父母生前曰封死后曰赠封赠官与其子孙正官同其妇人夫在大犯离异及犯七出与夫家义绝者虽夫亡但不改嫁亦得与其亲子之官品同盖母子血属终无绝道巳受封者仍依原封未受封者仍得受封凡此之类有犯罪者奏请闻奏降黜追夺一如职官之法
按致仕封赠官犯赃当以无禄人断其子孙虽经革职父祖诰徕不应追夺者仍与正官同
无官犯罪
　　凡无官犯罪有官事发公罪亦得收赎纪录○卑官犯罪迁官事发在任犯罪去任事发犯公罪笞以下勿论杖以上纪录通考为事黜革笞杖以上皆勿论若事干埋没钱粮遗失官物罪虽纪录勿论事须追究明白但犯一应私罪并论如律迁官者谓改除及差委权摄邻近官司得代去任者谓考满丁忧致仕之类其吏典有犯公私罪名亦依上拟断
　　　　纂注迁官不专升职去任不是黜革须看本文后小注又本文自有为事黜革之文故知去任不是黜革也纪录勿论是两项纪录者纪录其过候九年通考而计之也勿论则通勿罪之矣杖以上自六十直至维犯死罪而止官物如制书符验印信巡牌官文书之类此条专以有官无官卑官迁官任去任及为事黜革之人言而又别其罪之公私而言之吏准此盖官吏王在职役犯罪之通例也公罪如躭俣违错之类可以恕若私罪如受财枉法不枉法故出入人罪之类以情则欺公以迹则蠧法故不问罪之轻重而并依本律科之所以惩奸也黜革之人官巳罢废故笞杖以上之公罪并皆免之若事干钱粮埋没而未门官物遗失而不存前项之人罪虽纪录勿论仍须以见在地方或事发处提究明白缘事体系重大不得并恕之耳吏典与官名分虽异犯罪则同故亦依上拟断
按无官犯罪有官事发照有官参提仍以无禄人拟断有官罪为事黜革事发不必参提仍以有禄人论
　条例
　　一舍人舍余官犯罪有官事发若犯该杂犯死罪运炭纳米等项完日还职仍发原卫所带俸差操若犯该流罪减至杖一百徒三年者俱令运炭纳米等项还职原管事者照旧管事原带俸者照旧带俸其犯该窃盗掏摸盗官畜产白昼抢夺及一应奸罪行止有亏伦伤化者俱问革随本卫所舍余食粮差操
除名当差
　　凡职官犯罪罢职不叙追夺除名者官爵皆除僧道犯罪曾经决罚者并令还俗军民匠竁各从本色发还原籍当差
　　　　纂注职官兼文武言追夺除名谓追去诰勑削去仕籍姓名官九品之官爵者雀也其形似勺取其能飞不溺于酒古者大夫以上皆赐爵此爵之所由名也今则公侯之类军民匠灶指职官僧道之原籍本色谓本类之名此言职官犯该追夺除名者则官爵皆除僧道巳经决断者则并令还俗皆与凡民无异故各从其本户或军或民或匠或灶之原籍归还当本等差役
按职官未曾追除名与僧道例不该还俗者不在当差之限
流囚家属
　　凡犯流者妻妾从之父母祖子孙欲随者听迁徙安置人家口亦准此若流徙人身死家口虽经附籍愿还乡者放还其谋反逆叛及造畜蛊毒若采生折割人杀一家三人会赦犹流者家口不在听还之律
　　　　纂注家口即妻妾祖父子孙不言祖母母及子孙之妇者省文耳会赦犹流是赦其死罪犹充流罪即如俗言免死充军云耳此条本言正犯流者之无罪家属而因及免死充流者之有罪家属也谓流囚有二项其家属亦有二项有一项是正犯之流如流及迁徙安置是本只犯流徙原无别犯重辟则其家属本来无罪不系缘坐故欲随者听愿还者放又有一项是免死降充之流如谋反逆叛等项原系凌迟处斩囚犯偶遇赦书特恩免死犹流远方者流虽同乃免死而充者其家属正缘有罪之人即使正犯身死不得如前项无罪之家口可还原籍也疏　[e12] 议甚明当从之
当赦所不原
　　凡犯十恶杀人盗系官财物及强盗窃盗放火发冢受枉法不枉法赃诈伪犯奸略人略卖诱人口若奸党及谗言左使杀人故出入人罪若知情故纵听行藏匿引送说事过钱之类一应真犯虽会赦并不原宥谓故意犯事得罪者虽会赦皆不免罪其过误犯罪谓过失杀伤人失火及误毁遗失官物之类及因人连累致罪谓因别人犯罪连累以得罪者如人犯罪者如人犯罪失觉察关防铃束及于连听使之类若官吏有犯公罪谓官吏人等因公事得罪及失出入人罪若文书迟错类并从赦宥谓会赦皆得免罪其赦书临时定罪名特免谓赦书不言常赦所不原临时定立罪名宽宥者特从赦原及减降从轻者谓降死从流流从徒徒从杖之类不在此限谓皆不在常赦所不原之限○今日凡今后若遇　国家恩赦除见禁未曾断决罪囚该赦者并行释放其有巳经断决徒流及迁徙烟瘴面安置之人即系巳绝事理除徒役候年满放回外其余流迁安置之人并不许放还
　　　　　　纂注此条作三段看有常赦有特赦有不赦如十恶以下至说事过钱之类皆有心故犯并不赦原绝之也如过悞连累至官吏公罪之类皆无心悞犯并从赦原矜之也其有赦书临时定立罪名所不原者或特从全免或减降从轻又一时旷荡之恩盖特赦也不在常赦不原之限若干系埋没钱粮遗我官物等项罪虽赦免事须究明
徒流人在道会赦
　　凡徒流人在道会赦计行程过限者不得以赦放谓如流三千里日行五百里合该六十日程未满六十日会赦不问巳行远近并从赦放若从起程日总计行过路程有违限者不在赦限有故者不用此律有故谓如沿途患或阻风被盗有所在官司保勘文凭者皆听除去事故日数不入程限故云不用此律若曾在逃离在程限内亦不放免其逃者身死所随家口愿还者听迁徙安置人准此○徒流迁徒安置人巳至配所及犯谋反逆叛缘坐应流若迼畜蛊毒采生折割人杀一家三人会赦流并不在赦放之限
　　　　纂注所随家口即上条流囚所随从之妻妾父母子孙缘坐应流即谋反叛逆家属会赦犹流即造畜蛊等人准此准上文徒流人而拟之如程限不违及有故者亦免过限及在逃者亦不免正犯身死而所随家口亦得听还是也此条律意谓凡徒流迁徙安置人起程而在道遇赦有可放之例有不可放之例如在限内者得放其有故而除去事故之日仍在限内者亦放若限外及在逃与夫至配所者不放然亦有内一放之流如缘坐应流会赦犹流二项流罪是也盖缘坐之流乃极之家属赦充之流乃极恶之重囚故虽在程限内遇赦亦不放免律固一成不可易之法亦惟视其情罪之轻重是适而不可执泥如此然谋反叛充秖言缘坐应流而一言会赦犹流造畜蛊毒等项秖言会赦犹流而不言坐应流者互文以见之也
犯罪存留养亲
　　凡犯死罪非常赦所不原者而祖父母父母老疾应侍家无以次成丁者开具所犯罪名奏闻取自上裁若犯徒流者止杖一百余罪收赎存留养亲
　　　　纂注死罪非常赦所不原如诬告人因而致死随行亲属一人绞罪聚至十人打夺为首斩罪之类老即
大明令所称八十以上者疾兼废笃此见亲巳老疾而无人侍养既有可矜之情所犯死罪非常赦所不原又非极恶之类有司推勘明白拟议罪名明开常赦应原及有亲应侍缘由奏
闻取裁若犯徒流非常赦所不原者皆决杖收赎存留侍养无非教天下以孝也此律不行久矣两官征号推恩始诏有司行之
　新颁条例
　　一
　题为酌议养亲之律以广
圣孝事该四川司呈本部题以后问刑衙门遇有徒流人犯查果祖父母父母老疾应侍家无以次成丁者审果得实徒罪即三年以上除引例充军者不许援例轻纵外其余照万历三年题
准事例系民者在本州岛县摆站做工军灶本场煎盐本境哨瞭至于在京无论军民俱送两京府发会同馆摆站俱满放等因具
　题奉
圣旨这所议情法得中今后内外问刑衙门通着照这议行但当严立禁约如有犯该重刑及不系亲老单丁者不许一槩援例钦此
工乐户及妇人犯罪
　　凡工匠乐户犯流罪者三流并决杖一百留住拘役四年若钦天监天文生习业巳成能专其事犯流及徒者各决杖一百余罪收赎犯谋反逆叛缘坐应流及造畜蛊毒采生折割人杀一家三人家口会赦犹流及犯窃盗者不在留住之限余罪收赎谓犯杖一百流三千里者决一百赎铜钱三十贯杖一百徒三年者决杖一百赎铜钱一十八贯之类余条准此其妇人犯罪应决杖者奸罪去衣受刑余罪单决罚皆免刺字若犯徒流者决杖一百余罪收赎
