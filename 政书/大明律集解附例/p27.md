<!-- { "loadSidebar": true } -->
纂注宝钞即古之楮币挑剜描辏谓挑剜字样描辏成张二倍追钞贯不同上追之于经收之人下追之于见使之人也知情行使凡民间买卖货物官府征纳税粮并听收受正以通民用也违者杖一百罪坐不行收受之人此兼官民而言然钞法之行奸弊易生有伪造者有挑剜描补者故军民商贾诸人之以折纳课程中买盐货及各衙门起解赃罚与夫民问关市易皆须于钞背用使姓名私记以凭稽考防诈伪也若官府不行辩验而混收则钞法坏于上矣事发追究原日经收之人坐杖一百倍追所纳钞贯还官伪挑钞贯烧毁若民间不行辩验而误使则钞法坏于下矣亦杖一百倍追钞贯入官止坐见使之人王究所自者防及也不言烧毁者送官类烧毁也以上经收行使自其无心误犯者言之耳右　其伪造及挑剜描辏之情而行使者自依伪造宝钞及以真作伪律减犯人罪一等科断故曰并依本律
　条例
一在外衙门官员通同势要卖纳户口等项课钞问罪卖钞之人发边卫充军钞贯入官官员纵无赃私奏
请降用
钱法
凡钱法设立宝源等局鼓铸洪武通宝铜钱与大中通宝及历代铜钱相兼行使折二当三当五当十依数准筭民间金银米麦布帛诸物价钱并依时真听从民使若阻滞不即行使者杖六十○其民军之家除镜子军器及寺观庵院锺磬铙钣外其余应有废铜并听赴官中卖每斤给价铜钱一百五十文若私相买卖及收匿在家不赴官中卖者各笞四十
纂注钱法即古铜钱鼓煽铸造也谓铸时煽炽其火故曰鼓铸折二即当二不言当者因旧号也钱有大小故有折二当三当五当十之名按武初令户部及各行省铸洪武等钱有当十钱重一两当五钱重五钱当三当二各如其数小钱重一钱凡五等依数准筭谓以一个当十个之类中卖亦系本处官司给价与盐法不同此见我朝设局铸钱与历代之钱相兼行使其钱有折二当三当五当十等样各依所当之数准筭凡民间买卖物货价钱依其时所值之价听从民便欲其流通而不滞也若有人或高抬其价或低估其直使物价不得其平则钱法阻滞不能通行矣故杖六十废铜乃铸钱之所用故民间除合用器且外其余应有废铜听赴官中卖计数给价若有私相买卖及收藏在家不行赴官中卖者各笞四十此与钞法皆以阜财足用而列钞法于前者钱法相沿于历代而钞法首于我
朝故特先之遵时制也
收粮违限
凡收夏税于五月十五日开仓七月终齐足秋粮十月初一日开仓十二月终齐足如早收去处预先收受者不拘此律若夏税违限至八月终秋粮违限至次年正月终不者其提调部粮官吏典分催里长久粮人户各以十分为率一分不足者杖六十每一分加一等罪止杖一百受财者计赃以枉从重论若违限一年之上不足者人户里杖一百迁徙提调部粮官吏典处绞
纂注夏税夏月所收小麦秋粮秋成所收粮米违限一年不足夏税自有月初一日起秋粮自次年二月初一日起又违限二百六十日如名例称年之谓也此不必以分数计虽久一石亦坐绞迁徙说见前此言夏税秋粮其开仓齐足各有一定之限除早收去处预先收受不拘若有违过限期而不完足者在部粮提调官吏分催里长则为玩弛久粮人户则为奸顽各以十分为率一分不足者杖八十每一分加一等罪止杖一百官吏以一州县计里长以一里计人户以所该纳之数计故曰各以十分率若官吏里长受财而故纵其拖久者各计其入巳赃以枉法从重论轻则仍从本条若违限至一年以上不足欠粮人户本管里长各杖一百迁徙提调部粮官吏处绞秋决曰一年之上则未及一年者当以罪止律论
按迁徙处绞
国初庶务草征输为急故其法特重今承平日久藏富于民凡有违限止照例拟妡此律不复用矣
　条例
一各处劫豪大户无故恃顽不纳本户秋粮五十石以上问罪监追完日发附近二百石以上发边卫俱充军如三月之内能完纳者照常发落
一各处劫豪大户敢有不行运赴官仓逼军私兑者比照不纳秋粮事例问拟充军如掌印管粮官不即申达区处纵容迟悞一百石以上提问住俸一年二百石以上者提问降二级三百石以上者比照罢软事例罢黜
多收税粮斛面
凡各仓收受税粮听令纳户亲自行槩平斛交收作数支销依令准除折耗若仓官斗级不令纳户行槩踢斛淋尖多收斛面者杖六十若以附余粮数计赃重者坐赃论罪止杖一百提调官吏知而不举与同罪不知者不坐
纂注槩者平斛之依令依大明也令云每米一石除耗米七合谓正数之外多加以防折耗也踢斛使其实淋尖使其满也附余粮数即所多收之粮积出羡余也此条因主守收受粮有虑恐折耗而取盈于斛面者故特立此法听令纳户亲自行槩平斛交收将斛内之数收入仓厫作数支销仍依令于正额之外每石耗七合准除入官以为亏折之备曰亲自行槩则不亏纳户矣曰准除折耗则于累监守矣若仓官斗级不令纳户亲自行槩踢斛淋尖多收斛面米粮在者各杖六十若以多收之粮积出附余之数计赃重于杖六十者照刑律坐赃论罪止杖一百不加重者以虽多收而未曾入巳也提调官吏知其多收而觉举者与仓官斗级同罪不知者不坐其附余粮数有主给无主入官另项作正文销仓官斗级入巳者以盗监守自盗论
按仓粮守支年久势必耗折故近例每年每石准开耗一升可谓计处停矣但令查盘鲜有照例开者甚月因其耗折而坐以侵盗輙拟永远充军者例昔以其耗而开之今以其耗而罪之民安得无冤也哉
　条例
一在京在外并各边一应收放粮草去处若职官子弟积年光掍跟子买头小脚歇家跟官伴当人等三五成群夺筹斛占堆行槩等项打搅仓场及欺凌官攒或挟诈运纳军民财物者杖罪以下于本处仓场门首枷号一个号属军卫者发边卫属有司者发附近俱充军干系外官员奏
请定夺
一各处仓粮每石收耗米三升查盘之时计守支年分每年每石准开耗一升若三年之外原收耗粮巳减尽例于正粮内递开一升准作耗粮此若有侵盗者方照律例问罪
隐匿费用税粮课物
凡送本户应纳税粮课物及应入官之物而隐匿费用不纳或诈作损失欺妄官司者并计所亏久物数准窃盗论免刺其部运部官吏知情与同罪不知者不坐
纂注课物如蚕丝铜铁之类诈作失如水火盗贼之类曰本户者以别于在官及他人之税粮也此言本户应纳税粮课物及应入官之既巳给文送运必须如数完纳若隐匿在巳及私自费用不行交纳或诈言水火盗贼有所损失以欺妄官司者并计其所亏久数准窃盗谕免刺不以监守盗论者以其出于本户未经送官收掌且非仓起解之物也其部运官吏明知纳户隐匿费用诈妄之情而纵容不举别无受赃情由者并与犯人同罪系公罪名还职役不知者不坐若受财故纵者以枉法从重论罢黜不叙又不止于同罪而巳
备考
一解户粮长领解而侵匿者以监守自盗论小户畸零附搭而侵匿仍依此律准窃盗论
揽纳税粮
凡揽纳税粮者杖六十着落仓纳足再于犯人名下追罚一半入官○若监临主守揽纳者加罪二等○其小户畸零米麦因便辏数于纳人户处附纳者勿论
纂注揽纳如包揽别户税粮代其交纳以取利也犯人即揽纳者监临如提调部运官吏主守如官攒斗级人等监守不言纳足追罚者蒙上文也畸残田也畸零谓人户零丁不足以成一户如田之残缺不以成亩叚也此见揽纳之弊于民未免多取于官未免后输如有犯者均属有罪但犯在凡民不过规取微利故止杖六十犯在监守何以禁察下人故加罪二等皆令人原揽税粮赴仓交足仍于各犯名照原纳米数追罚一半入官若正管小户及附搭畸零该纳米麦因便辏数于纳粮人户处附纳者勿论盖在彼劫不能以亲辏在此事不同包揽故也
备考
一将钱粮包与他人者问不应杖罪
　条例
一各处司府州县每岁将解钱粮起数先后编次在册务要差委的当人员依次起解其兑头水脚等项数交领不许分毫侵克仍将起解日期预先报部以凭查催如有阿狗人情滥差积年无稽之徒及掜称把总杂职阴阳看祭等项名色领解致侵银一千两以上者降一级若应解钱粮不即起解因而别项那用一千两以上者亦降一级五千两以上者照不谨事例罢黜其册报钱粮巳经解出违限一年以上不行追取批回者官住俸承行该吏草役若听内外劫要官豪揽纳者问发民干碍劫豪参究治罪
一
　内府钱粮及内仓场粮草并各处军需等项不拘起运存留但有包揽　骗银一百两粮二百石以上不行完纳事发问罪责限三个月以里完纳者照常发落过期不完者尽其财产倍纳发边卫充军经年不完者仍枷号一个月前发遣各边武职主使家人当跟随交给人员挟劫揽纳作弊者参问降二级听使之人仍照前例问发
一京通并马房仓场等处收受草束若兜揽之徒恃强将不堪水湿小草充数嘱托监收官员收受者受者拏送问罪枷在本处仓场门首三个月发落
　新颁条例
一万历二十二年该刑部尚书赵
　题为酌议条例未尽事宜恭请
圣断以正法典以永垂人事
　题称今后纳税去处有权豪无稽之徒朋谋结党倚势用强掯勒客商挟制官吏搅扰商税或恐吓骗客商财物者杖罪以下本处枷号二个月发落徒罪以上及再犯杖罪者免其枷号并发附近卫分充军系军卫者发边卫其包揽侵克虽无搅扰之情但系
　国课者一百两以上亦发附近充其不干
　国课与不及数及无搅扰之情者止计赃问罪仍枷号一月发落轻重有辨情罪合宜伏惟
勑下本部纂入条例遵行等因奉
圣旨言侵欺国课包揽税粮情罪既有轻重多寡不同其充军枷号着拟行钦此
一在京刁徒光棍访知铺行但与解户交关价银輙便邀集党类数十为群入门噪闹指为揽纳捉要送官其家畏惧罪名厚赂买减所费钱物出在解户以致钱粮累年不完如有犯者听经该及缉事衙门拿送法司查照打搅仓场事例发遣
虚出通关朱砂
凡仓库收受一应系官钱粮等物不足而监临主守通同有司提调吏虚出通关者计所虚出之数并赃皆以监守自盗论○若委官盘点钱粮数本不符同申报备者罪亦如之受财者计赃以枉法从重论○其监守不收本色折收财物虚出朱砂者亦以监守自盗论纳户知情减二等色刺元与之赃入官不知者不坐其赃还主○同僚知而不举者与犯人同罪不知及不同署文案者不坐
