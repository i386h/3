<!-- { "loadSidebar": true } -->
　　备考旧例职官九年通考如繁而称职私笞公杖升一等其纪绿流徒一次本等用二次降一等三次降二等四次降三等五次以上杂职内用其繁而平常与简而称职者私笞公杖本等用纪录流徒一次降一等二次降二等三次降三等四次以上杂职内用其简而平常者私笞公杖降一等纪录徒流一次降二等二次杂职内用三次以上黜降若考不称职者其纪录徒流罪俱于杂职内用
 
文武官犯私罪
　　凡文官犯私罪笞四十以下附过还职五十解见任别叙杖文十降一等七十降二等八十降三等九十降四等俱解见任流官于杂职内叙用杂职于边远叙用杖一百者罢职不叙○若军官有犯私罪该笞者附过收赎杖罪解见任降等叙用该罢职不叙者降充总旗该徒流者照依地里远近发各卫充军若建立事功不次擢用○若未入流品官及吏典有犯私罪笞四十者附过各还职役五十罢见役别叙杖罪并罢职役叙
　　　　纂注私罪谓事不由公以私取罪者是也叙用循序而用也等级也流官谓正务亲民之官如内而六部都察院等外而布按二司及府州县之类杂职乃闲散不亲民之官如大而盐运司太仆寺提举司及小而仓场库务之类皆以有品级者说事功谓有斩敌杀虏之功也末节罢见役别叙不言官者会首节解任别叙意此言文官有犯私罪该笞者四十以下附过还职五十解任送吏部对品别用该杖者六十以上至九十递降一级原系正衙门流官依所降之级于闲杂衙门职内叙用原系杂职于边远叙用至杖一百不拘流官杂职即罢职不叙若军官有犯罪凡笞罪自一十至五十并附过收赎还职杖罪自六十至九十亦如文官降级叙用律该杖一百罢职不叙者并充总旗徒五等皆发二千里三流则依三等地里卫分分配俱充军若于降充发地方能建立事功则不依资次擢用若未入流品文官及吏典犯私罪该笞四十下者官吏并附过官还职吏复役笞五十官解任别叙吏解见役改拨杖六十以上官罢职吏罢役并不得叙用盖无级可降也今例官吏俱论行止与律略殊但文职仍有送部者按文官犯杖则不叙军官徒流犹得擢用非特优其世功巳也盖武职专主于定乱茍非大干法纪不终弃文职专主于奉法而身自犯之将焉用彼为哉
备考凡文官私罪笞以上军官杖以上律本的决今例官吏一应公私杂犯准徒以下罪名俱听运炭纳米等项赎罪律言充军者曰附近曰边远皆及其子孙与见行例正终本身者不同
 
　条例
　　一文职官吏举人监生生员冠带官义官知印承差阴阳生医生但有职役者犯赃犯奸并一应行止有亏俱发为民
　　一文武官吏人等犯罪例该革去职役遇革者取问明白虽
宥免仍革去职役各查发当差
　新颁条例
　　　一万历十四年九月本部题奉
圣旨军官军人犯徒流罪律免刺以后文职官一体行其余但以盗论及杂犯斩绞准徒的俱尽本法刺字着为例钦此
应议者之父祖有犯
　　凡应八议者之祖父母父母妻及子孙犯罪实封奏闻取旨不许擅自勾问若奉旨推问者开具所犯及应议之状先奏请议议定奏闻取自上裁○若皇亲国戚及功臣之外祖父母伯叔父母姑兄弟姊妹女婿兄弟之子若四品五品官之父母妻及应合袭荫子孙犯罪有司依律追问议拟奏闻取自裁○其犯十恶反逆缘坐及奸盗杀人受财枉法者不用此律○其余亲属奴仆管庄佃甲倚势虐害良民凌犯官府者加常人罪一等止坐犯人不在上请之律其余亲属谓皇亲国戚及功臣之房族兄弟伯叔母舅母姨夫始妻兄弟两姨夫外甥妻侄之类及家人伴当管庄佃甲倚仗威势虐害良民凌犯官府者事发不须奏闻比常人加罪一等科断止坐犯人本身
○   若各衙门追问之际占怯不发者并听当该官司实封奏闻区处谓有人于本管衙门告发差人勾问其皇亲国威及功臣占怯不发出官者并听当该官司实封奏闻区处
纂注律凡称祖父母者曾同称孙者曾玄同后仿此皇亲国戚即皇后家皇妃家之类详见皇明祖训首章也四品五品官兼文武言其父母妻有司得以依律推问者指未受封者言末二节俱自皇亲国戚及功臣而言袭谓武职之应袭荫谓文职之恩荫占则不肯发恡则不忍发此言八议者之祖父母父母妻子孙犯罪得与应议本人同然八议中亲与功为尤重故推及其外祖父母伯叔父母姑兄弟姊妹女婿兄弟之子若文武四品五品官又议贵中之次贵者故推及其父母妻应袭荫子孙以上等人有犯不得擅断决依律问拟奏请上裁前职官有犯条云议拟闻奏此云议拟奏闻是其初不曾上请故兼寓不敢专涑之意其优待之典周矣十恶反叛缘坐及奸盗杀人受财枉法等项情犯深重应议者祖父母之类径自参提不必奏议定夺外祖父母之类径自断决不须上请故曰不用此律其余亲属诸人持势而欺害官民则加等治勋戚诸人玩法而占恡不发则奏闻区处又所以杜其骄恣之渐也曰倚势曰虐害曰凌犯明系豪强故加常人一等若别情轻者仍依常律
　条例
　　一凡先系应议以后革爵者之子孙犯罪径自提问发落
　　一凡
　王妃父母及仪宾俱请
旨提问其仪宾犯该充军如郡县主君乡君见在止革去冠带为民照罪纳赎免其发遗巳故者照例发遗仍各奏
请
　　一文职本身并同祖亲枯有女为
　王妃男为邵县主仪宾俱各见在不许升除京职其系不系同祖与夫人以下之亲及为邵县乡君仪宾之家并虽系同祖而妃与仪宾邵县主巳故者行京官或原籍官司保勘实一体除若保勘隐情以存作亡以有作无扶同申结者正犯问发边卫充军保勘之人属有司者发口外为民属军卫者发边卫充军
　　一凡
　王府旗军舍余匠校人等犯该笞者纳钞及徒罪以上无力在京俱做工在外俱发将军中尉仪宾府充当仪从
　　一凡
　王府人役犯罪巡抚巡按都布按三司官径自提问卫所府州县俱要行文长史司及教授提人会官约问
　王府各官不许占恡不发若犯该奸盗诈伪及抢夺鬬殴人命等项重情事须急捕者所在官司捉拿监候然后移文曾问
　　一
　王府选婚若先通媒合纳贿营求及扶同保勘婚配不当者经该官吏媒合人等通坐以枉法罪名营求拨置之人问发边卫充军
　　一凡
　王府人役假借威势占民田攘夺财物致伤人命除真犯死罪外徒以上俱发边卫充军一成化十五年十月二十二日节该钦奉
宪宗皇帝圣旨管庄佃仆人等占守水陆关隘抽分掯居财物挟制把持害人的都发边永远充军
　　　钦此
　　一各
　王府违例收受子粒并争讼地土等事与军民相干者听各衙门从公理断长史司不许滥受词讼及将干对之人占恡不发
　　一
　王府禄米若本府官员内使旗校管庄人等干顶拨折收银两多收米麦索要财物及邀截纳户用强兑支并擅自差人下府州县催征骚扰者旗校人等杖罪以上发边卫充军官员内使监候奏
请发落若辅导官及布按两司守巡官纵容不举并府州县官听从差来人役征扰者俱参问奏请辅导官仍于
　王府与布按等官各降调
　　一弘治十一年十一月内节该钦奉
孝宗皇帝圣旨今后各王府军校逃回在京潜住的着锦依卫五城兵马各照地方严加访察务要得获都牢固押发极边卫分充军窝藏及两邻不首事发一体发遣充军钦此
　　一拨置
　王府军民人等问发充军逃回再犯者许邻里火甲诸人首告所在官司即便缉拿问罪枷号三个月改调极边烟瘴卫分永远充军若影射藏匿及占恡不发者就将辅导官参究邻里火甲知而不首者各治以罪
　　一投充
　王府及镇守总兵两京内臣功臣戚里势豪之家作为家人伴当等项名色事干吓骗财物拨置打死人命强占手地等项情重者除真犯死罪外其余俱问发边卫充军各该势豪之家容留及占　不发者参究治罪
军官军人犯罪免徒流
　　凡军官军人犯罪律该徒流者各决杖一百徒五等皆发二千里内卫分充军流三等照依地里远近发各卫充军该发边远充军者依律发遣并免刺字○若军丁军吏及校尉犯罪俱准军人拟断亦免徒流刺字军丁谓军官军人余丁军吏谓入伍请粮军人能识字选充军吏者犯罪与军人同若系各处吏员发充请俸司吏者与府州县司吏　体科断
 
　　　　纂注文武官犯私罪条巳有军官犯徒流充军之法矣此因论军人之犯而复言之耳军官免徒流者优其前绩亦冀其后功也军人免徒流者悯劳役亦实其行伍也准但明其与军人无异非如罪者准将军力士有犯亦准军人拟断公候家人亦不刺字今例军官犯徒流运炭纳米等项赎罪该革职者与军审无力流罪四年徒罪照徒年限一体嘹哨
　条例
　　一军职有犯监守常人盗受财枉法满贯律该斩绞罪者俱发边方立功五年满日还职仍于原卫所带奉差操若监守常人盗枉法不满贯与吓诈求索科敛诓骗等项计满贯问该流罪减至杖一百徒三年者俱运炭纳米等完日还职带俸差操其减至杖九十徒二年半以下与别项罪犯俱照常发落原系管事者照旧管事原系带俸者照旧带俸若犯前项流罪遇例通减二等至杖九十徒二年半者仍带俸差操
　　一军职犯该窃盗掏摸盗官畜产白昼抢夺并纵容抑勒女及妻妾子孙之妇妾与人通奸或典与人及奸内外有服亲属同僚部军妻女一应行止有亏败伦伤化者俱问革随本卫所舍余食粮差操
　　一军职宿娼及和娶乐人为妻妾与盗娶有夫之妻者俱问调别卫带俸差操
　　一在京五军都督府选差官舍押解充军犯人若受财卖放犯该枉法绞罪者官发立功满日还职调外卫带俸差操徒罪以下照徒年限立功满日还职带俸差操舍人扺充军役候拿获替放中间又犯奸淫囚犯妇女者官发守哨满日革职随本卫所舍余食粮差操舍人枷号三个月发遣若酷害军犯摉检财物纵不脱放各问罪官调外卫舍人发外卫充军其该府原选差掌印首领官吏参究治罪
　　一武职有犯容止僧尼在家与人奸宿者公侯伯问拟住俸戴平头巾闲住都督都指挥指挥千百户镇抚住俸闲住若有犯挟妓饮酒者公侯伯罚俸一年不许侍卫管军管事督以下革去见任管事带俸差操系带俸者常川带俸
　　一上班京操及运粮官员旗军人等犯该人命强盗等项重罪者官拘系奏提旗军人等就提问外其余一切小事候下型回还交粮毕日官参奏与旗军人等各提问
　　一纳粟军职有犯若原系总小旗千百户指挥等官遇例纳粟补官者俱照见任军职立功等项事例施行若由白衣纳栗授职者止照常例运炭纳米等项发落其犯奸盗诈伪说事过钱诓骗财物行止有亏者俱问罪职
　　一凡由将军历升千百户犯该徒罪以上行止有亏者革去见任冠带闲住
　　一凡由将军历升千百户犯该徒罪以上行止有亏者革去见任冠带闲住
　　一凡各卫所舍人舍余总小旗犯该笞杖罪名有力运炭纳米等项外或令纳钞无力的决其操备舍余勇士人等犯前罪者有力俱令纳钞若无力纳钞亦的决发落
　　一舍余军民人等遇例纳授都指挥等官犯罪径自提问于碍行止革去冠带
　　一锦衣卫总小旗并将军校尉犯该一应奸盗抢夺诓骗恐吓求索枉法不枉法等项罪名但系行止有亏者俱各调卫总小旗仍完原役将军校尉各充军其户内人丁有犯不在此例
