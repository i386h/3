<!-- { "loadSidebar": true } -->
　　　　纂注此条言工匠乐户天文生妇人犯罪之通例工匠工部所隶之匠即今清匠司所管之匠人也乐户教坊司乐人也留住拘役者工匠住支月粮于原做工处乐户于原习业处常川拘束供役不在上班下班之例四年满日仍从本役照旧该班若天文生精于测验推步之法能专其事不假他人犯流及与工乐户犯徒者各决杖一百余罪收赎惟反逆等项不在此限不曰犯徒流曰犯流及徒不曰并决杖而曰各决杖以见总承上工乐户言其妇人犯奸事既无聇去其底衣以行决罚非系犯奸共余罪名单衣示惩而巳若犯盗情无分首从皆免刺字犯从流者决杖一百余罪收赎不言笞者举重以见轻也盖工乐不隶州县户籍难与民人同科又如天文生俱习有常艺自难弃之也至于妇人例难拘役故三流五徒皆决杖一百而赎其余余罪工乐户妇人是即下文所谓应加杖之人也加杖大诰下不减等与诬告剩杖收赎亦不同盖此乃决杖赎徒彼乃折徒赎杖故耳
按今例工匠杂犯则做工徒流则拘役笞杖则纳钞惟两京工部作头及乐户杂犯亦做工徒流笞杖俱拘役
又工乐户犯流则留役天文生犯流则收赎盖天文生所习非乐贱艺可伦若俱犯徒则视流稍轻故并得收赎然律止言徒流不言杂犯死罪则不在收赎之限
　条例
　　一
　内府匠作犯该盖监守常人盗窃盗掏摸抢夺者俱问罪送发工部做工炒铁等项其余有犯徒流罪者拘投住支月粮笞杖准令纳钞
　　一在京军民各免匠役犯该杂犯死罪无力做工徒流罪拘役俱住支月粮笞杖纳钞或的决若犯窃盗掏摸夺一应情重者亦拟炒铁等项发落不在拘役之限民匠仍刺字充警
　　一两京工部各色作头犯该杂犯死罪无力做工与侵盗诓骗受财枉法徒罪以上者依律拘役满日俱革去作头止当本等匠役若累犯不悛情犯重者监候奏
请发落杖罪以下与别项罪犯拘满日仍当作头
　　一太常寺厨役但系讦告词讼及因人连累问该笞杖罪名者纳钞仍送本寺着役徒罪以上及奸盗诈伪并有误供祀等项不分轻重俱的决做工改拨光禄寺应役
　　一太常寺光禄寺厨役私自逃回原籍潜住许里甲人等首官解部不许津贴盘缠若在原籍中途及到部挟诈诓骗告害人者问罪立案不行逃回至三次以上者问发口外为民
　　一乐户杂犯死罪无力做工流罪依律决杖一百拘役四年徒杖笞罪俱不的决止拟拘役满日着役若犯窃盗掏摸抢夺等项亦刺字充警
　　一教坊司官俳精选乐工演习听用若乐工投托势要挟制官俳及抗拒不服拘唤者听申礼部送问就于本司首枷号一个月发落若官俳徇私听嘱放富差贫纵容四外逃躲者参究治罪革去职役
　　一各处乐工纵容女子擅入
　王府及容留各府将军中尉在家行奸并军民旗校人等与将军中尉赌博诓哄财物擅入府内教诱为非者俱问发边充军该管免长革役
　　一凡天文生有犯查系习业巳成能专其事者笞杖有力纳钞无力的决徒流依律决杖一百余罪收赎杂犯死罪拘役五年满日照旧食粮充役其例该充军者将所犯徒杖依律决杖收赎革去衣巾量给月粮三分之一拘役终身如军罪过
宥亦照旧食粮克役其窃盗掏摸抢夺字充警并例该永远充军及习业成未能专事者不分轻重罪名悉照木等律例科断
　　一凡钦天监官为事请
旨提问与文职运炭等项一例问断该为民者送监允仍充天文生身役该充军者备由奏
请定夺其有不由天文生出身者悉照例革职发遣
　　一妇人有犯奸盗不孝并审无力与乐妇各依律决罚其余有犯笞杖并徒流杂犯死罪该决杖一百者审有力与
命妇军职正妻俱令纳钞
徒流人又犯罪
　　凡犯罪巳发又犯罪者从重科断巳徒而又犯罪者依律再科后之罪其重犯流者依留住法三流并决杖一百于配所拘役四年若犯徒者依所犯杖数该徒年限决讫应役亦总不得过四年谓先徒三年巳役一年又犯徒三年者止加杖一百徒一年之类则总徒不得过四年三流虽并杖一百拘役四年若先犯徒年未满者亦止总役四年其杖罪以下亦各依数决之其应加杖者亦如之谓工乐户及妇人犯者亦依律科之
　　　　纂注此言犯笞杖徒流巳发未决及巳论决而又犯者之通例凡又犯罪者从重科各等者从一科此自其罪发而未决者言若犯徒流巳至配所而又犯徒流或笞杖罪者则如下文所云如巳流又犯流若再加流则地过远故止拘役巳徒又犯徒若尽加徒则过深故止总徒俱止四年不得过也徒流又犯笞杖则罪轻不妨全加故各依数决之此系律文正意若其余意或流而又犯徒徒而又犯流笞杖而又犯笞杖自当以前文例之徒流亦止总役四年笞杖亦各依数的决此自其罪巳论决而又犯者言应加杖之人则专指工乐户天文生及妇人重犯徒流或拘役或收赎亦总不得过四年重犯笞杖亦照数决之故曰亦如之
按今例徒流者皆免杖重犯者不免其再科后犯有律该各尽本法及例该充军为民立功调卫者仍照律例拟发
　条例
　　一先犯杂犯死罪运炭纳米等项未完及做工等项未满又犯杂犯死罪者决一百除杖数目准钞六贯再收赎钞三十六贯又犯徒流笞杖罪者决其应得杖数五徒三流各依律收赎钞贯仍照先拟发落若三次俱犯杂犯死罪者奏
请定夺
　　一先犯徒流罪运炭做工等项未曾完满又犯杂犯死罪除去先犯罪止拟后犯死罪运炭做工等项若又犯徒流罪者依巳徒而又犯徒将所犯杖数或的决或纳钞仍总徒不得过四年又犯笞杖者将后犯笞杖或的决或纳钞仍照先拟发落
　　一先笞杖罪运炭做工等项未曾完满又犯杂犯死罪除去先犯罪名止拟后犯死罪运炭做工等项又犯徒流罪将先犯罪名或纳钞或的决止拟后犯徒流又犯笞杖罪若等者从先发落轻重不等者从重发落余罪俱照前纳钞的决
　　一在京在外问拟一应徒罪俱免杖其巳徒而又犯徒该决讫所犯杖数总徒四年者在京遇热审在外遇五年录俱减一年若诬告平人死罪未决杖一百流三千里加役三年者比照巳徒而又犯徒总四年虽遇例不减
老小废疾收赎
　　凡年七十以上十五以下及废疾犯罪以下收赎其犯死罪及谋叛缘坐应流若造畜蛊毒采生折割人杀一家三口会赦犹流者不用此律其余侵损于人一应罪名并听收赎八十以上十岁以下及笃疾犯杀人应死议拟奏闻取自上裁盗及伤人者亦收赎谓既侵损于人故不许全免亦令其收赎余皆勿论谓除杀人应死者上请盗及伤人者收赎之外其余有犯皆不坐罪九十以上七岁以下虽有死罪不加刑九十以上犯反逆者不用此律其有人教令坐其教令者若有赃应偿受赃者偿之谓九十以上七岁以下之人皆少力若有教令之者罪坐教令之人或盗财物傍人受而将用受用者偿之若老小自用还着老小之人追征
　　　  纂注废疾谓瞎一目折一肢之类笃疾瞎两目折两肢之类杀人谓杀故杀鬬殴杀抵偿之罪也应死谓犯一应斩绞死罪如诈传诏旨者斩伪造铜钱者绞之类非抵偿者也此言年七十以上十五以下及癈疾之人其犯罪以下皆依律收赎曰流罪以下收赎则犯该死罪者仍依常律科断矣八十以上十岁以下及笃疾之人其犯反逆杀人并一应斩绞死罪者俱拟议奏裁若犯流罪以下惟窃盗财物鬬殴伤人二项谓其侵损于人故不全免亦令收赎其余则皆勿论亦字承上条而言九十以上七岁以下虽有死罪不加刑并令依律收赎仍须将不加刑及收赎缘由奏闻教令以下承九十岁与七岁就此可与犯罪未老疾条参看无非恤老慈幼矜不成人之义
按老小癈疾律该充军者比流二千里赎钞三十贯如引充军当除违制罪名仍依正律收赎又本注云九十以上犯反逆者不用此律而不及七岁者以九十者尚能强健及能主使七岁之人决不能为此事也故不加刑止照本律缘坐之法给功臣之家为奴
设有教七岁儿子殴打父母或教九十步斫杀子孙教令者各同自殴及杀凡人之罪不得以犯亲罪加于凡人
　条例
　　一凡军职犯该杂犯死罪若年七十以上十五以下及废疾并例该革职者俱运炭纳米等项发落免发立功
　　一年七十以上十五以下及废疾犯该充军者准收赎免其发遣若有壮丁教令者止律坐罪其真犯死罪免死及例该永远充军者不准收赎
　　一凡老幼及废疾犯罪律得收赎者若例该枷号一体放免照发落
　新颁条例
　　一万历二十三年三月十一日本部尚书赵等具
　题为议处诈冐笃疾重犯以昭法纪以杜奸欺事
　题称查得问刑条例一款凡奉
钦依免死充军人犯及后逃回仍照原拟死罪监决夫以矜疑免死有复坐原罪之条而笃疾独无者以遣戍易至逃回而笃疾难以复愈也但人情狡伪奸弊多端各囚徃徃有故伤眼目自残肢体希图幸脱者以后在京在外重犯但有以笃疾释放生事犯法验非笃疾者俱比照矜疑逃回事例仍坐原拟死罪庶
特恩不至惠奸而狡囚无所节饰诈等于本月十三日奉
圣旨今后重犯称笃疾的务查验明实方与题请其释放后再有犯法者俱照言例行钦此
犯罪时未老疾
　　凡犯罪时虽未老疾而事发时老疾者依老疾论谓如六十九以下犯罪年七十事发或无疾时犯罪有废疾后事发得依老疾收赎或七十九以下犯死罪八十事发或废疾时犯罪笃疾时事发得入上请八十九死罪九十事发得入勿论之类若在徒年限内老疾亦如之谓如六十九以下徒役三年役限未满年入七十或入徒时无病徒役年限内成废疾并听准老疾收赎以徒一年三百六十日为率验该赎钱数折役收赎假如有人犯杖六十徒一年巳行断罪拘役五个月之后犯人老疾合将杖六十徒一年总赎钱一十二贯除巳受杖六十准钱三贯六百文该剩徒一年赎钱八贯四百文计算每徒一月该钱七百文巳役五个月准钱三贯五百文外有未役七个月该收赎钱四贯九百文之类其余徒役年限赎钱不等各行照数折算收赎犯罪时幼小事发时长大依幼小论谓如七岁犯死罪八岁事发勿论十岁杀人十一岁事发仍得上请十五岁时作贼十六岁事发仍赎论
纂注依老疾论依幼小论谓依上条老小废疾或收赎或奏请或勿论而断之也徒限内徒字自六十以下言若七十以上则流徒俱得收赎矣惟杂犯准徒五年仍科之盖国初原系犯死罪故不可以徒论也优老据其见发之年矜幼原其犯之岁律之仁亦至矣
给没赃物
