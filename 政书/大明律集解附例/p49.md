<!-- { "loadSidebar": true } -->
一凡盗掘金银铜易水银等项矿砂每金钞一斤抄钞二十贯银砂一斤折钞四贯铜锡水银等砂一斤折钞一贯俱比照无人看守物准窃盗论若在山洞捉获者分为三等持杖拒捕者为一等不论人数矿数多寡及初犯再犯不分首从俱发边远充军若杀伤人为首者比照窃盗拒捕杀伤人律斩其不曾拒捕若聚至三十人以上者为二等不论矿数多寡及初犯再犯为首者发边远充军为从者枷号三个月照罪发落若不曾拒捕又人数不及三十名者为三等为首者初犯枷号三个月罪发落再犯亦发边远充军为从者止照罪发落凡非卜洞捉获止是私家收藏道路背负者惟据见获论罪不许巡捕人员逼令展转攀指违者参究治罪
一成化十年九十八日节该钦奉宪皇帝旨都城外四围沿河居住军民人等越入墙垣偷鱼割草窃取砖石等项轻则量情惩治重则参奏挐问枷号众若该城恂情纵容不理及四邻知而不首的都治以罪其守门官军亦不许于城外河边裁种疏菜牧放头畜因而引惹外人入内作践违者一体治罪钦此
亲属相盗
凡各居亲属相盗财物者期亲减凡人五等大功减四等小功减三等缌麻减二等无服之亲减一等并免刺若行强盗者尊长犯卑幼亦各依上减罪卑幼犯尊长以凡人论若有杀伤者各依杀伤尊长卑幼本律从重论○若同居卑幼将引他人盗巳家财物者卑幼依擅用财物论加二等罪止杖一百他人减凡盗罪一等免刺若有杀伤者自依杀伤尊长卑长幼本律科罪他人纵不知情亦依强盗论若他人杀伤人者卑幼纵不知情亦依杀伤尊长卑幼本律从重论○其同居奴婢雇工人盗家财物及自相盗者减凡盗罪一等免刺
纂注各居亲属谓不同门户不共财产者兼本宗外姻言期亲以下五服俱兼尊长卑幼言若有杀伤总承上强窃二项杀伤尊长卑幼本律见后殴大功以下尊长及殴期亲尊长谋杀祖父母条盗罪重则从盗论杀伤罪重则从杀伤论若同居卑幼将引也人盗己家财物虽有共财之义但引他人盗之故加私擅用财二等他二等他人为卑幼所引故或为首或为从得减凡盗一等若将引各居亲属同盗者其人亦依本服降减卑幼杀伤人他人不知亦坐强盗法者罪其从恶也他人杀伤人卑幼不知亦依杀伤尊长法者罪坐所由也本言卑幼行盗而云依杀伤尊长卑幼本律者盖谓行盗所杀伤之人闲或其卑幼即以其律坐之不得如前递减也其行强者有例他人以凡人论若奴婢与雇工人与卑幼终是不同但系同居或盗家长或自相盗者俱自减凡盗罪一等为从者又减一等免刺此不言将引也人及从他人同盗设有犯者奴婢雇工人自依本律他人依凡盗刺字所谓首从本罪各别者也不言别者也不言强盗者即以强盗罪坐之若有杀伤罪重于强盗者则以杀伤罪坐之此见亲属恩义联属虽系各居与凡人终是不同如有尊长盗卑幼或卑幼盗尊长者俱得减科但系期亲者减凡盗凡盗五等如凡盗者一百二贯杖一百流三千里减五等财杖六十徒一年大功减四等则杖七十徒一年半小功减三等则杖八十徒二年缌麻减二等则杖七十徒二年半无服减一等则杖一百徒三年并免刺字不得财者从笞五十上减之若有从而服属不同者各依本服降减为从者又减一等言窃盗则掏摸抢夺该之矣若行强盗者如尊长犯卑幼其分尊仍依上五等减科卑幼犯尊长则同凡人论以上亦兼得财未得财言若杀伤者各依杀伤尊长卑幼本律如卑幼强窃盗及强盗未得财而杀伤期亲尊长巳伤者依谋杀期亲尊长律皆斩巳杀者皆凌迟处死缌麻以上尊长巳伤者绞巳杀者斩尊长强窃盗而杀伤卑幼者大功以下非折伤勿折伤以上缌麻减凡人一等小功二等大功减三等至死者绞期亲殴伤者勿论巳杀者依故杀法杖一百三十里各从重论
备考
一亲属相盗若系被盗之家亲属告发并论如律不在名例得相容隐之人为首及相告言免科减等之限
一卑幼盗自家财物不曾将引他人者止依私擅用财本律
　条例
一同居卑幼将引他人盗巳家财物如系强功比依各居亲属行强盗卑幼犯尊长以凡人论罪奏请定夺
恐吓取财
凡恐吓取人财物者计赃准窃盗论加一等免刺○若期亲以下自相恐吓者卑幼犯尊长以凡人论尊长犯卑幼亦依亲属相盗律递减科罪
纂注恐吓谓以声势恐喝使人畏惧而取其财也计赃者各主以一为重二人恐吓亦并赃论律凡言计赃准窃盗论者准此盖恐吓取财其情甚于窃盗故加盗一等以其异于真盗故得免刺若自期以下亲属相恐吓者如卑幼犯尊长以凡人论亦准窃盗加一等免刺尊长犯卑幼亦依亲属相盗律期亲减五等大功减四等小功减三等缌麻减二等无服之亲减一等科罪皆于加罪上减之以其有恐吓之情故也如被吓之人告发或得相容隐之人代首告言者亦不在免科减等之限
备考
一恐吓不得财者问不应重罪
一监临恐吓所部取财者依挟势求索强者准枉法论
一知人犯罪不虚而恐吓取财者合计赃以枉法论出唐律
　条例
一凡将良民诬指为盗及寄买贼赃捉拏拷打吓诈财物或以起赃为由沿房摉检枪夺财物淫辱妇女除真犯死罪外其余不分首从俱发边卫永远充军
诈欺官私取财
凡用计诈欺官私取财物者并计赃准窃盗论免刺若期亲以下自相诈欺者亦依亲属相盗律递减科罪○若监临主守诈取所监守之物者以监守自盗论未得者减二等○若冐认及诓赚局骗拐带人财物者亦计赃准窃盗论免刺
纂注官私二字平看诈欺官如知人有事在官乃诡指官府名色取人财物诈欺私如知人有事乃诡设代伊营干而取人财物之类并字指官私言期亲兼同居各居律不言卑幼犯尊长有犯亦得递减未得减二等只就监守言律解云通承上文非也盖窃盗得财止笞五十而诈取至满贯者罪止杖一百流三里未得财乃杖九十徒二年半是浮于真盗之罪矣监守本律不言未得财而此以监守盗论乃言未得财何也监守之人财自己掌既曰盗无不得财者今曰诈欺则庸或有取者或巳取而未出仓库则财物有定数矣事发则据数依监守自盗论减二等科罪监守之物字兼字冐认以下四平说冐妄也诓哄也赚者得人财物而不还之谓局曲也骗者跃然去而不雇之意诓骗局骗二者大略相似而实不同诓赚者诱之以言局骗者诱之以术也以手夹物曰拐带者如诈说与人寄物不送到诈冐替人借物而不还之类或云寄物不还是受寄财产内诈言死失律殊不知受寄是人托与他物虽不在而人犹在也若拐带则诱言与人寄物竟去而不见矣此言凡用计策诡诈欺罔或以官为名或以私为名而骗取人之财物者不问官私并计其所诈取之赃以一主为重并赃分首从准窃盗论一贯以下杖六十至一百二十贯罪止杖一百流三千里为从者减一等免其刺字若期亲以下不问同居异居及尊长卑幼有相诈以官私而取财物者亦计赃依上亲属相盗律递减科罪期亲减凡人诈欺之罪五等大功减四等小功减三等缌麻减二等无服之亲减一等盖窃盗者窥事主之不见而窃之诈欺者欺事主之不觉而取之事虽非盗其心实盗故准盗论至监守之财物则官财物也若监临官吏及主守之人用计诈欺同监守之人而取所监守之官物者难准盗论矣故以监守自盗不分首从并赃论至四十贯斩不满贯并刺字若诈计巳行而财未入手则据所诈说之数依监守自盗论减二等科罪免刺字与上有轻重之分以财物有官私之别也至若原非巳物而妄冐他人之物为巳物曰冐认及以巧言唝诱他人因取其财而不还曰诓赚或妆成圈套使人入其中而不得不与之财物曰局骗或夹取人之财物而顺带以去曰拐带四者其事不同要之心迹诡秘是亦盗也故亦计其所得之赃准窃盗论为从者亦各减一等免刺
备考
一凡诈欺取财及冐认等项而未得财者止坐不应笞罪
　条例
一凡诓骗选官吏及举人盗生生员等财物指称买官卖缺及买求式等项俱问罪不分首从于该衙门门首枷号三个月发烟瘴地面充军其央浼营干致被诓骗者免其枷号亦照前发遣
一凡指称内外大小官员名头并衙门打点使用名色诓骗财物计赃犯该罪以上者俱不分首从发边卫充军情重者仍枷号二个月发遣
　新颁条例
一刑部等卫门署部事右侍郎私官臣沈等谨题为科场事完磨出奸弊谨用检举认罪并祈皇上严究改正以肃大典事该本部会同都察院左副都御史詹等大理寺卿郑等题今后凡乡会试揭晓毕日尽将取中及下第朱墨卷都发与本生自行查检明白续将中式卷送部科等衙门磨对如有诓骗人财物割卷换包许中式情弊俱挐问于该衙门门首将大号枷枷号三个月满日发极边烟瘴地面充军其央浼营干之人致诓骗者无论知情不知情中式不中式一槩照前枷号发遣等因于万历三十四年十一月初四日具题初八日奉圣旨是这科场裁割一款最可痛恨依拟添载条例求革弊端钦此巳经备行部科等衙门及各省直抚按衙门遵奉去后至十二月初四日续该刑科都给事中纠举前事至三十五年正月二十一日节奉圣旨郑汝矿情罪虽例所不载自应奏请夺何得拘泥常例还着枷号三个月满日发遣以雪公慎仍改入例中永绝奸弊钦此遵即改入具本题知纂入条例讫于二月十七日奏圣旨是钦此
略人略卖人
凡设方略而诱取良人及略卖良人为奴者皆杖一百流三千里为妻妾子孙者杖一百徒三年因而伤人者绞杀人者斩被略之人不坐给亲完聚○若假以乞养过房为名买良家子女转卖者罪亦如之○若和同相诱及相卖良人为奴婢者杖一百徒三年为妻妾子孙者杖九十徒二年半被诱之人减一等未卖者各减一等十岁以下虽和亦同略诱法○若略卖诱他人奴婢者各减略卖和诱良人罪一等○若略卖子孙为奴婢者杖八弟妹及侄侄孙外孙若巳之妾子孙之妇者杖八十徒二年子孙之妾减二等同堂姊堂侄及侄孙者杖九十徒二年半和卖者减一等未卖者又减一等被卖卑幼不坐给亲完聚○其卖为婢及卖大功以下亲为奴婢者各从凡人和略法○若窝主及买者知情并与犯人同罪牙保各减一等并追价入官不知者俱不坐追价还主
