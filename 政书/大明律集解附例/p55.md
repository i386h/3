<!-- { "loadSidebar": true } -->
纂注保养也辜罪也凡伤人者官司随其伤之轻重立限责令所殴之人医治候限满之日定罪故曰保辜惟过失伤者不令保辜凡人于辜限内不问手足他物金刃汤火皆须因其原殴之伤而致死者乃以鬬殴杀人论其在辜限之内及虽在限内若本伤各巳平复而官司文案明白未及论决被殴之人复因别恙身死者谓之他故各从本殴伤法科断难坐以绞也若殴人至于折伤以上其辜限内医治平复各减原折伤之罪二等惟堕胎子死不减此但言折伤以上而不言伤则其平复者亦应减矣若辜限内伤虽平复而巳成残笃疾及辜限巳满而伤不平复者各依折伤本罪全科然则保辜之限若何凡以手足及他物殴伤人者限二十日不复以刃及汤火伤人者限三十日而平复折跌肢体及破骨堕胎者无问手足他物皆限本十日而平复也其后下手理直者仍于本罪上又减辜内平复二等是为犯罪得累减此条盖论伤定罪之通例也
　条例
一鬬殴伤人辜限内不平复延至限外若手足他物金刃及汤火伤眼外十日之内折跌肢体及破骨堕胎限二十日之内果因本伤身死情真事实者方拟死罪奏请定夺此外不许一概滥拟渎奏
官内忿争
凡于官内忿争者笞五十声彻御在所及相殴者杖一百折伤以上加凡鬬伤二等殿内又递加一等
纂注禁城以内为官殿则皇极文华诸所视官尤为严近者也凡人于官内有互相忿争者即笞五十其声彻于御在之所反于官内相殴者并杖一百殴而至于折伤一齿以上者加凡鬬伤之罪二等若于殿内忿争者杖六十其声彻于御在之所及殿内相殴者杖六十徒一年殴而至于折伤一齿以上者加官内折伤之罪一等又加凡鬬伤罪二等共加三等故曰殿内各递加一等言视宫内所定之罪而递加之也虽至笃疾并罪止杖一百流三千里至死者依常律断其相殴之人虽被伤重亦坐以笞五十杖一百之罪为官殿之内不得与人相殴也
皇家袒免以上亲被殴
凡皇家袒免亲而殴之者杖六十徒一年伤者杖八十徒二年折伤以上重者加凡鬬二等缌麻以上各递加一等笃疾者绞死者斩
纂注袒免五服外无服之亲凡系天潢皆是也有人殴皇家袒免之亲者即杖六十徒一年但成伤者则杖八十徒二年若折伤以上而本罪于徒二年者则加凡殴伤二等如凡人相殴杖八十徒二年加二等则杖一百徒三年之类也凡律言重皆入加等通论为重其折齿折指轻者止依伤者律断缌麻以上各递加一等如殴缌麻之亲杖七十徒一年半小功杖八十徒二年大功杖九十徒二年半期亲杖一百徒三年殴缌麻之亲伤者杖九十徒二年半小功杖一百徒三年大功一百流二千里期亲杖一百流二千五百里至折伤而本罪有重于徒流者如折伤以上缌麻功期之亲则各于加凡鬬二等又递加一等并罪止杖一百流三千里不得加至于死其殴袒免缌麻以上亲至笃疾者并绞死者并斩盖皇家之亲与凡人不同故其罪尤重如此盖敬君以及其亲也
殴制使及本管家长
凡奉制命出便而官吏殴之及部民殴本属知府知州知县军士殴本管指挥千百户若吏卒殴本部五品以上长官杖一百徒三年伤者杖一百流二千里折伤者绞若殴六品以下长官各减三等殴佐贰官首领官又各递减一等减罪轻者加凡鬬一等笃疾者绞死者斩○若流外官及军民吏仵殴非本管三品以上官者杖八徒二年伤者杖一百徒三年折伤者杖一百流二千里殴伤五品以上官者减二等若减罪轻及殴伤九品以上官者各加凡鬬伤二等○其公使人在外殴打有司官者罪亦如之从所属上司拘问
纂注奉天子制命出使于外而官吏殴之知府知府知县为州府之主而本部子民殴之指挥千户百户为卫所之主而本管军士殴之本部五品以上衙门正官为吏卒之主而吏卒殴之皆以下犯上不义之甚者也故各杖一百徒三年至于成伤则杖一百流二千里折二齿以上伤则绞不言笃疾者亦止于绞也若吏卒殴本部六品以下衙门长官各减殴五品以上长官之罪三等杖七十徒一年半伤者杖八十徒二年折伤者杖九十徒二年半盖吏卒者或民人拨充于军卫或邻境来役于有司不过有一时事之义与本部本管军民不同故复以官之崇卑论心若殴左贰及首领官民吏卒又各递减一等如部民殴州县军人殴本卫所及吏卒殴本部五品以上衙门各佐贰官减殴长官之罪一等杖九十徒二年半伤者杖一百徒三年折伤者杖一百流三千里殴各首领官者又减殴佐贰官之罪一等杖八十徒二年伤者杖九十徒二年半折伤者杖一百徒三年或以民殴丞尉只依六品以下佐贰首领官科断是佐职比长官递减一等非也若吏卒殴本部六品以下衙门佐贰官亦减长官非罪一等殴首领官又减佐贰一等盖惟吏卒视五品六品衙门递减军民则不论品级殴佐贰直减长官一等殴首领官直减佐贰一等也若减罪轻于殴伤者各加凡鬬一等如吏卒殴六品以下长官折伤止该杖九十徒二年半军民殴本属首领止该杖一百徒三年皆比之凡鬬折伤人肢体之加罪为轻则不论递减而直于凡鬬罪上加二等杖一百流三千里也此言减罪轻者当并入加罪通论不然则下降殴非本管官其加鬬反重矣至笃疾者谓殴六品以下长官及军民殴门各佐贰首领官并绞若官吏殴制使军民卒殴本属知府州知县本管指挥千百户本部五品以上六品以下长官若佐贰首领官至死者并斩若内外未入流品杂职官员及军民卒其有殴非本管三品以上不相统属衙门如各军卫有司等官不问长官丘贰并杖八十徒二年伤者杖一百徒三年折伤者杖一百流二千里若殴伤五品以上非本管官各减殴三品以上罪二等杖六十徒一年伤者杖八十徒二年折伤者杖九十徒二年半若减罪轻者如殴非本管五品以上官其折肋刃伤加罪重于杖八徒二年及流外官军民吏卒殴伤九品以上官者各加凡鬬伤罪二等不言笃疾及至死者并依鬬殴杀人常律此三品五品以上皆指官之品级非若上段明云长官佐贰专主衙门言也或因此无笃疾至死之文遂会上文解亦绞斩非是盖官非本管其义既轻罪至笃疾其刑巳重故只以凡人论耳其公使人如在京办事官监生在外承差之类殴打布政司府州县官者罪亦如流外官殴非本管三品五品九品以上官之罪而从有司官之所属上司拘问也凡殴官长但下手殴者即坐首从罪同盖凡殴人手足不成伤者且各得笞二十故也惟伤人者乃随重异科若同殴而一殴一伤者亦然如同谋共殴官长亦依本殴伤杀法减下手重者一等余杀准此
　条例
一凡因事聚众将本管及公差勘事催收钱粮等项一应监临官殴打绑縳者俱问罪不分首从属军卫者发极边卫分充军属有司者发口外为民若止是殴打为首者俱照前充军为民问发若是为从毁骂者武职并总小旗俱改调卫所文职并监生生员冠带官吏典承差知印革去职役为民军民舍余人等各枷号一个月发落其本管并监临官与军民人等饮酒赌博宿娼自取凌辱者不在此例
佐职统属殴长官
凡本衙门首领官及所统属官殴伤长官者各减吏卒殴伤长官二等佐贰官殴长官者又各减二等减罪轻者加凡鬬一等骂疾者绞死者斩
纂注凡本衙门不问内外诸司但首领官及所属下司官其有殴伤长官者各减上条吏卒殴伤本部长官之罪二等谓殴五品以上长官则杖八十徒二年伤者杖九十徒二年半折伤者杖一百徒三年殴六品以下长官杖一百伤者杖六十徒一年折伤者杖七十徒一年半若本衙门佐贰官有殴长官者又各减首领官之罪二等谓殴五品以上长官杖六十徒一年伤者杖七十徒一年半折伤者杖八十徒二年殴六品以下长官杖八十伤者杖九十折伤者杖一百若减罪轻者各加凡鬬一等如凡人折人肢体该杖一百徒三年而首领官殴伤长官肢体若减等论则五品以上长官亦止杖一百徒三年六品以下长官止杖七十徒一年半皆是轻于凡人之罪矣故不复减而直于凡鬬罪止加一等各杖一百流三千里也若首领统属及佐贰殴长官其伤至于笃疾者绞死者斩此不言佐贰首领自相殴者以凡鬬论
上司官与统属官相殴
凡监临上司佐贰首领官与所统属下司官品级高者及与部民有高官而相殴者并同凡鬬论若非相统属官品级同自相殴者亦同凡鬬论
纂注监临上司如县称府府称布政司之类谓内外诸司统摄所属有文案相关涉者其佐式及首领官有与所统属下司官之品级高于巳者相殴及与所部之民有高官而相殴者并同凡鬬论其爵之尊可与所属相将也若非相统属而品级相同如运副与知府太仆寺丞与通判之类既非所辖官爵又均故亦以凡鬬论若非统属而品级尊卑则下文言之矣
九品以上官殴长官
凡流内九品以上官殴非本管三品以上官者杖六十徒一年折伤以上及殴伤五品以上若五品以上殴伤三品以上官者各加凡鬬伤二等
纂注流外官殴非本管流内官前巳备矣此则言流内官尊卑相殴也九品以上官自九品至六也殴非本管三品以上至一品官者杖六十徒折伤以上加凡鬬二等若殴非本管五品四品官或五品四品官殴伤三品以上官亦各加凡鬬伤二等盖虽无统属之分而尊卑自不可踰也然虽笃疾并罪止杖一百流三千里死者自依鬬殴杀人常律余无该载者以凡鬬论
拒殴追摄人
凡官司差人追征钱粮勾摄公事而抗拒不服及殴所差人者杖八十若伤重至内损吐血以上及本犯重者各加二等罪止杖一百流三千里至笃疾者绞死者斩
纂注凡官司差人追征收其应纳之钱粮拘勾管摄应办集之公务而纳户及应办之人抗拒不服追摄及反殴其所差人者并杖八十若殴而至于内损吐血以上至于废疾及所殴差人或系职官系大功以下尊长本犯殴罪重于凡人鬬殴者各于本犯应得重罪上仍加二等各罪止杖一百流三千里至笃疾者绞死者斩此与拒捕不同盖纳户及应办公务之人皆为无罪者但以其殴官司所差之人故加二等坐之若以本犯重者为税粮违限之类则即系有罪之人自有罪人拒捕之律安得附于鬬殴下耶
殴受业师
凡殴受业师者加凡人二等死者斩
纂注儒与艺皆有师惟僧道女冠尼僧于其受业师与伯叔父母不用此律
备考
一云儒师终身如一艺者据见受业并详之
威力制縳人
凡争论事理听经官陈告若以威力制縳人及于私家拷打监禁者杖八十伤重至内损吐血以上各加凡鬬伤二等因而致死者绞若以威力主使人殴打而致死伤者并以主使人为首下手之人为从论减一等
纂注设官置吏所以为民故民有争论须听断于官若恃威势气力将人拘制捆縳及拿至私家拷打之监禁之皆所谓强凌弱众暴寡也故不问有伤无伤并杖八十若拷打伤重至内损吐血以上则于凡鬬罪上加二等罪止杖一百流三千里因其制縳拷打监禁而致死者统此不言从者自本身下手者言若以威力主使他人殴人而致其死若伤者并以主使之人为首但殴即杖八十伤重至吐血以上亦加鬬二以凡鬬二等死则坐绞下手之人以为从论殴及死伤各减主使之罪一等盖威力主使与同谋共殴不同此乃威力能使人而不敢不听其使者也故不以下手致命者为重耳其余人随从而不下手者止以不应从重论
　条例
一在京在外无籍之徒投托势要作为心腹诱引生事绑縳平民在于私家拷打胁骗财物者枷号一个月发烟瘴地面充军
良贱相殴
