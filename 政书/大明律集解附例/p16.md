<!-- { "loadSidebar": true } -->
滥设官吏
凡内外各衙门官有额定员数而多余添者当该官吏一人杖一百每三人加一等罪止杖一百徒三年○若吏典知印承差袛候禁子卫兵人等额外充者杖一百迁徒容留一人正官笞二十首领官笞三十吏笞四十每三人各加一等并罪止杖一百罪坐所由○其罢闲官吏在外干预官事结揽写发文案把持官府蠧政害民者并杖八十于犯人名下追银二十两付告人充赏仍于门首书写过名三年不犯官为除去再犯加二等迁徒有所规避者从重论○若官府税粮由帖户籍册雇募攅写者勿论
纂注当该官吏指典选者充就吏役等项本人言结揽交结而承揽也写发书写而发行也把持把捉执持令官府不得自由之意干预官事四句是一意盖罢闲官吏事体惯熟易于干预把持故一言不足而又重言以深着其恶从重从重论谓规避之罪视本罪重则从所规避论视本罪轻则从本罪论后凡言从重者仿此雇募书之人罢闲官吏在其中此条首二段是防侵揽之弊言内外各衙门官原有额设员数若额外多余添设者当该官吏添设一人即杖一百每三人加一等罪止杖一百徒三年官多则民扰故禁其添设如此不言所添之罪以事由典选者耳若衙门吏典知印承差袛候禁子卫兵人等亦各有额定名数若吏典等项额外冐滥充役者本人杖一百迁徒今例准徒二年各衙门官吏容留滥充一人者正官笞二十首领官笞三十吏笞四十每三人加一等并罪坐所由如容留由正官罪坐正官罪坐正官首领罪坐首领由吏典罪坐吏典不得连及也役多则弊生故禁其滥其滥充如此以上皆自见在职役者言其官吏为事革退职役闲住外者在于各衙门干预官府公事交结官吏以容其身而承揽其事权于巳写发文案把持官府以蠧政害民者罢闲官吏并杖八追银付告人充实又于门首书写过名必三年不犯然后官为除去重加惩创冀其改图也若再犯则怙恶不悛矣故杖一百迁徙有所规避者从重论其疾恶之意深矣若官府税粮由帖户口册籍雇募攅写虽罢闲官吏勿论盖由帖册籍非文案之比而雇募必无结揽之情故不坐罪也按多余添设与前专擅选用事体相类而一则坐斩一则罪止徒三年何也盖一项俱系应选之人但守擅者初不题旨而擅自选用恶其侵君之权故坐斩若多余添设巳经题请但非奉旨添注者耳故坐徒三年也
　条例
　　一京官假托雇役名色受财卖放办事吏典者官以赃论吏原籍为民若吏典恃顽私自在逃一年以上者亦问为民
　　丙外大小衙门拨到吏典照缺收参若旧吏索要顶头钱事发问罪不分得财多寡俱照行止有亏事例革役为民
　　一吏典撒泼抗拒诬告本管官员及犯该诓骗诈欺恐吓取财未得入巳并偷盗自首者俱发籍为民
　　一在京大小衙门当该吏典有患病一个月者勘实就将该支俸粮截日住支名缺行移吏部拨补待病痊日仍送原役衙门收候参补若有奸懒托故以图改拨者问发原籍为民
　　一各处司府州县所等衙门主文书算快手皂隶总甲门禁库子人等久恋衙门说事过钱把持官府飞诡税粮起灭词讼陷害良善及卖放强盗诬执平民为从事发有颢迹情重者旗军问发边卫民并军丁发附近俱充军情轻者问枷号一个月纵容官员作罢软黜退失觉察者照常发落若各乡里书飞诡税粮二百石以上者亦问发边卫充军
贡举非其人
　　凡贡举非其人及才堪时用应贡举而不贡举者一人杖八十每二人加一等罪杖一百所举之人知情与同罪不知者不坐○若主司考试艺业技能而不以实者减二等○失者各减三等
纂注贡谓住贡即令科贡之类举谓荐举如举贤良方正之类是也所举之人即非其人之人也艺业技能如词骑射律历医卜之属失者各减三等总承上贡举考试言律内凡言应减者罪止上亦减之后仿此盖贡举之法所以求有用之才若明知其才不堪用不应贡举而妄行贡举是为滥举及知其才堪时用相应贡举而不行页举而不行贡举是为蔽贤其失同也故一人杖八十每二人右一等罪止杖一百所举不堪之人知情而听其贡举者与同罪亦杖一百不知者不坐盖贡举非人欺蔽在国家其法不得不严若主司考试艺业技能可取者或置下等不可取者置高等故行私意不以实者得减贡举非其人罪二等如一人不实杖六十每二人加一等罪止杖八十盖考试不实去取系一人其法应得减科然此二项皆出于有心者也若非其人而失于贡举堪时用者失于不贡举考试艺能而我不以实又皆出于无心者故其罪各减三等失于贡举减八十三等一人笞五十罪止杖七十失于考试者于二等上再减三等一人笞三罪止笞五十权事之轻重以定罪之差等其宽严得十如此
　条例
　　一应试举监生儒及官吏人等但有怀挟文字银两并越舍与人换写文字者俱遵照
世宗皇帝圣旨拏送法司问罪仍枷号一个月满日发民其旗军夫匠人等受财代替夹带传递及纵容不举察捉拏者旗军调边卫食粮差操夫匠发口为民官纵容者罚俸一年受财以枉法论若冐顶正军入场看守属军卫者发边卫属有司者发附近俱充军其武场有犯怀挟等弊俱照此例拟断
　　一监生生员撒泼嗜酒挟制师长不守监规学规者问发充吏挟妓赌博出入官府起灭词讼事过钱包揽物料等项者问发为民
举用有过官吏
　　凡官吏曾经断罪罢职役不叙者衙门不许朦胧保举违者举官及匿过之人各杖一百罢职役不叙
纂注朦胧谓隐其罢职役缘由而朦眛举用也匿过谓不自陈前过朦胧承受保举也此言举用官吏必加重而名器不滥若官吏犯罪曾经官司断决罢其职役于怯法不得叙用者诸卫门不许朦胧保举有过之人亦不许妄冐承受职役盖曾经论断则罪过巳彰曰罢职役不叙则名籍巳除何可复行举用故诸衙门官朦胧保举及有罪官吏匿过冐受其罪同也故曰各杖一百罢职役不叙
备考
　一保举将帅异才其人虽经罢职闲住不系贪淫等项者所司保勘明白亦得举用
　条例
一文职官员举贡官恩援例盖生并省祭知印承差人等曾经考察论劾罢黜及为事革年老事故例不入选者若买求官吏增减年岁改洗文卷隐匿公私过名或诈作丁忧起复以图选用事发问罪吏部门首枷号一个月巳除授者发边卫未除授者发附近各充军终身其起送官吏不分军卫有司但知情受贿者亦发附近充军若原不知情止是失于觉察照常发落
擅离职役
　　凡官吏无故擅离职役者笞四十若避难因而在逃者杖一百罢职役不叙所避事重者各从重论○其在官应直不直应宿不宿各笞二十若主守仓库务场狱囚杂物之类应直不直应宿不宿者各笞四十
纂注官兼文武言无故二字重看避难谓在职役避难处之事而逃非避罪也在官与主守人如巡风官吏攅拦旗军火夫库斗之类此直宿人是暂时之职役若首领官吏则常时之职役罪有轻重如此言凡各衙门见任见官吏其有不因公务差遣事故輙自离去职役原其无避难之情故止笞四十以为旷废者之戒若遇事之难如解钱粮捕盗贼之类恐有干系避难不为因而在逃者是弃职守之常不但旷废而巳故杖一百官吏罢职役不叙军官降充总旗所避事重者从重论以为退避者之戒所避事重谓如文官应合随军供给粮饷避难在逃以致临敌缺乏军官巳承调遣避难在逃以致不依期策失悞军机之类所避事重于杖一百者当从临敌缺乏不依期策应重罪论也此官吏皆各有一定职役者其在官主守直宿人止暂时相轮者难与官吏同故在官人等日应上直而不上直夜应守宿而不守宿各笞二十若主守仓库务场狱囚杂物之类应直不直应宿不宿者各笞四十盖在官直宿所系事小而主守仓库等项所系事大故加二等科断
　条例
一监生不分在监在历私逃回籍三个月之上发回原学肄业半年以上问革为民
一监生不分在监在历及各衙门办事官吏承差不许倩人代替违者俱问罪照行止有亏事例问革为民其代替者别有职役一体问革
官员赴任过限
　　凡巳除官员在京者以除授日为始在外者以领照会日为始各依巳定程限赴任若无故过限者一旦笞一十每十日加一等罪止杖八十并附过还职○若代官巳到旧官各照巳定限期交割户口钱粮刑等项及应有卷籍册完备无故十日之外王离任所者依赴任过限论二等○其中途阻被盗患病丧事不能前进者听于所在官司给凭以备照勘若有规避诈冐不实者从重论当该官司符同保勘者罪同
纂注照会谓相照而知会者出给于吏部吏科填注到任日期所谓红限水也程惟布政司领照会其余衙门俱关札付此独言照会举重者以例其余也故即下文阻风被盗等项之故第二节兼内外官谓原任改除及承委权署者言巳定限期谓代官赴任之限期中途节总承甘两节说规避解见前将无作有曰诈将人作巳曰冐规避诈冐因规避而诈冐阻风等故也此条言内外各衙门巳经除授官员系在京者以除授命下之日为始在外者以领吏部所给照会之日为始各依照会内原定路程限期到任若在京者巳领照会别无事故而故违限期不赴任者一日笞一十每十日加一等罪止杖八十内外官附写过名收赎还职此专自新官言之盖无故不赴任是为旷职旷职之罪大故计日定科耳若新任交代官巳到任所旧任官即当各照代官到任限期将经手户口钱粮刑名等项及应有行过卷宗籍册交付过割与代官俱巳完备限十日之内离任如无别项事故十日之外迁延不离任所者依赴任过限论减二等过限二十一日笞一十每十日加一等罪止杖六十亦附过还职此专自旧居言之盖无故不离任似为贪恋贪恋之罪小故得减等科之耳以上二者皆罪其无故而为之也若新旧官巳行起程而于中途或有阻被盗患病丧事等项以致新官不能赴任旧官不能离任事出不测情巳是为有故各听于中途所在官司告给事故文凭以备日后如有违限将原给文凭送官仍行原告官司勘相同得免违限之罪若新旧官或有所规求回避不行前进本无事故而诈冐阻风等项照勘不实罔上行私莫此为甚故本官从所规避之罪重于杖八十六十者科断中途当该官司原行符同保勘者随所规避轻重罪犯并与同坐夫无故者坐罪而有故者免科情得伸于法之中有故者免科而诈冐者加重法复行于情之外矣按外官以领照会之日为始谓自受领在巳之日算起过违期限方可坐罪近来多自出给照会之日算起輙问违限遂有照会未领而限期巳过者既失律旨亦非人情
备考
　一官司受财扶同保勘者以枉法从重论本官依有事以财请求论
按名例文武官犯公罪该笞者不必附过此笞杖云并附当依本条
　条例
　　一凡官员赴任两司方回行仆苑马寺卿少卿及盐运司府州县正官除原定朱限外有违至一月以上问罪三月以上送部别用半年以上罢职两京凡领札戚官员及在外佐贰首领杂职等官违限一月以上问罪半年以上降级别用八个月以上罢职虽有中途患帖并不准理其进
　表朝
觐给由公差等项复任官员违限者各照前例拟断
　　一升除出外文职巳经领
勑领凭若无故迁延过半月之上不辞
　朝出城者参提问罪若巳辞出城复入城潜住者改降别用
无故不朝参公坐
　　凡大小官员无故在内不朝参在外不公座署事官吏给假限满无故不还职役者一日笞一十每三日加一等各罪止杖八十并附过还职
